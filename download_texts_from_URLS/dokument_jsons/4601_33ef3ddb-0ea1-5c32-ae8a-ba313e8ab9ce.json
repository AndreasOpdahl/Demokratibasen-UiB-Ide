{
  "dokument_id": "33ef3ddb-0ea1-5c32-ae8a-ba313e8ab9ce",
  "doc_type": "case_attachment",
  "kommune": 4601,
  "tittel": "Fagnotat datert 20.12.2024",
  "url": "https://bergen.kommune.no/politikere-utvalg/api/fil/bk360/11772268/Fagnotat-datert-20-12-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/18177-4 (Arbeidssted) Saksbehandler: Birgit Hereid Berge Dato: 20.12.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 44/893/0/0, Totlandsvegen. Klage p\u00e5 avvisning. Trafikksikkerhetstiltak. Tiltakshaver Vestland fylkeskommune, avdeling for infrastruktur og veg, i Hvem klager? klage av 02.12.2024. Nabo til tiltaket har kommet med tilsvar til klagen. Trafikksikkerhetstiltak p\u00e5 fylkesveg 5192 Totlandsvegen i form av: - Utbedring av nytt fortau med tilh\u00f8rende rekkverk. Tiltaket - Overvannsledning m. sandfang/sluk. - Riving av betongrekkverk for \u00e5 gi rom for skoleveg. UMBY fattet vedtak 23.10.2024 under sak 353/24: Plan- og bygningsetatens vedtak av 18.04.2024 i sak BYGG-2023/17753 ble endret. S\u00f8knad om dispensasjon fra plankrav i KPA \u00a7 3.1 ble avsl\u00e5tt Vedtaket for fortau med tilh\u00f8rende rekkverk. Vedtak om dispensasjon fra plankrav for sandfang/sluk ble opprettholdt. S\u00f8knad om byggetillatelse ble avvist realitetsbehandlet fordi det fremstod klart at tiltaket manglet privatrettslig samtykke for den del av tiltaket som g\u00e5r inn p\u00e5 kommunal grunn. Kommuneplanens arealdel (KPA 2018), vedtatt i Bystyret 19.06.2019, viser eiendommen som 1001 \u2013 Bebyggelse og anlegg i Ytre Planstatus fortettingssone (Y) og den ligger innenfor hensynssonene H210 Veist\u00f8y R\u00f8d sone. Eiendommen er ikke regulert. Tiltaket krever dispensasjon fra byggegrense langs vassdrag og plankrav. Fylkeskommunen eier arealet hvor fortau skal etableres og det er Klagegrunner grunnlag for dispensasjon fra plankravet. Behov for ytterligere Nei. saksbehandling ved eventuell omgj\u00f8ring Anbefalt vedtak Oversendes uten innstilling. Med hilsen Plan- og bygningsetaten Ulf S\u00e6terdal Avdelingsleder Tarje Iversen Wanvik Dette dokumentet er godkjent elektronisk. Etatsdirekt\u00f8r Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Ansvarlig s\u00f8ker Cowi AS s\u00f8kte den 06.12.2023 om rammetillatelse til trafikksikkerhetstiltak langs Totlandsvegen. Vestland fylkeskommune er tiltakshaver. Tiltaket inneb\u00e6rer etablering av fortau og rivning av betongrekkverk for \u00e5 gi rom for fortauet, samt overvannsledning. Det blir oppf\u00f8rt gjerde ned mot vassdraget. Det er s\u00f8kt om dispensasjon fra byggegrense langs vassdrag og plankravet i kommuneplanens arealdel. Det er ogs\u00e5 s\u00f8kt om dispensasjon fra veglova \u00a7 29, jf. \u00a7 30. Ansvarlig s\u00f8ker opplyste om at s\u00f8knaden er nabovarslet i samsvar med plan- og bygningsloven \u00a7 21-3, og det er mottatt tre nabomerknader. Merknadene er kommet fra Stian-Andre Michelsen, J\u00f8rgen Kvinge og \u00d8vsttunbrekka Vel, og g\u00e5r i hovedsak ut p\u00e5 parkeringssituasjonen langs veien og henting av bosspann. Plan- og bygningsetaten sendte s\u00f8knaden om dispensasjon fra plankrav og byggegrense langs vassdrag p\u00e5 h\u00f8ring til Bymilj\u00f8etaten ved natur- og milj\u00f8forvaltningsseksjonen i brev av 11.03.2024. S\u00f8knaden om dispensasjon fra byggegrense til kommunal vei er videresendt til vegforvaltningsseksjonen i Bymilj\u00f8etaten i brev av 11.03.2024. I sitt svar av 15.03.2024 skriver Bymilj\u00f8etaten f\u00f8lgende: \u00abMindre trafikksikringstiltak i fylkesveg krever ikke dispensasjon fra byggegrense mot kommunal veg. Bymilj\u00f8etaten har ingen merknader i saken.\u00bb I uttalelse av 20.03.2024 har Bymilj\u00f8etaten skrevet at de ikke vil frar\u00e5 at det gis dispensasjon til oms\u00f8kte tiltak. Plan- og bygningsetaten ga rammetillatelse til tiltaket i vedtak av 18.04.2024. Det kom inn tre klager p\u00e5 vedtaket fra henholdsvis \u00d8vsttunbrekka Vel ved styreleder Jon Bratberg i klage datert 18.04.2024 og 19.04.2024, Stian-Andr\u00e9 Michelsen i klage datert 26.04.2024, og J\u00f8rgen Kvinge i klage datert 08.05.2024. Plan- og bygningsetaten sendte klagesaken til politisk behandling i fagnotat av 20.06.2024. Utvalg for milj\u00f8 og byutvikling behandlet saken i m\u00f8tet 23.10.2024 under sak 353/24 og fattet f\u00f8lgende vedtak: 1. Med hjemmel i forvaltningslovens \u00a7 33 endres plan- og bygningsetatens vedtak av 18.04.2024 i sak BYGG-2023/17753. 2. S\u00f8knad om dispensasjon fra plankrav i kommunesplanens arealdel \u00a7 3.1 avsl\u00e5s med hjemmel i plan- og bygningslovens \u00a7 19-2 for fortau med tilh\u00f8rende rekkverk. Vedtak om dispensasjon fra plankrav for sandfang/sluk opprettholdes. 3. S\u00f8knad om byggetillatelse avvises realitetsbehandlet med hjemmel i plan- og bygningslovens \u00a7 21-6 fordi det fremst\u00e5r klart at tiltaket mangler privatrettslig samtykke for den del av tiltaket som g\u00e5r inn p\u00e5 kommunal grunn. Saksnummer KLAGE-2024/18177 Side 2 av 4 4. Fagetaten utferdiger underretning om vedtak i samsvar med reglene i forvaltningslov og plan- og bygningslov. Plan- og bygningsetaten sendte underretning om vedtaket i brev av 13.11.2024. Vestland fylkeskommune klagde p\u00e5 vedtaket i brev av 02.12.2024. Fagetaten sendte kopi av klagen til klagemotparter 04.12.2024, jf. forvaltningsloven \u00a7 33 tredje ledd, med en frist p\u00e5 to uker for \u00e5 sende inn eventuelle kommentarer til klagen. Jon Bratberg sendte p\u00e5 vegne av \u00d8vsttunbrekka Vel tilsvar til klagen i e-post av 06.12.2024. 1.2. Opplysninger av vesentlig betydning for behandling av klagen Vi sender klagesaken til ny politisk behandling siden det er kommet frem nye opplysninger i saken. Tiltakshaver Vestland fylkeskommune har sendt inn kj\u00f8pskontrakt som viser at fylkeskommunen har ervervet n\u00f8dvendig areal for etablering av fortau. Fylkeskommunen skriver at de som tiltakshaver er eier av grunnen for tiltaket, og at s\u00f8knaden ikke kan avvises. 2. Om klagen Vestland fylkeskommune gj\u00f8r i hovedsak gjeldende at fylkeskommunen er eier av arealet hvor fortauet skal etableres. Videre mener fylkeskommunen at det er grunnlag for dispensasjon fra plankravet. Kj\u00f8ret\u00f8y er allerede i dag hindret fra \u00e5 svinge fra \u00d8vsttunbrekka ut p\u00e5 Totlandsvegen da veiskulderen er nyttet til parkering. Etablering av fortau vil s\u00e5ledes ikke forverre disse forholdene. Det finnes flere mulige omkj\u00f8ringsruter, hvor den korteste g\u00e5r via Stemmelia og videre ut p\u00e5 Totlandsvegen, ikke forbi Ulsm\u00e5g skule. Det er derfor lite trolig at tiltaket vil medf\u00f8re \u00f8kt trafikk forbi Ulsm\u00e5g skule. Videre skriver klageren at separering av myke trafikanter fra kj\u00f8retrafikk gjennom etablering av fortau er et faglig godt forankret trafikksikringstiltak med dokumentert trafikksikringseffekt. Fortauet er en del av et trafikksikringstiltak med vekt p\u00e5 fotgjengersikring som mellom annet omfatter fartsgrense 30 km/t i Totlandsvegen, sikring av krysningspunkt, fartsdempende tiltak med mer. Oppsetting av trakkspeil er ikke tilr\u00e5delig som trafikksikringstiltak. Avslutningsvis skriver klageren at ved \u00e5 avsl\u00e5 s\u00f8knad om dispensasjon for etablering av fortau hindrer man tiltak som vil bedre trafikksikkerheten p\u00e5 stedet og som vil v\u00e6re i tr\u00e5d med ambisjonen i byvekstavtalen og Milj\u00f8l\u00f8ftet sitt arbeid i tr\u00e5d med nullvekstm\u00e5let. 3. Vurdering av klagen Vi viser til v\u00e5r vurdering som kommer frem i fagnotat av 20.06.2024. Vi viser ellers til dokumentene som er utarbeidet under den politiske behandlingen av klagen p\u00e5 tillatelsen. 4. Konklusjon Oversendes uten innstilling. Saksnummer KLAGE-2024/18177 Side 3 av 4 Vedlegg: 1. Tilsvar fra Jon Bratberg p\u00e5 vegne av \u00d8vsttunbrekka Vel, datert 06.12.2024 2. Klage fra Vestland fylkeskommune, datert 02.12.2024 3. Vedlegg til klagen fra Vestland fylkeskommune 4. Vedtak fattet av UMBY 23.10.2024 5. Fagnotat datert 20.06.2024 6. Oversiktskart 7. Oversiktsfoto 8. Situasjonsplan 9. Klage fra J\u00f8rgen Kvinge, datert 08.05.2024 10. Klage fra Stian-Andre Michelsen, datert 26.04.2024 11. Klage fra \u00d8vsttunbrekka Vel, datert 18.04.2024 12. Rammetillatelse datert 18.04.2024 13. Uttalelse fra Bymilj\u00f8etaten, datert 20.03.2024 14. Uttalelse fra Bymilj\u00f8etaten, datert 15.03.2024 15. S\u00f8knad, datert 15.11.2023 16. Oversiktstegning 17. Plan og profil 18. Drenering VA-plan 19. Plan kantstein 20. Overbygging snitt Saksnummer KLAGE-2024/18177 Side 4 av 4 "
}