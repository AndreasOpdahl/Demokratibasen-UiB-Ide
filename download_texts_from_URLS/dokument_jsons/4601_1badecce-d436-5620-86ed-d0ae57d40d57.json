{
  "dokument_id": "1badecce-d436-5620-86ed-d0ae57d40d57",
  "doc_type": "case_attachment",
  "kommune": 4601,
  "tittel": "Dispensasjon",
  "url": "https://bergen.kommune.no/politikere-utvalg/api/fil/bk360/8860396/Dispensasjon",
  "tekst": " S\u00d8KNAD OM DISPENSASJON S\u00f8knad om dispensasjon for terrengendring / etablering av parkeringsplasser p\u00e5 gbnr. 153/406 Det s\u00f8kes om dispensasjon fra f\u00f8lgende: \uf0b7 Arealform\u00e5l gangveg i reguleringsplan nr. 40280000 \uf0b7 Byggegrense mot kommunal veg i reguleringsplan nr. 40280000, jf. vegloven i 1965. \uf0b7 Kommuneplanens arealdel 2018-2030, \u00a7 14.3.4 \u2013 krav om uteoppholdsareal Hensynet bak arealform\u00e5l gangveg er \u00e5 sikre at g\u00e5ende har et areal \u00e5 benytte utenfor trafikkareal for bil. Dette bidrar til trygg ferdsel langs veg for myke trafikanter. Byggegrense mot veg skal sikre tilstrekkelig areal for br\u00f8yting, vedlikehold, eventuell fremtidig utvidelse av veg mm. Reguleringsplanen har aldri blitt realisert med gangveg, og myke trafikanter ferder s\u00e5ledes allerede i bilveg. Oms\u00f8kt terrengendring vil ikke v\u00e6re til hinder for en fremtidig etablering av gangveg, men tilrettelegge for at parkering kan skje utenfor vegarealet slik at vegen kan fungere som kj\u00f8reveg og ikke parkering. Dette bidrar til forbedret sikt for biler og myke trafikanter. I tillegg vil det bidra til at m\u00f8tende biler kan kj\u00f8re forbi hverandre p\u00e5 dette punktet, ettersom vegens bredde \u00f8kes (les: Parkering l\u00f8ses utenfor vegarealet). Vi kan med dette ikke se at hensynene bak bestemmelsen om arealform\u00e5l gangveg og byggegrense mot veg blir vesentlig tilsidesatt. Hensynet bak kravet om uteoppholdsareal er \u00e5 sikre at beboerne har tilstrekkelig areal utend\u00f8rs for rekreasjon og opphold. Kravet i KPA er 75m2 pr. boenhet. P\u00e5 denne eiendommen er det 5 enheter som da krever at en har 375m2 uteoppholdsareal totalt. Deler av eksisterende plen foran boligen vil fjernes som f\u00f8lge av etablering av parkeringsplassene. I utgangspunktet er det kommunens \u00f8nske at uteoppholdsareal prioriteres f\u00f8r parkeringsareal, men v\u00e5r vurdering er at det aktuelle arealet ikke er av slike kvaliteter at det nyttes som uteoppholdsareal og at hensynene bak bestemmelsen ikke blir vesentlig tilsidesatt. Eiendommen vil ha 230m2 uteoppholdsareal p\u00e5 bakkeplan og i tillegg 40,5m2 uteoppholdsareal p\u00e5 terrasse. Arealet som \u00f8nskes endret ligger tett inntil kommunal veg og er lite skjermet fra omgivelsene. Eiendommen ligger n\u00e6rt damsg\u00e5rdsfjellet som har turmuligheter, samt L\u00f8vstakken. I tillegg er det flere offentlige tilgjengelige parker i n\u00e6rheten som beboerne kan benytte, b\u00e5de H\u00e5steinarparken, Kirkebukten park og omr\u00e5det ved Damsg\u00e5rds hovedg\u00e5rd kan nevnes. Det er ogs\u00e5 en felles lekeplass rett bortenfor eiendommen som kan benyttes. Vi kan dermed ikke se at hensynet bak bestemmelsen blir vesentlig tilsidesatt. Etablering av parkeringsareal bidra til at parkering kan skje utenfor vegen, og dermed gi mer plass til kj\u00f8rende og g\u00e5ende langs Herman Grans vei. Dette er en fordel av samfunnsnyttig karakter som vil bidra til forbedring av trafikksikkerheten. I tillegg vil parkeringsplassen bidra til at det kan etableres ladepunkter for el-biler. Dette er ogs\u00e5 av samfunnsmessig fordel, ettersom det gj\u00f8r det enklere \u00e5 velge el-bil n\u00e5r lademuligheter er lett tilgjengelig. Av ulemper kan det nevnes at en s\u00f8ker om dispensasjon for \u00e5 anlegge parkeringsplass p\u00e5 et areal som er regulert som gangveg, men vi kan ikke se at denne gj\u00f8r seg gjeldende med styrke. Dette begrunnes med at reguleringsplanen ble vedtatt i 1965, og at gangvegen aldri har blitt anlagt siden den gang. En parkeringsplass vil uansett ikke v\u00e6re til AdvisorWest Org nr: 819 882 932 MVA Storebotn 9B, 5309 Kleppest\u00f8 Tlf: +47 40 58 38 38 email: post@advisorwest.no Web: www.advisorwest.no S\u00d8KNAD OM DISPENSASJON hinder for en fremtidig utvidelse av vegen for \u00e5 lage gangveg, ettersom terrenginngrepet uansett m\u00e5tte v\u00e6rt utf\u00f8rt ved anleggelse av gangveg. Vi vurderer derfor at fordelene er vesentlig st\u00f8rre enn ulempene for denne saken. Sted Dato Underskrift Storebotn 10.03.2023 Kathrine Rosmer Hovden AdvisorWest Org nr: 819 882 932 MVA Storebotn 9B, 5309 Kleppest\u00f8 Tlf: +47 40 58 38 38 email: post@advisorwest.no Web: www.advisorwest.no "
}