{
  "dokument_id": "41e58275-24f2-5e9a-b25a-27cd971a728b",
  "doc_type": "case_attachment",
  "kommune": 5501,
  "tittel": "Dr\u00f8fting hovedtillitsvalgte 08.11.24 - supplerende opptak - referat",
  "url": "https://innsyn.tromso.kommune.no/application/getMoteDokument?dokid=2001891252",
  "tekst": "Referat dr\u00f8fting av l\u00f8pende/supplerende opptak Til stede: Hovedtillitsvalgte Camilla Ratama og G\u00f8ril Mari Nordmo, Utdanningsforbundet og Hege Beate Tveit, Fagforbundet, Avdeling AOUK seksjonsleder Berit Vassmyr og r\u00e5dgiver May-Wenche Jensen Dato: 08.11.24 Supplerende opptak i barnehage I kommunestyret 20.12.23 ble det fremmet f\u00f8lgende verbalforslag: Administrasjonen bes utrede hvordan vi kan utvide ordningen med supplerende opptak til \u00e5 gjelde alle barn, uansett n\u00e5r p\u00e5 \u00e5ret de er f\u00f8dt. Ordningen skal utredes i tide til \u00e5 kunne innf\u00f8re minst to opptak i \u00e5ret fra og med 2025. M\u00e5let med ordningen er \u00e5 tilby alle ett\u00e5ringer i Troms\u00f8 kommune barnehageplass i sitt n\u00e6romr\u00e5de. Frem til ordningen er innf\u00f8rt skal kommunen ha en fast kontaktperson tilgjengelig for familier med ett\u00e5ringer som ikke har f\u00e5tt barnehageplass, som kan gi veiledning om eventuelle barnehager som har ledig kapasitet. I den anledning var det \u00f8nskelig med dr\u00f8fting i forhold til forslag til vedtak og ulike perspektiver en slik ordning vil ber\u00f8re. Detter var for eksempel: Tilvenning av nye barn, personal, \u00f8konomi, konsekvens for barn med rett til plass etter lov om barnehage, organisering etc. Innspill fra hovedtillitsvalgte \u2022 Hovedtillitsvalgte mener at saken er god belyst. \u2022 Hovedtillitsvalgte understreker moment om \u00f8kt belastning p\u00e5 ansatte ved stadige inntak av barn samt at dette vil p\u00e5virke det faglige tilbudet. \u2022 Nedprioritering av andre oppgaver: I perioder med tilvenninger prioriteres de nye barna og det vil medf\u00f8re at andre oppgaver og aktiviteter utsettes noe som kan p\u00e5virke de \u00f8vrige barna som ikke er p\u00e5 tilvenning. \u2022 Ordningen med flere opptak kan f\u00f8re til at barn bytter barnehageplass ofte. \u2022 Hovedtillitsvalgte er bekymret for rekrutteringsutfordringer. \u2022 Ordningen vil n\u00f8dvendigvis ikke f\u00f8re til \u00f8kt bemanning p\u00e5 h\u00f8sten da rekrutteringsprosessen vil p\u00e5g\u00e5 hele h\u00f8sten for v\u00e5rinntak av barn. \u2022 Med dagens bemanningsnorm vil flere opptak i \u00e5ret gi ansatte et betydelig merarbeid. \u2022 Hovedtillitsvalgte st\u00f8tter n\u00e5v\u00e6rende ordning med ett hovedopptak. Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900, 9299 Troms\u00f8 Bankkonto: 4750 05 08236 Telefon: 77 79 00 00 Org.nr.: Foretaksregisteret NO 940 101 808 MVA Telefax: 77 79 00 01 "
}