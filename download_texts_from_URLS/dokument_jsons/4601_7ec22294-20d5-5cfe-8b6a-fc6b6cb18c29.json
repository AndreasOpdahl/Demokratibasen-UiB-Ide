{
  "dokument_id": "7ec22294-20d5-5cfe-8b6a-fc6b6cb18c29",
  "doc_type": "case_attachment",
  "kommune": 4601,
  "tittel": "Stadfesting gnr 136 bnr 14 klagesak",
  "url": "https://bergen.kommune.no/politikere-utvalg/api/fil/bk360/9862274/Stadfesting-gnr-136-bnr-14-klagesak",
  "tekst": " V\u00e5r dato: V\u00e5r ref: 07.12.2023 2023/14112 Deres dato: Deres ref: 25.11.2021 Ellen H\u00f8ys\u00e6ter-Fjelldalen A/STAB AS Saksbehandler, innvalgstelefon Ulsm\u00e5gvegen 7 Arnt Erik Nordheim, 5764 3191 5224 NESTTUN Bergen kommune gnr. 136 bnr. 14 mfl., Nordre Drotningsvik 35. Anlegging/oppgradering av veg Vi viser til oversending fra Bergen kommune 14.09.2023, som gjelder klage administrativt vedtak fra Plan- og bygningsetaten 04.11.2021. Klagen er framsatt 25.11.2021 og er rettidig. De andre vilk\u00e5rene for \u00e5 ta saken til behandling er ogs\u00e5 oppfylt. Vedtak Statsforvalteren i Vestland stadfester vedtaket fra Bergen kommune 04.11.2021, ref. 202121372/11, om avslag p\u00e5 s\u00f8knad om rammetillatelse og dispensasjon for utbedring av veganlegg p\u00e5 gnr. 136 bnr. 2 og 461. Sakens bakgrunn Saken har en lengre historikk, som vi legger til grunn er kjent. Statsforvaltaren gjengir derfor bare enkelte hovedtrekk i denne saksframstillingen: Hjemmels- og tiltakshaver Tore Gr\u00f8hn s\u00f8kte tilbake i 2006 om delvis legalisering av et utf\u00f8rt vegtiltak ved gbnr. 136/14, Nordre Drotningsvik 35. Eiendommen gbnr. 136/14 er en uregulert og bebygd fritidseiendom p\u00e5 ca. 814 m2, som i dag er avsatt til landbruks-, natur- og friluftsform\u00e5l (LNF) i kommuneplanens arealdel (KPA2018). Eiendommen ligger ogs\u00e5 innenfor den funksjonelle strandsonen, jf. hensynssone H550_1 inntatt i kommuneplanen. S\u00f8knaden fra Gr\u00f8hn ble avsl\u00e5tt av kommunen i mars 2007, og avslaget ble stadfestet av Fylkesmannen i Hordaland.1 Gr\u00f8hn s\u00f8kte deretter p\u00e5 nytt, igjen med p\u00e5f\u00f8lgende avslag fra kommunen 10.02.2009.2 Kommunen godkjente derimot Gr\u00f8hns alternative forslag om delvis tilbakef\u00f8ring, jf. vedtak datert 23.04.2009 i samme sak, hvor kommunen ga tillatelse og dispensasjon etter plan- og bygningsloven av 1985. Vi oppfatter at den godkjente planen skal ha blitt utf\u00f8rt, og saken deretter avsluttet med ferdigattest 01.09.2010 etter en felles befaring. 1 V\u00e5r ref. 08/723. 2 Kommunens ref. 200806679/11, v\u00e5r ref. 08/7686. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Statens hus, Kaigaten 9, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/10 Sommeren 2018, alts\u00e5 fjorten \u00e5r senere, ble kommunen gjort oppmerksom p\u00e5 at det fortsatt var etablert et vegtiltak i terrenget, og som ble benyttet som kj\u00f8reveg av flere eiendommer. Kommunen innledet etter hvert en ny ulovlighetsoppf\u00f8lgning. Dette ledet fram til befaring sommeren 2019, med p\u00e5f\u00f8lgende varsel, og nytt p\u00e5legg om retting med tvangsmulkt fattet 21.05.2021. Selve rettingsp\u00e5legget var todelt: \u00ab... Vi p\u00e5legger dere at: P\u00e5 Gnr. 136 Bnr. 14 skal veien tilbakef\u00f8res med innsnevring, slik at den ikke framst\u00e5r eller kan brukes som bilvei P\u00e5 eiendommene Gnr 136 Bnr 2 og Gnr 136 Bnr 461 skal veien tilbakef\u00f8res til sti/traktorvei. Slik at den ikke lengre framst\u00e5r som bilvei. Fristen for retting settes til 14.08.21. ...\u00bb Klagesaken, slik den st\u00e5r for v\u00e5r behandling P\u00e5legget fra kommunen ul\u00f8ste en ny s\u00f8knad fra Gr\u00f8hn, sendt kommunen 13.08.2021. Gr\u00f8hn var av den oppfatning at strekningen over bnr. 14 (gr\u00f8nn) var utf\u00f8rt som godkjent i 2009. Gr\u00f8hn anmodet derfor prim\u00e6rt byggesak om \u00e5 kontakte tilsynsseksjonen for avklaring, ettersom det ikke forel\u00e5 noen ulovlighet p\u00e5 dette punktet. Subsidi\u00e6rt; dersom byggesak ikke fant \u00e5 kunne akseptere strekningen, ble det s\u00f8kt om tillatelse til \u00e5 rette den p\u00e5st\u00e5tte ulovligheten til 2009-situasjonen. Den andre strekningen (r\u00f8d) ble oms\u00f8kt som utf\u00f8rt. Denne s\u00f8knaden gjaldt alts\u00e5 \u00ab...legalisering av utbedring av sti/traktorveg for kj\u00f8rbar tilkomst over gnr. 136 bnr. 2 og 461\u00bb.3 Tiltaket (begge strekninger) var eventuelt ogs\u00e5 betinget av dispensasjon fra kommuneplanens bestemmelser om plankrav, byggegrense langs sj\u00f8, og arealform\u00e5let LNF i kommuneplanen.4 Det ble s\u00f8kt om slik dispensasjon, hvor det i hovedsak ble argumentert for strekning nr. 2. Vegen over bnr. 2 og 461 ble utbedret allerede i 2003/2004. Gr\u00f8hn forespurte ogs\u00e5 kommunen om s\u00f8knadsplikten, men dessverre uten noen tydelig tilbakemelding. Gr\u00f8hn anf\u00f8rte ogs\u00e5 at tiltaket i dag \u2013 b\u00e5de veg og terreng, begge strekninger \u2013 framst\u00e5r slik det gjorde p\u00e5 befaringsdagen i 2010, f\u00f8r kommunen ga ferdigattest. Utbedringen over gnr. 136 bnr. 2 og 461 var ikke en uttrykkelig del av oppf\u00f8lgingen den gangen, og Gr\u00f8hn har derfor v\u00e6rt i god tro om at forholdene var i orden. Vegen 3 Kommunens betegnelse. 4 Jf. KPA2018 \u00a7 3.1, \u00a7 6.1.1 og \u00a7 31.1, jf. plan- og bygningsloven \u00a7\u00a7 11-6, jf. 1-8, 11-7 nr. 5 og 11-9 nr. 1. Side: 3/10 har dessuten v\u00e6rt kj\u00f8rbar siden 1950-tallet. Det er bare gjort enkelte utbedringer i nyere tid, herunder \u00e5 legge duk og grus/nytt dekke p\u00e5 den eksisterende vegen. Vi viser til s\u00f8knaden med f\u00f8lgebrev, begrunnelse og annet underlag, hvor det er lagt vekt p\u00e5 historikken, beredskapsnytten ved vegen, allmenn tilgjengelighet og estetiske fordeler. Bergen kommune avslo s\u00f8knaden for strekning 2 den 04.11.2021, ettersom fordelene ved \u00e5 dispensere ikke ble vurdert som klart st\u00f8rre enn ulempene, jf. pbl. \u00a7 19-2 andre ledd. I begrunnelsen heter det (pkt. 3.6 s. 11, utdrag): \u00ab...Den allerede etablerte veien, vurderes som sv\u00e6rt uheldig. Den har bidratt til nedbygging og fragmentering av LNF-omr\u00e5dene og strandsonen. Etablering av vegen har medf\u00f8rt store terrenginngrep. Deler av vegstrekningen er etablert helt ned i sj\u00f8kanten, noe som har resultert i avrenning til sj\u00f8 til skade for naturmangfoldet. Videre p\u00e5virker en bilveg i sj\u00f8kanten landskapsbildet negativt, b\u00e5de fra land og sj\u00f8. Innerst i Nordre Drotningsvika ligger det flere naust og en opparbeidet samlingsplass med b\u00e5de sitteplasser og bord tilgjengelig for alle. At det er biltrafikk rett ovenfor denne viken vurderes som negativt for opplevelsesverdien av strandsonen. Videre er aktuelle veg privat, med skilting om at innkj\u00f8ring kun er tillatt etter avtale. Dermed er vegen kun til nytte for enkelte privatpersoner med avtale, og ikke en tilgjengelig adkomstveg til strandsonen for allmennheten. At biltrafikk p\u00e5 vegen eventuelt avsluttes slik at den kun vil fungere som en offentlig tilgjengelig gangveg, vil medf\u00f8re en forbedret situasjon for allmennheten. Bymilj\u00f8etaten vurderer ogs\u00e5 at det vil medf\u00f8re en forbedret situasjon for det biologiske mangfoldet, da den \u00f8kologiske korridoren vil bli mindre forstyrret av biltrafikk. En f\u00f8lgevirkning av \u00e5 tillate videre bilkj\u00f8ring p\u00e5 vegen er trolig at hytteomr\u00e5det vil endre karaktet, ved \u00e5 g\u00e5 fra et g\u00e5basert omr\u00e5de med enkle fritidsboliger, til et bilbasert omr\u00e5de med oppgraderte fritidsboliger hvor det er logistisk lettere \u00e5 f\u00e5 gjennomf\u00f8rt st\u00f8rre utbyggingsprosjekter. Dette er ikke en \u00f8nskelig utvikling innen LNF- omr\u00e5der og strandsonen, hvor utgangspunktet er at bygningsmassen burde begrenses og arealbruken ikke burde endres...\u00bb Den subsidi\u00e6re s\u00f8knaden om tilbakef\u00f8ring og innsnevring av strekning 1 (gbnr. 136/14) til gangveg, ble innvilget av kommunen i eget vedtak, samme dag som avslaget. Dette bare viser vi til.5 Tore Gr\u00f8hn klaget p\u00e5 avslaget for strekning 2 den 25.11.2021, jf. deres brev av samme dato. I klagen er det anf\u00f8rt at hele sakskomplekset lider av flere faktiske feil, og at dette har p\u00e5virket b\u00e5de saksgangen, vurderingene og resultatet. For det f\u00f8rste gj\u00f8res det oppmerksom p\u00e5 at Gr\u00f8hn s\u00f8kte om delvis tilbakef\u00f8ring i 2008, og at denne s\u00f8knaden ble endret med nye tegninger i 2009. Det er disse siste tegningene, datert 02.03.2009, som ble godkjent av kommunen ifm. plan for delvis tilbakef\u00f8ring, og som ligger til grunn for befaringen og ferdigattesten fra 2010. Slutningene er alts\u00e5 feil, ogs\u00e5 for strekning 1. Gr\u00f8hn gj\u00f8r f\u00f8lgelig gjeldende at strekning 1 allerede er innsnevret og godkjent. Kommunen har derimot forutsatt at innsnevringen er fjernet ulovlig, og dette bestrides p\u00e5 nytt. De innsnevringene som kommunen n\u00e5 \u00f8nsker gjennomf\u00f8rt, ble nettopp fjernet fra s\u00f8knadsdokumentene i 2009. Endringen ble gjort etter kommunens eget \u00f8nske om fortsatt tilgang for t\u00f8mmebil godkjent septiktank. Innsnevringen er alts\u00e5 ikke fjernet ulovlig, og det er kun den urettmessige ulovlighetsoppf\u00f8lgningen har gjort det n\u00f8dvendig for Gr\u00f8hn \u00e5 s\u00f8ke. Vi oppfatter alts\u00e5 at Gr\u00f8hn med dette anf\u00f8rer at disse feilslutningene har p\u00e5virket hele dispensasjonssaken, ogs\u00e5 den delen som ikke var under oppf\u00f8lgning og godkjenning mellom 2008 og 2010. 5 Kommunens ref. 202121372, dok. 12. Side: 4/10 Det gjentas ogs\u00e5 at andre vegstykket som Gr\u00f8hn har m\u00e5ttet s\u00f8ke om, over bnr. 2 og 461, ble innmeldt til kommunen allerede i 2004, jf. sak 200407356. Kommunen besvarte ikke henvendelsen direkte, men var senere p\u00e5 befaring flere ganger. Gr\u00f8hn mottok ingen ytterligere reaksjoner - f\u00f8r oppf\u00f8lgningen i 2018. Gr\u00f8hn poengterer ogs\u00e5 p\u00e5 nytt at vegen har vert kj\u00f8rbar og etablert i terrenget siden 1950-tallet. Tiltaket som er s\u00f8kt om i dag, er ikke etablering av ny bilveg, men utbedring og mindre utvidelse av et eksisterende, lovlig tiltak. Disse feilforutsetningene har \u00e5penbart p\u00e5virket kommunens vurderinger av dispensasjonsvilk\u00e5rene, og behandlingen av saken som helhet. Avslaget for strekning 2 er da ugyldig, jf. fvl. \u00a7 41. Gr\u00f8hn er heller ikke enig i dispensasjonsvurderingen. Plan- og bygningsetaten har \u2013 p\u00e5 feil grunnlag og i motsetning til Etat for landbruk \u2013 antatt at tiltaket ogs\u00e5 gjelder ulovlig omdisponering av dyrket mark. Det vises p\u00e5 nytt til vegstrekningens eksistens siden ca. 1950. En omdisponering er uansett ikke uten videre i strid med nasjonale jordvernm\u00e5l; dette m\u00e5 vurderes konkret. Bymilj\u00f8etatens vurderinger, og som PBE har vektlagt, er ogs\u00e5 feil. Uttalelsen er gitt under forutsetning om at det gjelder et nytt tiltak. Det er dessuten ikke redegjort for hvilken avrenning eller \u00abskade p\u00e5 naturmangfoldet\u00bb som kommunen mener kan ha oppst\u00e5tt. Uttalelsen er generell og kan ikke begrunne et avslag. Av andre feil anf\u00f8rer Gr\u00f8hn at kommunen ikke har sett hen til KPA2018 \u00a7 31.4. Bestemmelsen \u00e5pner for utvikling og drift av lovlige veger i LNF, i samsvar med vegens funksjon. Det omtvistede veglegemet har i lengre tid fungert som adkomstveg for motorisert ferdsel til hytter og naust, og dette er ikke bestridt. Gr\u00f8hn anf\u00f8rer derfor at vegen er i samsvar med KPA, subsidi\u00e6rt at det er grunnlag for dispensasjon fra arealform\u00e5let. Behovet for tilgang med t\u00f8mmebil er \u00e5penbart fortsatt til stede, jf. uttalelse fra Xylem datert 04.05.2021. Kommunen har dessuten ikke konkludert mtp. hensynene bak de aktuelle forbudsbestemmelsene i kommuneplanen, kun gjort en samlet avveining av fordeler og ulemper. I denne samle-vurderingen er det lagt for stor vekt p\u00e5 ulike \u00abnegative uttalelser\u00bb, uten n\u00e6rmere avveininger av hvilken art, innhold eller vekt disse har. Det er ogs\u00e5 klart at kommunen kan lastes for sendrektighet i ulovlighetsoppf\u00f8lgningen, s\u00e6rlig hva gjelder vegen innmeldt i 2004, jf. fvl. \u00a7 11 a om krav til framdrift, og \u00a7 11 om alminnelig veiledningsplikt. En slik passivitet m\u00e5 f\u00e5 f\u00f8lger for adgangen til ulovlighetsoppf\u00f8lgning, jf. bl.a. ombudets uttalelser i SOM-2019-1750, medregnet grunnlaget for \u00e5 kreve s\u00f8knad i dag. Statsforvalteren viser ellers til klagen med bilag og etterf\u00f8lgende merknader. Bergen kommune v/Utvalg for milj\u00f8 og byutvikling behandlet klagen i m\u00f8te 31.08.2023, sak 301/23, men fant ikke grunn til \u00e5 ta klagen til f\u00f8lge. Av nye opplysninger forel\u00e5 det blant annet en ny og endret uttalelse fra Etat for landbruk, som n\u00e5 mente at det var behov til tillatelse til omdisponering for strekning 2, jf. jordloven \u00a7 9. I klagebehandlingene la kommunen ellers generelt til grunn at ulovlighetssaken, medregnet funn og konklusjoner derfra, m\u00e5tte skilles helt fra klagesaken om legalisering. P\u00e5standene om faktiske feil ble for \u00f8vrig tilbakevist, jf. ogs\u00e5 byr\u00e5dets innstilling og tilleggsnotat til saken, som vi oppfatter at Utvalg for milj\u00f8 og byutvikling sluttet seg til. Side: 5/10 Saken ble deretter oversendt hit for endelig klagebehandling, jf. fvl. \u00a7 34. Vi har ogs\u00e5 mottatt avsluttende merknader fra Gr\u00f8hn brev 06.10.2023, som vi viser til. Gr\u00f8hn anmoder her ogs\u00e5 Statsforvalteren om \u00e5 oppheve kommunens underliggende p\u00e5legg om retting, s\u00e5 vel som \u00e5 omgj\u00f8re avslaget til tillatelse, jf. fvl. \u00a7\u00a7 34 og 35 mfl. I tillegg bes Statsforvalteren om \u00e5 vurdere egen habilitet, og behovet for oppnevning av stedfortreder, jf. fvl. \u00a7\u00a7 9, jf. 6. Regelverk Statsforvalteren er delegert myndighet til \u00e5 avgj\u00f8re klager p\u00e5 enkeltvedtak etter plan- og bygningsloven, se plan- og bygningsloven \u00a7 1-9 femte ledd og rundskriv T-2/09 fra Kommunal- og distriktsdepartementet. Statsforvalteren kan pr\u00f8ve alle sider ved vedtaket, ogs\u00e5 de skj\u00f8nnsmessige vurderingene som kommunen har gjort, jf. forvaltningsloven \u00a7 34. Ved pr\u00f8ving av det kommunale skj\u00f8nnet skal Statsforvalteren legge stor vekt p\u00e5 hensynet til det lokale selvstyret. Det framg\u00e5r av plan- og bygningsloven \u00a7 11-6 at kommuneplanen er juridisk bindende for nye eller utvidelse av eksisterende tiltak. I Bergen kommune er det et generelt krav om reguleringsplan vedtatt med hjemmel i PBL 1985 eller nyere, for tiltak etter pbl. \u00a7 20-1 bokstav a, d, g, k og l. I LNF-omr\u00e5der er det ikke tillatt med fradeling, bygging eller etablering av anlegg til andre form\u00e5l enn landbruksform\u00e5l, eller til n\u00e6ringsvirksomhet basert p\u00e5 brukets ressursgrunnlag, jf. plan- og bygningsloven \u00a7 11-7 nr. 5 bokstav a. Det er et generelt forbud mot tiltak innenfor hundremetersbeltet langs sj\u00f8, jf. plan- og bygningsloven \u00a7 1-8. Forbudet gjelder s\u00e5 lang det ikke annen byggegrense er fastsatt i plan etter plan- og bygningsloven. For LNF-omr\u00e5der er byggegrensen 100 meter, jf. KPA \u00a7 6.1.1, strekpunkt 7. N\u00e6rmere bestemmelser til LNF-form\u00e5let, samt retningslinjer til hensynssone for funksjonell strandsone (pbl \u00a7 11-8 bokstav c), er gitt i KPA \u00a7\u00a7 31 og 35.3. Tiltak som er i strid med plan eller bestemmelser i plan- og bygningsloven, kan bare tillates dersom det blir gitt dispensasjon fra bestemmelsen tiltaket strider mot, jf. plan- og bygningsloven kapittel 19. Med hjemmel i plan- og bygningsloven \u00a7 19-2 kan kommunen dispensere fra bestemmelser gitt i eller i medhold av plan- og bygningsloven. Kommunen kan ikke dispensere dersom hensynene bak bestemmelsen det dispenseres fra, nasjonale eller regionale interesser, eller hensynene i lovens form\u00e5lsbestemmelse, blir vesentlig tilsidesatt. I tillegg m\u00e5 fordelene ved \u00e5 dispensere v\u00e6re klart st\u00f8rre enn ulempene etter en samlet vurdering. Vilk\u00e5rene i plan- og bygningsloven \u00a7 19-2 er rettslige vurderingstema, ikke et kommunalt skj\u00f8nn. Det er derfor ikke anledning til \u00e5 legge nevneverdig vekt p\u00e5 hensynet til det lokale selvstyret. Hensynet til presedens, alts\u00e5 hvilken praksis kommunen har valgt for n\u00e5r de \u00f8nsker \u00e5 gi dispensasjon, blir ogs\u00e5 bare aktuelt dersom vilk\u00e5rene i \u00a7 19-2 er oppfylt. Dersom vilk\u00e5rene er oppfylt \u00abkan\u00bb kommunen gi dispensasjon, jf. \u00a7 19-2 f\u00f8rste ledd. Dispensasjon krever grunngitt s\u00f8knad. Etter forvaltningspraksis skal begrunnelsen for \u00e5 dispensere v\u00e6re spesiell og gjelde s\u00e6rlig for tiltaket, og kommunen skal ikke dispensere ut fra mer generelle vurderinger. Statsforvalterens vurdering Vi kommenterer f\u00f8rst forholdet til egen habilitet, ettersom Gr\u00f8hn har bedt om dette. Slik vi ser det, er det klart at Statsforvalteren ikke er inhabil til \u00e5 avgj\u00f8re klagesaken. Vi vil her peke p\u00e5 at habilitetsbestemmelsene i forvaltningsloven \u00a7 6 retter seg mot den enkelte tjenestemann og -kvinne, og ikke hele forvaltningsorganer. Det at ulike seksjoner ved embetet har ulike roller og befatning Side: 6/10 med saken, gj\u00f8r ikke at Statsforvalteren m\u00e5 fratre behandlingen som klageinstans. Utgangspunktet i norsk forvaltningsrett er ogs\u00e5 at rollekombinasjoner ikke medf\u00f8rer inhabilitet.6 Statsforvalteren har videre innrettet behandlingen slik at oppgavene er lagt til ulike seksjoner. Ingen av v\u00e5re ansatte som arbeidet med h\u00f8ringsuttalelsen til dispensasjonssaken har deltatt i denne klagebehandlingen, eller motsatt. Vi kan heller ikke se at v\u00e5re ansatte ved planseksjonen gav uttalelse til s\u00f8knaden, har utvist er s\u00e6rlig engasjement, eller g\u00e5tt utenfor rammene for regul\u00e6r saksbehandling i uttalelsen, jf. fvl. \u00a7 6 andre ledd.7 Uttalelsen framst\u00e5r som et forholdsvis vanlig h\u00f8ringsinnspill til en s\u00f8knad om dispensasjon, det sektormyndigheten mener at tiltaket ber\u00f8rer vedkommende myndighets saksomr\u00e5de negativt, jf. pbl. \u00a7 19-1. Vi tar ogs\u00e5 med at det kun er dersom Statsforvalteren selv har p\u00e5klaget et kommunalt vedtak, at departementet har funnet grunn til \u00e5 opprette en generell ordning med oppnevning av settestatsforvalter til klagebehandlingen.8 Dette er ikke en slik sak. Statsforvalteren er ikke inhabil. Innledningsvis slutter vi oss ogs\u00e5 til kommunens syn om at byggesaken og den forutg\u00e5ende ulovlighetsoppf\u00f8lgningen, m\u00e5 holdes helt adskilte fra hverandre. I en sak om oppf\u00f8lging av avvik etter plan- og bygningsloven kapittel 32 er form\u00e5let \u00e5 bringe et p\u00e5vist avvik til opph\u00f8r, slik at ulovligheten avsluttes. Dersom Gr\u00f8hn er uenig i konklusjonene fra et slikt p\u00e5legg, eller premissene det bygger p\u00e5, kan klageretten p\u00e5 p\u00e5legget benyttes, innenfor den fristen som er satt. Ved s\u00f8knad om legalisering forholder bygningsmyndighetene seg til s\u00f8knaden som s\u00e5dan (\u00a7 21-2), og skal gi tillatelse dersom tiltaket ikke er i strid med bestemmelser gitt i eller i medhold av loven, eller om vilk\u00e5rene for dispensasjon er til stede og kan innvilges iht. egen s\u00f8knad, jf. pbl. \u00a7 19-2, jf. \u00a7 19-1 og 21-4. Kommunens vedtak i byggesaken har ikke noen generell rettskraft, i den forstand at avslaget ikke avgj\u00f8r lovligheten av den utf\u00f8rte vegen. Et avslag er i prinsippet heller ikke til hinder for \u00e5 s\u00f8ke om samme tiltak p\u00e5 nytt, med mindre den nye s\u00f8knaden m\u00e5 oppfattes som sjikan\u00f8s. Selve lovligheten av tiltaket om ikke s\u00f8knaden f\u00f8rer fram, m\u00e5 derimot avgj\u00f8res i tilsynssaken, hvor p\u00e5viste avvik er et grunnvillk\u00e5r og forutsetning kommunale sanksjoner, jf. pbl. \u00a7\u00a7 32-3 og 32-5. Skulle denne oppf\u00f8lgningen til sist avdekke at tiltaket allerede er lovlig, som anf\u00f8rt av Gr\u00f8hn, vil kommunens avslag i byggesaken miste sin betydning. Vi vurderer alts\u00e5 klagen fra Gr\u00f8hn i denne saken som subsidi\u00e6r, forutsatt at anf\u00f8rselen hans om allerede lovlig utf\u00f8rt tiltak ikke f\u00f8rer fram overfor kommunen. Slike anf\u00f8rsler m\u00e5 derimot eventuelt framsettes overfor tilsynsmyndighetene, og er ikke er relevant i byggesaken om dispensasjon. Skulle videre unders\u00f8kelser i tilsynssaken derimot konkludere med at tiltaket er lovlig utf\u00f8rt etter datidens regelverk, legger alts\u00e5 ikke denne saken noen f\u00f8ringer eller begrensninger for dette. For s\u00e5 vidt gjelder Gr\u00f8hns anmodning om oppheving av det underliggende p\u00e5legget, datert 21.05.2021, er dette ikke del av klagesaken vi har mottatt. Denne gjelder klagen p\u00e5 avslaget i byggesaken, og Statsforvalteren kan ikke g\u00e5 utenfor dette, jf. fvl. \u00a7 34. Kravet i s\u00e5 fall gj\u00f8res i medhold av forvaltningsloven \u00a7 35; omgj\u00f8ring utenfor klagesak, som Gr\u00f8hn ogs\u00e5 har vist til. 6 Se evt. NOU 2019:5 pkt. 16.5.4 (s. 230) om eksistensen av s\u00e5kalt \u00aborgan-inhabilitet\u00bb. 7 Jf. brev herfra 27.09.2021, v\u00e5r ref. 21/12241. 8 Dav\u00e6rende Milj\u00f8verndepartementet, jf. uttalelse inntatt i Planjuss 1/2003 s. 36 (UMD-2003-463). Side: 7/10 Statsforvalteren finner derimot heller ikke grunn til \u00e5 ta opp ulovlighetssaken med hjemmel i fvl. \u00a7 35. Vi viser i stedet til klageretten etter vedtaket 21.05.2021, evt. til at Gr\u00f8hn m\u00e5 gj\u00f8re rette sine anmodninger om omgj\u00f8ring, lemping eller andre rettsmidler mot Bergen kommune, om det ikke er grunnlag for klagebehandling. Vi presiserer at Statsforvalteren med dette ikke har ment \u00e5 anbefale slike skritt, men at dette i s\u00e5 fall gj\u00f8res for Gr\u00f8hns egen regning og risiko. Det er heller ikke klagerett p\u00e5 \u00e5 beslutningen om \u00e5 avsl\u00e5 oppheving herfra. I det videre behandler vi alts\u00e5 tiltaket som oms\u00f8kt, og etter de relevante bestemmelsene i KPA2018. Tiltaket best\u00e5r av to ulike deler, jf. din redegj\u00f8relse pva. Gr\u00f8hn 26.10.2023. Den f\u00f8rste strekningen ligger p\u00e5 bnr. 14 og utgj\u00f8r ca. 30 meter (del 1, godkjent tilbakef\u00f8ring), mens den andre ligger p\u00e5 bnr. 2 og 461 og utgj\u00f8r ca. 80 meter (del 2, avsl\u00e5tt). Statsforvalteren legger til grunn at det var del 1 som var gjenstand for oppf\u00f8lging i perioden mellom 2008 \u2013 2010. Del 2 ikke har v\u00e6rt behandlet f\u00f8r, med unntak av meldingen fra 2004. Dette tas kun med som bakgrunnsinformasjon, jf. ovenfor, ettersom eventuelle faktafeil fra disse sakene ikke er en behandlingsfeil i n\u00e6rv\u00e6rende byggesak. Vi g\u00e5r derfor heller ikke inn p\u00e5 hvorvidt det foreligger slike feil som anf\u00f8rt, eller hvilken betydning dette eventuelt har for lovligheten. Vi vurderer som nevnt tiltaket som oms\u00f8kt, ut fra reglene i dag, uten hensyn eller med vekt p\u00e5 historikken eller hva som har utl\u00f8st en slik s\u00f8knad. N\u00e5r det gjelder s\u00f8knaden og tiltaket, viser Statsforvalteren til den generelle s\u00f8knadsplikten for veger og veganlegg. S\u00f8knadsplikten f\u00f8lger dels av plan- og bygningsloven \u00a7\u00a7 20-2, jf. 20-1 bokstav l; \u00abanlegg av veg\u00bb, og dels av \u00a7 20-1 bokstav k; \u00abvesentlig terrenginngrep\u00bb. Mens alternativet \u00abveg\u00bb bare omfatter nye strekninger, kan bokstav k ogs\u00e5 omfatte opprusting eller endring av en veg med negativ terrengvirkning.9 Det har betydning hvordan tiltaket skal utf\u00f8res, hvilket omr\u00e5de det er plassert i og virkningene av dette. S\u00f8knadsplikten m\u00e5 for eksempel avgrenses mot vanlig vedlikehold av etablerte strekninger. I strandsonen vil likevel ogs\u00e5 sm\u00e5 endringsarbeider kunne omfattes, selv om det skulle v\u00e6re tale om mindre terrenginngrep, og som ellers ikke ville v\u00e6rt s\u00f8knadspliktige.10 Slik s\u00f8knaden foreligger, er det ikke tvil om at tiltaket som beskrives er s\u00f8knadspliktig. Det er ogs\u00e5 i strid med kommuneplanens arealdel. I LNF-omr\u00e5der er byggegrensen mot sj\u00f8 100 meter, jf. KPA \u00a7 6.1.1. I kommuneplanen er det gjort unntak for n\u00f8dvendige anlegg p\u00e5 landbrukseiendommer i drift (\u00a7 6.2.3, jf. pbl. \u00a7 11-11 nr. 4), men ikke for veger og veganlegg til fritidsbebyggelse eller andre form\u00e5l. Det er riktig at KPA \u00a7 31.4 ogs\u00e5 har bestemmelser om eksisterende veger i LNF, og utvikling av veger i samsvar med funksjon og form\u00e5l. Dette m\u00e5 likevel forst\u00e5s i lys av hovedform\u00e5let (LNF). Bestemmelsen gjelder alts\u00e5 utvikling og drift av veganlegg til landbruksform\u00e5l eller allmenne friluftsform\u00e5l. Vi viser kort til at plan- og bygningsloven kapittel 11 ikke gir hjemmel for blanding av arealbrukskategoriene i \u00a7 11-7 nr. 1 \u2013 nr. 6 p\u00e5 kommuneplanniv\u00e5. Mer alminnelige kj\u00f8reveger faller derfor helt utenfor LNF-kategorien. Dersom det skal tillates anlegg eller utvikling av anlegg til andre form\u00e5l enn LNF innenfor slike omr\u00e5der, m\u00e5 dette gj\u00f8res etter framgangsm\u00e5ten i \u00a7 11-7 nr. 5 bokstav b (spredt bebyggelse), med egne bestemmelser om form\u00e5l, lokalisering og omfang som nevnt i \u00a7 11-11 nr. 2. Bestemmelsen som Gr\u00f8hn st\u00f8tter seg p\u00e5 i KPA \u00a7 31.4 kan ikke forst\u00e5s p\u00e5 denne m\u00e5ten, og oppfyller i s\u00e5 fall heller ikke lovens krav til angivelse av lokalisering m.m. i \u00a7 11-11 nr. 2. Veger til andre form\u00e5l enn LNF, samt 9 HR-2022-234-A (avsn. 38), med videre henvisning til Rt-2012-110. 10 Ot.prp.nr. 32 (2007-2008) s. 175, jf. pbl. \u00a7\u00a7 1-8 tredje ledd, jf. 1-6, og forskrift om byggesak (SAK10) \u00a7 4-1 f\u00f8rste setning. Side: 8/10 oppgradering eller endring av slike anlegg, m\u00e5 da i stedet godkjennes ved dispensasjon etter plan- og bygningsloven kapittel 19. Bestemmelsen i KPA2018 \u00a7 31.4 er alts\u00e5 ikke aktuell i denne saken. Videre er et ikke gjort unntak fra plankravet i KPA for denne typen tiltak, jf. kommuneplanens \u00a7\u00a7 3.2 flg., slik at det i stedet kreves regulering for b\u00e5de veganlegg og terrenginngrep, jf. hovedregelen i KPA \u00a7 3.1, som er gitt med hjemmel i plan- og bygningsloven \u00a7 11-9 nr. 1. Vi finner det ogs\u00e5 klart den kommunale byggeforbudssonen i hundremetersbeltet gjelder iht. \u00a7 6.1.1. Tiltaket krever alts\u00e5 dispensasjon fra arealbruksform\u00e5let LNF, fra plankravet i KPA \u00a7 3.1, og fra den kommunale byggegrensen mot sj\u00f8 i LNF-omr\u00e5der. N\u00e5r noen har s\u00f8kt om \u00e5 utf\u00f8re et tiltak i strid med det som f\u00f8lger av lov- og plangrunnlaget, er utgangspunktet at s\u00f8knaden skal avsl\u00e5s, med mindre de lovfestede vilk\u00e5rene for \u00e5 dispensere i \u00a7 19-2 er oppfylt, og kommunen etter en konkret vurdering finner \u00e5 kunne innvilge slik dispensasjon. Statsforvalteren legger til grunn at det overordnede hensynet bak kravet om reguleringsplan, er \u00e5 sikre en bred og helhetlig arealbruksavklaring, der b\u00e5de private og ber\u00f8rte myndigheter f\u00e5r anledning til \u00e5 medvirke. I byggeomr\u00e5der er plankravet blant annet viktig for \u00e5 avklare fellesfunksjoner der dette er p\u00e5krevd, s\u00e5 som infraskrutur og gr\u00f8ntomr\u00e5der m.m., f\u00f8r utbygging tillates. Som kommunen har v\u00e6rt inne p\u00e5, veier dette hensynet vanligvis ikke like tungt i allerede fullt utbygde omr\u00e5der, jf. Ot.prp.nr. 32 (2007-20008) s. 242, der det er tale om utnyttelse av gjenst\u00e5ende tomter, eller som kan innpasses til den best\u00e5ende strukturen, jf. ogs\u00e5 pbl. \u00a7 11-10 nr. 1. I mer spredtbygde str\u00f8k, eller omr\u00e5der hvor det i utgangspunktet ikke er \u00e5pnet for bebyggelse, blir dette mer sammensatt. Et sentralt hensyn blir da ikke bare \u00e5 fastlegge rammene for den konkrete bebyggelsen, men ogs\u00e5 hvorvidt omr\u00e5det i det hele tatt egner seg for slik utvikling, b\u00e5de planfaglig og arealpolitisk, jf. pbl. \u00a7\u00a7 3-3, jf. 3-2 og 1-1 andre og fjerde ledd. Innretningen av arealdelen er i s\u00e5 m\u00e5te ogs\u00e5 ment \u00e5 ivareta hensyn til forutberegnelighet og informasjon, b\u00e5de for utbyggere, innbyggerne generelt, kommunens egen virksomhet, \u00f8vrige myndigheter og andre. Dette hensynet mener vi ogs\u00e5 gjelder i denne saken, hvor det gjelder dispensasjon fra flere relativt sentrale bestemmelser i KPA, for godkjenning av et vegtiltak utenfor byggesonen, og hvor det iht. KPA \u00a7 35.3 skal legges vekt p\u00e5 \u00e5 bevare og videreutvikle kvaliteter knyttet til biologisk mangfold, kulturminner, landskap, kulturlandskap, bygningsmilj\u00f8 og allmenn ferdsel. Tiltaket utgj\u00f8r etter v\u00e5rt syn et markert brudd med den forvaltningsstrategien kommuneplanen legger opp til. Omr\u00e5det hvor tiltaket ligger, er del av et sammenhengende belte avsatt til LNF-form\u00e5l langs Nordre Drotningsvik, og som skiller omr\u00e5det fra de mer tettbygde omr\u00e5dene lenger s\u00f8r, og mot \u00f8st til Breivik. De ulike arealform\u00e5lene, medregnet skillet mellom LNF og byggeomr\u00e5der, er etter v\u00e5r oppfatning konkret utformet, og tydelig tilpasset hensynssonen for den funksjonelle strandsonen. Statsforvalteren mener som utgangspunkt at denne arealdisponeringen m\u00e5 vektlegges, jf. \u00a7 11-6, og at planinnretningen i seg selv er en sterk indikasjon p\u00e5 at tiltaket ikke representerer en lokalt \u00f8nsket arealbruksutvikling. De samme hensynene tilsier da at ogs\u00e5 hensynet bak plankravet settes vesentlig til side, jf. pbl. \u00a7 11-9 nr. 1, og at det nettopp i slike omr\u00e5der er viktig at endringer av betydning for arealbruken blir helhetlig vurdert, istedenfor gjennom enkeltsaker om dispensasjon. Det er heller ikke irrelevant \u00e5 legge vekt p\u00e5 det er kommet negative merknader fra private, eller fra offentlige h\u00f8ringsinstanser, selv om begrunnelsen og motivene for slike uttalelser kan variere. Det at ti ber\u00f8rte eiendommer har stilt seg negative til dispensasjon, mens tre er positive, viser uansett at det er ulike interesser for b\u00e5de bruken og utviklingen av omr\u00e5det. Engasjementet indikerer ogs\u00e5 at Side: 9/10 det kan v\u00e6re flere enn bare de som ber\u00f8res direkte gjennom et nabovarsel, som kan tenkes i \u00e5 ha interesse i \u00e5 medvirke i en mulig plansak. Disse hensynene settes ogs\u00e5 vesentlig til side ved en dispensasjon. Plankravet er ment \u00e5 sikre slik medvirkning og forutberegnelighet gjennom offentlige og kunngjorte prosesser. Ressursbesparelsen ved en enklere godkjenningsprosess kan ikke veie opp som en mulig fordel mot disse ulempene, slik saken er opplyst. Statsforvalteren legger videre til grunn at avsettingen til LNF-omr\u00e5de, er ment \u00e5 sikre areal for allmenne ferdsels-, frilufts-, landskaps-, kulturlandskaps- og verneinteresser, medregnet biologisk mangfold, i tillegg til hensyn til landbruksn\u00e6ringen. Vi har merket oss at det er ulike syn p\u00e5 mulig nedbygging og omdisponering av dyrket mark (del 2). Vi ser at det ikke er n\u00f8dvendig \u00e5 g\u00e5 ikke inn p\u00e5 dette, ettersom vilk\u00e5rene for \u00e5 dispensere fra plankravet uansett ikke er oppfylte. Hva gjelder byggegrensen mot sj\u00f8, er denne i stor grad sammenfallende med hensynene bak LNF-form\u00e5let, med unntak av landbrukshensyn, slik det ogs\u00e5 framkommer av pbl. \u00a7 1-8 f\u00f8rste setning, jf. KPA \u00a7 35.3 om den kartlagte, funksjonelle strandsonen. Vi kan ikke se at tiltaket st\u00f8tter opp om forvaltningsm\u00e5lene i KPA, men at hensynene som ligger til grunn for disse m\u00e5lene, gjelder med styrke. Vi oppfatter kommunens vurdering og konklusjoner p\u00e5 samme m\u00e5te. Vi ser at det vil v\u00e6re en relevant arealbruksfordel \u00e5 kunne kj\u00f8re til fritids- og nausteiendommene, samt sikre tilkomst til eksisterende VA-anlegg/pumpestasjon. Dette er likevel en f\u00f8lge av at nevnte anlegg, slik saken og s\u00f8knaden er opplyst, er etablert og innrettet p\u00e5 en m\u00e5te som forutsetter dispensasjon fra vedtatte planer for \u00e5 gi tilkomstveg til anlegget. Slike fordeler kan da ikke gis avgj\u00f8rende vekt. Statsforvalteren m\u00e5 ogs\u00e5 vise til at ingen har krav p\u00e5 dispensasjon, jf. pbl. \u00a7 19-1 f\u00f8rste ledd, selv om vilk\u00e5rene skulle v\u00e6re oppfylte, og at kommunen i utgangspunktet st\u00e5r sv\u00e6rt fritt ved beslutningen om \u00e5 f\u00f8lge og h\u00e5ndheve vedtatt arealbruk iht. \u00a7 11-6. Statsforvalteren legger i den forbindelse ogs\u00e5 til grunn vi, som statlig klageinstans, b\u00f8r vise en viss varsomhet med \u00e5 overpr\u00f8ve et kommunalt avslag p\u00e5 s\u00f8knad om dispensasjon fra vedtatt arealplan. Utover dette viser vi til kommunens begrunnelse i avslaget og i klageomgangen, og som vi mener er grundig og fyllestgj\u00f8rende for dispensasjonsvurderingen. Det er v\u00e5r oppfatning at b\u00e5de hensynene bak plankravet, byggegrensen og arealform\u00e5let LNF, settes vesentlig til side ved en dispensasjon. Fordelene ved \u00e5 dispensere er heller ikke klart st\u00f8rre enn ulempene etter en samlet vurdering, jf. \u00a7 19-2 andre ledd, og vi har derfor stadfestet kommunens avslag datert 04.11.2021 (dok 11). Klagen har ikke f\u00f8rt fram. Vedtaket p\u00e5 side 1 i dette brevet er endelig og kan ikke p\u00e5klages videre i forvaltningen, jf. forvaltningsloven \u00a7 28 tredje ledd. Med hilsen Anne-Kjersti Sande Arnt Erik Nordheim fagdirekt\u00f8r seniorr\u00e5dgiver Dokumentet er elektronisk godkjent Side: 10/10 Kopi til: Bergen kommune Postboks 7700 5020 BERGEN Tore Gr\u00f8hn Nordre Drotningsvik 35 5179 Godvik "
}