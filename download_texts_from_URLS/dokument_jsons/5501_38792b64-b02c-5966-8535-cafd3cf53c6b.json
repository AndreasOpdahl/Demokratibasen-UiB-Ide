{
  "dokument_id": "38792b64-b02c-5966-8535-cafd3cf53c6b",
  "doc_type": "case_attachment",
  "kommune": 5501,
  "tittel": "3. Planbestemmelser",
  "url": "https://innsyn.tromso.kommune.no/application/getMoteDokument?dokid=2002058502",
  "tekst": "Dato: 10.04.2025 Dato for siste revisjon: Dato for kommunestyrets vedtak: Vedtatt endret: DETALJREGULERINGSPLAN FOR SKARSHAUGVEGEN Reguleringsbestemmelser Plan-ID: 2000 Saksnummer: PLAN-19/00119 1. Planens hensikt Planen legger til rette for boliger i blokkbebyggelse og frittliggende sm\u00e5husbebyggelse, med tilh\u00f8rende n\u00e6rlekeplass, uteoppholdsareal og sn\u00f8deponi med tilkomstveg. 2. Fellesbestemmelser for hele planomr\u00e5det 2.1 Dokumentasjonskrav (\u00a7 12-7 nr. 12) S\u00f8knad om rammetillatelse 2.1.1 Estetikk Ved s\u00f8knad om rammetillatelse skal det dokumenteres at tiltaket innehar gode visuelle kvaliteter b\u00e5de i seg selv og i forhold til dets funksjon. Dokumentasjonen skal vise forholdet til b\u00e5de det bebygde og ubebygde landskap og naboskap, og begrunne de valgte l\u00f8sningene. 2.1.2 Uteromsplan Ved s\u00f8knad om rammetillatelse skal det vedlegges uteromsplan for planomr\u00e5det i m\u00e5lestokk 1:200 som viser bebyggelse og anlegg i sammenheng med atkomstsituasjoner, uteoppholdsarealer, n\u00e6r- og kvartalslek, terrengforhold og - behandling, avfallsh\u00e5ndtering, sn\u00f8depot, overvannsh\u00e5ndtering, parkeringsplasser, sykkelparkering, plassering av st\u00f8yskjermer, universell utforming. Detaljert uteromsplan skal v\u00e6re i tr\u00e5d med retningsgivende landskapsplan av 09.11.17 i plan 1774, uteromsplan av 20.03.24 for Skarshaugvegen i plan 1774B, og uteromsplan av 01.04.2025 i denne plan. Reguleringsbestemmelser plan 2000 1 S\u00f8knad om igangsettingstillatelse 2.1.3 Teknisk detaljplan offentlig anlegg Dersom tiltakshaver skal opparbeide offentlige samferdselsanlegg, teknisk infrastruktur og gr\u00f8nnstruktur, samt private felles vann- og avl\u00f8psanlegg, skal det ved s\u00f8knad om igangsettingstillatelse til tiltak legges ved dokumentasjon for at tekniske detaljplaner er godkjent av kommunens ansvarlige fagorgan. 2.1.4 Anleggsplan Ved s\u00f8knad om igangsettingstillatelse skal det vedlegges en anleggsplan. Planen skal redegj\u00f8re for beskyttelse av omgivelsene mot st\u00f8y og andre ulemper i bygge- og anleggsfasen. Planen skal redegj\u00f8re for plassering av maskiner og annet utstyr, omr\u00e5der for lagringsbrakker og brakkerigg, trafikkavvikling, massetransport, driftstider, trafikksikkerhet for g\u00e5ende og syklende, renhold, st\u00f8vdemping og st\u00f8yforhold. N\u00f8dvendige beskyttelsestiltak skal v\u00e6re etablert f\u00f8r bygge- og anleggsarbeider kan igangsettes. S\u00f8knad om midlertidig brukstillatelse og ferdigattest 2.1.5 Overtakelse offentlig anlegg Dersom tiltakshaver skal opparbeide offentlige samferdselsanlegg, teknisk infrastruktur og gr\u00f8nnstruktur, skal det ved s\u00f8knad om midlertidig brukstillatelse og ferdigattest legges ved overtakelsesprotokoll som er signert av kommunens ansvarlige fagorgan. 2.1.6 VA-ferdigmelding Ved s\u00f8knad om midlertidig brukstillatelse og ferdigattest, skal godkjent VA- ferdigmelding vedlegges s\u00f8knaden. 2.2 \u00d8vrige fellesbestemmelser 2.2.1 Byggegrense, byggeh\u00f8yder, utnyttingsgrad a) Byggegrense, byggeh\u00f8yde, utnyttingsgrad framg\u00e5r av plankart. (\u00a7 12-7 nr. 1, 2, 4, 7) b) Der det ikke er angitt byggegrenser, sammenfaller disse med form\u00e5lsgrensen. c) Tekniske anlegg og tekniske rom skal ikke overstige angitt byggeh\u00f8yde. (\u00a7 12-7 nr. 1) d) Bruksareal avsatt til parkeringskjeller medtas ikke i maksimal BRA i plankartet. e) Bruksareal beregnes uten tillegg for tenkte plan. 2.2.2 Funksjons- og kvalitetskrav (\u00a7 12-7 nr. 4) Bygninger, uterom og trafikkanlegg skal utformes i tr\u00e5d med prinsipper for universell utforming. Ifm. n\u00e6rlekeplass skal det etableres en universelt tilgjengelig sone i tilknytning til adkomstveg. 2.2.3 Uteromsplan I uteromsplanen av 01.04.2025 er f\u00f8lgende elementer bindende (\u00a7 12-7 nr. 1, 2, 4, 7): parkeringsplasser p\u00e5 terreng, plassering av universelt utformet lekeareal, gjerde mot snuplass p\u00e5 felt f_LEK, beplantning p\u00e5 f_LEK mot BKS22 og sikringsvoll mot Skjelnanelva. Reguleringsbestemmelser plan 2000 2 2.2.4 Samfunnssikkerhet a) I tilknytning til sn\u00f8deponi skal det etableres sikringsvoll mot Skjelnanelva. b) Ifm. planlagt sprengningsarbeid skal Avinor forh\u00e5ndsvarsles skriftlig. 2.2.5 Kommunaltekniske normer Offentlige samferdselsanlegg, teknisk infrastruktur og gr\u00f8nnstruktur skal opparbeides i tr\u00e5d med plankart, planbestemmelser og kommunaltekniske normer, herunder for veger og gr\u00f8ntanlegg av april 2020, vann og avl\u00f8p av 24.05.2018 og belysningsnorm for Troms\u00f8 kommune av 24.04.2020. Der det er eksisterende anlegg, skal oppgradering skje iht. Kommunalteknisk norm. Slik utbygging kan kun gj\u00f8res i samsvar med tekniske detaljplaner som p\u00e5 forh\u00e5nd skal v\u00e6re godkjent av det til enhver tid ansvarlige fagorgan i kommunen. (\u00a7 12-7 nr. 4) 2.2.6 Parkering a) For felt BB skal det etableres minimum 1,1 p-plass per boenhet, hvorav 0,1 plasser skal v\u00e6re avsatt til gjesteparkering. b) Beboerparkering avsettes i parkeringsanlegg i BB, maks. 31 plasser. Gjesteparkering BB avsettes p\u00e5 terreng i felt f_P, maks. 3 plasser. c) Det skal settes av 1 p-plass p\u00e5 felt f_P for hjemmehjelptjenesten ifm. uteromsplan 1:200 ved rammetillatelse. d) I BB skal det avsettes fellesanlegg med 1 takoverdekt sykkelparkeringsplass pr. boenhet. Sykkelparkering skal plasseres lett tilgjengelig fra gateplan og n\u00e6rmest mulig inngang. e) For felt BF avsettes det 1,25 p-plasser pr. boenhet, hvorav 0,25 er gjesteparkering. 2.2.7 Renovasjon Det tilrettelegges for renovasjonstorg med nedgravd avfallsnedkast, benevnt som BRE4 i plan 1774B. 2.2.8 Tekniske detaljplaner for vann, avl\u00f8p og overvann Tekniske detaljplaner for vann, avl\u00f8p og overvann skal utarbeides i tr\u00e5d med VAO- rammeplan av 13.01.17 og VAO-notat av 29.11.24. Avvik mellom tekniske detaljplaner og VAO-rammeplan kan utl\u00f8se behov for revisjon av VAO-rammeplan og endring av reguleringsplan (\u00a7 12-7 nr. 4). Tekniske detaljplaner skal samordne l\u00f8sninger fra VAO- rammeplan og OSG-rammeplan (\u00a7 12-7 nr. 4). 2.2.9 St\u00f8y a) St\u00f8yfaglig utredning (SFU) av 09.11.2017, jf. plan 1774, legges til grunn for tiltak i planomr\u00e5det. b) Ny arealbruk og nye tiltak i planomr\u00e5det skal ikke p\u00e5f\u00f8re eksisterende og planlagt boligbebyggelse og utearealer st\u00f8y som overskrider Lden = 55dBA. c) Hver boenhet skal ha minst ett soverom mot stille side, iht. definisjon i SFU. d) Det legges til grunn at terrenget opparbeides som angitt i SFU og uteromsplan av 01.04.25. BB og BF tilsvarer \u00abboligomr\u00e5de nord 2\u00bb i st\u00f8yrapport. e) Ved bygges\u00f8knad i tillegg til terrengbearbeiding skal det etableres st\u00f8yskjerm p\u00e5 1,5 m mot samleveg SKV2 i vest. f) Dersom ny \u00f8vre fylkesveg etableres, skal h\u00f8yde p\u00e5 st\u00f8yskjerm \u00f8kes fra 1,5 m til 2,0 m mot samleveg SKV2 i vest. Reguleringsbestemmelser plan 2000 3 3. Bestemmelser til arealform\u00e5l 3.1 Bebyggelse og anlegg (\u00a7 12-5 nr. 1) 3.1.1 Boligbebyggelse - blokkbebyggelse (BB) a) Omr\u00e5det er avsatt til boligbebyggelse, blokkbebyggelse. b) Det tillates etablering av maksimalt 31 boenheter innenfor omr\u00e5det. c) Planlagt bebyggelse er vist med omriss planlagt bebyggelse i plankart. Det tillates justeringer p\u00e5 inntil \u00e9n meter i sideveis forskyvning av plassering av bebyggelse, men ikke utover byggegrensen. d) Takterrasse skal trekkes tilbake min. 1,5 m fra fasaden. 3.1.2 Boligbebyggelse \u2013 frittliggende sm\u00e5husbebyggelse (BF) a) Omr\u00e5det er avsatt til boligbebyggelse, frittliggende sm\u00e5husbebyggelse. b) Det tillates etablering av maksimalt 8 boenheter innenfor omr\u00e5det. c) Planlagt bebyggelse er vist med omriss planlagt bebyggelse i plankart. 3.1.3 Uteoppholdsareal (f_UTE) a) Omr\u00e5det er avsatt til felles uteoppholdsareal, og skal opparbeides i tr\u00e5d med uteromsplan av 01.04.25. b) Uteoppholdsarealet skal tilrettelegges for variert bruk av ulike aldersgrupper, og skal, foruten opparbeidet og m\u00f8blert sone, best\u00e5 av beplantning og generelle friluftsaktiviteter. 3.1.4 N\u00e6rlekeplass (f_LEK) a) Omr\u00e5det er avsatt til felles n\u00e6rlekeplass, og skal opparbeides i tr\u00e5d med uteromsplan av 01.04.25. 3.2 Gr\u00f8nnstruktur (\u00a7 12-5 nr. 3) 3.2.1 Bl\u00e5/gr\u00f8nnstruktur (o_BG1-2) a) Omr\u00e5dene er avsatt til bl\u00e5/gr\u00f8nnstruktur. b) Eksisterende vegetasjon skal i st\u00f8rst mulig grad beholdes. Der soner for revegetering danner overgang mellom eksisterende vegetasjon og terrenginngrep skal disse opparbeides med stedstilpasset vegetasjon. 3.3 Samferdselsanlegg og teknisk infrastruktur (\u00a7 12-5 nr. 2) 3.3.1 Gangveg (o_GG) a) Omr\u00e5det er avsatt som gangveg. b) Arealet skal v\u00e6re tilpasset sn\u00f8ryddemaskiner og skal opparbeides iht. Kommunalteknisk norm. 3.3.2 Parkering (f_P) a) Omr\u00e5det er avsatt til gjesteparkering for blokkbebyggelse. Reguleringsbestemmelser plan 2000 4 4. Bestemmelser til hensynssoner (\u00a7\u00a7 12-6, 12-7 og 11-8) 4.1 Sikrings-, st\u00f8y-, infrastruktur- og faresoner (\u00a7 11-8 a og b) Flomfare (H310) - Omr\u00e5det er avsatt som sikringssone mot Skjelnanelva. Krav vedr\u00f8rende infrastruktur (H410) - Det skal sikres tilgang til offentlig VA-infrastruktur i omr\u00e5det. 5. Bestemmelser til bestemmelsesomr\u00e5der Bestemmelsesomr\u00e5de #1 BO-SD - Omr\u00e5det er avsatt til sn\u00f8deponi. Det skal etableres sikringsvoll mot Skjelnanelva. Bestemmelsesomr\u00e5de #2 BO-PK - Omr\u00e5det er avsatt som parkeringsanlegg under terreng. Uteoppholdsarealer p\u00e5 parkeringskjellerdekke skal tilpasses omkringliggende terreng samt tilrettelegges for trinnfri atkomst fra lavblokka. 6. Rekkef\u00f8lgebestemmelser 6.1 F\u00f8r igangsettingstillatelse F\u00f8r det gis igangsettingstillatelse for bebyggelse skal: - L\u00f8sning for vannforsyning og kommunal overvannsledning, vist i VAO-rammeplan av 13.01.17, jf. detaljreguleringsplan 1774B, v\u00e6re etablert. - Tilkomst, vendehammer og sikringsvoll mot Skjelnanelva for sn\u00f8deponi #1 BD-SD v\u00e6re opparbeidet. - Skolekapasitet v\u00e6re dokumentert. Plan 1774B tillater bare igangsettingstillatelse for 60 boliger p\u00e5 \u00e5r til og med bolig nr. 420, med mindre man kan dokumentere at det er tilstrekkelig skolekapasitet. - Kapasitet p\u00e5 infrastruktur utenfor planomr\u00e5det v\u00e6re dokumentert. Plan 1774B tillater ikke igangsettingstillatelse for bolig nr. 200 f\u00f8r rundkj\u00f8ring ved Fylkesveg 53 Planetvegen, regulert i plan 1536 Steinbruddet, er etablert. Plan 1774B tillater ikke igangsettingstillatelse for bolig nr. 400 f\u00f8r rundkj\u00f8ring ved Fylkesveg 53 \u00abKrokenkrysset\u00bb, regulert i plan 1737 Stenberg, er etablert. - Behovet for str\u00f8kslekeplass v\u00e6re dokumentert. Plan 1774B tillater ikke igangsettingstillatelse for bolig nr. 200 f\u00f8r str\u00f8kslekeplass er etablert. Igangsettingstillatelse for tiltak kan likevel gis dersom det gjennom utbyggingsavtale og garanti, foreligger tilstrekkelig sikkerhet for at rekkef\u00f8lgekravene ovenfor vil bli oppfylt. 6.2 F\u00f8r bebyggelse tas i bruk F\u00f8r det gis midlertidig brukstillatelse eller ferdigattest for bebyggelse, skal f\u00f8lgende v\u00e6re opparbeidet: - l\u00f8sninger for vann og avl\u00f8p, - uteoppholdsareal F_UTE Reguleringsbestemmelser plan 2000 5 - n\u00e6rlekeplass f_LEK - 31 parkeringsplasser i parkeringsanlegg, - 3 plasser for gjesteparkering p\u00e5 terreng, - 31 sykkelparkeringsplasser i eget anlegg, - l\u00f8sninger for avfallsh\u00e5ndtering. Det kan ikke gis midlertidig brukstillatelse eller ferdigattest for bebyggelse, f\u00f8r det foreligger godkjent VA-ferdigmelding fra gjeldende fagorgan for privat VAO-infrastruktur/private tilkoblinger til offentlig nett. Ved s\u00f8knad om midlertidig brukstillatelse og ferdigattest, skal godkjent VA- ferdigmelding vedlegges s\u00f8knaden. Ferdigattest kan gis for bygg innenfor byggeomr\u00e5dene BB og BF i denne plan, og BFS7, BKS22- 24 og BFS9 i plan 1774B f\u00f8r kvartalslekeplass KL4 i plan 1774B er opparbeidet, men KL4 skal v\u00e6re ferdig opparbeidet f\u00f8r bolig nr. 30 innenfor de nevnte byggeomr\u00e5dene gis ferdigattest. Det kan ikke gis midlertidig brukstillatelse eller ferdigattest for bebyggelse, f\u00f8r offentlige samferdselsanlegg, teknisk infrastruktur og gr\u00f8nnstruktur, som skal overtas til kommunal drift og vedlikehold, er godkjent og overtatt. 7. Dokumenter som gis juridisk virkning gjennom henvisning i bestemmelsene \u2022 Uteromsplan av 01.04.2025 \u2022 VAO-rammeplan med vedlegg av 13.01.17 Reguleringsbestemmelser plan 2000 6 "
}