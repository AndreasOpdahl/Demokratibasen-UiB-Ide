{
  "dokument_id": "de1bb9d2-72d2-5c26-a392-e0f8e03cdd35",
  "doc_type": "case_attachment",
  "kommune": 4601,
  "tittel": "Statsforvalteren stadfester vedtak gnr 34 bnr 579 - Oppf\u00f8ring av milj\u00f8vennlig bilvaskehall",
  "url": "https://bergen.kommune.no/politikere-utvalg/api/fil/bk360/11588556/Statsforvalteren-stadfester-vedtak-gnr-34-bnr-579-Oppforing-av-miljovennlig-bilvaskehall",
  "tekst": "Fra: \"Stephansen, Stine\" Sendt: mandag 18. november 2024 09:54:43 Til: \"PBE - Utsending Statsforvalterens avgj\u00f8relser\" <PBE- UtsendingFylkesmannensavgjorelser@bergen.kommune.no> Emne: Statsforvalteren stadfester vedtak, gnr 34 bnr 579 - Oppf\u00f8ring av milj\u00f8vennlig bilvaskehall Vedlegg: ~ KLAGE-2023_17950-24 Bergen kommune gnr. 34 bnr. 579. Oppf\u00f8ring av milj\u00f8vennlig bilvaskehall 1602424_1_1.pdf Statsforvalteren i Vestland stadfester Bergen kommunes avslag av 30.11.2023 p\u00e5 s\u00f8knad om oppf\u00f8ring av milj\u00f8vennlig bilvaskehall, ref.: BYGG-2023/14537-7. Det ble 30.11.2023 gitt avslag p\u00e5 s\u00f8knaden. Avslaget er begrunnet med at oms\u00f8kte vaskehall ikke er i samsvar med arealform\u00e5let \u00abn\u00e6ring/tjenesteyting\u00bb i reguleringsplanen \u00a7 5.8. Det er ikke s\u00f8kt om dispensasjon fra arealform\u00e5let i planen. Vedtaket ble p\u00e5klaget av tiltakshaver. I korte trekk ble det gjort gjeldende at vaskehall faller inn under arealform\u00e5let \u00abn\u00e6ring/tjenesteyting\u00bb slik at dispensasjon fra arealform\u00e5let ikke er n\u00f8dvendig. Det er blant annet vist til at dette er i samsvar med ordlyden og at angitte arealform\u00e5l, sett i sammenheng med utnyttelsesgrad \u00e5pner for slik trafikkbelastning som tiltaket vil inneb\u00e6re. Utvalg for milj\u00f8 og byutvikling behandlet klagen i m\u00f8te av 22.08.2024 i sak 260/24. Klagen ble ikke tatt til f\u00f8lge. I reguleringsplanen er den aktuelle eiendommen vist med arealform\u00e5l \u00abn\u00e6ring/tjenesteyting\u00bb. I bestemmelsene til planen er det i \u00a7 5.8.1 presisert at i omr\u00e5det med kombinert form\u00e5l N/T n\u00e6ring/tjenesteyting kan det etableres en kombinasjon av form\u00e5l: \u2022 \u00abN\u00e6ring: mindre n\u00e6ringsvirksomheter, h\u00e5ndverk etc. \u2022 Tjenesteyting: lokaler for kurs/ undervisning, utstilling/ presentasjon etc.\u00bb Statsforvalteren tolker reguleringsplanen og tar stilling til om oms\u00f8kte vaskehall faller inn under arealform\u00e5let \u00abmindre n\u00e6ringsvirksomheter\u00bb. Statsforvalteren legger til grunn at: \u00abOrdlyden gir ikke noe entydig svar. Andre arealform\u00e5l og bestemmelsen i \u00a7 5.8.1 lest i sammenheng, trekker i retning av at vaskehall ikke omfattes av dette arealform\u00e5let. Som vist over, er det ogs\u00e5 en egen angivelse av arealform\u00e5l som omfatter bilvaskehall. Dette trekker ytterligere i retning av at tiltaket ikke omfattes av arealform\u00e5let. Sett hen til rettskildene samlet sett, finner vi at disse inneb\u00e6rer at oms\u00f8kte vaskehall ikke faller inn under bestemmelsen i \u00a7 5.8.1 og angitt arealform\u00e5l. Standpunktet er ikke i strid med legalitetsprinsippet slik det er presentert over. Kommunens tolkning, s\u00e5 vel som v\u00e5r tolkning, er en presiserende tolkning sett hen til andre tolkningsfaktorer, og ikke en innskrenkende tolkning av ordlyden. Oms\u00f8kte vaskehall omfattes etter dette ikke av arealform\u00e5let \u00abn\u00e6ring/tjenesteyting\u00bb med underform\u00e5l \u00abmindre n\u00e6ringsvirksomhet\u00bb, jf. \u00a7 5.8.1. N\u00e5r tiltaket ikke er i samsvar med reguleringsplan, skal det avsl\u00e5s, jf. pbl. \u00a7 12-4.\u00bb Saksnummer: KLAGE-2023/17950. Med vennlig hilsen Stine Stephansen Seniorr\u00e5dgiver/Jurist, Juridisk seksjon Plan- og bygningsetaten, Juss- og tilsynsavdelingen Bergen kommune Postboks 7700 | 5020 Bergen Telefon 409 03 830 www.bergen.kommune.no Facebook | LinkedIn Bergen kommune er forpliktet til \u00e5 behandle alle dokumenter, ogs\u00e5 e-post, i samsvar med bestemmelsene i offentlighetsloven og arkivlovgivning. Det betyr at inng\u00e5ende og utg\u00e5ende e-post kan bli gjenstand for offentlig innsyn dersom det er saksrelatert eller har verdi som dokumentasjon. "
}