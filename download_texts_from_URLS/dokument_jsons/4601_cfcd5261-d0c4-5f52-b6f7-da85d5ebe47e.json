{
  "dokument_id": "cfcd5261-d0c4-5f52-b6f7-da85d5ebe47e",
  "doc_type": "case_attachment",
  "kommune": 4601,
  "tittel": "Salhus B\u00e5tlag - Vedlegg 9 ",
  "url": "https://bergen.kommune.no/politikere-utvalg/api/fil/bk360/11386933/Salhus-Batlag-Vedlegg-9-",
  "tekst": "Bergen Kommune Eiendomsskattekontoret Salhus 21.10.24 Deres referanse: 2024/125997-1 Att: Tonje Knudsen Viser til brev mottatt fra Bergen Kommune \u2013 Melding om revisjon av fritak for eiendomsskatt. Generelt Salhus B\u00e5tlag er registrert i Br\u00f8nn\u00f8ysund registrene med org.nr 986 541 209. B\u00e5tlaget er ogs\u00e5 registrert i frivillighetsregisteret Aktivitet/bransje : Motorb\u00e5tforening med form\u00e5l om \u00e5: -samle b\u00e5teiere til arbeid for felles interesser -opparbeide og vedlikeholde tidsmessig b\u00e5thavn og opplagsplass for b\u00e5ter -arbeide for \u00f8kende interesse for b\u00e5tsport, sj\u00f8mannskap og friluftsliv -opprettholde stedets milj\u00f8 og egenart. B\u00e5tlaget er en frivillig organisasjon med allmennyttig form\u00e5l. B\u00e5tlagets form\u00e5l fremg\u00e5r av vedlagte lover \u00a72. Det er Salhus B\u00e5tlag som er eier av de 4 g\u00e5rds og bruksnummer. listet i mottatte brev, numrene fordeler seg slik: 177/13 Klubbhus og naust 177/50 Naust og lending til brygge 177/355 Lending til brygger, samt gangveg til brygger og offentlig badeplass. 177/344 Lending til brygge, veg til brygger og parkering til b\u00e5tlagets medlemmer. Drift B\u00e5tlaget drives av et styre som er valgt av \u00e5rsm\u00f8tet. Styrets fullmakter er regulert av foreningens lover, ref. vedlagte lover. B\u00e5tlaget har ingen ansatte medarbeidere, driften er helt og fullt basert p\u00e5 dugnadsarbeid. Vi bekrefter at alle lagets inntekter g\u00e5r til drift og vedlikehold av laget. Vi viser her til vedlagte lover for laget. Foreningens inntekter best\u00e5r av medlemskontingent, havneavgift for sommer og vinteropplag, slippavgift, arealavgift og innskudd ved opptak av nye medlemmer. Alle inntektene g\u00e5r til drift, vedlikehold, renter og avdrag. Foreningens budsjett vedtas \u00e5rlig av \u00e5rsm\u00f8tet. Se vedlagte lover \u00a75 Der er ingen form for n\u00e6ringsvirksomhet som generer andre inntekter i lagets aktiviteter eller lokaler. P\u00e5 grunn av sin lokasjon, er Salhus b\u00e5tlag et \u00f8konomisk utfordrende lag \u00e5 drive. V\u00e6rutsatt fra nord, og undersj\u00f8isk topografi er utfordrende med store dybder i ytre havn. Laget har betydelige kostnader og vedlikeholdsbehov for b\u00f8lge demping sammenlignet med andre b\u00e5tlag. Dette begrenser ogs\u00e5 antall mulige b\u00e5tplasser til dagens antall. Vi har ogs\u00e5 flere vernede Naust i b\u00e5tlagets eie. Disse benyttes til vedlikehold av b\u00e5ter i havnen, samt oppbevaring av utstyr til brygger og kaier, og er krevende i forhold til vedlikehold. B\u00e5tlaget har pr i dag 110 b\u00e5tplasser, hvorav 6 plasser til uthal og 104 plasser fordelt p\u00e5 4 brygger. Av opplistede g\u00e5rds og bruksnumre er ogs\u00e5 ervervelser tilbake i tid for parseller som gir adkomst til b\u00e5tlagets brygger. Her er det ogs\u00e5 lagt til rette for at havnen kan bli en m\u00f8teplass ikke bare for b\u00e5tlagets medlemmer, men ogs\u00e5 \u00e5pent og tilgjengelig for alle. Eksempel er benker/bord med utsikt over havnen med beplantning rundt, som er flittig brukt ogs\u00e5 av andre enn lagets medlemmer. Utenom lagets bidrag til bl.a. bygdens feiring av 17 mai, kan andre aktiviteter som laget bidrar med nevnes eksempelvis gratis f\u00f8rstehjelpskurs og maritime dager som arrangeres av Salhus barneskole. Sistnevnte er for 1-5 trinn p\u00e5 barneskolen, og g\u00e5r over 1 uke annethvert \u00e5r. Her bidrar p\u00e5 frivillig basis b\u00e5de medlemmer og styremedlemmer med b\u00e5ter og b\u00e5tf\u00f8rere. Elevene er gruppevis p\u00e5 land og l\u00e6rer om sj\u00f8, strandsonen, tilberedning av sj\u00f8mat m.m., og gruppevis p\u00e5 fisketur/trekke garn m.m. Medlemsforhold Det er kun privatpersoner som kan bli medlem i Salhus B\u00e5tlag. Se vedlagte lover \u00a7 4. Medlemmene kan heller ikke l\u00e5ne ut/selge eller leie ut sine rettigheter som medlem i laget. Medlemskapet er personlig og kan kun overdras til ektefelle, samboer eller barn. Dersom dere trenger flere opplysninger, er det bare \u00e5 ta kontakt. Med vennlig hilsen for Salhus B\u00e5tlag Torbj\u00f8rn Reigstad Formann "
}