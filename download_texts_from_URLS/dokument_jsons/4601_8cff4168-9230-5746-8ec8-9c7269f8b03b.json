{
  "dokument_id": "8cff4168-9230-5746-8ec8-9c7269f8b03b",
  "doc_type": "case_attachment",
  "kommune": 4601,
  "tittel": "H\u00f8ringsinnspill fra Kystverket",
  "url": "https://bergen.kommune.no/politikere-utvalg/api/fil/bk360/10773210/Horingsinnspill-fra-Kystverket",
  "tekst": "BERGEN KOMMUNE Postboks 7700 5020 BERGEN Deres ref V\u00e5r ref Arkiv nr Saksbehandler Dato 2024/2979-3 Turid Susort Jansen 04.07.2024 Uttale - 2024-93669-2 - planstrategi for Bergen kommune 2023-2027 med planprogram for kommuneplanens samfunnsdel, og varsel om oppstart av arbeid med kommuneplanens samfunnsdel - Vestland fylke Kystverket viser til h\u00f8ring av planstrategi og varsel om oppstart av kommuneplanens samfunnsdel datert 18.6.2024. Bergen kommune foresl\u00e5r i sin planstrategi for 2023-2027 \u00e5 rullere samfunnsdelen. Ny samfunnsdel skal gi en tydelig retning for utvikling av bergenssamfunnet og kommunen som organisasjon. Ambisjonen for en ny samfunnsdel er at denne skal v\u00e6re et komprimert og overordnet strategisk styringsdokument. Grunnlaget for Kystverkets engasjement i planarbeidet Kystverket er en nasjonal etat for kystforvaltning, sj\u00f8sikkerhet og beredskap mot akutt forurensning. Kystverket ligger under N\u00e6rings- og fiskeridepartementet. Kystverket tar ansvar for sj\u00f8veien og produserer viktige fellesgoder for samfunnet. Det overordnede m\u00e5let for den nasjonale transportpolitikken er et transportsystem som er sikkert, fremmer verdiskaping, og bidrar til omstilling til lavutslippsamfunnet. Kystverket har f\u00e5tt i oppdrag \u00e5 bidra til \u00e5 utvikle et helhetlig transportsystem. Et velfungerende sj\u00f8transportssystem best\u00e5ende av farleder, havner og havneterminaler er sv\u00e6rt viktig for n\u00e6ringsutvikling langs kysten, og for at norske bedrifter kan inng\u00e5 i st\u00f8rre handels- og produksjonsnettverk, og for at personer skal komme seg mellom hjem og arbeidssted. Kystverket har veiledning og informasjon om v\u00e5r rolle i arealplanlegging p\u00e5 v\u00e5re nettsider. Her finner en ogs\u00e5 styrende dokument som ligger til grunn for v\u00e5r medvirkning i planlegging etter plan- og bygningsloven. Sentral postadresse: Kystverket, postboks 1502, Telefon: 07847 Org.Nr.: 874783242 6025 \u00c5LESUND E-post: post@kystverket.no Bankgiro: 7694 05 06766 Internett: https://kystverket.no Kystverkets innspill Maritim virksomhet, bruk av sj\u00f8en og sj\u00f8rettede landarealer til transport, n\u00e6ringsvirksomhet og fritidsbruk har en naturlig plass i samfunnsplanlegging. For slike aktiviteter er det viktig at samfunnsplanen blir fremtidsrettet og gir premisser for avklaring av arealbruk p\u00e5 sj\u00f8 og land. Det er viktig at kommunen ser sj\u00f8transport og bruk av sj\u00f8arealer i sammenheng med eksisterende og fremtidige n\u00e6rings- og industriarealer, veger, bolig- og sentrumsomr\u00e5der mv. Alle vekstn\u00e6ringer trenger velfungerende logistikkl\u00f8sninger, gode arealer og et godt samspill med omgivelsene. Ved den videre arealforvaltning gjennom kommuneplanens arealdel, kommunedelplaner, omr\u00e5deplaner og detaljplaner m\u00e5 kommunen, v\u00e6re bevisst p\u00e5 at det ikke tilrettelegges for aktiviteter og tiltak som kommer til hinder for sikkerhet og framkommelighet p\u00e5 sj\u00f8en. Skipstrafikken og fritidsfl\u00e5ten m\u00e5 til enhver tid sikres egnede land- og sj\u00f8arealer. Bergen som havn er et viktig logistikk-knutepunkt for Bergensregionen. Bergen kommune har i sin arealstrategi for Dokken lagt til grunn at omr\u00e5det transformeres fram mot 2050. Planleggingen m\u00e5 ta hensynet til sikkerhet og fremkommelighet for skipstrafikken til/fra havn og i havn, samt innvirkning p\u00e5 fritidsfl\u00e5ten. Vi anbefaler at kommunen i planleggingsfasen benytter seg av Kystverkets karttjeneste \u00abKystinfo\u00bb. Her finnes sj\u00f8kart og andre sj\u00f8relaterte opplysninger. Informasjon om hvor fart\u00f8y av en viss st\u00f8rrelse ferdes, antall fart\u00f8y mv. er tilgjengelig gjennom tjenesten \u00abKystdatahuset\u00bb. Oppsummering Form\u00e5let med planarbeidet er \u00e5 lage et godt politisk og administrativt styringsdokument, som kan gi f\u00f8ringer for videre saksbehandling og planlegging. Kystverket viser til v\u00e5re faglige r\u00e5d og innspill i dette brevet, og ber om at det tas hensyn til disse i planarbeidet. Vi forventer at det i planarbeidet synliggj\u00f8res hvordan v\u00e5re innspill er hensyntatt. Med hilsen Ruben Alseth Turid Susort Jansen avdelingsleder seniorr\u00e5dgiver Dokumentet er elektronisk godkjent Eksterne kopimottakere: Bergen og Omland Farvannsforvaltninging IKS Pb. 6040 5892 BERGEN Side 2 "
}