{
  "dokument_id": "63ac43d2-0b10-5793-acc1-602d5070dd34",
  "doc_type": "case_attachment",
  "kommune": 4601,
  "tittel": "Reguleringsbestemmelser datert 08.10.2024",
  "url": "https://bergen.kommune.no/politikere-utvalg/api/fil/bk360/12134766/Reguleringsbestemmelser-datert-08-10-2024",
  "tekst": " Reguleringsplan, detaljregulering for: jf. plan- og bygningsloven (pbl) kap. 12 Fyllingsdalen, gnr. 22 bnr. 874 mfl. Skjenhaugane Nasjonal arealplan-ID 4601_70910000 Saksnummer 202127874/ PLAN-2022/20708 Vedtatt av bystyret dd.mm.\u00e5\u00e5\u00e5\u00e5 Siste revisjonsdato bestemmelser 08.10.2024 (vedtatt av bystyret) Det bekreftes at bestemmelsene er i samsvar med bystyrets vedtak. ______________________________ avdelingsleder Side 1 av 11 Reguleringsbestemmelser Arealplan-ID 4601_70910000 REGULERINGSBESTEMMELSER (pbl \u00a7 12-7) 1. Planens hensikt Planen skal legge til rette for: \u2022 tettbygd boligomr\u00e5de med varierende boligtyper i form av leiligheter, flermannsboliger og eneboliger, med tilh\u00f8rende uteomr\u00e5der, fellesareal, sm\u00e5skala n\u00e6ring og service som kaf\u00e9 / n\u00e6rbutikk, treningsrom mm, parkeringsanlegg under terreng, og naturomr\u00e5de rundt Lauv\u00e5stj\u00f8rna. 2. Fellesbestemmelser for hele planomr\u00e5det 2.1 Funksjons- og kvalitetskrav (\u00a7 12-7 nr. 4) Estetisk utforming 2.1.1.a Alle bygg, anlegg og uteomr\u00e5der skal gis en god materialbruk og hensiktsmessig utforming med bevisst arkitektonisk kvalitet. Det skal etterstrebes god funksjonell og arkitektonisk helhetsvirkning. 2.1.1.b Det tillates kun \u00e5 sette opp gjerder eller stengsler i fellesareal, hvor det er behov grunnet sikkerhetsmessige hensyn. 2.1.1.c Bygninger, anlegg, lek og uteoppholdsarealer skal ha h\u00f8y arkitektonisk kvalitet, b\u00e5de med hensyn til form, l\u00f8sninger og materialer. Materialer og l\u00f8sninger skal ha gode aldringsegenskaper. I uteoppholdsarealene skal det i hovedsak brukes naturmaterialer. Publikumsrettet virksomhet og fellesrom skal ha \u00e5pen og aktiv fasade henvendt mot fellesareal. 2.1.1.d Ved etablering av solfangere og solcellepanel skal dette tilpasses til taket. Terrengbehandling 2.1.1.e Prinsipper i illustrasjonsplan datert 16.09.2024 legges til grunn for disponering av omr\u00e5det. 2.1.1.f Alle terrenginngrep skal skje sk\u00e5nsomt. 2.1.1.g Murer skal utformes som en del av tiltakets samlede arkitektoniske uttrykk, i naturstein med dimensjon liten maskinstein. Kvalitet og farge skal tilpasset lokale forhold. Er det n\u00f8dvendig med murer h\u00f8yere enn 1,5 meter, skal disse terrasseres og/eller beplantes med egnete planter. 2.1.1.h Det skal benyttes pollinatorvennlige planter. Det tillates ikke bruk av fremmede, skadelige arter med spredningsrisiko. 2.1.1.i Ved beplantning i felles naturomr\u00e5der, skal det benyttes stedegen vegetasjon. 2.1.1.j Ved beplantning i felles uteomr\u00e5der, skal planter og tr\u00e6r som kan gi allergiske reaksjoner, ikke brukes. Overvannsh\u00e5ndtering innenfor felt BK1-4 og KBA 2.1.1.k VA-rammeplan for omr\u00e5det, datert 13.01.23, og illustrasjonsplan datert 16.09.2024, skal legges til grunn for videre detaljprosjektering og byggesaksbehandling. 2.1.1.l Overflatevann skal benyttes som et element i fellesareal. Overvannsh\u00e5ndtering skal gi nye bruksmessige og visuelle kvaliteter til n\u00e6rmilj\u00f8et, og bidra til \u00e5 fremme biologisk mangfold. Uteoppholdsareal kan inng\u00e5 i l\u00f8sninger for overvann og flomvann. Side 2 av 11 Reguleringsbestemmelser Arealplan-ID 4601_70910000 2.2 Byggegrenser (\u00a7 12-7 nr. 2) 2.2.1 Bebyggelse skal oppf\u00f8res innenfor byggegrensen som er vist p\u00e5 plankartet. Der byggegrensen ikke er synlig p\u00e5 plankartet, ligger den i form\u00e5lsgrensen. 2.2.2 Boder p\u00e5 maks 5 m2 tillates etablert utenfor byggegrense iht. illustrasjonsplan, datert 16.09.2024. 2.2.3 Balkonger tillates \u00e5 krage ut fra veggliv over byggegrenser og med fri h\u00f8yde over bakken i felles uteoppholdsareal iht. formingsveileder datert 08.10.24 og iht. tabell under. Felt Utkraging Retning Min. fri h\u00f8yde over terreng BK1 1,5 m S\u00f8r og vest 2,5 m BK2 1,5 m S\u00f8r og vest 2,5 m BK3 1,5 m S\u00f8r og vest 2,5 m BK4 1,2 m S\u00f8r, \u00f8st, vest og nord 2,5 m B/F/T 1,5 m S\u00f8r og vest 3,5 m 2.2.4 Utkragede balkonger skal ikke v\u00e6re sammenhengende mellom boenhetene. 2.3 Samfunnssikkerhet (\u00a7 12-7 nr. 1, 2, 4) 2.3.1 Flomberegninger for 200-\u00e5rs flom inkludert klimap\u00e5slag skal legges til grunn. 2.3.2 Flomveger skal utformes slik at vannet transporteres bort uten \u00e5 gj\u00f8re skade nedstr\u00f8ms. 2.4 Vannb\u00e5ren varme og fjernvarme (\u00a7 12-7 nr. 8) 2.4.1 Det tillates etablert energibr\u00f8nner innenfor felt BK1-4, B/F/T, f_GN1-2 og o_GN1. Det tillates ikke etablering av energibr\u00f8nner innenfor hensynssone H560 rundt Lauv\u00e5stj\u00f8rna. 2.5 Bygge- og anleggsfasen 2.5.1 Det tillates ikke oppstart av anleggsarbeid/sprengingsaktivitet i perioden for hekke- og yngletid april til juni, av hensyn til fugl og pattedyr. 3. Bestemmelser til arealform\u00e5l 3.1 Bebyggelse og anlegg (\u00a7 12-5 nr. 1) 3.1.1 Fellesbestemmelser for bebyggelse og anlegg (felt BK1-4 og B/F/T) (\u00a7 12-5 nr. 1) Grad av utnytting (\u00a7 12-7 nr. 1) 3.1.1.a Overdekket sykkelparkering medregnes ikke i maksimal grad av utnytting. Funksjons- og kvalitetskrav (\u00a7 12-7 nr. 4, 7) 3.1.1.b For hver boenhet skal det v\u00e6re minimum 60 m2 uteoppholdsareal (MUA) til privat og felles bruk. Herav skal minimum 20 m2 pr. boenhet avsettes til fellesareal eller offentlig tilgjengelig areal p\u00e5 bakkeplan eller lokk i niv\u00e5 gate/ terreng. Minimum 3 m2 pr boenhet av fellesarealet, skal tilrettelegges for lek og opparbeides i naturmaterialer. Areal uten praktisk brukskvalitet, og areal som er brattere enn 1:3, medregnes ikke. 3.1.1.c Felles uteoppholdsareal innenfor planomr\u00e5det beregnes samlet for hele planomr\u00e5det. 3.1.1.d Minimum 70 % av enhetene skal ha privat uteoppholdsareal. Side 3 av 11 Reguleringsbestemmelser Arealplan-ID 4601_70910000 3.1.1.e Uteoppholdsarealer og kantsoner skal utformes samlet som vist p\u00e5 illustrasjonsplan datert 16.09.2024 og p\u00e5 side 6 og 11 i formingsveileder datert 08.10.24. Arealet skal gis tilstrekkelig kvalitet og flerfunksjonelle omr\u00e5der. Arealene skal v\u00e6re variert og gi et bredt tilbud for alle aldersgrupper; barn, ungdom, voksne og eldre. Arealene skal ha god og sikker atkomst fra boligene. 3.1.1.f Fellesarealer skal ha definert skille mellom private og halvprivate soner som vist p\u00e5 side 6 i formingsveileder datert 08.10.24. 3.1.1.g Uteoppholdsareal skal ha et tydelig gr\u00f8nt preg, med variert beplantning i forskjellige sjikt og h\u00f8yder som sikrer at planomr\u00e5det oppleves frodig med skiftende uttrykk og farger gjennom \u00e5ret, som vist p\u00e5 side 6 i formingsveileder datert 08.10.24 3.1.1.h Uteoppholdsarealer skal v\u00e6re skjermet mot trafikkfare og ha god gangadkomst. 3.1.1.i Uteoppholdsarealer skal opparbeides og m\u00f8bleres med god og varig brukskvalitet. 3.1.1.j Omr\u00e5det skal skjermes mot vind, og halve arealkravet til uteoppholdsareal p\u00e5 bakkeplan, skal ha sol i 4 timer ved v\u00e5rjevnd\u00f8gn. 3.1.1.k Uteoppholdsareal p\u00e5 bakkeplan skal ligge p\u00e5 naturterreng eller som opparbeidet dekke med god terrengkontakt. Deler av felles uteoppholdsareal skal ha min. 1 m jorddybde for tuntr\u00e6r. Opparbeidet dekke skal ha min. 0,6 m gjennomsnittlig jorddybde. 3.1.1.l Det skal sikres en helhetlig l\u00f8sning for belysning av planomr\u00e5det med varmt lys som gir lite lysforurensning og som ikke forstyrrer insekt- og dyreliv. Belysningsplan skal utarbeides. Parkering og sykkelparkering 3.1.1.m Parkering skal opparbeides i henhold til krav angitt i tabellen nedenfor. Form\u00e5l Beregningsgrunnlag Sykkel (min) Bil (maks.) Bolig / n\u00e6rings- og tjenestevirksomhet 100 m2 BRA 2,9 0,7 2 av parkeringsplassene skal settes av til n\u00e6rings- og tjenestevirksomhet. 3.1.1.n Sykkelparkering skal gi rask og enkel tilkomst til m\u00e5lpunktet, og v\u00e6re tyverisikker. Det skal legges til rette for lastesykler og sykkelvogner under tak. Minimum 90% sykkelparkeringsplasser skal v\u00e6re innend\u00f8rs. Det skal etableres felles, innend\u00f8rs sykkelverksted. 3.1.1.o Parkering skal foreg\u00e5 i felles anlegg under bebyggelse i felt BK4. Minimum 10 % av parkeringsplassene skal v\u00e6re utformet og reservert for bevegelseshemmede. Disse plassene skal ha kortest mulig gangavstand og gunstig tras\u00e9 til hovedatkomst. Dokumentasjonskrav og s\u00e6rskilt underlag til byggesaksbehandlingen (\u00a7 12-7 nr. 12) 3.1.1.p Utomhusplan og terrengsnitt Sammen med s\u00f8knad om tillatelse til tiltak, skal det vedlegges terrengsnitt med oppriss av eventuelle murer og en utomhusplan i m\u00e5lestokk 1:200/1:500. Utomhusplanen skal blant annet vise: \u2022 omriss av alle planlagte bygg \u2022 h\u00f8yde p\u00e5 eksisterende og planlagt terreng \u2022 materialbruk p\u00e5 uteomhusarealene med utforming og opparbeiding av terreng, og hvordan h\u00f8ydeforskjeller tas opp ved terrengtilpasning \u2022 skj\u00e6ringer, fyllinger, murer og gjerder \u2022 utforming og kvalitet p\u00e5 takterrasse \u2022 oppstillingsplass med fast dekke for stigebil \u2022 belysningsplan Side 4 av 11 Reguleringsbestemmelser Arealplan-ID 4601_70910000 Utomhusplanen med redegj\u00f8relse skal vise at utomhusarealene oppfyller fastsatte krav til st\u00f8rrelse, kvalitet og universell utforming. 3.1.1.q VA-rammeplan VA-rammeplan for omr\u00e5det, datert 13.01.2023, skal legges til grunn for videre detaljprosjektering og byggesaksbehandling innenfor planomr\u00e5det. 3.1.1.r Renovasjonsteknisk plan Renovasjonsteknisk plan datert 28.02.23, skal f\u00f8lge s\u00f8knad om tiltak. Det skal foreligge positiv uttalelse fra BIR. 3.1.1.s Milj\u00f8oppf\u00f8lgingsplan (ytre milj\u00f8-plan) Planen skal beskrive konkrete tiltak i bygge- og anleggsfasen: \u2022 plassering av riggomr\u00e5der, masseregnskap, midlertidige massedeponier, lagerplasser, eventuelle boligbrakker med atkomst og parkering, st\u00f8y iht. grenseverdier i retningslinje T1442/2021 kapt.6, luftkvalitet, og kj\u00f8rem\u00f8nster for anleggstrafikk og trafikksikker gangatkomst, \u2022 h\u00e5ndtering av fremmede arter, vannstand, vannkvalitet og beskyttelse / forbedring av kantsonen mot tjernet, og \u2022 tiltak iht. Teknisk notat \u2013 gjennomf\u00f8rte geotekniske- og milj\u00f8tekniske grunnunders\u00f8kelser datert 26.02.21, inkl. tiltak for \u00e5 hindre spredning av milj\u00f8gifter fra forurenset grunn ved store nedb\u00f8rsmengder i anleggsperioden. Planen skal f\u00f8lge prosjektet gjennom plan- og anleggsperioden og inn i starten av driftsfasen. 3.1.1.t F\u00f8r igangsettingstillatelse gis, skal det foreligge \u2022 Teknisk plan for offentlige vegarealer \u2022 Utomhusplan og terrengsnitt for det aktuelle feltet med tilh\u00f8rende fellesomr\u00e5der, jf. 3.1.1.p. \u2022 VA-rammeplan, jf. 3.1.1.q. \u2022 Godkjent renovasjonsteknisk plan skal f\u00f8lge s\u00f8knad om tiltak, jf. 3.1.1.r. \u2022 Milj\u00f8oppf\u00f8lgingsplan (ytre milj\u00f8-plan) skal v\u00e6re godkjent av kommunen, jf. 3.1.1.s. \u2022 Bekjempingstiltak mot fremmede arter skal v\u00e6re utf\u00f8rt iht. godkjent Milj\u00f8oppf\u00f8lgingsplan (ytre milj\u00f8-plan). \u2022 Milj\u00f8tekniske grunnunders\u00f8kelser og tiltaksplan for forurenset grunn godkjent av Bergen kommune, jf. Forurensningsforskriften \u00a7 2-6. 3.1.2 Boligbebyggelse \u2013 konsentrert sm\u00e5husbebyggelse (felt BK1-3) Type bebyggelse 3.1.2.a Felt BK1-3 reguleres til boligbebyggelse for etablering av konsentrert sm\u00e5husbebyggelse. 3.1.2.b Innenfor felt BK3 tillates etablert energianlegg i kjeller. Energianlegget skal sikres mot 200-\u00e5rsflom. Plassering 3.1.2.c Bebyggelsen skal plasseres som sammenhengende rekker som vist p\u00e5 illustrasjonsplan datert 16.09.2024. Eksisterende underetasje tillates opprettholdt utenfor byggegrense. Takform 3.1.2.d Det skal etableres uteoppholdsareal p\u00e5 tak. Takene skal sakses for \u00e5 gi rom til skjermede takterrasser og for \u00e5 skape variasjon og oppdeling i bygningsvolumet, som vist p\u00e5 side 7 og 9 i formingsveileder datert 08.10.2024. Boliger med takterrasse mot \u00f8st skal ha balkong mot ettermiddagssolen i vest. Side 5 av 11 Reguleringsbestemmelser Arealplan-ID 4601_70910000 Materialbruk 3.1.2.e Bebyggelsen skal ha klar overvekt av tre i fasader. Det tillates ogs\u00e5 bruk av tegl, murpuss og metall, der dette kan inng\u00e5 i en helhetlig arkitektonisk utforming, som vist p\u00e5 side 8 og 10 i formingsveileder datert 08.10.2024. Andre krav om utforming 3.1.2.f Innenfor felt BK3 langs fasade p\u00e5 bakkeplan mot o_GN1, skal det tilrettelegges for r\u00f8mning fra boenheter. 3.1.2.g Innenfor felt BK2 skal det etableres en \u00e5pen gangpassasje med min. 1,5 m bredde. Plassering av gangpassasjen skal v\u00e6re tiln\u00e6rmet midt i bygningsrekken. Funksjons- og kvalitetskrav (\u00a7 12-7 nr. 4, 5): 3.1.2.h Bebyggelsen skal ha adkomst direkte fra gate eller fellesarealer, som vist p\u00e5 side 6 i formingsveileder datert 08.10.2024. Boligkvalitet (\u00a7 12-7 nr. 5) 3.1.2.i Maksimum 20 % av boenhetene kan ha bruksareal under 50 m2. Minimum 70 % av boenhetene skal ha bruksareal over 80 m2. Nye boenheter innenfor felt BK3 skal ikke v\u00e6re mindre enn 35 m2 BRA + bodareal. 3.1.3 Boligbebyggelse \u2013 konsentrert sm\u00e5husbebyggelse (felt BK4) Type bebyggelse 3.1.3.a Felt BK4 reguleres til boligbebyggelse for etablering av konsentrert sm\u00e5husbebyggelse. Plassering 3.1.3.b Bebyggelsen skal plasseres slik at det dannes tun med gangforbindelser, som vist p\u00e5 illustrasjonsplan datert 16.09.2024. Takform 3.1.3.c Bebyggelsen skal ha saltak som varierer mellom 24 og 65 graders takvinkel. Det tillates innfelte takterrasser, som vist p\u00e5 side 7 og 9 i formingsveileder datert 08.10.2024. Materialbruk 3.1.3.d Bebyggelsen skal i hovedsak ha klar hovedvekt av tre i fasader. Det tillates ogs\u00e5 bruk av tegl, murpuss og metall, der dette kan inng\u00e5 i en helhetlig arkitektonisk utforming, som vist p\u00e5 side 8 og 10 i formingsveileder datert 08.10.2024. Funksjons- og kvalitetskrav (\u00a7 12-7 nr. 4, 5): 3.1.3.e Bebyggelsen skal ha adkomst direkte fra felles tun og gatetun, som vist p\u00e5 side 6 i formingsveileder datert 08.10.2024. Boligkvalitet (\u00a7 12-7 nr. 5) 3.1.3.f Nye boenheter skal ikke ha bruksareal under 50 m2 BRA. Side 6 av 11 Reguleringsbestemmelser Arealplan-ID 4601_70910000 3.1.4 Boligbebyggelse \u2013 blokkbebyggelse (felt B/F/T) Type bebyggelse 3.4.1.a Felt B/F/T reguleres til kombinert bebyggelse \u2013 bolig/forretning/kontor. 3.4.1.b Det tillates oppf\u00f8rt blokkbebyggelse. I 1. etasje med utgang p\u00e5 bakkeplan, tillates det min. 140 m2 og maks. 330 m2 sm\u00e5skala n\u00e6ring og service som kafe, kontor, tjenesteyting og fellesfunksjoner. Plassering 3.1.4.c Bebyggelsen skal plasseres slik at det dannes skjermede, felles uteomr\u00e5der, som vist p\u00e5 illustrasjonsplan datert 16.09.2024. Byggeh\u00f8yder 3.1.4.d Takoppbygg for heis og tekniske installasjoner med h\u00f8yde inntil 1,5 m og st\u00f8rrelse inntil 10 % tillates over regulerte h\u00f8yder. Takform 3.1.4.e Bebyggelsen kan ha flate og skr\u00e5 takflater som vist p\u00e5 side 7 og 9 i formingsveileder datert 08.10.2024. Materialbruk 3.1.4.f Bebyggelsen skal ha klar hovedvekt av tre i fasader. Det tillates ogs\u00e5 bruk av tegl, murpuss og metall, der dette kan inng\u00e5 i en helhetlig, arkitektonisk utforming, som vist p\u00e5 side 8 og 10 i formingsveileder datert 08.10.2024. Andre krav om utforming 3.1.4.g F\u00f8rste etasje skal utformes med stor andel glass i fasaden og med inngangsd\u00f8rer til publikumsrettet virksomhet for \u00e5 oppn\u00e5 god visuell kontakt med omgivelsene. Foliering av vinduer skal begrenses til maksimalt 35 % av vindusflater. Funksjons- og kvalitetskrav (\u00a7 12-7 nr. 4, 5) 3.1.4.h Bebyggelsen skal ha adkomst direkte fra fellesarealer, som vist p\u00e5 side 6 i formingsveileder datert 08.10.2024. Boligkvalitet (\u00a7 12-7 nr. 5) 3.1.4.i Maks. 20% av boenhetene kan ha bruksareal under 50 m2 BRA. Nye boenheter innenfor felt B/F/T skal ikke v\u00e6re mindre enn 35 m2 BRA + bodareal. 3.1.5 Andre typer bebyggelse og anlegg \u2013 Energianlegg (felt EA) 3.1.5.a Felt EA reguleres til energianlegg. 3.1.6 Andre typer bebyggelse og anlegg \u2013 renovasjonsanlegg (felt f_RA) 3.1.6.a Innenfor felt f_RA skal det etableres felles renovasjonspunkt med fremtidsrettede, nedgravde l\u00f8sninger for avfallsh\u00e5ndtering for BK1-4 og B/F/T iht. renovasjonsteknisk plan. Det skal foreligge med positiv uttalelse fra BIR. Skr\u00e5ning mot BK4 skal beplantes med egnet vegetasjon. Side 7 av 11 Reguleringsbestemmelser Arealplan-ID 4601_70910000 3.2 Samferdselsanlegg og teknisk infrastruktur (\u00a7 12-5 nr. 2) 3.2.1 Kj\u00f8reveg, (felt o_KV1 og o_KV2) 3.2.1.a Felt o_KV1 og o_KV2 reguleres til offentlig kj\u00f8reveg. 3.2.2 Kj\u00f8reveg, (felt f_KV) 3.2.2.a Felt f_KV1 reguleres til kj\u00f8reatkomst til gnr 22 bnr 524, 872 og 874 og gnr 23 bnr 207. 3.2.2.b Felt f_KV2 reguleres til kj\u00f8reatkomst til gnr 22 bnr 524 og gnr 23 bnr 207. 3.2.2.c Felt f_KV3 reguleres til kj\u00f8reatkomst til gnr 22 bnr 524. 3.2.3 Fortau, (felt o_FO) 3.2.3.a Felt o_FO1-2 reguleres til offentlig fortau med bredde som vist i plankartet. 3.2.4 Fortau, (felt f_FO) 3.2.4.a Felt f_FO1 reguleres til felles fortau for gnr 22 bnr 872 og 874. 3.2.4.b Felt f_FO2 reguleres til felles fortau for gnr 22 bnr 524 og gnr 23 bnr 207. 3.2.5 Gatetun, (felt f_GT) 3.2.5.a Felt f_GT reguleres til felles gatetun for felt BK1-4 og B/F/T. Omr\u00e5det skal opparbeides som felles uteareal tilrettelagt for lek og opphold, og v\u00e6re utformet p\u00e5 myke trafikanters premisser, som vist p\u00e5 side 5, 6 og 11 i formingsveileder datert 08.10.2024 og i illustrasjonsplan datert 16.09.2024. Overvann skal inng\u00e5 som del av utearealet. 3.2.5.b Innenfor feltet tillates overdekket sykkelparkering og nedkastpunkt for renovasjon. Feltet skal v\u00e6re bilfritt. Det tillates kun bruk av kj\u00f8ret\u00f8y ved varelevering og for utrykningskj\u00f8ret\u00f8y. 3.2.5.c Omr\u00e5det skal v\u00e6re felles for felt BK1-4 og B/F/T. 3.2.6 Gangveg/gangareal/g\u00e5gate, (felt f_GG) 3.2.6.a Arealet skal v\u00e6re gangareal. 3.2.6.b Omr\u00e5det skal v\u00e6re felles for gnr 22 bnr 524 og gnr 23 bnr 207. 3.2.7 Annen veggrunn - gr\u00f8ntareal, (felt AVG) 3.2.7.a Arealet er n\u00f8dvendig sideareal til veg, og skal opparbeides som del av tilst\u00f8tende gr\u00f8ntareal. 3.2.7.b Omr\u00e5det o_AVG1-3 skal v\u00e6re offentlig sideareal til offentlig kj\u00f8reveg Barliveien. 3.2.7.c Omr\u00e5det f_ AVG3 skal v\u00e6re felles for gnr 22 bnr 872 og 874. 3.2.7.d Omr\u00e5det f_ AVG1-2 og f_AVG4-7 skal v\u00e6re felles for gnr 22 bnr 524 og gnr 23 bnr 207. 3.2.8 Parkering, (felt f_P) 3.2.8.a Arealet kan nyttes som parkeringsareal. 3.2.8.b Omr\u00e5det skal v\u00e6re felles for gnr 22 bnr 524 og gnr 23 bnr 207. Side 8 av 11 Reguleringsbestemmelser Arealplan-ID 4601_70910000 3.3 Gr\u00f8nnstruktur (\u00a7 12-5 nr. 3) 3.3.1 Naturomr\u00e5de, (felt f_GN) Arealbruk 3.3.1.a Felt f_GN1-2 skal opparbeides som felles gr\u00f8ntomr\u00e5de og gjennomgang, som vist p\u00e5 side 6 og 11 i formingsveileder datert 08.10.2024 og i illustrasjonsplan datert 16.09.2024. 3.3.1.b Felt f_GN3 skal opparbeides som felles gr\u00f8ntomr\u00e5de. Omr\u00e5det mellom byggegrop og skj\u00e6ring skal fylles igjen og revegeteres som vist i illustrasjonsplan datert 16.09.2024. 3.3.1.c Felt f_GN4 skal v\u00e6re offentlig tilgjengelig og nyttes som del av fellesareal for gnr 22 bnr 524 og gnr 23 bnr 207. 3.3.1.d Felt o_GN1-2 skal reetableres som naturomr\u00e5de med stedegne arter. Langs vassdrag skal naturlig kantvegetasjon sikres. 3.3.1.e Felt o_GN3 skal videref\u00f8res som naturomr\u00e5de med stedegne arter. Stien fra Lauv\u00e5stj\u00f8rna til \u00d8rnahaugen skal videref\u00f8res, og det tillates tilrettelegging for normal gangferdsel. Tiltak for utbedring av stien m\u00e5 planlegges og utformes mest mulig sk\u00e5nsomt, og p\u00e5 en slik m\u00e5te at behov for terrenginngrep, vegetasjonsrydding, fyllinger og utlegging av masser minimeres. Anvendte masser m\u00e5 v\u00e6re rene, og ikke v\u00e6re kontaminert av skadelig plantemateriale. Om omr\u00e5det/omr\u00e5dene skal v\u00e6re offentlige eller felles (\u00a7 12-7 nr. 14) 3.3.1.f Omr\u00e5det f_GN1, f_GN2 og f_GN3 skal v\u00e6re felles for felt BK1-4 og B/F/T. 3.3.1.g Omr\u00e5de f_GN4 skal v\u00e6re felles for gnr 22 bnr 524 og gnr 23 bnr 207. Retningslinjer for s\u00e6rlige drifts- og skj\u00f8tselstiltak (\u00a7 12-7 nr. 9) 3.3.1.h Skj\u00f8tsel innenfor felt o_GN1-3 skal opprettholde og styrke naturmangfoldet. 3.3.1.i Det tillates rydding av vegetasjon i 1,5 m bredde langs grensen mot omr\u00e5de BK3, for \u00e5 sikre r\u00f8mning fra bebyggelse. 3.3.2 Turveg, (felt f_TV) Arealbruk 3.2.2.a Felt o_TV reguleres til turveg. 3.2.2.b Turvei skal tilpasses terreng og ha enkel standard med grusdekke og bredde inntil 2 meter. Om omr\u00e5det/omr\u00e5dene skal v\u00e6re offentlige eller felles (\u00a7 12-7 nr. 14) 3.2.2.c Omr\u00e5det skal v\u00e6re offentlig tilgjengelig og nyttes som del av fellesareal for gnr 22 bnr 524 og gnr 23 bnr 207. Side 9 av 11 Reguleringsbestemmelser Arealplan-ID 4601_70910000 3.4 Bruk og vern av sj\u00f8 og vassdrag med tilh\u00f8rende strandsone (\u00a7 12-5 nr. 6) 3.4.1 Naturomr\u00e5de i sj\u00f8 og vassdrag, (felt o_NSV) Utforming og vilk\u00e5r for bruk av arealer (\u00a7 12-7 nr. 1, 2) 3.4.1.a Felt o_NSV reguleres til naturomr\u00e5de i vassdrag. Lauv\u00e5stj\u00f8rna med kantvegetasjon skal bevares som naturomr\u00e5de. Retningslinjer for s\u00e6rlige drifts- og skj\u00f8tselstiltak (\u00a7 12-7 nr. 9) 3.4.1.b Det tillates etablert flytende vegetasjon for \u00e5 forbedre vannkvaliteten. Tiltaket skal beskrives i milj\u00f8oppf\u00f8lgingsplanen. 3.4.1.c Det tillates ikke anlagt b\u00f8yer, ankerfester til b\u00f8yer eller andre installasjoner. Oppf\u00f8ring av brygger og fort\u00f8yningsinnretninger er ikke tillatt. 4. Hensynssoner (\u00a7\u00a7 12-6, 12-7 og 11-8) 4.2 Sikrings-, st\u00f8y- og faresoner (\u00a7 11-8 a) (sone H320, H560) 4.2.1 Innenfor frisiktsonen kan det ikke oppf\u00f8res anlegg eller beplantning som hindrer sikt over 0,5 meter. 4.2.2 Innenfor H560 \u2013 bevaring naturmilj\u00f8 skal stedegen vegetasjon reetableres og sikres. 4.2.3 Innenfor H320 \u2013 flomfare er det ikke tillatt med oppfylling. 5. Bestemmelsesomr\u00e5der 5.2 Bestemmelsesomr\u00e5de (omr\u00e5de #1, #2, #3, #4, #5 og #6 #7 og #8) 5.2.1 Innenfor #1 skal det etableres trafikksikker gangforbindelse mellom BK4 og Barliveien. Den skal legges slik at den glir mest mulig sk\u00e5nsomt og naturlig inn i terrenget, og ha minimum bredde 1 m. Det tillates etablert mobilitetspunkt for bildeling, sykkel og sparkesykkel, og trafo innenfor omr\u00e5de. 5.2.2 Innenfor #2 (\u00f8vre niv\u00e5 i felt BK4), skal m\u00f8neh\u00f8yden variere mellom kote +67,0 og +70,5. Det skal etableres en gangforbindelse gjennom omr\u00e5det fra \u00f8st til vest, og minimum en gangforbindelser gjennom omr\u00e5det fra nord til s\u00f8r. Det tillates etablert parkeringsanlegg under bebyggelse og dekke. 5.2.3 Innenfor #3, (midtre niv\u00e5 i felt BK4), skal m\u00f8neh\u00f8yden variere mellom kote +63,0 og +65,5. Det skal etableres en gangforbindelse gjennom omr\u00e5det fra \u00f8st til vest, og minimum en gangforbindelser gjennom omr\u00e5det fra nord til s\u00f8r. Det tillates etablert parkeringsanlegg under bebyggelse og dekke. 5.2.4 Innenfor #4, (p\u00e5 terreng i BK4) skal m\u00f8neh\u00f8yden variere mellom kote +61,5 og +63,75. Det skal etableres en gangforbindelse gjennom omr\u00e5det fra \u00f8st til vest, og minimum en gangforbindelser gjennom omr\u00e5det fra nord til s\u00f8r. 5.2.5 Innenfor #5 skal det etableres trinnfri turl\u00f8ype. Den skal legges slik at den glir mest mulig sk\u00e5nsomt og naturlig inn i terrenget, ha minimum bredde 1,8 m og maks. bredde 2,5 m med tverrfall maks. 2%. Dekket skal v\u00e6re jevnt og fast, og skal etableres som opph\u00f8yd gangbane i tre. Overgangen mellom vegetasjon og turveg benyttes som naturlig ledelinje. Turveien skal koble seg p\u00e5 turvei rundt Lauv\u00e5stj\u00f8rna og sti til Skjenhaugane. Omr\u00e5det skal tilrettelegge for friluftsliv og m\u00f8teplasser som amfi med scene, lavvo, benker og bord. Det skal benyttes naturmaterialer til m\u00f8blering og installasjoner. Illustrasjonsplan datert 16.09.2024, er f\u00f8rende for utformingen. 5.2.6 Innenfor #6 skal det etableres en gangforbindelse som f\u00f8res over bekken. Side 10 av 11 Reguleringsbestemmelser Arealplan-ID 4601_70910000 5.2.7 Innenfor #7 skal overvann etableres som et bekkedrag. Sideareal skal etableres som naturlige kantsoner. Det kan tillates enkle klopper, murer og andre elementer. 5.2.8 Innenfor #8 tillates at nederste del av veien Barliveien tilpasset eksisterende fylkesveg 5362 Spelhaugen frem til denne opparbeides iht. gjeldende reguleringsplan. 6. Rekkef\u00f8lgebestemmelser (\u00a7 12-7 nr. 10) 6.1 F\u00f8r igangsettingstillatelse (felt BK 1-4 og B/F/T) 6.1.1 F\u00f8r det gis igangsettingstillatelse til felt BK1-4 og B/F/T skal f\u00f8lgende v\u00e6re opparbeidet: \u2022 Atkomstvei felt o_KV1 med fortau o_FO1-2, siktsoner, krysning over o_KV Barliveien, oppstramming av kryss, belysning, felles adkomst f_KV og felles fortau f_FO. Det skal foreligge en gjennomf\u00f8ringsavtale for tiltaket med Vestland fylkeskommune og Bergen kommune. 6.2 F\u00f8r bebyggelse tas i bruk (felt BK1-4 og B/F/T) 6.2.1 F\u00f8r bebyggelse tas i bruk felt BK1-4 og B/F/T, skal f\u00f8lgende v\u00e6re opparbeidet: \u2022 tiltak i henhold til milj\u00f8oppf\u00f8lgingsplan \u2022 renovasjonsl\u00f8sning iht. renovasjonsteknisk plan \u2022 overvannsh\u00e5ndtering og flomveier iht. VA-rammeplan datert 13.01.23 og illustrasjonsplan datert 16.09.2024 \u2022 Uteoppholdsarealene med lekefunksjoner skal ferdigstilles samtidig med tilliggende boligomr\u00e5de. \u2022 vann- og avl\u00f8psnett i samsvar med godkjent rammeplan for VA \u2022 turl\u00f8ype innenfor #5 \u2022 gangforbindelse innenfor #1 samtidig med felt BK4 \u2022 gangforbindelse innenfor #2, 3 og 4 samtidig med felt BK4 \u2022 Gjerde innenfor felt o_GN1 rundt Lauv\u00e5stj\u00f8rna med h\u00f8yde maks. 1,2 m, for \u00e5 sikre hekkeomr\u00e5de for fugler og for \u00e5 hindre ulykker. Gjerdet skal settes opp utenom hekkeperiode. \u2022 naturlekeplass i felt o_GN1 \u2022 atkomstvei felt o_KV2 med snurondell 7. Dokumenter som gis juridisk virkning gjennom henvisning i bestemmelsene 1. Illustrasjonsplan, datert Link arkitektur AS 16.09.2024 2. Formingsveileder datert Link arkitektur AS 08.10.24 3. VA-rammeplan, datert Sweco 13.01.23 4. Renovasjonsteknisk plan, datert Sweco 28.02.23 5. Teknisk notat \u2013 gjennomf\u00f8rte geotekniske- og milj\u00f8tekniske grunnunders\u00f8kelser, datert Golder 26.02.21 Side 11 av 11 Reguleringsbestemmelser Arealplan-ID 4601_70910000 "
}