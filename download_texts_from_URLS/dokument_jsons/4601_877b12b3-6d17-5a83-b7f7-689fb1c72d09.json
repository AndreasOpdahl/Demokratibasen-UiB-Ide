{
  "dokument_id": "877b12b3-6d17-5a83-b7f7-689fb1c72d09",
  "doc_type": "case_attachment",
  "kommune": 4601,
  "tittel": "H\u00f8ring ny gj\u00f8dselvareforskrift..msg",
  "url": "https://bergen.kommune.no/politikere-utvalg/api/fil/bk360/10231384/Horing-ny-gjodselvareforskrift-msg",
  "tekst": "Fra: \"Torhild Tveito Compaore\" <Torhild.Tveito.Compaore@mattilsynet.no> Sendt: mandag 25. mars 2024 15:04:36 Til: \"Undisclosed recipients:\" Emne: H\u00f8ring ny gj\u00f8dselvareforskrift. Mattilsynet har p\u00e5 h\u00f8ring forslag til ny gj\u00f8dselvareforskrift. Interessen for \u00e5 bruke ulike typer avfall og biprodukter i gj\u00f8dselvarer er \u00f8kende. Regelverket er gammelt og lite tilpasset dagens utfordringer, og det har derfor v\u00e6rt behov for \u00e5 ivareta hensynet til helse og milj\u00f8 p\u00e5 en bedre m\u00e5te enn i gjeldende gj\u00f8dselvareforskrift. Utarbeidelsen av forslaget har v\u00e6rt en del av et st\u00f8rre prosjekt med endringer i gj\u00f8dselregelverket bestilt av Landbruks- og matdepartementet og Klima- og milj\u00f8departementet, hvor ogs\u00e5 Landbruksdirektoratet og Milj\u00f8direktoratet har deltatt arbeidet. Ny gj\u00f8dselbruksforskrift er samtidig p\u00e5 h\u00f8ring hos Landbruks- og matdepartementet. H\u00f8ringsfrist for begge forskrifter er 20. juni 2024. Les mer og send innspill. Vi ber om at h\u00f8ringsinstansene kommenterer forskriftene paragraf-vis. Utkast til nygj\u00f8dselvareforskrift omfatter blant annet \u2022 Bestemmelser om hvilke r\u00e5varer som kan inng\u00e5 i gj\u00f8dselvare og en ny tillatelsesordning for r\u00e5varer \u2022 Bestemmelser om fiskeslam som r\u00e5vare i gj\u00f8dselvare \u2022 Bestemmelser om hygienisering av r\u00e5varer med smitterisiko \u2022 Nye grenseverdier for milj\u00f8gifter i aske, biokull og avl\u00f8psslam \u2022 Aktsomhetsplikt for milj\u00f8gifter, grenseverdier for tungmetall og grenseverdier for plast og andre urenheter \u2022 Bestemmelser om kvalitet og merking \u2022 Ny bestemmelse om n\u00e6ringsinnhold i jordblandinger for \u00e5 beskytte vannmilj\u00f8 Vi informerer samtidig om at ny forskrift om EU-gj\u00f8dselvarer er vedtatt, og vil publiseres i Lovdata om kort tid. Det st\u00e5r ogs\u00e5 litt om denne nye forskriften i h\u00f8ringsdokumentene. Mvh Torhild Tveito Compaore seniorr\u00e5dgiver Mattilsynet, hovedkontoret, seksjon planter og innsatsvarer Telefon: 22 40 00 00 Felles postadresse: Mattilsynet, hovedkontoret, felles postmottak, postboks 383, 2381 Brumunddal E-post: postmottak@mattilsynet.no www.mattilsynet.no www.matportalen.no "
}