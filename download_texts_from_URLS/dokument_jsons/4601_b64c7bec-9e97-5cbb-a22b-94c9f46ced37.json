{
  "dokument_id": "b64c7bec-9e97-5cbb-a22b-94c9f46ced37",
  "doc_type": "case_presentation",
  "kommune": 4601,
  "tittel": "S\u00f8knad om annet l\u00f8nnet arbeid vedsiden av verv som heltidspolitiker",
  "url": "https://bergen.kommune.no/politikere-utvalg/api/fil/bk360/9683338/Framstilling-Soknad-om-annet-lonnet-arbeid-vedsiden-av-verv-som-heltidspolitiker",
  "tekst": " Forretningsutvalget Saksframstilling V\u00e5r referanse: 2024/06101-1 Saksbehandler: Anita Ommedal S\u00f8knad om annet l\u00f8nnet arbeid ved siden av verv som heltidspolitiker Hva saken gjelder: Kjersti Pettersen s\u00f8ker om godkjenning til \u00e5 arbeide inntil 10 % utover vervet som folkevalgt. Hun er eneste ansatte i aksjeselskapet Jordmor Kjersti Pettersen AS. Kjersti Pettersen meddeler at hun selv kan styre arbeidstid og arbeidsmengden, slik at arbeidet som jordmor ikke vil komme til hinder for bystyrearbeidet. Bystyrets kontor mottok henvendelsen fra Kjersti Pettersen 2.11. 2023, og gjennomf\u00f8rte en samtale med henne 2.1. 2024. Det finnes ikke eget s\u00f8knadsskjema for folkevalgte i hel- eller deltidsverv, Pettersen ble derfor bedt om \u00e5 fylle ut s\u00f8knadsskjema ansatte i Bergen kommune benytter ved s\u00f8knad om annet l\u00f8nnet arbeid m.m. Det rettslige grunnlaget er Forskrift om folkevalgtes rett til godtgj\u00f8ring og velferdsgoder i Bergen kommune \u00a7 5 2. ledd, jf. 1. ledd bokstav f). Her heter det: f) Godtgj\u00f8relse for hel- eller deltidsverv forutsetter at godtgjort stillingsandel og annet l\u00f8nnet arbeid ikke overstiger full stilling. Forretningsutvalget kan dispensere fra punkt f) i s\u00e6rlige tilfeller. Det m\u00e5 da sannsynliggj\u00f8res at stilling ut over 100 % ikke vil g\u00e5 ut over representantenes forventede innsats som folkevalgt eller for annen arbeidsgiver. I henhold til Bergen kommunes personalreglement kreves det godkjenning for \u00e5 kunne inneha annet l\u00f8nnet arbeid eller drive privat n\u00e6ringsvirksomhet. Begrunnelse for godkjenning er i hovedsak at arbeid eller virksomhet kan komme i konflikt med habilitetsbestemmelser i forvaltningsloven eller Bergen kommunes etiske standard, eller skape lojalitetskonflikter som kan skade omd\u00f8mme til kommunen. Etter bystyredirekt\u00f8rens vurdering er det ikke forhold som taler mot at Kjersti Pettersen kan inneha annet l\u00f8nnet arbeid eller drive privat n\u00e6ringsvirksomhet, slik s\u00f8knaden er utformet. Forslag til vedtak: Kjersti Pettersen (H) innvilges dispensasjon ihht. forskrift om folkevalgtes rett til godtgj\u00f8ring og velferdsgoder i Bergen kommune \u00a7 5 2. ledd, jf. 1. ledd bokstav f). Kjersti Pettersen kan arbeide inntil 10 % utover vervet som folkevalgt. Dato: 12. januar 2024 1 Trine Pettersen Gr\u00f8nbech - Bystyredirekt\u00f8r Anita Ommedal - kst. personalleder Dokumentet er godkjent elektronisk. Vedlegg: S\u00f8knad \u2013 Kjersti Pettersen S\u00f8knadsskjema \u2013 Kjersti Pettersen S\u00f8knadskjema \u2013 annet l\u00f8nnet arbeid, bistilling eller bierverv for arbeidstakere i Bergen kommune 2 "
}