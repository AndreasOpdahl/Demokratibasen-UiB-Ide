{
  "dokument_id": "3ee9360b-0163-573d-be66-5127332bbf28",
  "doc_type": "case_attachment",
  "kommune": 4601,
  "tittel": "Klage p\u00e5 reguleringsplan",
  "url": "https://bergen.kommune.no/politikere-utvalg/api/fil/bk360/9036561/Klage-pa-reguleringsplan",
  "tekst": "Etat for byggesak og private planer Seksjon for private planer Postmottak.byggesak@bergen.kommune.no F\u00f8lgende husstander er med p\u00e5 dette brevet: Helldalsst\u00f8len 37, Grete Molland / Sigve Hodneland Helldalsst\u00f8len 39, Sigbj\u00f8rn L\u00f8es / Inger Marie L\u00f8es Helldalsst\u00f8len 41, Roar Tveit / Trude Gildestad Helldasst\u00f8len 88, Christ Berge / Pernille Berge Helldalsst\u00f8len 90, Frode Andersen / Nina M\u00e6hle Helldalsst\u00f8len 72, Ingvild Areklett / Kjetil Areklett Helldalsst\u00f8len 78, Reidun Helle-Johnsen/ Eirik Klykken Johnsen Helldalsst\u00f8len 68 H, Maria S\u00e6ter Stavseng Helldasst\u00f8len 1 Helldalsst\u00f8len 7 Helldalsst\u00f8len 9 Helldalsst\u00f8len 11 Helldalsst\u00f8len 13 Helldalsst\u00f8len 15 Helldalsst\u00f8len 17 Helldalsst\u00f8len 19 Helldalsst\u00f8len 21 Helldalsst\u00f8len 23 Helldalsst\u00f8len 25 Helldalsst\u00f8len 27 Helldalsst\u00f8len 30 Helldalsst\u00f8len 31 Helldalsst\u00f8len 35 Helldalsst\u00f8len 36 Helldalsst\u00f8len 38 Helldalsst\u00f8len 42 Helldalsst\u00f8len 46 Eivind Hals\u00f8y \u00d8ystein Vallestad N\u00e6ss Stig-Ove Martinsen Thomas Johannessen Christine Kristoffersen Christer Hovland Helldalsst\u00f8len, 09.11.2018 Fana, Gnr. 6, Bnr. 49 og 205 mfl. Arealplan-ID: 63930000 Vi viser til tidligere korrespondanse knyttet til denne saken, og henviser til klage som ble sendt i oktober 2013. Vi referer ogs\u00e5 til fylkesmannens konklusjon i 2014. Ut fra de innsigelser vi hadde forrige gang kan vi ikke se at det er gjort noen s\u00e6rskilte endringer og tilpasninger knyttet til v\u00e5re innspill og bekymringer. Bakgrunn Helldalsst\u00f8len er et boligfelt med sv\u00e6rt mange barn. Sv\u00e6rt mange barn benytter veien i Helldalsst\u00f8len til skolevei og lekeomr\u00e5de. En stor del av disse barna er sm\u00e5 barn, det er derfor behov for at barna blir kj\u00f8rt til barnehage og fritidsaktiviteter. Dette f\u00f8rer igjen til at det allerede er mye trafikk i gaten om morgenen og p\u00e5 ettermiddagen, tidspunktet hvor det ogs\u00e5 er mange barn som oppholder seg i gaten. Trafikksituasjonen er i mange tilfeller sv\u00e6rt uoversiktlig. Samtidig som trafikken \u00f8ker, \u00f8nsker regulator i dette tilfellet \u00e5 ta bort lekeomr\u00e5der som benyttes av barna, og som er av de sv\u00e6rt f\u00e5 omr\u00e5dene i Helldalsst\u00f8len som er uten trafikk, i s\u00f8renden av det allerede etablerte feltet. V\u00e5r argumentasjon i denne saken er, som forrige gang den ble behandlet, knyttet til barnas trygghet og muligheter for trygg og allsidig lek. Vi mener at f\u00f8lgende punkter vil ha meget negative konsekvenser dersom reguleringsplanen blir vedtatt i gjeldende form: Flytting av lekeomr\u00e5de / endring av den etablerte gr\u00f8ntstrukturen i omr\u00e5det If\u00f8lge forslagsstiller er bakgrunnen for planarbeidet et \u00f8nske om \u00e5 begrense terrenginngrepene og bevare store deler av eksisterende skogsvegetasjon i s\u00f8rlige del av planomr\u00e5det. I tidligere uttalelser har vi pekt p\u00e5 betydningen av \u00e5 bevare gr\u00f8ntarealet i det nordlige omr\u00e5det, n\u00e6r de eksisterende boligene i Helldalsst\u00f8len. Omr\u00e5det som s\u00f8kes omregulert har lenge v\u00e6rt et etablert lekeomr\u00e5de i Helldalsst\u00f8len. Barn fra hele feltet benytter i dag dette omr\u00e5det til lek. Dette omr\u00e5det blir benyttet av barn i alle aldre p\u00e5 en daglig basis og det er viktig at dette omr\u00e5det bevares. En ny opparbeidet lekeplass i s\u00f8rlig del av ny bebyggelse vil ikke kunne erstatte det naturlige, ulendte lekearealet som barna benytter i dag. I tillegg vil en lekeplass i s\u00f8rlig del av ny bebyggelse ha for stor geografisk avstand til de eksisterende husstandene. Det nye forslaget til reguleringsplan tar ikke hensyn til de mange barn og voksne som allerede er etablert i Helldalsst\u00f8len, men prioriterer ny bebyggelse. Et vedtak om \u00e5 flytte gr\u00f8ntomr\u00e5det til s\u00f8renden av feltet og ny bebyggelse n\u00e6rmere eksisterende bebyggelse vil etter v\u00e5r mening v\u00e6re en dramatisk endring i terrenget og etablert gr\u00f8ntstruktur i omr\u00e5det. I et moderne byggefelt hovedsakelig best\u00e5ende av stein/asfalt/grus mener vi det vil v\u00e6re meget viktig \u00e5 beholde de f\u00e5 gr\u00f8nne, ulendte terrengene/omr\u00e5dene som er egnet for barns lek. Vi mener at argumentasjonen med \u00e5 flytte boligmasse nord i feltet for \u00e5 bevare gr\u00f8ntomr\u00e5der s\u00f8r i feltet ikke er en god nok begrunnelse. Da b\u00f8r det heller vurderes \u00e5 avkorte antall boenheter heller enn \u00e5 ta seg til rette p\u00e5 opparbeidet/etablert lekeplass/friomr\u00e5de. I fagetatens begrunnelse argumenteres det med at nytt fellesareal vil v\u00e6re en forbedring sammenlignet med dagens areal, noe vi er sterkt uenig i. I samtlige merknader tar fagetaten hensyn til forlagsstiller, mens hensynet til oss som allerede bor i Helldalsst\u00f8len er frav\u00e6rende. Det at det heller ikke blir laget eget omr\u00e5de for g\u00e5ende (myke trafikanter) i den delen av feltet som skal opparbeides mener vi er et meget viktig argument for \u00e5 beholde lekeomr\u00e5det der det er i dag. Barn ned i 2-3 \u00e5rs alder leker i dag p\u00e5 omr\u00e5det og blir ofte fulgt av andre barn/s\u00f8sken. I dag kan de g\u00e5 p\u00e5 opparbeidet fortau frem til det etablerte gr\u00f8ntomr\u00e5det. Argumentasjonen om at dette m\u00e5 gj\u00f8res for \u00e5 f\u00e5 ned kostandene virker som et svakt argument i denne saken. Trafikksikkerhet Barna v\u00e5re er det mest dyrebare vi har. Ved en ytterligere fortetning av boligmasse er det klart at trafikksituasjonen ogs\u00e5 vil bli mer uoversiktlig. Atkomstveier i boligfelt skal utformes p\u00e5 de myke trafikanters premisser. Med et sv\u00e6rt h\u00f8yt antall barn i dette langstrakte boligfeltet der gaten ogs\u00e5 i stor grad brukes som lekeareal, vil det oppst\u00e5 farlige situasjoner. N\u00e5r omr\u00e5det s\u00f8kes regulert for flere boenheter mener vi det er uholdbart med den ekstra trafikken dette vil generere. Dette gjelder b\u00e5de under byggeperioden og i etterkant. I mangel p\u00e5 lekeomr\u00e5der er bilveien pr. i dag den st\u00f8rste lekeplassen i feltet. I lys av dette er det uaktuelt og uansvarlig \u00e5 fjerne et av de meget f\u00e5 lekeomr\u00e5dene som ligger utenfor bilveien i dagens etablerte boligomr\u00e5de. Det m\u00e5 ogs\u00e5 p\u00e5 nytt vurderes en alternativ innkj\u00f8rsel til de nye enhetene fra s\u00f8r. Tilgang til det nye boligomr\u00e5det fra s\u00f8r vil ogs\u00e5 v\u00e6re bra for de nye boenhetene da disse vil tilh\u00f8re Kringlebotn skolekrets, og dermed avlaste et \u00f8kende antall skolebarn p\u00e5 S\u00e6dalen skole. Dette vil da v\u00e6re med p\u00e5 \u00e5 gi barna i ny bebyggelse en tryggere og kortere skolevei. Det vil v\u00e6re uansvarlig at barn som skal mot Kringlebotn m\u00e5 krysse hovedveien ved dagens innkj\u00f8ring til Helldalsst\u00f8len da veien her er meget uoversiktlig og h\u00f8yt trafikkert. Den er d\u00e5rlig kollektivtilbud i omr\u00e5det, i tillegg til barnas alder og behov for transport f\u00f8rer dette til at sv\u00e6rt mange husstander har to biler. Det at antallet biler nedjusteres p\u00e5 nye boliger vil bli vanskelig \u00e5 h\u00e5ndheve. Det mest sannsynlige scenariet er at det vil bli et stort antall biler som er parkert utenfor merkede omr\u00e5der. Antall nye boliger og tilh\u00f8rende biler kan fort f\u00f8re til ca. 100 ekstra biler/passeringer gjennom boligfeltet hver dag. Dette vil skape stor usikkerhet og mange farlige situasjoner. En annen bekymring er trafikksituasjonen i byggeperioden. Her vil det ogs\u00e5 bli mye trafikk og store kj\u00f8ret\u00f8y p\u00e5 tidspunkter der mange barn er ute i gaten Solforhold Vi m\u00e5 f\u00e5 dokumentert bedre hvilke konsekvenser bygging p\u00e5 dagens gr\u00f8ntomr\u00e5de har for solforholdene for de boligene som ligger inntil gr\u00f8ntomr\u00e5det. I den foresl\u00e5tte form virker det lite sannsynlig at dette ikke vil f\u00e5r vesentlige konsekvenser. Vi er ogs\u00e5 uenig i vesentlighetsprinsippene som legges til grunn n\u00e5r man omtaler de vesentlige konsekvensene dette vil f\u00e5 for solforholdene til bebyggelsen i omr\u00e5det. Oppsummering Ved \u00e5 beholde dagens gr\u00f8ntomr\u00e5de slik det er i dag mener vi at vi vil opprettholde et godt n\u00e6romr\u00e5de for v\u00e5re barns lek og fritid. Samtidig er lekeomr\u00e5det godt egnet med hensyn p\u00e5 trafikksikkerhet da barna kan g\u00e5 p\u00e5 opparbeidet gangsti helt frem til omr\u00e5det. Det vil ikke v\u00e6re behov for en vurdering av vesentlighetsprinsipper knyttet til blant annet solforhold p\u00e5 grunn av ny/h\u00f8yere bebyggelse da disse ikke vil komme i konflikt med eksisterende bebyggelse n\u00e5r det ikke bygges p\u00e5 dagens gr\u00f8ntomr\u00e5de. Vi kan p\u00e5 dette grunnlaget ikke se at v\u00e5re innsigelser har blitt hensyntatt ved utarbeidelse av den nye reguleringsplanen og krever svar og tiltak for \u00e5 l\u00f8se v\u00e5re bekymringer. De som skal beslutte denne saken m\u00e5 ogs\u00e5 benytte tid til \u00e5 gjennomf\u00f8re en befaring for \u00e5 se hvilke store konsekvenser en slik omregulering vil f\u00e5 for barna i omr\u00e5det. Hilsen For husstandene nevnt i innledningen Roar Tveit Helldalsst\u00f8len 41, 5225 Nesttun "
}