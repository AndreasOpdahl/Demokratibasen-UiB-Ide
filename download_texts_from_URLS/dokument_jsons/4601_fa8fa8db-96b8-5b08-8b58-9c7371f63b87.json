{
  "dokument_id": "fa8fa8db-96b8-5b08-8b58-9c7371f63b87",
  "doc_type": "case_presentation",
  "kommune": 4601,
  "tittel": "S\u00f8knad fra Bergen Kunstforening om avdragsutsettelse og utvidet l\u00f8petid p\u00e5 kommunegarantert l\u00e5n ",
  "url": "https://bergen.kommune.no/politikere-utvalg/api/fil/bk360/11669932/Framstilling-Soknad-fra-Bergen-Kunstforening-om-avdragsutsettelse-og-utvidet-lopetid-pa-kommunegarantert-lan-",
  "tekst": " BYR\u00c5DET Byr\u00e5dssak /25 Saksframstilling V\u00e5r referanse: 2024/45800-27 S\u00f8knad fra Bergen Kunstforening om avdragsutsettelse og utvidet l\u00f8petid p\u00e5 kommunegarantert l\u00e5n Hva saken gjelder: Bergen Kunstforening/Bergen Kunsthall er et senter for samtidskunst som presenterer utstillinger og arrangementer av internasjonale kunstnere. Bergen Kunsthall er forankret lokalt og bidrar til \u00e5 skape et kunstfaglig tyngdepunkt utenfor Oslo. Institusjonen ble etablert som Bergens kunstforening i 1838 og har siden 1935 holdt til i arkitekt Ole Landmarks funksjonalistiske bygning, med utstillingsrom, kaf\u00e9 og bokbutikk. Bergen Kunsthall st\u00f8ttes av Kulturdepartementet, Bergen kommune og Vestland fylkeskommune. I arenaen Landmark er det foredrag, performancer, kunstnersamtaler, debatter og mindre konserter. Landmark er en sentral del av Kunsthallens arbeid med \u00e5 \u00e5pne opp institusjonen mot nytt publikum og fungerer som et f\u00f8rste m\u00f8te med Kunsthallens program. Bergen Kunstforening har i brev av 5.12.24 s\u00f8kt om utsettelse av avdrag i to \u00e5r, samt at l\u00f8petiden p\u00e5 et garantert l\u00e5n blir forlenget med sju \u00e5r fra 2033 til 2040. Etter kontakt med kommunen i forbindelse med vurdering av s\u00f8knaden etter reglene i garantiforskriften, s\u00f8kes det 10.12.24 om at l\u00f8petiden \u00f8kes med fem \u00e5r i stedet for sju \u00e5r. Bakgrunnen for s\u00f8knaden er at bygget krever mer vedlikehold og utskiftninger, som for eksempel skifte av lyssystem, oppgradering av heis med mere. Dette er tiltak som ikke er mulig for Bergens Kunstforening \u00e5 dekke over ordin\u00e6rt budsjett. Restgjelden er n\u00e5 kr 8.125.067 og det er betalt kr 485.000 i avdrag i 2024. \u00d8konomi If\u00f8lge kommuneloven \u00a7 14-19 kan kommuner stille kausjon eller annen \u00f8konomisk garanti for virksomhet som drives av andre, hvis garantien ikke inneb\u00e6rer en vesentlig \u00f8konomisk risiko eller er stilt for n\u00e6ringsvirksomhet. Kommunens plikt til \u00e5 foreta vurdering gjelder ogs\u00e5 ved endringer i garantivilk\u00e5r som f. eks ved \u00e5 forlenge garantil\u00f8petiden og/eller gi avdragsutsettelse p\u00e5 garanterte l\u00e5n. For \u00e5 vurdere omfanget av den \u00f8konomiske risikoen tas det utgangspunkt i regnskap og budsjett. Det samme gjelder ved vurdering opp mot forbudet mot \u00e5 stille garanti for n\u00e6ringsvirksomhet. S\u00f8kere som driver allmennyttig virksomhet kan ogs\u00e5 ha noen n\u00e6ringsinntekter, f. eks gjennom salgsinntekter eller ved utleie av fast eiendom. For Bergen Kunstforening/Bergen Kunsthall er andelen n\u00e6ringsinntekter under den grense p\u00e5 1/3 av driftsinntektene som g\u00e5r fram av forarbeidene til kommuneloven. Over 3\u20444 av driftsinntektene er offentlige tilskudd og merverdiavgiftskompensasjon. 1 Regnskap for Bergen Kunsthall. Driftsregnskap 2023 2022 Driftsinntekter i 1000 kr Statstilskudd 10 975 10 430 Prosjekttilskudd fra staten 250 521 Tilskudd fra Bergen kommune 4 430 4 227 Tilskudd fra fylkeskommunen 483 472 Tilskudd fra Kulturr\u00e5det 436 765 Private tilskudd 834 1 553 Merverdiavgiftskompensasjon 1 065 948 Andre driftsinntekter 3 032 2 949 Sum driftsinntekter 21 505 21 865 Driftsutgifter i 1000 kr Vare og prosjektkostnader 7 082 6 793 L\u00f8nnskostnader 10 748 11 423 Ordin\u00e6re avskrivninger 593 581 Andre driftskostnader 4 196 4 683 Sum driftsutgifter 22 619 23 480 Driftsresultat -1 114 -1 615 Netto finanskostnader -454 -323 \u00c5rsresultat (underskudd) -1 568 -1 938 Balanseregnskap i 1000 kr Tomter og bygninger 3 785 4 110 L\u00f8s\u00f8re og inventar 777 800 Finansielle anleggsmidler 38 38 Sum anleggsmidler 4 600 4 948 Fordringer 1 784 3 106 Bankinnskudd 4 169 4 193 Sum oml\u00f8psmidler 5 953 7 299 Sum eiendeler 10 553 12 247 Kortsiktig gjeld 3 911 3 537 Langsiktig gjeld 8 667 9 152 Negativ bokf\u00f8rt egenkapital -2 025 -442 Sumgjeld og egenkapital 10 553 12 247 If\u00f8lge note 4 i regnskapet for 2023 er foreningen ikke skattepliktig for sin allmennyttige aktivitet. Foreningen er skattepliktig for utleie av fast eiendom. Foreningen har et underskudd til fremf\u00f8ring p\u00e5 kr 10 539 798. Bokf\u00f8rt verdi av eiendommen er lav ogs\u00e5 dersom en tar hensyn til at eiendommen benyttes til kulturform\u00e5l. Avskrivningstiden for eiendommen er 100 \u00e5r. Dette medf\u00f8rer lave avskrivninger hvert \u00e5r. Per desember forventer Bergen Kunstforening/Bergen Kunsthall et underskudd i 2024 p\u00e5 kr 610.000. Avskrivninger utgj\u00f8r kr 550.000 slik at likviditeten blir om lag uendret fra \u00e5ret f\u00f8r. 2 Budsjett for 2025 Ved e-post av 10.12.2024 har kommunen mottatt budsjett for 2025. Bergen Kunsthall ved administrasjonsleder skriver: \u00abBergen Kunsthall har gjennomf\u00f8rt flere tiltak for \u00e5 bedre resultatet. Vi arbeider kontinuerlig med kostnadskontroll, vi har hatt gjennomgang og redusert de administrative kostnadene. Programkostnader har blitt redusert gjennom bedre prosjektstyring og samarbeid. Videre er det investert i energitiltak for \u00e5 redusere str\u00f8mkostnader, som \u00e5 skifte glass i vinduer i 1. etg og regulering av ventilasjonssystemet. Vi arbeider aktivt med \u00e5 \u00f8ke inntektene ved \u00e5 s\u00f8ke st\u00f8tte fra b\u00e5de offentlig og privat, \u00f8ke salgsinntekter og s\u00f8ke nye samarbeidspartnere. I budsjettet for 2025 er det lagt inn en \u00f8kning i leieinntekter, da det er mulig \u00e5 endre noe av driftsmodellen v\u00e5r til \u00e5 skape mer inntekter.\u00bb Budsjett for 2025: Inntekter M\u00e5lt i 1000 kr Salgs- og billettinntekter 1 511 Leieinntekter 1 695 Tilskudd 19 244 Sum inntekter 22 450 Utgifter Kunstprogram, arrangementer og formidling -6 690 Personalkostnader -10 800 Andre driftskostnader -3 700 Avskrivninger -650 Sum utgifter -21 840 Netto renteutgifter -500 \u00c5rsresultat 110 De budsjetterte tilskuddene er fordelt slik: M\u00e5lt i 1000 kr Tilskudd fra staten iht. statsbudsjettet 11.600 Tilskudd fra Bergen kommune iht. vedtatt budsjett 4.256 Tilskudd fra Vestland fylkeskommune (ansl\u00e5tt bel\u00f8p som i 2024) 470 Private tilskudd/gaver 665 Andre offentlige tilskudd og merverdiavgiftskompensasjon 2.253 Sum 19.244 Tidligere bystyrevedtak Bystyret vedtok i m\u00f8te 27.9.2017, sak 236/17, \u00e5 stille selvskyldnerkausjon for to l\u00e5n til sammen for l\u00e5n til rest kr 15,1 mill. som Bergen Kunstforening har tatt opp. Bystyret vedtok: \u00ab1. Bergen kommune stiller selvskyldnerkausjon for to l\u00e5n til sammen for l\u00e5n til rest kr 15,1 mill. har tatt opp. Det stilles ogs\u00e5 garanti for renter samt eventuelle forsinkelsesrenter og omkostninger. a. Garantien gjelder i l\u00e5nenes l\u00f8petid dog ikke ut over 31.12.2033. Det forutsettes at garantiansvaret reduseres etter hvert som l\u00e5nene nedbetales og i samsvar med ordin\u00e6re avdragsplaner. 3 b. Bergen kommune skal ha varsel fra l\u00e5ngiver uten ugrunnet opphold dersom l\u00e5ntaker misligholder l\u00e5net ved at renter og/eller avdrag ikke betales ved forfall. Kommunen er ikke ansvarlig for morarenter og/eller omkostninger dersom slikt varsel ikke er gitt. c. Revidert regnskap skal legges frem for Bergen kommune for hvert drifts\u00e5r. d. Det forutsettes videre at eiendommen Rasmus Meyers alle 5 \u2013 gr.nr. 164 br.nr. 1157 Bergen, ikke kan pantsettes eller avhendes uten samtykke fra kommunen. 2. Det forutsettes at fylkesmannen i Hordaland godkjenner bystyrets vedtak.\u00bb Statsforvalteren godkjente vedtaket. Vedtak om avdragsutsettelse Bergen Kunstforening/Bergen Kunsthall s\u00f8kte 6.2.2023 om avdragsutsettelse i ett \u00e5r. Bakgrunnen for s\u00f8knaden var \u00f8kte utgifter og oppgradering av vinduer for \u00e5 spare str\u00f8m. L\u00e5nets restgjeld pr 31.12.2022 var kr 9.151.739, -, og l\u00e5net var betjent i samsvar med l\u00e5neavtalen. Bergen bystyre behandlet saken i m\u00f8tet 29.03.2023, sak 86/23, og fattet f\u00f8lgende vedtak: \u00abBystyret i Bergen innvilger s\u00f8knad fra Bergen kunstforening den 6.2.2023 om avdragsutsettelse i ett \u00e5r. Dette gjelder to avdragsterminer, i alt kr 970.000, -. Det er et vilk\u00e5r at l\u00e5net skal v\u00e6re fullt nedbetalt i 2033. For \u00f8vrige vilk\u00e5r vises det til bystyrets vedtak i m\u00f8te 27.9.2017 i sak 236/1.\u00bb \u00d8konomiske konsekvenser: I utgangspunktet er det ingen konsekvenser i seg selv ved \u00e5 innvilge to \u00e5rs avdragsfrihet samt \u00e5 utvide l\u00e5nets l\u00f8petid med fem \u00e5r. Bakgrunnen for s\u00f8knaden er imidlertid at driftsinntektene ikke dekker alle utgifter til vedlikehold og utskiftninger. Dette viser at det er risiko for at kommunen kan komme til \u00e5 m\u00e5tte vurdere \u00e5 \u00f8ke sitt \u00f8konomiske bidrag dersom driften skal opprettholdes. Byr\u00e5dets vurdering og anbefaling/konklusjon: If\u00f8lge garantiforskriften kan ikke garantier for finansiering av investeringer gis utover investeringens levetid og uansett ikke for mer enn 40 \u00e5r. Garantier for andre form\u00e5l, kan ikke gis for mer enn fem \u00e5r. Bergen kunsthall s\u00f8ker om avdragsfrihet og utvidet garantitid for \u00e5 kunne finansiere vedlikehold og utskiftninger. Det er usikkert om alle tiltakene faller inn under investeringer eller om noen er driftsutgifter etter kommuneloven. Dersom garantitiden utvides med fem \u00e5r, er det ikke n\u00f8dvendig \u00e5 ta stilling til om det stilles garanti for investeringer eller driftsutgifter. Avdragsfrihet i to \u00e5r og \u00f8kt l\u00f8petid for l\u00e5n i fem \u00e5r kan medf\u00f8re noe forbedret likviditet slik at det blir rom for \u00e5 gjennomf\u00f8re n\u00f8dvendige tiltak og sikre driften. Byr\u00e5det ber bystyret om \u00e5 innvilge s\u00f8knaden. Byr\u00e5det vil imidlertid peke p\u00e5 behovet for balanse mellom inntekter og utgifter og har merket seg at Bergen Kunstforening/Bergen Kunsthall gjennomf\u00f8rer tiltak for \u00e5 n\u00e5 dette m\u00e5let. Begrunnelse for framleggelse til bystyret: Bystyret har ikke delegert byr\u00e5det fullmakt til \u00e5 innvilge s\u00f8knader om kommunal garanti eller endre garantivilk\u00e5r fastsatt av bystyret selv. Byr\u00e5det innstiller til bystyret \u00e5 fatte f\u00f8lgende vedtak: Bystyret i Bergen innvilger s\u00f8knad fra Bergen kunstforening av 10.12.2024 om avdragsutsettelse i to \u00e5r og \u00f8kt l\u00f8petid for l\u00e5net i fem \u00e5r. 4 Det er et vilk\u00e5r at l\u00e5net skal v\u00e6re fullt nedbetalt i 2038. For \u00f8vrige vilk\u00e5r vises det til bystyrets vedtak i m\u00f8te 27.9.2017 i sak 236/17. Dato: 21. januar 2025 Christine B. Meyer Charlotte Spurkeland Byr\u00e5dsleder Settebyr\u00e5d for finans Dokumentet er godkjent elektronisk. Vedlegg: 1) S\u00f8knad om avdragsfrihet og forlenget l\u00e5netid 2024 2) \u00c5rsregnskap Bergen Kunstforening 2023 3) Budsjett 2025 4) Svar: Bergen Kunstforening saksnr. 236 17 \u2013 utvidelse av garantitid samt 2 \u00e5rs avdragsfrihet. 5 "
}