{
  "dokument_id": "e7516d16-6771-5a3b-b9c2-b04889090874",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 201 fra Katrine N\u00f8dtvedt (MDG) til byutviklingsbyr\u00e5den ang\u00e5ende status p\u00e5 prosjektet straksl\u00f8snin",
  "url": "https://bergen.kommune.no/politikere-utvalg/api/fil/bk360/11785573/Svar-pa-skriftlig-sporsmal-nr-201-fra-Katrine-Nodtvedt-MDG-til-byutviklingsbyraden-angaende-status-pa-prosjektet-strakslosnin",
  "tekst": " BBU \u2013 Kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2024/191465-3 Saksbehandler: Malene Nesse Gr\u00f8nningen Fra Dato: 3. januar 2025 Byr\u00e5d for byutvikling Svar p\u00e5 skriftlig sp\u00f8rsm\u00e5l nr. 201 fra Katrine N\u00f8dtvedt (MDG) til byutviklingsbyr\u00e5den ang\u00e5ende status p\u00e5 prosjektet straksl\u00f8sning for strekningen Christies gate-Bradbenken - Utvalg for milj\u00f8 og byutvikling Bergen bystyre behandlet i m\u00f8tet 20.05.2021 sak 165/21 om straksl\u00f8sning for strekningen Christies gate-Bradbenken og fattet f\u00f8lgende vedtak: \u201cBystyret ber om at det settes i gang prosjektering og etablering av midlertidig sykkeltras\u00e9 som beskrevet i denne sak, med f\u00f8lgende endring: Foresl\u00e5tt tilrettelegging forbi Torget og frem til Rundet\u00e5rnet etableres ikke.\u201d Sp\u00f8rsm\u00e5l til byr\u00e5den: 1. Kan byr\u00e5den redegj\u00f8re for hva som har skjedd i saken etter bystyrevedtaket i 2021? 2. Hva er status for prosjektet n\u00e5? 3. N\u00e5r kan man forvente byggestart for prosjektet? Svar fra byr\u00e5den: Siden 2021 har Vestland fylkeskommune jobbet med straksl\u00f8sningen, og har gjennomf\u00f8rt tiltak p\u00e5 strekninger og punkt som ikke er avhengig av st\u00f8rre fysiske tiltak. Det er merket opp midlertidig sykkelvei p\u00e5 Bryggen, og det er satt i gang bygging av sykkelvei videre mot Sandviken. N\u00e5r det gjelder mer helhetlige l\u00f8sninger vil det startes opp reguleringsarbeid for bybanen fra Kaigaten til Ytre Sandviken med tilh\u00f8rende sykkell\u00f8sninger i januar. Reguleringsplanarbeidet vil avklare l\u00f8sningene for en sammenhengende sykkelrute gjennom sentrum. Bergen kommune avventer prosjektplan fra VLFK for det midlertidige prosjektet. N\u00e5r det gjelder bygging av den permanente l\u00f8sningen kan dette starte n\u00e5r det foreligger vedtatt reguleringsplan og n\u00f8dvendig finansiering. Planforslaget forventes lagt fram for bystyret tidlig i 2027. Christine Kahrs \u2013 Byr\u00e5d for byutvikling Dokumentet er godkjent elektronisk. "
}