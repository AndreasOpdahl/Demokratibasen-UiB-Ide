{
  "dokument_id": "ab9f37de-549c-56c9-a0ae-a79ce147e229",
  "doc_type": "case_presentation",
  "kommune": 4601,
  "tittel": "Representantforslag fra Richard Storevik (AP) og Rune Bakervik (AP) om kulturscener i Slettebakkenomr\u00e5det",
  "url": "https://bergen.kommune.no/politikere-utvalg/api/fil/bk360/12614574/Framstilling-Representantforslag-fra-Richard-Storevik-AP-og-Rune-Bakervik-AP-om-kulturscener-i-Slettebakkenomradet",
  "tekst": " Forretningsutvalget Saksframstilling V\u00e5r referanse: 2025/161146-2 Saksbehandler: Frank Wessels Representantforslag fra Richard Storevik (AP) og Rune Bakervik (AP) om kulturscener i Slettebakkenomr\u00e5det Hva saken gjelder: Bystyrerepresentantene Richard Storevik (AP) og Rune Bakervik (AP) har overlevert et representantforslag iht. punkt 3.2. i Reglement for Bergen bystyre og utvalgene 2023 - 2027. Forslaget ble overlevert ordf\u00f8reren i bystyrets m\u00f8te 29.04.25 Forslaget lyder som f\u00f8lger: \u00c5rstad bydel generelt, og Slettebakkenomr\u00e5det spesielt, mangler tilgang til kulturscener. Det f\u00e5r mange negative konsekvenser. Barn og unge mangler en arena for kreativ utfoldelse, og folk i alle aldre mangler tilgang til kultur i egen bydel. Kultur er et viktig premiss for trivsel og god folkehelse. Forslag: Bystyret ber derfor byr\u00e5det om \u00e5 utrede muligheten for etablering av en eller flere kulturscener i sambruk ved Slettebakken skole, i forbindelse med oppussing av denne. I kommuneloven er representantenes forslagsrett regulert i \u00a710-9: \u00a7 10-9. Forslagsrett Medlemmer av kommunestyret og fylkestinget kan fremme forslag som gjelder kommunens eller fylkeskommunens virksomhet, for kommunestyret eller fylkestinget. I samme valgperiode kan det ikke fremmes forslag med samme innhold som et tidligere forslag som er fremmet etter bestemmelsen her, eller med samme innhold som en sak som tidligere er behandlet av kommunestyret, fylkestinget eller et av deres organer. Kommunestyret og fylkestinget avgj\u00f8r selv hvordan forslaget skal behandles. I henhold til punkt 3.2 Reglement for Bergen bystyre og utvalgene 2023-2027 skal forretningsutvalget ta stilling om et forslag skal oversendes byr\u00e5det, bystyrets kontor eller kontrollutvalget for uttalelse/vurdering f\u00f8r det utarbeides sak for bystyret. Forretningsutvalget gir innstilling til bystyret for forslag som forretningsutvalget anbefaler \u00e5 avvise. 1 Bystyredirekt\u00f8ren mener at forslaget er i overensstemmelse med de formelle kravene i kommuneloven \u00a7 10-9 og anbefaler at forslaget sendes byr\u00e5det for videre utredning. Vurdering fra byr\u00e5det vil f\u00f8lge saken som vedlegg i notats form. For at saken kan behandles senest 6 m\u00e5neder etter at forslaget er overlevert ordf\u00f8reren i et bystyrem\u00f8te, m\u00e5 den behandles i bystyret senest i m\u00f8te 24.09.25. Det foresl\u00e5s at utvalg for finans, kultur og n\u00e6ring avgir innstilling i saken. Forslag til vedtak: 1. Representantforslaget oversendes byr\u00e5det for videre utredning. 2. Byr\u00e5det bes om \u00e5 vurdere forslaget og \u00e5 utarbeide et notat slik at bystyret kan behandle saken senest innen 22.10.25. 3. Utvalg for finans, kultur og n\u00e6ring avgir innstilling i saken Dato: 7. mai 2025 \u00d8ivind Hauge St\u00f8le - seksjonsleder Frank Wessels - seniorr\u00e5dgiver Dokumentet er godkjent elektronisk. 2 "
}