{
  "dokument_id": "21fb15b6-c0a7-5da5-bb56-9a49975a9ae8",
  "doc_type": "case_presentation",
  "kommune": 5501,
  "tittel": "Valg av settemedlemmer etter innvilget fritak for Berit Peggy Sm\u00e5bakk",
  "url": "https://innsyn.tromso.kommune.no/application/getMoteDokument?dokid=2001659906",
  "tekst": "Arkivsaksnr. 24/04973-1 Saksbehandler Rebekka Ringholm Saksgang M\u00f8tedato Kommunestyret 20.03.2024 50/24 Valg av settemedlemmer etter innvilget fritak for Berit Peggy Sm\u00e5bakk Kommunedirekt\u00f8rens innstilling til vedtak: Ved innvilget fritak for Berit Peggy Sm\u00e5bakk velges John Rainer L\u00f8vli (Industri- og N\u00e6ringspartiet) som settemedlem til formannskapet, valgstyret og administrasjonsutvalget for perioden 20.03.2023 til og med 12.09.2023. Ved innvilget fritak for Berit Peggy Sm\u00e5bakk velges Kristin Karlsen (Industri- og N\u00e6ringspartiet) som settemedlem til helse- og velferdsutvalget for perioden 20.03.2023 til og med 12.09.2023. Mari Enoksen Hult Gry Caroline Dons Konstituert kommunedirekt\u00f8r Konstituert direkt\u00f8r, stab for organisasjon 1 Hva saken gjelder Berit Peggy Sm\u00e5bakk (Industri- og N\u00e6ringspartiet) s\u00f8ker om fritak fra sine verv som folkevalgt fra og med 12.03.2024 til og med 12.09.2024. Saken behandles i formannskapets m\u00f8te 12.03.2024. Dersom fritaket innvilges \u00f8nsker Industri- og N\u00e6ringspartiet at John Rainer L\u00f8vli (Industri- og N\u00e6ringspartiet) skal velges som settemedlem til formannskapet, valgstyret og administrasjonsutvalget for Sm\u00e5bakk i fritaksperioden. Partiet \u00f8nsker at Kristin Karlsen (Industri- og N\u00e6ringspartiet) velges som settemedlem til helse- og velferdsutvalget for Sm\u00e5bakk i fritaksperioden. Saksutredning Berit Peggy Sm\u00e5bakk (Industri- og N\u00e6ringspartiet) har s\u00f8kt om midlertidig fritak fra alle sine verv som folkevalgt i perioden 12.03.2024 til 12.09.2024. Dersom fritaket innvilges har Industri- og N\u00e6ringspartiet bedt om f\u00f8lgende valg av settemedlemmer: \u2022 John Rainer L\u00f8vli (Industri- og N\u00e6ringspartiet) som settemedlem til formannskapet, valgstyret og administrasjonsutvalget \u2022 Kristin Karlsen (Industri- og N\u00e6ringspartiet) som settemedlem til helse- og velferdsutvalget for perioden 20.03.2024 til og med 12.09.2023 Kommuneloven \u00a7 7-11 f\u00f8rste og andre ledd sier f\u00f8lgende om valg av settemedlemmer ved midlertidig fritak fra verv som folkevalgt: Hvis en folkevalgt i andre organer enn kommunestyret, fylkestinget eller direkte valgte kommunedelsutvalg er innvilget fritak i minst tre m\u00e5neder, kan kommunestyret eller fylkestinget selv velge et settemedlem for den perioden fritaket gjelder. Det samme gjelder hvis det er gitt et tidsubestemt fritak som antas \u00e5 vare mer enn tre m\u00e5neder. Settemedlemmet skal velges fra den samme gruppen som det fritatte medlemmet tilh\u00f8rte. Ved valg av settemedlem etter f\u00f8rste ledd kan gruppen selv foresl\u00e5 hvem som skal velges. Gruppen skal deretter informere kommunestyret eller fylkestinget, som skal velge den foresl\u00e5tte kandidaten hvis de lovbestemte vilk\u00e5rene er oppfylt. Kommuneloven \u00a7 7-2 sier f\u00f8lgende om vilk\u00e5rene for \u00e5 v\u00e6re valgbar: En person er valgbar og plikter \u00e5 ta imot valg hvis f\u00f8lgende vilk\u00e5r er oppfylt: a) Han eller hun har stemmerett ved kommunestyre- og fylkestingsvalg. b) Han eller hun er innf\u00f8rt i folkeregisteret som bosatt i kommunen eller i en av kommunene i fylket p\u00e5 tidspunktet for det aktuelle valget. c) Han eller hun har skriftlig samtykket til \u00e5 stille til valg. For valg av settemedlem til formannskapet er det ogs\u00e5 et vilk\u00e5r at personen som velges er medlem av kommunestyret, jamf\u00f8r kommunelovens \u00a7 5-6 (2). Konklusjon Kommunedirekt\u00f8ren anbefaler at kommunestyret velger settemedlemmer til formannskapet, administrasjonsutvalget, valgstyret og helse- og velferdsutvalget, dersom Berit Peggy Sm\u00e5bakks s\u00f8knad om midlertidig fritak innvilges. Til vervet skal kommunestyret velge kandidatene Industri- og N\u00e6ringspartiet foresl\u00e5r, s\u00e5 lenge vilk\u00e5rene om valgbarhet er oppfylt. 2 Vedtakskompetanse Kommunestyret Vedlegg Saksprotokoll FSK sak 48_24, S\u00f8knad om fritak fra verv som folkevalgt - Berit Peggy Sm\u00e5bakk 3 "
}