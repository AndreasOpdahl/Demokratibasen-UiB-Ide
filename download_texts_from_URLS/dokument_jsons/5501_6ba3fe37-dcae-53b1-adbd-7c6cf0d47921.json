{
  "dokument_id": "6ba3fe37-dcae-53b1-adbd-7c6cf0d47921",
  "doc_type": "case_presentation",
  "kommune": 5501,
  "tittel": "PLAN 1960 \u2013 DETALJREGULERING HOTELL FOR HAVBLIKK \u2013 TIL OFFENTLIG ETTERSYN",
  "url": "https://innsyn.tromso.kommune.no/application/getMoteDokument?dokid=2001946162",
  "tekst": "Arkivsak-dok. PLAN-22/01888-135 Saksbehandler Heli Anttonen Saksgang M\u00f8tedato Kommune- og byutviklingsutvalget PLAN 1960 \u2013 Detaljregulering for Havblikk hotell \u2013 til offentlig ettersyn Kommunedirekt\u00f8rens innstilling: Forslag til detaljreguleringsplan 1960 \u2013 Detaljregulering for Havblikk hotell, med plankart datert 08.07.2024 og planbestemmelser datert 15.10.2024, sendes p\u00e5 h\u00f8ring og legges ut til offentlig ettersyn i seks uker. Vedtaket er hjemlet i plan- og bygningsloven \u00a7 12-10. Stig Tore Johnsen Mette Moh\u00e5g Kommunedirekt\u00f8r Direkt\u00f8r for bymilj\u00f8 Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Org.nr.: Foretaksregisteret NO 940 101 808 MVA Telefon: 77 79 00 00 Saksutredning Hva saken gjelder Plan 1960 \u2013 Detaljregulering hotell for Havblikk\u2013 Gnr.17 / Bnr.53 - Iver Walnums veg 10, 9020 Tromsdalen, Troms\u00f8 kommune. P\u00e5 vegne av Ef\u00f8y Eiendom AS har Kreahvita Interi\u00f8r og Byggkonsult AS utarbeidet et forslag til detaljreguleringsplan for Havblikk Hotell i Tromsdalen. Figur 1 Oversiktskart som viser plasseringen av planomr\u00e5det. Sammendrag M\u00e5l for planen Planens hovedm\u00e5l er \u00e5 legge til rette for etablering av hotellvirksomhet i den eksisterende bygningsmassen, tidligere kjent som pensjonatet, for \u00e5 videref\u00f8re overnattingsdriften. Hovedinnhold P\u00e5 planomr\u00e5det, eiendom 17/53, finnes en eksisterende bygning (tidligere pensjonat) som skal utvides og tilpasses for hotellbruk. Dette inkluderer oppgradering til dagens tekniske krav, med fokus p\u00e5 universell utforming og tilgjengelighet. Det er foresl\u00e5tt et nytt inngangsparti med heis samt varmekabler p\u00e5 omr\u00e5der tilrettelagt for HC-parkering og opphold. Dagens uteareal struktureres slik at areal for trafikk (parkering og service) og opphold er adskilt i egne soner, med en tydelig adkomstl\u00f8sning som ivaretar trafikksikkerheten. Permanent vegetasjonsskjerm mot vegen er foresl\u00e5tt for \u00e5 skille offentlige og private arealer, samtidig som den vil fungere som filteromr\u00e5de for overvannsh\u00e5ndtering. Bygningen er opprinnelig fra begynnelsen av 1900-tallet og har blitt renovert og utvidet flere ganger gjennom \u00e5rene. Den eldste delen, fra 1918, har forblitt relativt uendret og defineres som en hensynssone for kulturvern. Dette gj\u00f8res for \u00e5 ivareta bygningens gjenv\u00e6rende kulturhistoriske og byggetekniske verdier. 2 Vurdering Planomr\u00e5det er i kommuneplanens arealdel avsatt til n\u00e6ringsvirksomhet, og i gjeldende reguleringsplan er omr\u00e5det regulert til forretningsform\u00e5l. Det nye planforslaget tilrettelegger omr\u00e5det for hotell- og overnattingsvirksomhet, som er i samsvar med b\u00e5de kommuneplanen og den gjeldende reguleringsplanen. Med bakgrunn i de foresl\u00e5tte tiltakene og at planen samsvarer med overordnede planer, anbefaler administrasjonen at plan 1960 - detaljregulering for hotell Havblikk legges ut til offentlig ettersyn og h\u00f8ring i seks uker. Og utvidet Dato: 01 Saksdokumenter Vedlagte saksdokument 01. Oversiktskart Ikke datert 02. Forslag til reguleringsplankart 08.07.2024 03. Forslag til reguleringsbestemmelser 15.10.2024 04. Forslagstillers planbeskrivelse og evt. 04.11.2024 Forh\u00e5ndsuttalelse (1. gangs behandling) 05. Uteromsplan 1:500 20.09.2024 06./ 06b ROS-analyse 31.05.2024 07. VAO-rammeplan 27.05.2024 08. VAO- rammeplan - akseptbrev 18.06.2024 09. Grunnunders\u00f8kelse 31.05.2024 10. Sol- og skyggestudie 15.10.2024 11. Oversendelsesbrev 11.10.2024 12. Sjekkliste komplett planforslag 15.10.2024 13./13b Underretningsliste del 1og 2 \u2013 kunngj\u00f8ring Ikke datert (brev 09.05.2023 / avis 12.05.2023) 14. Referat fra oppstartsm\u00f8tet 24.03.2023 15. 3D- illustrasjoner (ikke oppdatert) 24.11.2023 16. KU- vurdering, Troms\u00f8 kommune 04.02.2023 Ber\u00f8rte planer og Overordnede plan: 29.03.2017 planstrategiske Kommuneplanens arealdel 2017 - 2026 dokumenter \u2013 ikke vedlagt Reguleringsplaner: Plan 0526 - Omr\u00e5det Turistvegen-Hungeren 28.08.1996 Kommunale utredninger: Kommuneplanens samfunnsdel med arealstrategi 2020-2023 17.07.2020 (sak 76/20) Reiselivsstrategi for Troms\u00f8 kommune 19.06.2019 (sak 102/19). 3 Planomr\u00e5dets areal ca. 823 m2 02 Planfakta Gjeldende form\u00e5l \u2013 arealbruk (KPA) N\u00e6ringsvirksomhet (n\u00e5v\u00e6rende) Foresl\u00e5tt form\u00e5l (hoved form\u00e5l) Hotell/overnatting Foresl\u00e5tt utnyttelse % BRA 134 Utnyttelsen er beregnet som f\u00f8lger: et eksisterende bygg, et nytt tiltak som omfatter tilbygg, endring av byggeh\u00f8yde samt areal avsatt til parkering. Foresl\u00e5tt koteh\u00f8yde c+ Takformen varierer mellom kote +31,6 og +41,7 H\u00f8yde n\u00e6rliggende bebyggelse M\u00f8neh\u00f8yden p\u00e5 samme side av (boliger) vegen varierer mellom ca. kote +37 og +42. P\u00e5 motsatt side av vegen (lavere terreng) ligger m\u00f8neh\u00f8yden mellom ca. kote +33 og +36. Krav om KU Ikke relevant Antall hotellrom 19 Antall er opplyst i planbeskrivelsen, men ikke fastlagt i bestemmelser. Nye samferdselsareal og Ikke relevant friomr\u00e5der/lekeplasser Figur 2 Utsnitt av forslag til plankart. 4 03 Planprosessen Dato: Sak opprettet (planinitiativ mottatt) 29.08.2022 Naboskapsm\u00f8te 15.02.2023 Oppstartsm\u00f8te med byutvikling 24.03.2023 Annonsert oppstart av planarbeid (og tilskrevet partene) 09.05.2023 Planforslag sendt inn 1.gang 05.12.2023 Internt m\u00f8te SAMORG 2 (mangelfullt planforslag) 05.02.2024 M\u00f8ter med avklaringer samt opparbeiding dokumenter, se planbeskrivelsen kapittel 3 Planprosessen Komplett forslag til reguleringsplan godkjent 15.10.2024/ (planbeskrivelse justeringer 04.11.2024) 04.11.2024 Planprosessens Etter en klage i juni 2022 omgjorde Statsforvalteren i Troms og Finnmark spesielle sider Troms\u00f8 kommunes rammegodkjenning og vedtak om igangsetting fra desember 2021, som f\u00f8rte til krav om regulering. F\u00f8rste planforslag fra plankonsulenten ble mottatt 05.12.2023. Planforslaget ble gjennomg\u00e5tt med konklusjonen at det ikke kunne godkjennes grunnet manglende dokumentasjon. Etter en omfattende dialog mellom kommunen, plankonsulenten og forslagsstiller er planen n\u00e5 justert i henhold til kravene. Det komplette planforslaget ble til slutt godkjent 04.11.2024. Prosessen har v\u00e6rt preget av omfattende og tett veiledning fra b\u00e5de byplan og andre kommunale enheter for \u00e5 f\u00e5 ferdigstilt planen. 04 Planvurdering Forhold til Planomr\u00e5det er i kommuneplanens arealdel for 2017\u20132025 avsatt til kommuneplanens n\u00e6ring. I gjeldende reguleringsplan, plan 0525 fra 1996, er omr\u00e5det arealdel (KPA), regulert til forretningsform\u00e5l med definisjon pensjonat. Planforslaget kommuneplanens tilrettelegger for hotell- og overnattingsvirksomhet, noe som er i tr\u00e5d med samfunnsdel (KPS) og b\u00e5de kommuneplanens arealdel og den gjeldende reguleringsplanen. reiselivsstrategi for Troms\u00f8 kommune Det er tidligere gjort endringer i byggesaker som har omfattet overskridelser av utnyttelsesgrad, byggegrenser og byggeh\u00f8yder utover det som den gjeldende reguleringsplanen tillater. Denne planen fungerer derfor delvis som en oppdatering av planomr\u00e5det, tilpasset tiltakene som allerede er gjennomf\u00f8rt og godkjent gjennom dispensasjoner i byggesaks- behandlingen. Planen er utformet ogs\u00e5 for \u00e5 im\u00f8tekomme den \u00f8kende ettersp\u00f8rselen etter overnattingssteder, samtidig som den legger til rette for sosiale tilbud gjennom hotellvirksomheten. Dette inkluderer for eksempel etablering av spiseplass og lokaler som kan leies ut til ulike arrangementer. Planomr\u00e5det har sv\u00e6rt god kollektivdekning, noe som forventes \u00e5 bidra til redusert klima- og milj\u00f8belastning sammenlignet med bruk av privatbil. Videre vil de planlagte tiltakene for utvikling og oppgradering av omr\u00e5det 5 fokusere p\u00e5 universell utforming og tilgjengelighet b\u00e5de i utearealene og i bygningen. Statlige planretnings- Planomr\u00e5det ligger sentralt i Tromsdalen med gangavstand p\u00e5 ca. 300\u2013400 linjer for samordnet meter fra Ishavskatedralen og Troms\u00f8brua. Avstanden til Troms\u00f8 sentrum bolig-, areal- og er ca. 2 km. transportplanlegging, Tenk Troms\u00f8 Planomr\u00e5det har god kollektivdekning, med flere holdeplasser ca. 300 meter fra Havblikk. Det er flere bussavganger langs Anton Jakobsens veg og Bruvegen (fylkesveg). Ved Ishavskatedralen ligger en bussholdeplass som betjener flere bybusser \u2013 rute 20, 24, 26, X27 og 28 \u2013 alle med flere avganger gjennom hele uken. Planforslaget tilrettelegger for myke trafikanter ved \u00e5 inkludere egen sykkelparkering, noe som ikke er ivaretatt i dag. Planomr\u00e5det har ogs\u00e5 god tilgang til eksisterende rekreasjons- og friluftsarealer, som kan n\u00e5s til fots og med sykkel. Flere popul\u00e6re utfluktsm\u00e5l og fjellturer, som Tromsdalen, Sherpatrappa og Fjellheisen, har startpunkt mindre enn 0,5 km fra planomr\u00e5det. Det vurderes at planforslaget vil svare godt p\u00e5 de statlige m\u00e5lene og prinsippene i Tenk Troms\u00f8 ved \u00e5 redusere transportbehovet og legge til rette for klima- og milj\u00f8vennlige transportformer. Figur 3. Planomr\u00e5det vist innenfor r\u00f8d sirkel. 6 Planomr\u00e5det - Planomr\u00e5det, eiendom 17/53 i Iver Walnums veg 10, er hovedsakelig eksisterende situasjon omgitt av eneboligeiendommer preget av store, gr\u00f8nne tomter. Bygningene best\u00e5r hovedsakelig av trehusbebyggelse fra perioden 1950- til 1970-tallet med toetasjes hus og saltak. I n\u00e6romr\u00e5det p\u00e5 \u00f8stsiden finnes ogs\u00e5 en offentlig lekeplass. P\u00e5 tomten st\u00e5r det en eksisterende bygning, et pensjonat p\u00e5 ca. 733 m2 BRA. Bygningen, kjent som Havblikk, best\u00e5r av en eldre del oppf\u00f8rt i 1918 og en nyere del fra 1996. Den eldste delen representerer typisk villa- arkitektur i jugendstil, med et tidstypisk hj\u00f8rnet\u00e5rn med vimpel plassert ved husets inngangsside. Opprinnelig var tomten en eneboligeiendom, som senere ble omgjort til pensjonat. Begge bygningsdelene er trehus med saltak og tre etasjer. Pensjonatet har i dag 28 rom, samt et fellesareal best\u00e5ende av stue /spisesal og kj\u00f8kken. De n\u00e5v\u00e6rende arealene er ikke tilrettelagt for universell utforming og tilgjengelighet. Varemottak og andre servicefunksjoner, som vaskerom og lager, er plassert i den nyere delen p\u00e5 nordsiden. Renovasjonen h\u00e5ndteres med to l\u00e5sbare avfallskonteinere som er plassert utend\u00f8rs. Adkomst til eiendommen skjer via Iver Walnums veg, som er veg uten fortau. Utearealet p\u00e5 inngangssiden heller ned mot den offentlige vegen og er asfaltert helt inntil den. Hele dette arealet benyttes som parkeringsplass. Avkj\u00f8rselen er udefinert og omfatter hele eiendomslengden, som er ca. 30 meter. P\u00e5 \u00f8stsiden av bygningen finnes et smalt gressareal uten en definert funksjon. Om vinteren s\u00f8rger kommunal bydrift for sn\u00f8rydding p\u00e5 eiendommen dersom omr\u00e5det trengs som m\u00f8teplass. Figur 4: Planomr\u00e5det, sett fra vegen mot Ishavskatedralen, viser situasjonen slik den fremsto f\u00f8r fasade-endringene som senere ble gjennomf\u00f8rt i forbindelse med byggesaker. 7 Planforslag Den eksisterende bygningen, regulert til hotell med tilh\u00f8rende uteareal, skal Bebyggelsesstruktur / oppgraderes og tilpasses dagens tekniske krav, inkludert universell Uteareal / utforming og tilgjengelighet. Planforslaget omfatter ogs\u00e5 oppdatering av Kulturvern / tidligere gjennomf\u00f8rte tiltak fra byggesaker som for eksempel Universell utforming dispensasjoner knyttet til bygningsh\u00f8yder, samt tiltak gjennomf\u00f8rt uten byggemelding, som utetrapper, inngangsterrasser og vareleveringsarealer. I planforslaget skal hovedvolumet, takform, materialbruk og \u00e5pninger bevares. Samtidig foresl\u00e5s bygningsh\u00f8ydene justert, med en \u00f8kning p\u00e5 maksimalt ca. 0,2 meter utover det som er godkjent eller dr\u00f8ftet i byggesaker tidligere. De nye h\u00f8ydene er definert som bestemmelses- omr\u00e5der i plankartet og reguleres gjennom planbestemmelsene. Justeringen vil sikre mulighet for takoppgraderinger i tr\u00e5d med dagens tekniske energikrav, samtidig som den historiske volumoppbyggingen og takformen opprettholdes med samme varierte h\u00f8yder, bratthet, detaljer og elementer som eksisterende takopplegg inkludert vimpelt\u00e5rn har hatt. Den eldre delen av bygningen er SEFRAK-registrert, men omfattes ikke av kulturminneloven. Bygningsmassen som er fra 1918 er foresl\u00e5tt regulert som hensynssone for kulturvern, i tr\u00e5d med fylkeskommunens merknader. Enkelte bygningsdetaljer som terrasse, balkong og utetrapper er tidligere blitt endret. For \u00e5 hindre ytterligere endringer i fremtiden er det i tillegg til h\u00f8ydekrav innf\u00f8rt kulturvernrelaterte bestemmelser. Disse skal sikre at denne delen av bygningen fortsatt fremst\u00e5r som hovedvolumet og at bygningens historiske stil bevares. Bestemmelsene oppfordrer ogs\u00e5 til at endringer som bryter med den opprinnelige stilen vurderes tilbakef\u00f8rt i forbindelse med nye byggetiltak. For \u00e5 hensynta kravene for universell utforming og tilgjengelighet i forbindelse med bygning, er det foresl\u00e5tt \u00e5 etablere et nytt inngangsparti p\u00e5 bygningens s\u00f8rside med tilgang til heis. Inngangspartiet vil v\u00e6re i \u00e9n etasje og utformet med pulttak. Planbeskrivelsen opplyser at hotell etter renovasjon vil ha totalt 19 rom. I henhold til TEK17 inneb\u00e6rer dette at minst to rom, samt alle fellesarealer, skal v\u00e6re tilrettelagt for rullestolbrukere. P\u00e5 nordsiden av bygningen skal det eksisterende bygget for varelevering ombygges og utvides. Planforslaget stiller krav om at renovasjonsl\u00f8sningen ikke lenger kan v\u00e6re utend\u00f8rs. Det foresl\u00e5s derfor at renovasjon samlokaliseres med varelevering i et lukket anlegg, b\u00e5de for \u00e5 im\u00f8tekomme Avinors krav om \u00e5 redusere risikoen for birdstrike og for \u00e5 ta hensyn til naboer n\u00e5r det spesielt gjelder lukt og innsyn. I dette tilbygget er ogs\u00e5 foresl\u00e5tt \u00e5 plassere areal for sykkelparkering til ansatte som vist i uteromsplan samt definert i bestemmelser. I planforslaget foresl\u00e5es at de nye tilbyggene p\u00e5 s\u00f8r- og nordsiden kan etableres betydelig n\u00e6rmere naboeiendommen enn 4 meter. Det er derfor lagt krav i bestemmelser at bygget (tilbygg) m\u00e5 tilrettelegges i henhold til gjeldende brannkrav i samsvar med gjeldende lover og forskrifter. Uteareal: Inngangssonen utgj\u00f8r ca. 400 m2 og har gode solforhold. Utearealet fungerer i dag som parkeringsplass, men mangler definert adkomst og tydelige grenser mellom offentlige og private arealer. Arealet er asfaltert, noe som medf\u00f8rer at overvann fra smeltevann og regnvann renner ut i det offentlige vegarealet. For \u00e5 skille mellom offentlige og private arealer er det stilt krav om etablering av en permanent vegetasjonsskjerm langs vegen, slik det fremg\u00e5r av plankartet. Vegetasjonsskjermen kan best\u00e5 av tett vegetasjon, 8 som hekk eller busker, eller alternativt en gressplen. Den skal ogs\u00e5 fungere som et filteromr\u00e5de for overvann. I planforslaget er trafikk og opphold klart adskilt og definert som egne soner. All trafikk, inkludert varelevering, renovasjon og parkering er samlet p\u00e5 den nordlige delen av planomr\u00e5det. Det er ogs\u00e5 definert en tydelig adkomstl\u00f8sning til planomr\u00e5det for \u00e5 ivareta trafikksikkerheten. P\u00e5 trafikkomr\u00e5det er det plassert ogs\u00e5 et sn\u00f8depot som vist i uteromsplanen. Arealet tillates asfaltert. Den s\u00f8rlige delen av utearealet er definert som oppholdsareal, med et \u00f8nske om at dette ogs\u00e5 kan brukes til uteservering i sommersesongen. P\u00e5 arealet er det i tillegg tillatt \u00e5 etablere b\u00e5de HC-parkering og sykkelparkering for bes\u00f8kende slik det fremg\u00e5r av uteromsplanen. I bestemmelsene er det fastsatt at denne delen av utearealet, med hensyn til overvannsh\u00e5ndtering, skal ha et steinlagt, drenerende / permeabelt dekke. For \u00e5 sikre universell utforming skal utearealet ogs\u00e5 utstyres med varmekabler som vist i uteromsplanen og fastsatt i bestemmelsene. Bydrift har tidligere benyttet eiendommens inngangs- og parkeringsareal som m\u00f8teplass i vinterm\u00e5nedene, noe forslagstiller \u00f8nsker \u00e5 videref\u00f8re. I denne planen er det imidlertid vurdert at slik bruk ikke er n\u00f8dvendig. Dersom en m\u00f8teplass \u00f8nskes m\u00e5 dette reguleres s\u00e6rskilt i planen noe som ikke er aktuelt for dette omr\u00e5det. Videre vises det til gjeldende reguleringsplan, plan 0526, der dagens vegtrase er regulert med en betydelig bredere utforming enn det som eksisterer i dag. Figur 5. Utklipp av forslag til plankart. Trafikk/ Et av hovedform\u00e5lene med planen har v\u00e6rt \u00e5 forbedre kj\u00f8reatkomsten til Parkering / planomr\u00e5det gjennom tydeligere trafikkregulering og arealbruk. Avkj\u00f8rselen Servicetrafikk til eiendommen fra Iver Walnums veg er fastsatt i plankartet med en bredde p\u00e5 fire meter. For \u00e5 ivareta trafikksikkerheten er det ogs\u00e5 regulert inn en frisiktsone. 9 Areal for varelevering og renovasjon er plassert p\u00e5 bygningens nordside. I dag beregnes antallet kj\u00f8ringer i h\u00f8ysesong til \u00e5 v\u00e6re renovasjon \u00e9n gang per uke og varelevering \u00e9n gang hver andre uke. Kj\u00f8rem\u00f8nsteret for servicetrafikk, som vist i uteromsplanen, er planlagt slik at all utkj\u00f8ring fra eiendommen kan skje uten rygging, noe som bidrar til \u00f8kt trafikksikkerhet. Innenfor planomr\u00e5det kan det etableres maksimalt seks overflate- parkeringsplasser for bil som definert i uteromsplanen. Av disse skal \u00e9n parkeringsplass v\u00e6re tilrettelagt for HC-parkering, og \u00e9n skal v\u00e6re utstyrt med ladefasilitet. To parkeringsplasser kan avsettes til ansatte. Sn\u00f8depot som definert som bestemmelsesomr\u00e5de #8 i plankartet, kan benyttes som parkeringsplass i perioder der sn\u00f8deponering ikke er aktuelt. Det er per i dag ikke spesifisert noen sykkelparkeringsplasser for omr\u00e5det. Det stilles krav om etablering av minst seks sykkelparkeringsplasser, hvorav to for ansatte under tak. Plasseringen er vist i uteromsplanen der plassene for gjesteparkering er angitt som veiledende. For \u00e5 unng\u00e5 konflikt mellom myke trafikanter og biltrafikk \u00e5pnes det for \u00e5 etablere ogs\u00e5 en gangsone p\u00e5 s\u00f8rsiden av planomr\u00e5det med en bredde p\u00e5 1,5 meter. Figur 6. Utklipp av forslag til plankart. P\u00e5 oppstartsm\u00f8tet ble det avklart at forhold knyttet til trafikk og samferdsel kan redegj\u00f8res for i planbeskrivelsen. Det er vurdert at trafikksituasjonen ikke vil bli vesentlig endret sammenlignet med dagens situasjon. Tvert imot, tilrettelegging for sykkelparkering og god kollektivdekning vurderes \u00e5 kunne bidra til redusert bruk av privatbil. Grunnforhold Planomr\u00e5det ligger under maringrense ved kote +50. Det er utarbeidet et eget notat av Multiconsult, datert 31.05.2024, som vurderer planomr\u00e5det som sikker byggegrunn. Notatet konkluderer med at det ikke er fare for kvikkleireskred. 10 St\u00f8y - Deler av eiendommen ligger innenfor gul vegst\u00f8ysone. Planforslaget legger Vegst\u00f8y og til rette for hotell- og overnattingsvirksomhet p\u00e5 omr\u00e5det. Det er vurdert at bokvalitet for det ikke er n\u00f8dvendig \u00e5 iverksette spesifikke st\u00f8ytiltak knyttet til vegst\u00f8y da omkringliggende boliger verken st\u00f8yforholdene eller omr\u00e5dets form\u00e5l tilsier behov for slike tiltak. Det er opplyst at det \u00f8nskes mulighet for arrangementer som bryllup og julebord noe som kan f\u00f8re til st\u00f8rre ansamlinger av mennesker, ogs\u00e5 utend\u00f8rs, og potensielt bruk av musikkanlegg p\u00e5 kvelds- og nattestid. Den eksisterende bygningen har allerede kj\u00f8kken og matsal. Bygningen ligger tett p\u00e5 omkringliggende boliger, s\u00e6rlig eiendom 17/971 mot s\u00f8r. Kombinasjonen av hotell og boliger kan medf\u00f8re utfordringer knyttet til st\u00f8y og lukt. I planbeskrivelsen er det opplyst at kapasiteten for lukkede selskaper vil v\u00e6re p\u00e5 ca. 40 gjester. Det vil ikke etableres egne oppholdssoner, som for eksempel r\u00f8ykesoner, i direkte tilknytning til naboeiendommer. I forbindelse med kj\u00f8kkenet er det anbefalt \u00e5 plassere avtrekksviften ved luftavkast over tak for \u00e5 minimere lukt- og st\u00f8yulemper for naboene. Videre er det opplyst at kj\u00f8kkenet hovedsakelig vil bli brukt til \u00e5 forberede frokost for hotellgjestene, noe som inneb\u00e6rer at varmretter i liten grad vil bli tilberedt. Sol/skygge/dagslysfaktor Det er gjennomf\u00f8rt sol- og skyggestudie som viser at situasjonen forblir uendret, da planen hverken endrer hovedvolum eller tillater h\u00f8ydeendringer p\u00e5 mer enn 0,2 meter. OSG- rammeplan/ P\u00e5 oppstartsm\u00f8tet ble det avklart at det ikke vil v\u00e6re behov for OSG- Barn og unge rammeplan. Dette ble begrunnet med at form\u00e5let er hotell, samt at det allerede finnes lignende virksomhet p\u00e5 omr\u00e5det, og at trafikkforholdene ikke vil bli endret i forhold til dagens situasjon. Vann, avl\u00f8p og Overvannsforholdene p\u00e5 eiendommen forbedres som et resultat av overvann plantiltak via etablering av gr\u00f8nne omr\u00e5der med permanente vegetasjonsskjermer mot offentlig veg. Utearealet er ogs\u00e5 delt opp i omr\u00e5der for trafikk og opphold, hvor oppholdsarealet skal etableres med permeable, drenerende dekker. Disse arealene vil fungere som filteromr\u00e5der for overvannsh\u00e5ndtering. Vann-, avl\u00f8p- og overvannsforhold (VAO-rammeplan) er godkjent, og akseptbrev er vedlagt. ROS- analyse Risiko- og s\u00e5rbarhetsanalyse er vedlagt, og analysen viser at det ikke er spesifikke krav til tiltak basert p\u00e5 de identifiserte risikoene og s\u00e5rbarhetene for omr\u00e5det. Naturmangfoldloven Eiendommen er allerede veletablert, og utearealet er delvis asfaltert. De og Naturmangfold foresl\u00e5tte tiltakene vil ikke medf\u00f8re endringer i omr\u00e5dets n\u00e5v\u00e6rende tilstand. Vurderingen av naturmangfold, slik den er beskrevet i planbeskrivelsen, anses som tilstrekkelig i henhold til naturmangfoldlovens \u00a7\u00a7 7-12. Konsekvensutredning Kommunen har vurdert at planen ikke utl\u00f8ser krav om konsekvensutredning etter forskriften. Denne konklusjonen bygger p\u00e5 en 11 vurdering av at tiltaket ligger under grenseverdiene definert i forskriften og at planen ikke vil ha vesentlig innvirkning p\u00e5 milj\u00f8 eller samfunn. Det vises her til vurdering av konsekvensutredning etter bestemmelsene i forskrift om konsekvensutredning (FOR-2017-06-21-854) \u00a7\u00a7 6 til 8, jf. \u00a7 10. Planen omfattes ikke av de planer og tiltak som er beskrevet i vedlegg I og II til forskriften. Rekkef\u00f8lgekrav Planforslaget inkluderer ingen offentlige arealer. I bestemmelsene skal det sikres at interne tiltak som vegetasjonsskjerm, parkering og \u00f8vrige interne arealtiltak, slik de er definert i plandokumenter, er gjennomf\u00f8rt f\u00f8r det kan gis midlertidig brukstillatelse eller ferdigattest. Forh\u00e5ndsmerknader Plankonsulenten har besvart de innkomne forh\u00e5ndsmerknadene. Disse er samlet og presentert i planbeskrivelsen. 3D- modell P\u00e5 bakgrunn av planens omfang og volum, samt eksisterende bygningsmasse som allerede er tilgjengelig som 3D-data i kommunekartet, er det ikke stilt krav om levering av 3D-modell. Det er i stedet vedlagt 3D- illustrasjoner som viser gjennomf\u00f8rte tiltak i omr\u00e5det. Planforslaget er sentrumsn\u00e6rt, med gode kollektivforbindelser, og 05 Konklusjon tilrettelegger for en b\u00e6rekraftig utvikling av overnattingsn\u00e6ringen, som b\u00e5de fremmer reiselivet og reduserer transportbehovet. I tillegg til overnatting planlegges det \u00e5 tilby fasiliteter for ulike arrangementer og selskapslokaler. Et kaf\u00e9- og samlingssted i Tromsdalen vil v\u00e6re et positivt bidrag til lokalsamfunnet. For \u00e5 unng\u00e5 st\u00f8y- og luktplager vil n\u00f8dvendige tiltak bli iverksatt og disse vil bli fastsatt i byggesaks- prosessen. Som beskrevet oppfyller prosjektet arealkravene i kommuneplanens arealdel. Administrasjonen anbefaler at detaljreguleringsplan 1960 for hotell Havblikk legges ut til offentlig ettersyn og h\u00f8ring i seks uker. Vedtakskompetanse Kommune- og byutviklingsutvalget 12 Vedlegg vedlegg 1 Oversiktskart vedlegg 2 Plankart vedlegg 3 Bestemmelser vedlegg 4 - Planbeskrivelse vedlegg 5 Uteromsplan vedlegg 6 ROS-analyse vedlegg 6b -ROS-analyse vedlegg vedlegg 7 VAO-rammeplan vedlegg 8 VAO-Rammeplan - akseptbrev vedlegg 9 - Grunnunders\u00f8kelse vedlegg 10 - Sol- og skyggestudie vedlegg 11 - Oversendelsesbrev vedlegg 12- Sjekkliste komplett planforslag vedlegg 13 - Underretningsliste del 1 - kunngj\u00f8ring vedlegg 13b -Underretningsliste del 2- kunngj\u00f8ring vedlegg 14 - Referat fra oppstartsm\u00f8tet 24.03.2023 13 "
}