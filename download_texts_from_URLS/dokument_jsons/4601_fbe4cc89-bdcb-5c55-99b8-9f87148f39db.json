{
  "dokument_id": "fbe4cc89-bdcb-5c55-99b8-9f87148f39db",
  "doc_type": "case_presentation",
  "kommune": 4601,
  "tittel": "St\u00f8tteerkl\u00e6ring for Ukraina",
  "url": "https://bergen.kommune.no/politikere-utvalg/api/fil/bk360/12442856/Framstilling-Stotteerklaering-for-Ukraina",
  "tekst": " Bergen bystyre Saksframstilling V\u00e5r referanse: 2025/149252-1 Saksbehandler: Trine Pettersen Gr\u00f8nbech St\u00f8tteerkl\u00e6ring for Ukraina Hva saken gjelder: Forretningsutvalget sluttet seg i m\u00f8te den 04. mars 2025 til forslag om en markering til st\u00f8tte for Ukraina. Ordf\u00f8reren har som del av dette utarbeidet f\u00f8lgende forslag til felles st\u00f8tteerkl\u00e6ring for Ukraina: St\u00f8tteerkl\u00e6ring for Ukraina Bergen, 30. april 2025 Vi, representanter for Bergens befolkning, organisasjoner, n\u00e6ringsliv, akademia og politiske partier, st\u00e5r sammen med ukrainere i Bergen i en felles st\u00f8ttemarkering. Siden Russlands ulovlige annektering av Krim i 2014 og den p\u00e5f\u00f8lgende fullskala invasjonen av Ukraina i februar 2022, har det ukrainske folk vist ekstraordin\u00e6r styrke, mot og vilje til \u00e5 forsvare sin frihet, sitt land og v\u00e5re felles verdier. Vi ford\u00f8mmer p\u00e5 det sterkeste aggresjonen mot Ukraina, og de ufattelige lidelsene som er p\u00e5f\u00f8rt sivilbefolkningen. Bergen, som en stolt menneskerettighetsby, har en lang tradisjon for solidaritet og medmenneskelighet. Vi b\u00e6rer et s\u00e6rlig ansvar for \u00e5 fremme fred, frihet og respekt for grunnleggende menneskerettigheter. Med denne erkl\u00e6ringen sender vi en klar melding om at vi st\u00e5r skulder ved skulder med Ukraina i kampen for selvstendighet, demokrati og fred. Vi anerkjenner ogs\u00e5 den viktige rollen Norge og lokale ildsjeler spiller i \u00e5 gi humanit\u00e6r hjelp, \u00f8konomisk st\u00f8tte og et trygt tilfluktssted for ukrainske flyktninger. Med denne erkl\u00e6ringen forplikter vi oss til: \u2022 \u00c5 st\u00f8tte Ukraina i deres rett til selvbestemmelse og suverenitet. \u2022 \u00c5 bidra til \u00f8kt bevissthet om situasjonen i Ukraina og behovet for internasjonal solidaritet. \u2022 \u00c5 oppmuntre til fortsatt humanit\u00e6r innsats og st\u00f8tte til ukrainere, b\u00e5de i Ukraina og i Bergen. La oss sammen vise at Bergen, som menneskerettighetsby, ikke bare snakker om fred og frihet, men handler for \u00e5 st\u00f8tte dem som kjemper for det. Vi sier til det ukrainske folk: Dere er ikke alene. 1 Deres kamp er v\u00e5r kamp. Deres seier er v\u00e5r seier. Forslag til vedtak: Bergen bystyre slutter seg til St\u00f8tteerkl\u00e6ring for Ukraina. Dato: 22. april 2025 Marit Warncke - Ordf\u00f8rer Dokumentet er godkjent elektronisk. Skriv inn vedlegg her 2 3 "
}