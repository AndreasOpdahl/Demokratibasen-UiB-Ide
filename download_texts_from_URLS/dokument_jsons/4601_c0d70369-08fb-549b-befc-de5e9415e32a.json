{
  "dokument_id": "c0d70369-08fb-549b-befc-de5e9415e32a",
  "doc_type": "case_attachment",
  "kommune": 4601,
  "tittel": "H\u00f8ringsinnspill fra DIREKTORATET FOR MINERALFORVALTNING MED BERGMESTEREN FOR SVALBARD",
  "url": "https://bergen.kommune.no/politikere-utvalg/api/fil/bk360/10809173/Horingsinnspill-fra-DIREKTORATET-FOR-MINERALFORVALTNING-MED-BERGMESTEREN-FOR-SVALBARD",
  "tekst": " Bergen kommune Dato: 11.07.2024 Postboks 7700 V\u00e5r ref: 24/04125-2 5020 BERGEN Deres ref: 2024/93669-2 Uttalelse til h\u00f8ring av kommunal planstrategi 2023\u20132027 og planprogram for kommuneplanens samfunnsdel for Bergen kommune POST- OG BES\u00d8KSADRESSE Direktoratet for mineralforvaltning med Bergmesteren for Svalbard (DMF) viser til Ladebekken 50 ovennevnte sak, datert 18. juni 2024. 7066 Trondheim TELEFON + 47 73 90 46 00 DMF er statens fagorgan og sektormyndighet for mineralressurser og E-POST post@dirmin.no mineralvirksomhet. DMF skal bidra til \u00f8kt verdiskaping gjennom \u00e5 legge til rette for en WEB www.dirmin.no langsiktig ressurstilgang basert p\u00e5 en forsvarlig og b\u00e6rekraftig utvinning og GIRO 7694.05.05883 bearbeiding av mineraler. Vi forvalter lov om erverv og utvinning av mineralske SWIFT DNBANOKK ressurser (mineralloven), og har i tillegg som sektormyndighet et s\u00e6rlig ansvar for at IBAN NO5376940505883 ORG . NR . NO 974 760 282 mineralressurser blir ivaretatt i saker etter plan- og bygningsloven. SVALBARDKONTOR Om planen TELEFON +47 79 02 12 92 Bergen kommune varsler om planoppstart for arbeid med kommuneplanens samfunnsdel. Samtidig sendes forslag til kombinert planstrategi for valgperioden 2023\u20132027 og planprogram for kommuneplanens samfunnsdel ut p\u00e5 h\u00f8ring. Uttalelse fra DMF I nasjonale forventninger til regional og kommunal planlegging 2023-2027 st\u00e5r det at regional og kommunal planlegging er viktige verkt\u00f8y for \u00e5 sikre at verdifulle mineralforekomster, som kan gi framtidig verdiskaping, ikke bygges ned. Kommunal planlegging er avgj\u00f8rende for \u00e5 sikre de langsiktige arealbehovene for mineraln\u00e6ringen. Regjeringen forventer blant annet at: \u2022 Viktige mineralforekomster sikres i regionale og kommunale planer, og utvinning avveies mot milj\u00f8hensyn og andre samfunnsinteresser. \u2022 Helhetlig masseforvaltning avklares i regionale og kommunale planer. Planer for st\u00f8rre bygge- og anleggsarbeider avklarer hvordan overskuddsmasser skal disponeres og hvordan n\u00f8dvendig areal til h\u00e5ndteringen skal sikres. Muligheten for ombruk og materialgjenvinning vurderes, og massebalanse b\u00f8r tilstrebes. I arbeidet med planstrategien b\u00f8r det gj\u00f8res en vurdering av om eksisterende plangrunnlag i tilstrekkelig grad bidrar til \u00e5 sikre god og langsiktig forvaltning av kommunens mineralressurser. DMF kan ikke se at mineralressurser er omtalt i planstrategien eller kunnskapsgrunnlaget. DMF anbefaler at temaet mineralressurser tas med ved rullering av samfunnsdelen, slik at det blir lagt overordnede f\u00f8ringer for mineralske ressurser og r\u00e5stoffutvinningsomr\u00e5der f\u00f8r revisjon av arealdelen til kommuneplanen. Tilgang p\u00e5 bygger\u00e5stoffer er viktig for \u00e5 kunne realisere planlagte utbyggingstiltak. If\u00f8lge DMFs levetidskart og -analyse1 for bygger\u00e5stoff kommer det fram at Bergen kommune har 10-20 \u00e5rs gjenst\u00e5ende levetid p\u00e5 uttak av knust fjell, men ingen uttak av l\u00f8smasser. Statistikken inkluderer ikke overskuddsmasser fra bygg- og anleggsvirksomhet. Ved st\u00f8rre utbyggingsprosjekt er det viktig at masser av god kvalitet gjenvinnes som bygger\u00e5stoffer fremfor \u00e5 deponeres permanent. \u00d8kt bruk og gjenbruk av overskuddsmasser kan redusere presset for \u00e5 \u00e5pne nye masseuttak, utvinning av grus- og pukkforekomster og behovet for massetransport. En helhetlig vurdering av masseh\u00e5ndtering i plansammenheng kan v\u00e6re et nyttig virkemiddel for \u00e5 avklare muligheter og rammer for en mer sirkul\u00e6r mineralressursbruk, for eksempel i form av en masseforvaltningsplan. Kommuneplanens arealdel skal rulleres i innev\u00e6rende valgperiode. Arealdelen er et viktig verkt\u00f8y for \u00e5 synliggj\u00f8re viktige mineralressurser og masseuttak i tr\u00e5d med nasjonale m\u00e5l og forventninger. Arbeidet med arealdelen gir ogs\u00e5 en god mulighet for \u00e5 gj\u00f8re en overordnet vurdering om kommunen har tilgang p\u00e5 n\u00f8dvendige mineralske ressurser for \u00e5 realisere planlagt utbygging. Dette kan for eksempel inneb\u00e6re at kommunen vurderer om det i arealdelen er satt av tilstrekkelig areal til r\u00e5stoffutvinning og mellomlagring av masser, i tillegg til at viktige mineralforekomster2 er sikret mot nedbygging. For n\u00e6rmere informasjon om mineralloven med tilh\u00f8rende forskrifter, se hjemmesiden v\u00e5r p\u00e5 www.dirmin.no. Her finner du ogs\u00e5 v\u00e5r digitale kartl\u00f8sning, som er et nyttig verkt\u00f8y for oppdatert informasjon om mineraluttak, bergrettigheter m.m., supplert med relevante kartdata fra andre etater. Vennlig hilsen Hilde Marie Lingstad Arita Eline Stene seksjonsleder r\u00e5dgiver Dokumentet er elektronisk signert og har derfor ikke h\u00e5ndskrevne signaturer. Saksbehandler: Arita Eline Stene 1Levetidskart for bygger\u00e5stoff i Norge (DMF): https://dirmin.no/levetidskart 2 NGU sin mineralressursdatabase for Bergen kommune: https://aps.ngu.no/pls/oradb/minres_Mi_list_fkom_ks.Alle_fkom?p_kommunenr=4601R&p_sp rak=N NGU sin grus- og pukkdatabase for Bergen kommune: https://aps.ngu.no/pls/oradb/grus_GP_Oppslag_KS.Alle_fkom_komm?p_kommunenr=4601 2 Mottakere: Bergen kommune Postboks 7700 5020 BERGEN 3 "
}