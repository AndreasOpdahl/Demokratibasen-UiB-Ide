{
  "dokument_id": "10e67cc6-43e0-5a38-bb9c-4b3f7f6a78f8",
  "doc_type": "case_attachment",
  "kommune": 4601,
  "tittel": "Fagnotat, offentlig ettersyn - Arna, Gnr. 306, Bnr. 1 mfl., Gaup\u00e5s H\u00f8ydebasseng",
  "url": "https://bergen.kommune.no/politikere-utvalg/api/fil/bk360/12277468/Fagnotat-offentlig-ettersyn-Arna-Gnr-306-Bnr-1-mfl-Gaupas-Hoydebasseng",
  "tekst": " Plan- og bygningsetaten REGULERINGSFORSLAG TIL Fagnotat OFFENTLIG ETTERSYN V\u00e5r referanse: PLAN-2022/20721-53 Saksbehandler: Jon Fartein Lygre Hoel Dato: 13.02.2025 Forslag til detaljregulering \u2013 offentlig ettersyn Arna, Gnr. 306, Bnr. 1 mfl., Gaup\u00e5s H\u00f8ydebasseng arealplan-ID 71150000 Om planforslaget Norconsult AS foresl\u00e5r p\u00e5 vegne av Bergen Vann detaljregulering for et omr\u00e5de p\u00e5 Gaup\u00e5s i Arna bydel. Figur 1. Planomr\u00e5dets lokalisering (t.v.) og avgrensning (t.h.) Planomr\u00e5det ligger vel tre kilometer vest for Ytre Arna. I planomr\u00e5det inng\u00e5r deler av Gaup\u00e5svegen som forbinder planomr\u00e5det med E16 i to ender. Tiltaket er vurdert til \u00e5 ikke falle inn under krav om konsekvensutredning. Form\u00e5let med planforslaget er \u00e5 legge til rette for fire h\u00f8ydebasseng i forbindelse med fremtidig hovedvannforsyning fra Espeland vannbehandlingsanlegg ved Gullfjellet til Bergen nord. Det foresl\u00e5s ogs\u00e5 en trykk\u00f8kningsstasjon ved Gaup\u00e5svegen. Eksisterende bolig med felles tilkomst til h\u00f8ydebassenget er inkludert i planforslaget. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN Kistehaugen er en del av H\u00f8gehaugen og er et n\u00e6rturterreng som er mye brukt. Nord og \u00f8st for planomr\u00e5det ligger det flere kulturminnerester fra andre verdenskrig, blant annet rester av en lyskasterstilling og en sti bygget av krigsfanger. Se planbeskrivelsen med vedlegg for utfyllende opplysninger. Planprosess og medvirkning Det ble varslet oppstart 01.09.2022. Komplett planforslag til behandling ble mottatt 10.12.2024. Merknader til kunngj\u00f8ring og varsling av oppstart Til varsel om oppstart ble det mottatt \u00e9n privat merknad og ni uttalelser fra h\u00f8ringsinstanser. Disse er oppsummert og kommentert av forslagsstiller i merknadsskjema datert 27.10.2022. Materialet er gjennomg\u00e5tt og vurdert som dekkende. I uttalelsene og merknadene blir det i hovedtrekk pekt p\u00e5 f\u00f8lgende: \u2022 Skred o Har tidligere v\u00e6rt skred og skredsikring p\u00e5 privat eiendom med gnr. 206 bnr.55 o \u00d8nsker en sikkerhet i at dette ikke blir ber\u00f8rt, alternativt forbedret \u2022 Tilkomst for brannvesenet \u2022 Sikre videref\u00f8ring av stier og sikker bruk av stier i anleggsfasen \u2022 Hensyn til n\u00e6rliggende boliger under anleggsfasen, herav st\u00f8y, st\u00f8v, sikkerhet og eventuelle bakkevibrasjoner \u2022 Virkning p\u00e5 landskap og terreng \u2022 Omfanget av kulturminner i omr\u00e5det m\u00e5 kartlegges \u2022 Unng\u00e5 konflikt for planarbeidet med Ringveg \u00d8st. Medvirkning F\u00f8r oppstart har Bergen Vann v\u00e6rt i dialog med grunneier (gnr. 306 bnr.1) og n\u00e6rmeste naboer. For eier av bnr. 1 har Bergen Vann hatt samtaler og befaringer f\u00f8r Kistehaugen ble vurdert som aktuell og f\u00f8r planoppstart. Vurdering av planforslaget Plan- og bygningsetaten (PBE) kommenterer sakens sentrale problemstillinger. Vi slutter oss i utgangspunktet til hovedform\u00e5let og hovedgrepet i planforslaget. Dette er forel\u00f8pige vurderinger. V\u00e5r endelige anbefaling vil fremkomme av fagnotatet til sluttbehandling (2. gangs behandling). Forholdet til overordnet planer I kommuneplanens arealdel 2018 (KPA) er planomr\u00e5det avsatt til landbruk- natur- og friluftsliv. Foresl\u00e5tt tiltak er dermed i strid med KPA. H\u00f8ydebassengene har sitt utgangspunkt i Hovedplan for vannforsyning 2018-2028 og Hovedplaner for vannforsyning og avl\u00f8p og vannmilj\u00f8 2024-2033. Tiltaket inng\u00e5r i en fremtidig ny overf\u00f8ringsledning til \u00c5sane fra Espeland vannbehandlingsanlegg (ved Gullfjellet) som i henhold til hovedplanene er ansett som viktig for \u00e5 sikre vannberedskapen i Saksnummer PLAN-2022/20721 Side 2 av 10 sone nord (\u00c5sane og Arna). H\u00f8ydebassengene er en del av samfunnskritisk infrastruktur som er avhengig av \u00e5 v\u00e6re plassert strategisk i forhold til mottakere og legges p\u00e5 en gitt h\u00f8yde for \u00e5 bruke tyngdekraft til hjelp i vannoverf\u00f8ringen. Det er sett p\u00e5 alternativer i omr\u00e5det, men for \u00e5 innfri kravene til arealbehov (48 timers vannforsyning), veitilkomst, egnet h\u00f8yde i terreng, funksjon for vannberedskapen b\u00e5de i Arna og \u00c5sane, er plasseringen p\u00e5 Kistehaugen vurdert som den beste av alternativene. Se planbeskrivelsen og vedlagte skisseprosjekt for detaljer. Kommunedelplan for Arna og \u00c5sane E16/E39 Arna-V\u00e5gsbotn-Klauvaneset Planomr\u00e5det for h\u00f8ydebassenget ligger innenfor planleggingskorridoren for kommunedelplan for ny E16/E39 Indre Arna-V\u00e5gsbotn-Klauvaneset. I forslaget til kommunedelplan ble det anbefalt en tras\u00e9 lenger s\u00f8r forbi Gaup\u00e5s (S1a-N1-alternativet), som ikke g\u00e5r under foresl\u00e5tt plassering for h\u00f8ydebassenget. I den vedtatte kommunedelplanen som bystyret vedtok 15.10.2022 er imidlertid hele omr\u00e5det mellom V\u00e5gsbotn og Indre Arna tatt ut, og det foreligger per dags dato ingen vedtatt plan eller igangsatt planarbeid for ny motorvei p\u00e5 strekningen. Det er imidlertid avklart med Statens Vegvesen at en eventuell tunnel under Kistehaugen i fremtiden ikke vil komme i konflikt med h\u00f8ydebassenget (sak PLAN- 2022/20721, journ.post 32). PBE vurderer at det ikke foreligger risiko for konflikt for p\u00e5g\u00e5ende planarbeid for Ringveg \u00d8st. Plassering, volum og arealbruk Innenfor arealform\u00e5let VF1 er det foresl\u00e5tt fire h\u00f8ydebasseng med samlet volum p\u00e5 20 000 m3, fordelt p\u00e5 fire basseng \u00e0 5 000 m3. Planert fundamenteringsflate er foresl\u00e5tt p\u00e5 kote +131 meter med m\u00f8neh\u00f8yde p\u00e5 k +143 meter. H\u00f8ydeplasseringen er avhengig av \u00e5 ligge p\u00e5 en eksakt h\u00f8yde for optimal vannoverf\u00f8ring. Figur 2. Illustrasjon av forslag til plassering av h\u00f8ydebasseng p\u00e5 planert terreng. Saksnummer PLAN-2022/20721 Side 3 av 10 Figur 3. Tiltakets plassering i landskapet og fjernvirkning sett fra s\u00f8rvest. Innenfor planomr\u00e5det er det tatt med landbruks-, natur- og friluftsomr\u00e5der som trengs som midlertidig bygg- og anleggsomr\u00e5de i anleggsfasen. Anleggsomr\u00e5dene er foresl\u00e5tt som gyldige til og med 31.12.2034, men ikke lenger enn ett \u00e5r etter at tiltaket er ferdigstilt. Planomr\u00e5det omfatter ogs\u00e5 en eksisterende bolig som deler tilkomstveg med det nye tiltaket. Eiendommen er foresl\u00e5tt videref\u00f8rt som bolig, med utnyttelse og plassering i tr\u00e5d med dagens bebyggelse (arealform\u00e5l BF). H\u00f8ydebassengene trenger en tilh\u00f8rende trykk\u00f8kningsstasjon (arealform\u00e5l VF2) som er foresl\u00e5tt plassert mellom atkomstveg og Gaup\u00e5svegen. Gesimsh\u00f8yden er satt til kote +78, som tilsvarer ca tre etasjers h\u00f8yde og 9 meter over Gaup\u00e5svegen. Trykk\u00f8kningsstasjonen er foresl\u00e5tt p\u00e5 samme plass som et eksisterende skur (se Figur 4). Skuret er forutsatt revet. Rett ovenfor i retning s\u00f8r st\u00e5r restene av en driftsbygning som i planbeskrivelsen er omtalt kan komme i konflikt med plassering. Trykk\u00f8kningsstasjonen er ikke utredet eller omtalt noe n\u00e6rmere utover areal- og h\u00f8ydebegrensningnene. Den er heller ikke omtalt i klimagassberegningene, verken nybygget eller kvaliteten p\u00e5 det gamle fundamentet den er foresl\u00e5tt plassert. Det g\u00e5r fram av planbeskrivelsen at restene av en driftsbygning kan komme i konflikt med plasseringen. Driftsbygningen ligger utenfor arealform\u00e5let VF2. Driftsbygningen ligger innenfor arealform\u00e5let LNRF. PBE legger til grunn at trykk\u00f8kningsstasjonen skal ligge innenfor VF2 og at n\u00f8dvendig tilleggsareal for etablering av denne ogs\u00e5 vil l\u00f8ses innenfor arealform\u00e5let. PBE forutsetter videre at trykk\u00f8kningsstasjonen vises i illustrasjonsmaterialet, og at klimagassberegningene blir oppdatert med nybygg av trykk\u00f8kningsstasjonen og riving av skuret, f\u00f8r sluttbehandling av planforslaget. Saksnummer PLAN-2022/20721 Side 4 av 10 Figur 4. Trykk\u00f8kningsstasjonen er foresl\u00e5tt plassert i omr\u00e5det markert som \u00abskur\u00bb. Terrengbehandling og atkomstveg Eksisterende adkomstveg til gnr. 306 bnr.8 er foresl\u00e5tt forlenget for \u00e5 bli tilkomstveg til h\u00f8ydebassengene. Vegbredden er foresl\u00e5tt utvidet fra dagens 2-2,5 meter til 4 meter. Vegen til h\u00f8ydebassengene vil v\u00e6re avgrenset til drifts- og vedlikeholdsoppgaver for h\u00f8ydebassenget, som rutinemessig vil v\u00e6re drikkevannspr\u00f8vetaking 2 ganger i m\u00e5neden og ellers forefallende vedlikehold. Vegen vil p\u00e5 det bratteste ha 18% stigning, og med krappe kurver vil vegen v\u00e6re dimensjonert for de kj\u00f8ret\u00f8yene som har behov for tilkomst. Vegen vil utenom bruk v\u00e6re stengt med bom etter avkj\u00f8ring til gnr. 306 bnr.8. Bygging av veien vil gi et vesentlig terrenginngrep, og utfordrer KPAs bestemmelse 8.2.9 om at skj\u00e6ringer skal unng\u00e5s. PBE har derfor i dialogfasen mot offentlig ettersyn bedt om vurdering av om tiltaket kan utformes med slakere skj\u00e6ringer. Om vegen bygges kun med n\u00f8dvendig tilpasning av traseen vil skj\u00e6ringene f\u00e5 en h\u00f8yde p\u00e5 opptil 10 meter og omfattende sidefyllinger. Skj\u00e6ringer vil m\u00e5tte sikres med gjerder for \u00e5 hindre fallulykker. En slakere skj\u00e6ring og fylling vil kunne s\u00e5es og tilplantes, og p\u00e5 sikte dempe tiltakets fjernvirkning. En slakere skj\u00e6ring/fylling vil derimot medf\u00f8re st\u00f8rre masseuttak og gi dobbelt s\u00e5 h\u00f8ye klimagassutslipp. I planforslaget er det kun alternativet med slake skj\u00e6ringer som er illustrert (Figur 5). PBE vurderer at det ikke foreligger tilstrekkelig dokumentasjon knyttet til alternativet med opptil 10 meter skj\u00e6ring, for \u00e5 kunne ta stilling til hvilken terrengbearbeidelsesl\u00f8sning som b\u00f8r velges. Hensynet til klima kan tilsi at en l\u00f8sning med opptil 10 meter skj\u00e6ring b\u00f8r velges, men dette m\u00e5 vurderes opp imot konsekvensene for landskapet. Et forslag med bratte skj\u00e6ringer m\u00e5 vises og vil etter n\u00e6rmere vurdering eventuelt legges til grunn i et revidert forslag til sluttbehandling. Saksnummer PLAN-2022/20721 Side 5 av 10 Figur 5. Forslag til aktomstveg. Skj\u00e6ringen ca midt i bildet er foresl\u00e5tt flatet ut for \u00e5 redusere virkningen. Friluftsliv, barn og unges interesser, kulturmilj\u00f8 Friluftsliv, barn og unges interesser Plasseringen til h\u00f8ydebassengene og adkomstvegen ber\u00f8rer delvis det registrerte friluftsomr\u00e5det H\u00f8gehaugen. Bruksfrekvensen av friluftsomr\u00e5det er av Bymilj\u00f8etaten vurdert \u00e5 v\u00e6re middels og utelukkende brukt av lokale. Det er foresl\u00e5tt et tilrettelagt gr\u00f8ntomr\u00e5de med arealform\u00e5l vegetasjonsskjerm (VS) nord for h\u00f8ydebassenget, med tillatt oppfylling til 3 meter over dagens terrengniv\u00e5. Forslagsstillers intensjon er at omr\u00e5det skal fungere som en skjerming for turg\u00e5ere, samt gi noe tilbake til friluftslivet i form av enkel tilrettelegging i form av stier, benker trapper eller tilsvarende. Figur 6. T.v.: Friluftsomr\u00e5der ved planomr\u00e5det. Planomr\u00e5det er markert med svart ring og ligger i friluftsomr\u00e5det H\u00f8gehaugen. T.h. \"Russerstien\", en sti som g\u00e5r til h\u00f8yre for planomr\u00e5det. Helsevernenheten har spilt inn at det m\u00e5 sikres tilgang i anleggsfasen. Forslagsstillers vurdering er at i anleggsfasen vil alternativ tilkomst skje via \u00abrusserstien\u00bb \u00f8st for planomr\u00e5det. Saksnummer PLAN-2022/20721 Side 6 av 10 Summen av tilrettelegging, inkludert at det etableres en gruset vei frem til tiltaket, kan gi hele omr\u00e5det flere brukere enn i dag. Videre vil omr\u00e5det ogs\u00e5 i st\u00f8rre grad kunne tiltrekke seg interessenter til kulturminnene fra andre verdenskrig (se under). Figur 7. Til h\u00f8yre i bildet mellom veg og bassengtomt foresl\u00e5s et tilrettelagt areal som vegetasjonsskjerm. Kulturminner Det er et ligger rester av et lyskasterbatteri fra andre verdenskrig nord for omr\u00e5det. I innspill fra Vestland fylkeskommune og Byantikvaren ble det etterspurt kartlegging for \u00e5 sjekke om restene fra anlegget har hatt st\u00f8rre utbredelse enn det som har v\u00e6rt kjent. Kulturminnes\u00f8k i omr\u00e5det har avkreftet at lyskasterbatteriet har hatt utbredelse innenfor planomr\u00e5det. Det er derimot oppdaget et tilvirket vannbasseng. Her foresl\u00e5r forslagsstiller \u00e5 lage en vegetasjonsskjerm. PBEs samlede vurdering av friluftsliv, barn og unges interesser, kulturmilj\u00f8 PBE aksepterer at \u00abrusserstien\u00bb fungerer som hovedturtras\u00e9 i anleggsfasen. Forslaget om gjenbruk av masser fra anleggsfasen p\u00e5 stedet vurderes i prinsippet som en fornuftig med henhold til kutt i utslipp fra transport og \u00f8nsket effekt som vegetasjonsskjerm. Vegetasjonsskjermen vil derimot ha sv\u00e6rt begrenset effekt p\u00e5 n\u00e6rvirkningen og ingen effekt p\u00e5 fjernvirkningen for naboer. Den begrensede virkningen av vegetasjonsskjermen gj\u00f8r at PBE vurderer at den ikke trenger \u00e5 bli etablert, eventuelt kan gj\u00f8res mindre for \u00e5 heller ivareta vannbassenget som er en del av kulturmilj\u00f8et. Naboforhold Det skal lages rigg- og marksikringsplan (2.7.4 og 6.1) for sikring av terreng og vegetasjon i anleggsfasen. Opprettholdelse av st\u00f8ykrav skal skje i henhold til enhver tids gjeldende retningslinjer for st\u00f8y. Vannh\u00e5ndteringsplan skal vise hvordan forurensning av vann skal unng\u00e5s. Etter PBEs vurdering er dette tilfredsstillende for \u00e5 sikre naboforhold. Naturmangfold Etter naturmangfoldloven (nml.) \u00a7 7 skal prinsippene i nml. \u00a7\u00a7 8 til 12 legges til grunn som retningslinjer ved ut\u00f8velse av offentlig myndighet. PBE vil i det f\u00f8lgende presisere begrunnelsen for planforslaget knyttet til naturmangfoldloven \u00a7\u00a7 8 til 12. Saksnummer PLAN-2022/20721 Side 7 av 10 \u00a7 8. (kunnskapsgrunnlaget) Tiltaksomr\u00e5det best\u00e5r av naturbeitemark under gjengroing som er en naturtype som er r\u00f8dlistet og s\u00e5rbar (VU) og semi-naturlig eng som er en naturtype som er r\u00f8dlistet som s\u00e5rbar (VU). Det er ikke observert r\u00f8dlistede arter i selve planomr\u00e5det, men i dalf\u00f8ret forbi Kals\u00e5svatnet og ved Gaup\u00e5svatnet er det observert vipe, \u00e5kerrikse, hettem\u00e5ke (alle kritisk truet, CR), sandsvale, fiskem\u00e5ke, gr\u00e5m\u00e5ke, gr\u00f8nnfink, gulspurv, h\u00f8nsehauk (alle s\u00e5rbare) og st\u00e6r, taksvale (alle n\u00e6r truede). Gr\u00f8nnfink, gulspurv, h\u00f8nsehauk, st\u00e6r og taksvale trives vanligvis i den typen vegetasjon som befinner seg innenfor planomr\u00e5det og i skogsvegetasjon i n\u00e6rheten. Planomr\u00e5det er befart av naturforvalter 26.04.2022 i en typisk hekkeperiode. Det er ikke registrert sensitive artsdata hos Statsforvalteren i Vestland i omr\u00e5det. PBE vurderer at kunnskapsgrunnlaget er tilstrekkelig i forhold til sakens karakter og risiko for skade p\u00e5 naturmangfoldet. \u00a7 10. (\u00f8kosystemtiln\u00e6rming og samlet belastning) Tiltaket inneb\u00e6rer nedbygging av naturbeitemark under gjengroing og noe skog. Potensielt habitat og n\u00e6ringss\u00f8k for r\u00f8dlistede fugler reduseres, men ingen av disse er observert i planomr\u00e5det. Det er i planbestemmelsene foresl\u00e5tt at anleggsarbeid i hekketiden unng\u00e5s. \u00a7 9. (f\u00f8re-var-prinsippet) Kunnskapsgrunnlaget baserer seg p\u00e5 tidligere innhentet informasjon og befaring i hekketid. Dette vurderes \u00e5 v\u00e6re et godt kunnskapsgrunnlag til \u00e5 gj\u00f8re en avgj\u00f8relse som ber\u00f8rer naturmangfold. Bestemmelsene sikrer at anleggsarbeid i hekketiden unng\u00e5s for \u00e5 avverge negative virkninger som st\u00f8y kan ha p\u00e5 hekkende fugler. PBE vurderer at det ikke foreligger en risiko for alvorlig eller irreversibel skade p\u00e5 naturmangfoldet. F\u00f8re-var-prinsippet kommer ikke til anvendelse. \u00a7 11. (kostnadene ved milj\u00f8forringelse skal b\u00e6res av tiltakshaver) I planbestemmelsene er det sikret tiltak for at forslagstiller skal dekke kostnadene for \u00e5 hindre eller begrense skade p\u00e5 naturmangfoldet. Det skal lages rigg- og marksikringsplan (2.7.4 og 6.1) for sikring av terreng og vegetasjon i anleggsfasen. N\u00f8dvendig areal for bygg- og anleggsomr\u00e5de i anleggsfasen skal tilbakef\u00f8res til LNF-form\u00e5l ved ferdigstillelse av anlegget, og bare n\u00f8dvendig areal skal tas i bruk (bestemmelse 5.1). Kostnadene vil b\u00e6res av tiltakshaver. \u00a7 12. (milj\u00f8forsvarlige teknikker og driftsmetoder) I bestemmelsene er det sikret at det ikke tillates anleggsarbeid i hekketiden, og at det skal utarbeides en rigg- og marksikringsplan som sikrer vegetasjon i anleggsfasen. I bestemmelsene 2.6.3 foresl\u00e5s at det ikke skal \u00abetableres lys som er til sjenanse for dyreliv og naboer\u00bb. Det er ikke nevnt noe om behov for utelys i planen, og PBE antar at det ikke vil v\u00e6re noe annet behov enn det helt n\u00f8dvendige ved f.eks. inngangspartiet, og sensorstyrt. Ved ferdigstillelse vil anlegget i stor grad fjernstyres. Driften er s\u00e5ledes vurdert \u00e5 i mindre grad p\u00e5virke naturmangfoldet. Brann Omr\u00e5det for h\u00f8ydebassengene vil ikke v\u00e6re tilgjengelig med ordin\u00e6r brannbil grunnet stigningsforhold, men vegen vil v\u00e6re kj\u00f8rbar for mindre kj\u00f8ret\u00f8y. Etter byggteknisk forskrift er det krav til slokkevann p\u00e5 stedet. Slokkevannskapasiteten tilfredsstiller preaksepterte ytelser i TEK17 (50 l/s). Slokking med mindre utstyr og mobile pumper m\u00e5 p\u00e5regnes. Saksnummer PLAN-2022/20721 Side 8 av 10 H\u00f8ydebassengene er ikke oppholdssted for mennesker, ligger i laveste brannklasse og utgj\u00f8r liten risiko for menneskers liv og helse. Naturfare Flom Deler av planomr\u00e5det ligger innenfor NVEs aktsomhetssone for flom. Avrenning fra Kistehaugen fordeler seg i dalf\u00f8ret, og havner i Gaup\u00e5svatnet i \u00f8st, og i Gaup\u00e5svassdraget p\u00e5 vestsiden. Adkomstvegen vil endre p\u00e5 vannets bevegelse, men simuleringer viser at vannet vil f\u00f8lge adkomstvegen og treffe dagens utl\u00f8p til Gaup\u00e5svassdraget. N\u00f8dvendig areal for frie flomveier er vist med hensynssone flomfare. Det kan v\u00e6re behov for \u00e5 skifte stikkrenner under Gaup\u00e5svegen. Gaup\u00e5svegen er en en kommunal veg. Siden tiltak etter planforslaget ikke endrer p\u00e5 vannf\u00f8ringen der vannet m\u00f8ter vegen er det ikke stilt krav om utbedringstiltak. Eventuelle utskiftinger er vurdert til \u00e5 v\u00e6re n\u00f8dvendig vedlikehold. Skred Planomr\u00e5det ligger ikke i skredfarlig terreng, men grenser til aktsomhetsomr\u00e5der for skred. Nabo i s\u00f8r p\u00e5 gnr. 306 bnr. 55 ligger innenfor dette aktsomhetsomr\u00e5det, og har i innspill til oppstart uttrykt bekymring for rasfare som f\u00f8lge av anleggsarbeid innenfor planomr\u00e5det. I bestemmelsene (2.5 og 6.1) er det foresl\u00e5tt \u00e5 gjennomf\u00f8re geoteknisk vurdering og gjennomf\u00f8ring av n\u00f8dvendige skredsikringstiltak b\u00e5de i og utenfor planomr\u00e5det i forbindelse med byggesaken. Det er stilt et generelt rekkef\u00f8lgekrav om \u00e5 sikre grunn b\u00e5de i og utenfor planomr\u00e5det. Det er ikke tatt stilling til hvor stort omr\u00e5de utenfor planomr\u00e5det som eventuelt m\u00e5tte inng\u00e5 i en slik geoteknisk vurdering, ei heller behovet for denne. I revidert planmateriale m\u00e5 behovet for geoteknisk vurdering utover planomr\u00e5dets grenser komme frem og n\u00f8dvendige rekkef\u00f8lgekrav innarbeides. Det m\u00e5 ogs\u00e5 tas stilling til om det er behov for \u00e5 utvide plangrensen for \u00e5 f\u00e5 en avklart skredsituasjon, og unng\u00e5 dispensasjoner for \u00e5 gjennomf\u00f8re n\u00f8dvendige sikringstiltak. Gjennomf\u00f8ring Forslagsstiller sikrer seg n\u00f8dvendige rettigheter gjennom privatrettslig avtale med grunneier. Parkering H\u00f8ydebassengene vil ha behov for service og tilsyn ca. hver andre uke. Ved h\u00f8ydebassengene er det i bestemmelsene foresl\u00e5tt \u00abplass til man\u00f8vrering og snumuligheter for lastebil\u00bb, mens i planbeskrivelsen st\u00e5r det at b\u00e5de personbil og lastebil kan st\u00e5 parkert, uten at dette er sikret noe n\u00e6rmere. Ved trykk\u00f8kningsstasjonen er det foresl\u00e5tt \u00aboppstillingsplass for bil\u00bb. PBE forsetter at behovet for parkering sikres tydelig i bestemmelsene f\u00f8r sluttbehandling. Arkitektonisk kvalitet H\u00f8ydebassengene vil v\u00e6re utf\u00f8rt i et design tilegnet form\u00e5let. For \u00e5 redusere innvirkningen p\u00e5 landskapet stilles det krav i bestemmelsene om at bassengene skal v\u00e6re naturfarget. Takene vil ha kuppelform og f\u00e5 en lett avrunding som gir dem et mer \u00abmykt\u00bb preg som st\u00e5r i stil med terrengformene. Renovasjon Planforslaget \u00e5pner ikke for en virksomhet som avgir avfall. Det er derfor ikke relevant \u00e5 legge til rette for noe renovasjon. Saksnummer PLAN-2022/20721 Side 9 av 10 Vedtak: 1. I medhold av plan- og bygningsloven \u00a7 12-11, og i henhold til delegert myndighet, sendes f\u00f8lgende forslag til detaljregulering p\u00e5 h\u00f8ring og legges ut til offentlig ettersyn: a. Detaljregulering, Arna, Gnr. 306, Bnr. 1 mfl., Gaup\u00e5s H\u00f8ydebasseng, arealplan-ID 71150000 vist p\u00e5 plankart, datert 02.01.2025 b. Tilh\u00f8rende reguleringsbestemmelser, datert 02.01.2025 Plan- og bygningsetaten Aslaug Aalen Avdelingsleder Tarje Wanvik Etatsdirekt\u00f8r Dette dokumentet er godkjent elektronisk. Vedlegg: Plankart datert 02.01.2025 Reguleringsbestemmelser datert 02.01.2025 Planbeskrivelse datert 25.10.2024 Merknadsskjema varsel om oppstart datert 08.02.2024 Illustrasjonsplan datert 25.10.2024 Skisseprosjekt datert 24.04.2024 Landskapsrapport datert 25.10.2024 Sol- og skyggeanalyse datert 08.03.2024 Lengde- og tverrprofiler veg datert 08.03.2024 ROS-analyse datert 13.09.2024 VA-rammeplan datert 24.04.2024 Uttalelse fra Bergen Vann 14.05.2024 Kulturminnedokumentasjon datert 20.12.2023 Uttalelse fra Byantikvarens datert 21.12.2023 Klimagassberegninger datert 25.10.2024 KU-vurdering datert 19.08.2022 Fullstendig dokumentoversikt og saksgang, se https://www.bergen.kommune.no/omkommunen/offentlig-innsyn/innsynplanogbyggesak saksnr: PLAN-2022/20721 Saksnummer PLAN-2022/20721 Side 10 av 10 "
}