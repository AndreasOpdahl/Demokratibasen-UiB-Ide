{
  "dokument_id": "f46bbd41-26a9-5d48-9afc-0bb95371c52a",
  "doc_type": "case_minutes",
  "kommune": 4601,
  "tittel": "Saksprotokoll UFKN, 16102024, Sak 157/24, Samarbeid med den palestinske byen Hebron",
  "url": "https://bergen.kommune.no/politikere-utvalg/api/fil/bk360/11346815/Innstilling-vedtak-Samarbeid-med-den-palestinske-byen-Hebron",
  "tekst": "Samarbeid med den palestinske byen Hebron Utvalg for finans, kultur og n\u00e6ring behandlet saken i m\u00f8tet 16.10.2024 sak 157/24 og avga f\u00f8lgende innstilling: Det ble ikke avgitt innstilling i saken. Utvalg for finans, kultur og n\u00e6rings behandling F\u00f8lgende representanter tok ordet: Fabian Emil Stang (H), Richard Martin Laloo Storevik (A), Eira Vilde Martinsen Garrido (SV), Anne Brit Reigstad (Sp), Anne-Margrete Bollmann (BL). Forslag fremsatt i utvalget: Richard Martin Laloo Storevik (A) fremsatte p\u00e5 vegne av A f\u00f8lgende alternative forslag i 3 punkt: 1. Bystyret ber byr\u00e5det opprette en intensjonsavtale med den palestinske byen Hebron, hvor intensjonen er \u00e5 etablere en vennskapsbyavtale, i tr\u00e5d med intensjonen i bystyrets vedtak i m\u00f8te den 22.11.23. 2. Avtalen skal peke p\u00e5 ett eller flere konkrete, tematiske omr\u00e5der hvor v\u00e5re to byer s\u00e6rlig skal samarbeide om. 3. Intensjonsavtalen legges fram for bystyret f\u00f8r signering. (lik innstillingens punkt 2). Martin Virkesdal Jonsterhaug (FrP) fremsatte p\u00e5 vegne av FrP f\u00f8lgende alternative forslag: Bergen kommune inng\u00e5r ikke en avtale med Hebron om samarbeid p\u00e5 ett eller flere konkrete tematiske omr\u00e5der. Eira Vilde Martinsen Garrido (SV) fremsatte p\u00e5 vegne av SV f\u00f8lgende alternative forslag: Bystyret ber byr\u00e5det om \u00e5 etablere en vennskapsavtale med Hebron. Votering: Alternativt forslag punkt 1 \u2013 3 fra A fremsatt av Richard Martin Laloo Storevik (A) fikk 6 stemmer (A, SV, MDG, V). Alternativt forslag fra FrP fremsatt av Martin Virkesdal Jonsterhaug (FrP) fikk 3 stemmer (FrP, INP). Alternativt forslag fra SV fremsatt av Eira Vilde Martinsen Garrido (SV) fikk 5 stemmer (A, SV, MDG). Innstillingen fikk 6 stemmer (H, BL, Sp). Byr\u00e5det behandlet saken i m\u00f8tet 26.09.2024 sak 294/24 Byr\u00e5det innstiller til bystyret \u00e5 fatte f\u00f8lgende vedtak: 1. Bergen kommune inng\u00e5r en avtale med Hebron om samarbeid p\u00e5 ett eller flere konkrete tematiske omr\u00e5der. 2. Intensjonsavtalen legges fram for bystyret f\u00f8r signering. 2 "
}