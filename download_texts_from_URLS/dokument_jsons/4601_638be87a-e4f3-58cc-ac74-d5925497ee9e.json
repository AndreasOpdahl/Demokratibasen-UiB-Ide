{
  "dokument_id": "638be87a-e4f3-58cc-ac74-d5925497ee9e",
  "doc_type": "case_attachment",
  "kommune": 4601,
  "tittel": "Uttalelse fra Bymilj\u00f8etaten",
  "url": "https://bergen.kommune.no/politikere-utvalg/api/fil/bk360/9000056/Uttalelse-fra-Bymiljoetaten",
  "tekst": " Bymilj\u00f8etaten FORUM ARKITEKTER AS V\u00e5r referanse: 2022/192128-2 Damsg\u00e5rdsveien 16 Saksbehandler: Malin Ramm Seljenes Dato: 21. desember 2022 5058 BERGEN Deres ref.: \u00c5rstad. Gnr. 161 bnr. 1172, \u00d8vre Kolstien. S\u00f8knad om dispensasjon fra byggegrense til kommunal veg. Uttalelse fra Bymilj\u00f8etaten. Bymilj\u00f8etaten viser til s\u00f8knad datert 29.11.2022, vedr\u00f8rende dispensasjon fra byggegrense mot kommunal veg; \u00d8vre Kolstien, for ovennevnte eiendom. S\u00f8knaden gjelder tilbygg, n\u00e6rmere enn 15 meter fra vegmidte. Eksisterende tilbygg m\u00e5ler 4,9 meter fra vegmidte. Det s\u00f8kes om endring av eksisterende tilbygg med ny avstand p\u00e5 4,5 meter til vegmidte. Eiendommen er regulert ved planid: 10610000. Reguleringsplanen nevner ikke byggegrense mot den aktuelle vegen. Den aktuelle reguleringsplanen ble vedtatt 23.06.1952. Avstandsbegrensningen f\u00f8lger da byggegrense iht. vegloven p\u00e5 dette tidspunktet, en grense fastsatt til 7,5 meter fra vegkant. Det er Plan- og bygningsetaten som fatter vedtak i saken etter plan- og bygningsloven. Bymilj\u00f8etaten er uttalepart. Uttalelse Tiltaket ber\u00f8rer ikke veginteressene p\u00e5 en m\u00e5te som er til hinder for vegvedlikehold eller fremtidige vegutvidelser. Bymilj\u00f8etaten har f\u00f8lgende betingelser ved dispensasjon fra byggegrense: - Ingen deler av tiltaket, medregnet takutstikk, skal komme n\u00e6rmere vegmidte p\u00e5 kommunal veg enn ca. 4,5 meter, slik innsendt s\u00f8knad viser. - Tiltaket skal ikke komme i konflikt med frisiktsoner til vegkryss eller egen avkj\u00f8rsel. - Det kan ikke rettes erstatningskrav mot vegholder ved skade p\u00e5 tiltaket som kan oppst\u00e5 ved vegvedlikeholdet, herunder br\u00f8yting, som f\u00f8lge av at tiltaket blir bygget n\u00e6rmere enn gjeldende byggegrense mot kommunal veg. - Utf\u00f8rende skal ha godkjent arbeidstillatelse fra Bymilj\u00f8etaten (jf. veglova \u00a7\u00a7 32 og 57) med tilh\u00f8rende arbeidsvarsling f\u00f8r arbeid med oppf\u00f8ring av tiltaket kan starte, dersom dette er aktuelt. Kopi av Bymilj\u00f8etatens uttalelse m\u00e5 legges ved sakspapirene i forbindelse med byggesaksbehandlingen. Med hilsen Bymilj\u00f8etaten Postadresse: Telefon: 55565690 Postboks 7700, 5020 BERGEN E-post: bymiljoetaten@bergen.kommune.no Kontoradresse: Internett: www.bergen.kommune.no Johannes Bruns gate 12 Anne Grethe Fosse Selseng - Seksjonsleder Malin Ramm Seljenes - Saksbehandler Dokumentet er godkjent elektronisk. Side 2 av 2 "
}