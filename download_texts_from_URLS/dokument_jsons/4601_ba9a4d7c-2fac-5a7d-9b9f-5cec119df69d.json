{
  "dokument_id": "ba9a4d7c-2fac-5a7d-9b9f-5cec119df69d",
  "doc_type": "case_attachment",
  "kommune": 4601,
  "tittel": "Fagnotat datert 18.08.2023",
  "url": "https://bergen.kommune.no/politikere-utvalg/api/fil/bk360/8862376/Fagnotat-datert-18-08-2023",
  "tekst": " Plan- og bygningsetaten Til Fagnotat BKMB - Seksjon forvaltning og samhandling V\u00e5r referanse: KLAGE-2023/15105-2 (Arbeidssted) Saksbehandler: Runar Sagstad Haugen Dato: 18.08.2023 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 62/2/0/0 Bontveitvegen 474. Diverse frittst\u00e5ende bygninger og ridebane. Ingeni\u00f8r Lyder K Leithaug p\u00e5 vegne av tiltakshaver Trond Havneraas Hvem klager? Bergsv\u00e5g i klage datert 12.05.2023. Seks forskjellige bygninger som er i forbindelse med b\u00e5de hestedrift, og Tiltaket bygninger til forskjellig rekreasjon. Terrenginngrep for \u00e5 etablere ridebane (900-1000 m2 med 3 meter endring i terreng eller mer. S\u00f8knad om tillatelse til oppf\u00f8ring av nevnte byggverk og terrenginngrep i punkt nr. 1 avsl\u00e5s, jf. KPA \u00a7\u00a7 3.1 plankrav, 6.2.2 byggegrense langs Vedtaket vassdrag og 31.2 LNF-omr\u00e5der, i vedtak datert 21.04.2023. Dispensasjon fra KPA2018 \u00a7 32.1.4 om forbud mot bekkelukking er ikke realitetsbehandlet. Eiendommen er ikke regulert. Planstatus KPA2018 har avsatt omr\u00e5det til LNF-omr\u00e5de. Deler ligger innenfor hensynssone vei st\u00f8y \u2013 gul sone og Faresone \u2013 Aktsomhetsomr\u00e5de for steinsprang, jord- og flomskred og sn\u00f8skred. Det anf\u00f8res \u00e5 foreligge en uriktig vurdering av hva som inng\u00e5r i LNF- omr\u00e5de. Manglende vurdering av hvert tiltak i forhold til bestemmelsen Klagegrunner om unntak fra s\u00f8knad og byggesaksbehandling. Mangelfull vurdering av tiltakenes betydning for hensynet til barn og unges oppvekstmilj\u00f8. Misvisende og til dels feile faktaopplysninger. Dispensasjon fra KPA 2018 \u00a7 32.1.4 om forbud mot bekkelukking m\u00e5 Behov for ytterligere behandles. saksbehandling ved Iht. KPA \u00a7 33.7.1 m\u00e5 det foreligge en fagkyndig utredning for eventuell omgj\u00f8ring prosjektering av nye tiltak innenfor hensynssone med skredfare, se vedtaket datert 21.04.2023 pkt. 3.4. Anbefalt vedtak Vedtaket datert 21.04.2023 opprettholdes. Klagen tas ikke til f\u00f8lge. Med hilsen Plan- og bygningsetaten Ulf S\u00e6terdal avdelingsleder Tarje Iversen Wanvik etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Opplysninger av vesentlig betydning for behandling av klagen S\u00f8knaden som er behandlet her gjelder: Oppf\u00f8ring av flere frittst\u00e5ende byggverk: - Bygg nr. 1 Grillhytte, oppgitt til 10,5 m2 BRA - Bygg nr. 2 Varmestue, oppgitt til 23 m2 BRA - Bygg nr. 3 Karantenebygg for hester, oppgitt til 66,6 m2 BRA - Bygg nr. 4 Garasjebygg/verkstadsbygg med deponi for hestem\u00f8kk, 258 m2, derav hestegj\u00f8dseldepot 54 m2 - Bygg nr. 6 Varmestue klubbhus, oppgitt til 53 m2 BRA - Bygg nr. 7 Hesteboder, oppgitt til 73 m2 BRA - Terrenginngrep for \u00e5 etablere ridebane, 900 \u2013 1000 kvadrat, med 3 meter endring i terreng Annet Opparbeidelse av parkeringsplass, diverse terrenginngrep og bygg nr. 4 p\u00e5 parkeringsplassen er behandlet i eget vedtak, som er oversendt i eget fagnotat. Ansvarlig s\u00f8ker har opplyst at de har unnlatt \u00e5 varsle naboer, fordi deres interesser i liten grad ber\u00f8res av tiltaket, jf. plan- og bygningsloven \u00a7 21-3 andre ledd. Uttale fra Bymilj\u00f8etaten datert 03.11.2022: \u00abTerrenginngrep: utfylling og bygg Et terrenginngrep i s\u00e5 stor skala, langs/i vassdrag og i LNF-omr\u00e5de uten godkjent s\u00f8knad, er sv\u00e6rt uheldig. Bymilj\u00f8etaten ser derfor sv\u00e6rt alvorlig p\u00e5 saken. En utfylling og planering av et omr\u00e5de st\u00f8rre enn 10 dekar til parkeringsplass og ridebane er helt klart i strid med gjeldende arealform\u00e5l og avstandskravet til vassdrag i KPA2018. Planering og deponering av masser i dette omfanget har medf\u00f8rt stor avrenning av partikler til n\u00e6rliggende vassdrag i anleggsfase. N\u00e5r dette blir gjort uten tillatelse har ikke myndighetene f\u00e5tt mulighet til \u00e5 stille krav om bruk av rene masser, og avb\u00f8tende tiltak som kan redusere forurensingen til milj\u00f8et. N\u00e5r det gjelder byggene, med unntak av garasjen, er de av beskjeden st\u00f8rrelse og har liten eller ingen p\u00e5virkning p\u00e5 naturverdier, friluftsliv eller landskapet.\u00bb \u00abUt fra en rent naturfaglig vurdering er Bymilj\u00f8etaten sin vurdering at ridebanen, parkeringsplassen, varmestue ved skistadion og garasjeanlegget b\u00f8r tilbakef\u00f8res.\u00bb \u00abBymilj\u00f8etaten vil basert p\u00e5 ovenforst\u00e5ende naturfaglige vurderinger frar\u00e5 at det gis dispensasjon for oms\u00f8kte tiltak. Vi vil presisere at vi bare har vurdert tiltakene opp mot naturverdier, biologisk mangfold, landskap og friluftsliv. For friluftslivet isolert sett, og i s\u00e6rlig grad allmenhetens mulighet for skig\u00e5ing, har parkeringsplassen stor nytte. Dersom dispensasjon gis, vil Bymilj\u00f8etaten anbefale at det stilles krav om oppf\u00f8lging av nevnte avb\u00f8tende tiltak.\u00bb Det vises ellers til Bymilj\u00f8etaten sin uttale datert 03.11.2022 i sin helhet. Saksnummer KLAGE-2023/15105 Side 2 av 6 Uttale fra Etat for landbruk datert 04.11.2022: Etat for landbruk vurderer de aktuelle tiltakene samlet til \u00e5 v\u00e6re s\u00e5 omfattende at det ikke kan falle inn under noen unntak fra en reguleringsplan. Tiltakshaver har i s\u00f8knad om produksjonstilskudd oppgitt \u00e5 ha 21 hester og 12 sauer. Hestedriften synes \u00e5 v\u00e6re hoved driften p\u00e5 g\u00e5rden, og dette er ikke i tr\u00e5d med LNF form\u00e5let. I tr\u00e5d med veilederen \u00abGarden som ressurs\u00bb, kan en slik hestedrift tillates som en del av driften p\u00e5 en landbrukseiendom, men den skal v\u00e6re underordnet landbruksdriften/landbruksproduksjonen og v\u00e6re \u00abtilpasset driften p\u00e5 en landbrukseiendom\u00bb. Det er ikke tilfelle her, og de fleste tiltakene er alene knyttet til hestedriften. Etat for landbruk finner tiltakene p\u00e5 eiendommen s\u00e5 omfattende og i strid med s\u00e5 mange av bestemmelsene i KPA2018, og det faller ikke under landbruksdrift. Det b\u00f8r enten kreves en reguleringsplan eller tilbakef\u00f8ring. Ved et eventuelt positivt vedtak etter plan- og bygningsloven m\u00e5 s\u00f8ker sende inn s\u00f8knad om omdisponering av dyrkbar jord jf. jordloven \u00a7 9. \u00abEtat for landbruk vil ut fra landbruksfaglige vurderinger frar\u00e5de at det gis tillatelse til de oms\u00f8kte tiltakene og at det kreves en reguleringsplan eller tilbakef\u00f8ring.\u00bb Det vises eller til Etat for landbruk sin uttale datert 04.11.2022. Andre myndigheter: S\u00f8knaden er sendt Statsforvalteren for uttalelse, det er ikke mottatt noen tilbakemelding. Statsforvalteren er satt p\u00e5 kopi for \u00e5 f\u00e5 mulighet til en eventuell klagevurdering. Det foreligger et vedtak fra Vestland fylkeskommune datert 04.10.2021 i forhold til byggegrense mot fylkesvei. 2. Om klagen Klager anf\u00f8rer at det foreligger f\u00f8lgende feil: 1. Mangelfull vurdering av hva som inng\u00e5r i LNF-omr\u00e5de Klager viser til at de fleste tiltakene gjelder anlegg for hestehold. I Departementet sin veileder \u00abGarden som ressurs\u00bb omtales hestesenter og ride anlegg som eksempler p\u00e5 tiltak som inng\u00e5r i LNF-form\u00e5let. Bergen kommune sin landbruksavdeling sin konklusjon om det motsatt anf\u00f8res \u00e5 v\u00e6re i direkte strid med Departementets veileder, og det anf\u00f8res at saksbehandler ikke kan v\u00e6re kjent med denne veilederen. 2. Tiltak unntatt fra s\u00f8knad og byggesaksbehandling Flere av byggene anf\u00f8res \u00e5 v\u00e6re unntatt s\u00f8knad om byggesaksbehandling. Klager viser til SAK10 \u00a7 3-1 og pbl \u00a7 20-4 eller \u00a7 20-5 i forhold til st\u00f8rrelsen p\u00e5 byggene. Videre i forhold til SAK10 \u00a7 3-2 i forhold til landbruksbygg. Spesielt trekkes det frem det ene bygget (grillhytte p\u00e5 10 kvm), dissa anf\u00f8res at det er normalt at settes opp p\u00e5 LNF-omr\u00e5der uten at de krever s\u00f8knad. Bygg nr. 3, 6 og 7 m\u00e5 klart v\u00e6re innenfor driften av g\u00e5rden. 3. Mangelfull vurdering av barn og unges oppvekstmilj\u00f8 I form\u00e5lsbestemmelsen til pbl heter det at det \u00ab\u00abskal tas hensyn til barn og unges oppvekstvilk\u00e5r\u00bb. Dette er ogs\u00e5 omtalt i vedtaket som en del av avslaget. Klager viser til at anlegget for hestehold i stor grad dreier seg om et tilbud om aktivitet for barn og unge, og dette burde v\u00e6rt vektlagt som positivt. Saksnummer KLAGE-2023/15105 Side 3 av 6 Det vises til at grunneier har avtale med flere skoler om mottak av elever som trenger et aktivitetstilbud. Det kommer elever en dag i uken, og ellers kommer det folk p\u00e5 timesbasis. Skoler og Bergen kommune har stor nytte av g\u00e5rden. 4. Misvisende og uriktig fremstilling av faktum Det anf\u00f8res at etat for landbruk sin vurdering om at \u00absamtlige tiltak som s\u00f8kes legalisert, har omdisponert landbruket fra delvis av beitemark med h\u00f8y bonitet til opparbeidete arealer i form av asfalt og grus\u00bb er feil. Ingen omr\u00e5der er asfaltert, byggene er beskjedne, tiltakene har ikke omdisponert landbruket og hestehold ligger innenfor LNF-form\u00e5let. Hestehold er det som i dag gir eieren et inntektsgrunnlag, og det gir et tilbud til barn og unge. Det aktuelle arealet p\u00e5 1000 m2 anf\u00f8res at bare er endret med 1,5 meter i h\u00f8yden, og er ikke s\u00f8knadspliktig. Det er heller ikke \u00f8delagt dyrket mark p\u00e5 eiendommen. Klager konklusjon Klager sin konklusjon er at vedtaket bygger p\u00e5 en uriktig oppfatning av LNF-omr\u00e5de, mangelfull vurdering av konsekvensene av tiltaket for eiendommen, omgivelsene og brukerne. Det anf\u00f8res at vedtaket m\u00e5 oppheves som ugyldig. 3. Vurdering av klagen LNF-form\u00e5let (Landbruks-, natur- og friluftsform\u00e5l). Hovedsakelig forst\u00e5r vi det slik at klager viser til at hestehold er innenfor arealkategorien Landbruk i LNF-form\u00e5let. Fagetaten kan forst\u00e5 denne tankegangen, men er ikke enig i at hestedrift er et tradisjonelt landbruk som omfattes av plan- og bygningsloven sin arealkategori \u00abLandbruk\u00bb. En slik drift vil bare omfattes dersom hestehold drives som et mindre tillegg ved siden av en prim\u00e6r landbruksproduksjon som f.eks. sau, storfe m.m. Klager viser til Departementet sin veileder G\u00e5rden (H-2401) som ressurs med blant annet tabell 1.2 i denne veilederen som omtaler \u00abHestesenter og rideanlegg\u00bb. Denne veilederen og tabellen er ikke ment \u00e5 vise til hvilken n\u00e6ring som skal ansees som landbruk som hovedn\u00e6ring. Den er ment \u00e5 vise til hvilke bygninger og tilleggsn\u00e6ringer som kan oppf\u00f8res p\u00e5 en eksisterende landbrukseiendom. Blant annet nevnes det at den samme tabellen oppgir f.eks. tiltak som \u00abdyrepensjonat, kennel\u00bb, \u00abGardsbutikk og gardskafe\u00bb \u00abNaust, rorbuer, jakt- og fiskebuer, jakt-t\u00e5rn mv.\u00bb for \u00e5 nevne noen. Dette er heller ikke tiltak som kan drives innenfor Landbruk alene, men som tilleggsn\u00e6ringer til en landbruksproduksjon. I veilederen under \u00abHestesenter og rideanlegg\u00bb st\u00e5r det blant annet at det m\u00e5 v\u00e6re tilpasset \u00ab... brukets st\u00f8rrelse og drift\u00bb. Det er igjen en henvisning til at en drift av hestesenter m\u00e5 v\u00e6re underordnet landbruksproduksjonen p\u00e5 eiendommen. P\u00e5 denne g\u00e5rden er hestedrift den prim\u00e6re n\u00e6ringen. Saksnummer KLAGE-2023/15105 Side 4 av 6 Fagetaten og Etat for landbruk er godt kjent med denne veilederen. Det medf\u00f8rer ikke riktighet slik klager viser til at saksbehandlere ikke har sett, og uttalen fra Etat for landbruk omtaler ogs\u00e5 denne veileder og klagers anf\u00f8rsler. Forarbeidene (Ot.prp.nr.32 (2007-2008 s. 215) viser til en n\u00e6rmere spesifisering av \u00abLandbruk\u00bb at det dreier seg om \u00ablandbruksproduksjon, herunder jordbruk, skogbruk og reindrift\u00bb. Hestehold er ikke en \u00ablandbruksproduksjon\u00bb, og slik bruk kan bare v\u00e6re en tilleggsdrift til landbruket innenfor arealkategorien LNF. I denne saken s\u00e5 er hestehold hovedn\u00e6ringen, og en slik drift alene vil kreve at omr\u00e5det reguleres til dette, eller at det gis en dispensasjon fra LNF-form\u00e5let. Mindre bygg som anf\u00f8res \u00e5 v\u00e6re unntatt s\u00f8knadsplikten Klager viser til SAK10 \u00a7 3-1, pbl \u00a7 20-4 eller \u00a7 20-5 i forhold til st\u00f8rrelsen p\u00e5 byggene. Videre i forhold til SAK10 \u00a7 3-2 i forhold til landbruksbygg, og at flere av byggene er unntatt s\u00f8knadsplikt og/eller kravet om dispensasjon. Pbl \u00a7 20-4 og \u00a7 20-5 og forutsetter at tiltakene er i tr\u00e5d med arealform\u00e5let og/eller er et mindre tiltak p\u00e5 bebygd eiendom jf. SAK10 \u00a7 3-1. Med mindre tiltak p\u00e5 bebygd eiendom menes tiltak som fra f\u00f8r er bebygd med sm\u00e5hus (jf. DIBK sin veileder til \u00a7 3-1). I denne saken er eier av eiendommen ikke bosatt p\u00e5 eiendommen selv, det er heller ikke en bolig (sm\u00e5hus) p\u00e5 eiendommen. KPA2018 har videre en unntaksbestemmelse i \u00a7 31.3 som tillater: \u00abSm\u00e5 tiltak p\u00e5 fradelt og bebygd boligeiendom, som ikke p\u00e5virker LNF-verdiene negativt, kan normalt behandles som s\u00f8knad om tiltak, uten reguleringsplan.\u00bb Eiendommen gbnr. 62/2 er ikke en fradelt og bebygd boligeiendom. Det er en st\u00f8rre eiendom uten en bolig. Tiltakshaver er folkeregistret p\u00e5 en annen fradelt boligeiendom som er omtrent 300 meter unna g\u00e5rdsbygningen. Heller ikke denne bestemmelsen kan komme til anvendelse. Grillhytten som klager spesifikt viser til er p\u00e5 10 m2. Denne vil ikke v\u00e6re i tr\u00e5d med form\u00e5let landbruk og er heller ikke plassert p\u00e5 en boligeiendom, og er derfor avhengig av dispensasjon. Den er videre tett innp\u00e5 en g\u00e5rd og kan ikke ansees \u00e5 ha sammenheng med et allment frilufts form\u00e5l. Anf\u00f8rsel om en mangelfull vurdering av barn og unges oppvekstsvilk\u00e5r Klager viser til at vedtaket viser til barn og unges interesser i tr\u00e5d med pbl sin form\u00e5lsparagraf \u00a7 1-1. Det anf\u00f8res der at det ikke er vektlagt at brukerne av tiltakene i forbindelse med hestehold er barn og unge. Klager anf\u00f8rer at denne form\u00e5lsparagrafen burde trekke i retning av at en tillatelse burde v\u00e6rt gitt. Det foreligger i dag en veileder fra Departementet (H-2498 B) om \u00abBarn og unge i plan og Byggesak\u00bb. Utgangspunktet for denne veilederen er at \u00abBarn og unges interesser ivaretas i f\u00f8rste rekke gjennom planbestemmelser. Krav i plan skal ivaretas ved byggesaksbehandling\u00bb, jf. pkt. 3.3. Saksnummer KLAGE-2023/15105 Side 5 av 6 Hensikten med form\u00e5lsbestemmelsen er i stor grad at n\u00e5r det f\u00f8rst utf\u00f8res byggetiltak s\u00e5 skal barn og unges interesser hensyntas. Dette gj\u00f8res i hovedsak i planer og f\u00f8lges deretter opp i byggesaken. Fagetaten er ellers enig i at tiltakene kan v\u00e6re positive for barn og unge og at dette er et moment i dispensasjonsvurderingen jf. pbl \u00a7 19-2. Det er derimot en helhetsvurdering av flere hensyn, og at hesteholdet nyttes mye av barn og unge har ikke blitt vurdert \u00e5 v\u00e6re et avgj\u00f8rende moment for at det skal gis en dispensasjoner. Det er her snakk om legaliseringstiltak, og vurderingen skal gj\u00f8res som om tiltakene ikke var bygget. Det avgj\u00f8rende i saken har blitt \u00e5 verne landbruk, natur- og kulturmilj\u00f8, friluftsliv og landskap. Det er utf\u00f8rt relativt mange tiltak her som n\u00e5 oms\u00f8kes, alle krever dispensasjoner, og flere av de utgj\u00f8r relativt omfattende terrenginngrep. Tiltakene er vurdert hver for seg, men det er allikevel ikke til \u00e5 unng\u00e5 at de m\u00e5 sees i sammenheng. Slike st\u00f8rre tiltak som alt er samlet, m\u00e5/b\u00f8r l\u00f8ses via en reguleringsplan (jf. pbl \u00a7 12-1 tredje ledd) dersom det er et politisk \u00f8nske om \u00e5 beholde tiltakene. Anf\u00f8rsler om misvisende og uriktig fremstilling av faktum Klager viser til at Etat for landbruk skriver at noen omr\u00e5der er asfaltert og gruset, men klager viser til at ingen omr\u00e5der er asfaltert. Fagetaten g\u00e5r ut ifra at klager sin p\u00e5stand om dette er riktig. Det spiller derimot mindre rolle i saken, det avgj\u00f8rende er at omr\u00e5det er opparbeidet. Klager viser videre til at det er vanskelig \u00e5 se at byggene har \u00abomdisponert landbruket\u00bb p\u00e5 eiendommen. Fagetaten viser her i stor grad til Etat for landbruk sin uttale datert 04.11.2022. Etat for landbruk viser til en rekke historiske bilder og at omr\u00e5det tiltakene er p\u00e5 har v\u00e6rt brukt delvis til beite og delvis var dekket av skog. Uttalen ansees som tilstrekkelig dokumentasjon, og det vil kreve en tillatelse etter jordloven \u00a7 9 for \u00e5 omdisponere dyrket/dyrkbar jord p\u00e5 eiendommen. En slik s\u00f8knad sendes til og behandles av Etat for landbruk. 4. Konklusjon Vedtaket datert 21.04.2023 opprettholdes. Klagen tas ikke til f\u00f8lge. Vedlegg: 1. Oversiktskart 2. Oversiktsfoto 3. Situasjonskart 4. Klage datert 12.05.2023 5. Avslag datert 21.04.2023 6. Uttale fra Bymilj\u00f8etaten datert 03.11.2022 7. Uttale fra Etat for landbruk datert 04.11.2023 8. Vedtak fra Fylkeskommunen, vei 9. S\u00f8knad og diverse dokumenter 10. S\u00f8knad om dispensasjoner 11. Tegninger Saksnummer KLAGE-2023/15105 Side 6 av 6 "
}