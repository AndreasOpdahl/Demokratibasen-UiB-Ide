{
  "dokument_id": "cb0bd4a0-851b-542d-bbf9-83ec730e0c27",
  "doc_type": "case_attachment",
  "kommune": 4601,
  "tittel": "Fagnotat, datert 14.11.24.",
  "url": "https://bergen.kommune.no/politikere-utvalg/api/fil/bk360/11234361/Fagnotat-datert-14-11-24-",
  "tekst": " cc_Virksomhet Til Fagnotat BBU - Seksjon klima, milj\u00f8 og samfunn V\u00e5r referanse: 2024/03502-54 (Arbeidssted) Sakshandsamar: Solveig Midttun Dato: 14. november 2024 Fr\u00e5 Bymilj\u00f8etaten Fagnotat fr\u00e5 Bymilj\u00f8etaten, dagsett 14.11.2024: Framforhandla utbyggingsavtale Mindemyren, Minde all\u00e9 35 Kva saka gjeld: Bakgrunn Bymilj\u00f8etaten har framforhandla utbyggingsavtale med Frydenb\u00f8 Minde AS, Vestland fylkeskommune og Statens vegvesen, etter plan- og bygningslova (pbl) kapittel 17. Avtaleprosessen og det foresl\u00e5tte avtaleoppsettet avvik noko fr\u00e5 normalen. Dette er gjort for \u00e5 kome utbyggjar i m\u00f8te, slik at fremdrifta deira ikkje blir forsinka. L\u00f8ysningane er skildra under. Den framforhandla utbyggingsavtala, vedlagt, er knytt til tre oms\u00f8kte bruksendingar innanfor Frydenb\u00f8 Minde AS sin eigedom gnr. 159, bnr. 53, med adresse Minde all\u00e9 35. Eigedomen er lokalisert i nordlege del av Mindemyren, omtrent mellom Fj\u00f8sangerveien og bybanestoppet Mindemyren \u2013 sj\u00e5 Figur 1 under. Eigedomen utgjer del av S14 i omr\u00e5dereguleringsplan for Mindemyren, med planid. 61140000 (\u00abomr\u00e5dereguleringa\u00bb i det vidare). Det p\u00e5g\u00e5r detaljregulering av feltet, i planid. 66350000, kor eigedomen langt p\u00e5 veg er foresl\u00e5tt regulert til kombinert bygg- og anleggsform\u00e5l. Utbyggingsavtala fastset partane sitt ansvar for finansiering og realisering av gjenst\u00e5ande infrastrukturtiltak fastsett som felles rekkjef\u00f8lgjekrav for Mindemyren, i \u00a7 3.1 i f\u00f8resegnene til omr\u00e5dereguleringa. Infrastrukturtiltaka har i hovudsak bl\u00e5gr\u00f8ne eller samferdselsform\u00e5l, og m\u00e5 vere \u00abopparbeidet eller sikret opparbeidet\u00bb f\u00f8r det kan bli igangsetjingsl\u00f8yve til tiltak som til d\u00f8mes bruksendringar. Planf\u00f8resegnene \u00a7 3.2 fastset at alternativet \u00absikret opparbeidet\u00bb mellom anna kan bli innfridd ved at tiltakshavar inng\u00e5r og innfrir pliktene Figur 1: Utklipp fr\u00e5 arealplankartet for sine i utbyggingsavtale. Mindemyren nord, jf. planid. 61140000.Raud sirkel illustrerer Minde all\u00e9 35. Utbyggingsavtala \u2013 Formalitetar og innhald Fj\u00f8sangervegen er langsg\u00e5ande vest for I tr\u00e5d med plan- og bygningslova \u00a7 17-4 f\u00f8rste ledd eigedomen og planomr\u00e5det elles. Solheimsvatnet viser oppe, mot h\u00f8gre. kunngjorde Bergen kommune oppstart av forhandlingar om utbyggingsavtaler innanfor omr\u00e5dereguleringa for Mindemyren den 31.10.2010. Den framforhandla utbyggingsavtala med Frydeb\u00f8 Minde AS var utlagt til offentleg ettersyn i perioden 5.9.2024 \u2013 5.10.2024, utan at det kom merknader til avtala. Dette er den \u00e5ttande utbyggingsavtala innanfor omr\u00e5dereguleringa for Mindemyren. Hovudprinsippet i avtala er at Frydenb\u00f8 Minde AS pliktar \u00e5 betale eit anleggsbidrag tilsvarande sin relative del av den gjenst\u00e5ande tekniske og bl\u00e5gr\u00f8ne infrastrukturen p\u00e5 Mindemyren. Dei offentlege avtalepartane har p\u00e5 si side sitt respektive ansvar knytt til realiseringa av tiltaka Anleggsbidraget er tufta p\u00e5 f\u00f8lgjande f\u00f8resetnadar: - Kostnadsoverslag for dei gjenst\u00e5ande felles infrastrukturtiltaka i omr\u00e5dereguleringa - Venta kostnadar knytt til \u00e5 gjennomf\u00f8re dei nemnde infrastrukturtiltaka, som felt S14 har rekkjef\u00f8lgjekrav om - Ansl\u00e5tt utbyggingspotensial innanfor omr\u00e5dereguleringa; 550 000 m2 BRA - Venta finansieringsbidrag, fr\u00e5 private utbyggjarar og offentlege styresmakter, for \u00e5 gjennomf\u00f8re infrastrukturtiltaka Frydenb\u00f8 Minde AS skal betale eit anleggsbidrag per m2 BRA selskapet bruksendrar p\u00e5 kr 2 400 ekskl. mva. per 4. kvartal 2021, med tillegg av indeksregulering. Anleggsbidrags- summen er bestemt av bystyret i sak 84/23. Totalt utgjer anleggsbidraget i overkant av 15 MNOK, f\u00f8r indeksregulering, d\u00e5 selskapet samla har s\u00f8kt om \u00e5 bruksendre 6 256 m2 BRA. Utbyggingsavtala er framforhandla p\u00e5 Frydenb\u00f8 Minde AS sitt initiativ. Bymilj\u00f8etaten gjer spesielt merksam p\u00e5 at selskapet likevel har vore tydeleg p\u00e5 at det meiner det ikkje er grunnlag for \u00e5 gjere gjeldande den nemnde rekkjef\u00f8lgjef\u00f8resegna i \u00a7 3.1 i omr\u00e5dereguleringa for bruksendringane selskapet har s\u00f8kt om. Dette kjem fr\u00e5 av utbyggingsavtala pkt. 6.2. Her er det ogs\u00e5 fastsett at Frydenb\u00f8 Minde AS har gjort synspunktet gjeldande i dei aktuelle byggesaksprosessane, under dette s\u00f8kt om dispensasjon fr\u00e5 kravet. Same stad er det fastsett at Frydenb\u00f8 Minde AS si grunngjeving for \u00e5 inng\u00e5 utbyggingsavtala er realisering av dei oms\u00f8kte bruksendringane, uavhengig av resultatet i p\u00e5g\u00e5ande byggesaker og eventuelle etterf\u00f8lgjande prosessar. Dei p\u00e5g\u00e5ande byggesaks-/klageprosessane, og Frydenb\u00f8 Minde AS sine nemnde utgangspunkt for avtaleforhandlingane, gjer at forfallsfristane for selskapet si innbetaling av anleggsbidrag er utsett i tid. Forfallsfristen for byggesaka som gjeld bruksendring med tanke p\u00e5 leigetakaren Signo Dokken1, er samsvarande med byutviklingsbyr\u00e5den sitt fullmaktsvedtak 9.4.20242 i samband med mottatt klage. Forfallsfristane for dei to andre sakene er relatert til utfallet av byggesaksprosessane, kor forfallsfristen seinast er fem veker etter at Statsforvaltaren sitt endelege vedtak har kome fram til Frydenb\u00f8 Minde AS \u2013 med mindre anna blir bestemt i byggesaksprosessen. Dei s\u00e6rskilte forfallsfristane i avtala pkt. 7.2.1 er i pkt. 7.3 gjort avhengig av det vert stilt p\u00e5kravsgaranti fr\u00e5 bankinstitusjon for anleggsbidraget, inkludert tillegg for venta indeksregulering. Handelsbanken stilte 14.10.2024 p\u00e5kravsgaranti for det avtalte bel\u00f8pet. Garantilengda viste seg \u00e5 vere vesentleg kortare enn den framforhandla utbyggingsavtala fastset. Av denne grunn og omsynet til dei offentlege avtalepartane sin \u00f8konomiske risiko, fann Bymilj\u00f8etaten ikkje \u00e5 kunne akseptere garantien. Frydenb\u00f8 Minde AS og Bymilj\u00f8etaten inngjekk etter dette ei tilleggsavtale, vedlagt, som inneber ei tilf\u00f8ying til utbyggingsavtala pkt. 7.2.1 andre avsnitt. I praksis fastset tillegget at forfallsfristen for anleggsbidraget er seinast tre m\u00e5nader f\u00f8r utl\u00f8pet av den framlagde garantien, jf. tilleggsavtala pkt. 2. Held ikkje Frydenb\u00f8 Minde AS denne forfallsfristen kan kommunen gjere betalingsplikta gjeldande, og om n\u00f8dvendig krevje aktuelt garantibel\u00f8pet utbetalt - f\u00f8r utl\u00f8pet av garantitida. Bakgrunnen for tilleggsavtala er at Frydenb\u00f8 Minde AS, som f\u00f8lgje av utilfredsstillande tryggleiksstilling, ikkje fylte vilk\u00e5ra for \u00e5 f\u00e5 innvilga s\u00f8knad om mellombels bruksl\u00f8yve for eitt av tiltaka utbyggingsavtala gjeld. Initiativet til tilleggsavtala grunngav Frydenb\u00f8 Minde AS 1 Jf. Plan- og bygningsetaten sitt saksnr. BYGG-2023/16441 2 Jf. Bk360-referanse 2024/05737-9 med at alternativet \u2013 \u00e5 skaffe til vege ein fullgod garanti \u2013 ville ta lenger tid enn \u00e5 bli samde om ei tilleggsavtale. Med tanke p\u00e5 tidsaspektet viste Frydenb\u00f8 Minde AS til tapte leigeinntekter som ein reell konsekvens for selskapet. Ved \u00e5 fastsetje ein siste forfallsfrist for Frydenb\u00f8 Minde AS sitt samla anleggsbidrag, f\u00f8r utl\u00f8pet av garantitida, reparerer tilleggsavtala mangelen ved garantien av 14.10.2024. Tilleggsavtala gir dei offentlege partane tilstrekkeleg tryggleik for anleggsbidraget Frydenb\u00f8 Minde AS pliktar \u00e5 betale. Dette, samanhalde med omsynet til Frydenb\u00f8 Minde AS og deira leigetakar, gjer at Bymilj\u00f8etaten aksepterte l\u00f8ysinga med tilleggsavtala. Spesielt for denne utbyggingsavtala er ogs\u00e5 at partane er einige om at avtala vert heilt eller delvis terminert dersom det omdiskuterte rekkjef\u00f8lgjekravet skulle falle vekk i relasjon til ein eller fleire av dei tre tiltaka Frydenb\u00f8 Minde AS har s\u00f8kt om. Dette kjem fram av og er n\u00e6rare regulert i utbyggingsavtala pkt. 16. Dei offentlege partane har siste frist for \u00e5 oppfylle sine plikter etter avtala innan 2050, jf. pkt. 9 i utbyggingsavtala. Fristen heng saman med venta tidshorisont for transformasjonen av Mindemyren. Vert ikkje infrastrukturtiltaka realisert innan denne fristen, avgjer avtala at Frydenb\u00f8 Minde AS skal f\u00e5 innbetalt anleggsbidrag tilbakebetalt Fagetaten si vurdering: Pbl \u00a7 17-3 tredje ledd gir rammene for innhaldet i utbyggingsavtala med Frydenb\u00f8 Minde AS. Infrastrukturtiltaka omfatta av avtala er fastsett som rekkjef\u00f8lgjekrav for Frydenb\u00f8 Minde AS sin eigedom innanfor felt S14, og er vurdert som n\u00f8dvendige for \u00e5 gjennomf\u00f8re planen. Avtala m\u00e5 ogs\u00e5 vere samh\u00f8veleg. Ser vi Frydenb\u00f8 Minde AS sine tiltak opp mot kommunen og dei andre offentlege avtalepartane sine respektive plikter etter avtala, og dei offentlege avtalepartane sine ytingar for \u00e5 f\u00e5 gjennomf\u00f8rt dei felles infrastrukturtiltak p\u00e5 Mindemyren elles, meiner vi avtala er samh\u00f8veleg og balansert. I tillegg til \u00e5 ha eit omfattande realiseringsansvar, viser vi til at tiltaka er f\u00f8resett delfinansiert gjennom offentlege bidrag. Vidare oppfattar vi at avtala er samh\u00f8veleg ved at storleiken p\u00e5 anleggsbidraget speglar omfanget av utbyggingsprosjektet, sett opp mot kva venta p\u00e5kjenning utbygginga vil ha p\u00e5 infrastrukturtiltaka. Etter dette meiner Bymilj\u00f8etaten at innhaldet i den framforhandla utbyggingsavtala er innanfor rammene i pbl \u00a7 17-3 tredje ledd. N\u00e5r det gjeld avtala si s\u00e6rskilde regulering av forfallsfristane for Frydenb\u00f8 Minde AS sitt anleggsbidrag, er bruksendringss\u00f8knadane utbyggingsavtala er knytt til i forvaltingsprosessar som langt p\u00e5 veg har fristar for sakshandsaming og klage. Dette gjer at sakene vil f\u00e5 si avgjerd innanfor avgrensa tidshorisontar. Partane f\u00e5r d\u00e5 p\u00e5 det reine om anleggsbidraget skal betalast og n\u00e5r dei ulike forfallsfristane i s\u00e5 fall trer inn. Tilleggsavtala gjer at siste forfallsfrist er 30.9.2024. Vidare reknar vi utbyggarinnspelet, om at det st\u00e5r fram som lite praktisk og \u00f8konomisk potensielt \u00e5 m\u00e5tte gjere ei eller fleire tilbakebetalingar av innbetalt anleggsbidrag, som sakleg. Innspelet er vurdert som spesielt relevant sett til den nemnde, avgrensa tidshorisonten, og vil kunne gjere at b\u00e5de den private parten og Bymilj\u00f8etaten sparar det som kan vise seg \u00e5 bli un\u00f8dvendig administrativt arbeid. Elles inneber avtala pkt. 7.3 at garantibel\u00f8pet vil forfalle ved dei offentlege avtalepartane sitt p\u00e5krav. Garantiforma gjer dessutan at det er Frydenb\u00f8 Minde AS som ber prosessrisikoen dersom selskapet meiner det ikkje skulle vere grunnlag for ei garantiutbetaling. Dei to sistnemnde forholda gjer at Bymilj\u00f8etaten oppfattar den s\u00e6rskilte reguleringa av forfallsfristen \u00e5 innebere liten risiko for dei offentlege avtalepartane. Etter ei samla vurdering, kor nemnde forhold har blitt tillagt spesiell vekt, har Bymilj\u00f8etaten kome til at vi kan tilr\u00e5 at Bergen kommune i denne utbyggingsavtala aksepterer eit unntak med utsett forfallsfrist. Vestland fylkeskommune og Statens vegvesen har akseptert Frydenb\u00f8 Minde AS sitt atterhald om terminering av avtala ved eventuelt bortfall av rekkjef\u00f8lgjekrava for ein eller fleire av dei oms\u00f8kte bruksendringane. Bymilj\u00f8etaten tilr\u00e5r at Bergen kommune gir tilsvarande aksept, for \u00e5 leggje til rette for at Frydenb\u00f8 Minde AS si \u00f8nskja utbygging kan finne stad. Eit sentralt moment i vurderinga v\u00e5r har vore at byggesakene er i prosess og venteleg vil f\u00e5 si avklaring i overskodeleg framtid. Vidare fastset avtala pkt. 16 at Frydenb\u00f8 Minde AS m\u00e5 ta eventuelle rettslege skritt seinast tre m\u00e5nader etter at Statsforvalteren har treft endeleg vedtak i dei respektive sakene. Dette gjer at eventuelle rettslege prosessar ogs\u00e5 vil skje innan rimeleg tid. Fagetaten si tilr\u00e5ding: 1. Byr\u00e5det godkjenner den framforhandla utbyggingsavtala for delar av Minde all\u00e9 35, med Frydenb\u00f8 Minde AS, Vestland fylkeskommune og Statens vegvesen. 2. Byr\u00e5d for byutvikling blir delegert fullmakt til \u00e5 signere utbyggingsavtala p\u00e5 Bergen kommune sine vegne. Med helsing Bymilj\u00f8etaten Lise Reinertsen Geir Haveraaen Etatsdirekt\u00f8r Avdelingsleiar Dokumentet er godkjent elektronisk. Vedlegg: - Framforhandla utbyggingsavtale, signert 26.9.2024. - Tilleggsavtale til utbyggingsavtale for delar av Minde all\u00e9 35, signert 23.10.2024 "
}