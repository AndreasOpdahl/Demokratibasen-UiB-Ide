{
  "dokument_id": "903d13b0-0dbd-57b9-877d-46c40a25451e",
  "doc_type": "case_presentation",
  "kommune": 5501,
  "tittel": "Handlingsplan for uterom ved kommunale barnehager 2025- 2029",
  "url": "https://innsyn.tromso.kommune.no/application/getMoteDokument?dokid=2001961620",
  "tekst": "Arkivsaksnr. 25/01513-1 Saksbehandler Elisabeth Pettersen Saksgang M\u00f8tedato Oppvekst- og utdanningsutvalget 28.02.2025 10/25 Milj\u00f8-, idrett-, kultur- og 25.02.2025 23/25 samfunnsutviklingsutvalget Kommunalt r\u00e5d for mennesker med nedsatt 21.02.2025 12/25 funksjonsevne Likestillingsutvalget 20.02.2025 Handlingsplan for uterom ved kommunale barnehager 2025- 2029 Kommunedirekt\u00f8rens innstilling til vedtak: Handlingsplan for uterom ved kommunale barnehager 2025- 2029 vedtas. Stig Tore Johnsen Mette Moh\u00e5g Kommunedirekt\u00f8r Avdelingsdirekt\u00f8r for bymilj\u00f8 1 Hva saken gjelder Statistikk viser at de fleste barn tilbringer 41 timer eller mer i uken i barnehagen (Statistisk sentralbyr\u00e5). Den norske barnehagen har en sterk tradisjon for \u00e5 tilbringe tid ute hver dag. F\u00f8rst og fremst er uteomr\u00e5dene barnas fristed og en arena for lek, samt at de har betydning for fysisk aktivitet og motorisk utvikling. Dette er ogs\u00e5 noe som barnehageloven og rammeplanen for barnehagen (Kunnskapsdepartementet, 2017) vektlegger og legger f\u00f8ringer for. Barnehagenes porter st\u00e5r \u00e5pne ogs\u00e5 etter stengetid og spiller en rolle som leke- og aktivitetsanlegg i n\u00e6rmilj\u00f8et de ligger i. Eller som sm\u00e5 \u00abpusterom\u00bb i bybildet. Handlingsplan for uterom ved kommunale barnehager 2025- 2029 omhandler st\u00f8rre oppgraderinger av Troms\u00f8 kommunes kommunale barnehager. Det er utarbeidet forslag til hvilke barnehager som b\u00f8r prioriteres for oppgradering i 2025 og i \u00f8konomiplanperiode 2026- 2029. Troms\u00f8 kommune har et etterslep p\u00e5 oppgradering av sine barnehager og det foresl\u00e5s at det satses p\u00e5 \u00e5 oppgradere barnehagene med status \u00abStor behov for tiltak\u00bb. Flere av uterommene i kommunens eldste barnehager b\u00e6rer preg av \u00e5 v\u00e6re betydelig slitt, men ogs\u00e5 uterom ved nyere barnehager har betydelige mangler. Uterommene tilfredsstiller ikke dagens standard. Saksutredning Handlingsplanen tar i hovedsak for seg hva som er gode kvaliteter for et uterom ved en barnehage i Troms\u00f8, noe som danner grunnlag for vurderingene av de enkelte barnehagene og som grunnlag for hva som skal vektlegges i de konkrete opparbeidelsene. Det er utarbeidet en statusrapport for alle de 34 kommunale barnehagene i kommunen, se vedlegg \u00abStatusrapport uterom ved kommunale barnehager i Troms\u00f8 kommune 2024\u00bb der alle barnehagene har blitt befart og vurdert av landskapsarkitekt. Bilder tatt under befaringer til statusrapporten er gjort i godt v\u00e6r og viser ikke et representativt bilde av barnehagenes utfordringer. Statusrapporten ligger ogs\u00e5 til grunn for den faglige vurderingen av utearealene, samt prioritering av oppgradering. Vurderinger er gjort av Park, idrett og friluft i samarbeid med barnehagenes enhetsledere, Oppvekst, utdanning og kultur, Byggdrift, Byggforvaltning og Milj\u00f8rettet helsevern. 2 Barnehager med stort behov for tiltak Barnehagene som kommer d\u00e5rligst ut, ut ifra areal per barnehageplass, teknisk tilstand, arkitektoniske kvaliteter og tilleggsinformasjon fra ulike enheter i kommunen er markert ut som en egen gruppe, \u00abStort behov for tiltak\u00bb, som innbefatter tolv barnehager. Barnehagene er listet opp etter poengsum der laveste poengsum betyr laveste vurderte kvalitet, men lista er dynamisk og andre faktorer kan p\u00e5virke den endelig prioritering. Andre faktorer kan v\u00e6re at det m\u00e5 gj\u00f8res en renovering som er n\u00f8dvendig for driften og som er fornuftig \u00e5 koble til dette prosjektet, at en barnehage legges ned etc. Barnehage Poengsum Bymyra 45,3 Fjellvegen 46,7 Skjelnan 49,4 Kvamstykket 50,2 Storvollen 50,8 Lunheim 52,2 Eidhaugen 52,3 Sommereng 52,5 Kjosen 52,5 Solneset 54,4 Kroken 54,5 Tromsdalen 55,3 Uterom ved Bymyra og Skjelnan barnehager planlegges som f\u00f8rste barnehager som skal oppgraderes. Grunnen til at Skjelnan prioriteres tross lavere poengsum enn Fjellvegen er at deler av Skjelnan barnehage er under planlegging for renovering p\u00e5 grunn av skader i grunnen knyttet til grunnarbeider gjort utenfor barnehagens eiendom. Renovering av hele uteomr\u00e5det ved Skjelnan barnehage b\u00f8r av dette hensynet prioriteres h\u00f8yt slik at igangsatt prosjekt og dette prosjektet koordineres. Det er allerede prosjektert ut l\u00f8sninger for disse to uterommene og det arbeides med \u00e5 innhente entrepren\u00f8r v\u00e5ren 2025. Tromsdalen barnehage planlegges som en del av nye Tromsdalen oppvekstsenter som det f\u00f8lger egne investeringsmidler til. Det er sannsynlig at Tromsdalen barnehage vil utg\u00e5 fra denne prioriteringslista om det ikke dukker opp nye forhold som gj\u00f8r at den m\u00e5 renoveres. Det arbeides med en ny barnehage- og skolestrukturplan og dette arbeidet vil ha en p\u00e5virkning p\u00e5 fremtidige prioritering av prosjekter for uterommene i barnehagene. \u00d8konomi I Handling- og \u00f8konomiplan 2025 er det vedtatt 4 millioner kroner til prosjektet Uterom barnehager. Erfaringstall for senere \u00e5rs oppgraderinger av prosjekter med tilsvarene st\u00f8rrelse viser at en tiln\u00e6rmet heloppgradering av et uterom med tilsvarende st\u00f8rrelse vil koste ca. 4 millioner kroner per barnehage inkludert prosjekteringsmidler. P\u00e5 grunn av etterslep p\u00e5 oppgraderinger av barnehager og at uterommene ikke tilfredsstiller dagens standard ser kommunedirekt\u00f8ren behovet for \u00e5 ruste opp to barnehager i \u00e5ret, og vil derfor vurdere muligheter for \u00f8kning i fremtidige handlingsplaner. Dette vil ogs\u00e5 avhenge av resultatet av barnehage- og skolebehovsplanen. 3 Konklusjon Handlingsplan for uterom ved kommunale barnehager 2025- 2029 vedtas. Vedtakskompetanse Oppvekst- og utdanningsutvalget. Vedlegg Statusrapport uterom ved kommunale barnehager i Troms\u00f8 kommune 2024 Handlingsplan for uterom ved kommunale barnehager 2025-2029 4 "
}