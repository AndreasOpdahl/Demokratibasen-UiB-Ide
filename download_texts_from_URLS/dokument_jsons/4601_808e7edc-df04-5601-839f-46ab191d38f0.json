{
  "dokument_id": "808e7edc-df04-5601-839f-46ab191d38f0",
  "doc_type": "case_attachment",
  "kommune": 4601,
  "tittel": "_ KLAGE-2023_10876-14 Stadfesting gnr 119 bnr 449 klagesak 1110903_1_1",
  "url": "https://bergen.kommune.no/politikere-utvalg/api/fil/bk360/9862284/-KLAGE-2023-10876-14-Stadfesting-gnr-119-bnr-449-klagesak-1110903-1-1",
  "tekst": " V\u00e5r dato: V\u00e5r ref: 22.12.2023 2023/15996 Deres dato: Deres ref: 23.10.2023 UTHEIM ARKITEKTER AS Saksbehandler, innvalgstelefon c/o Sebastian Uthaug c/o Ingrid Jordheim Hilde Skogli, 5557 2363 Heimdalsgata 28B 0561 OSLO Bergen kommune - gbnr. 119/449 Grimseidvegen 7C - nybygg garasje og anleggelse av forst\u00f8tningsmur Vi viser til oversendelse av klagesak fra Bergen kommune, mottatt her den 23.10.2023. Vedtak: Statsforvalteren stadfester Bergen kommune sitt vedtak av 25.01.2023. Sakens bakgrunn Den 25.01.2023 ga Bergen kommune avslag p\u00e5 s\u00f8knad om terrengendring, st\u00f8ttemurer, rivning av uthus, samt oppf\u00f8ring av garasje, p\u00e5 gbnr. 119/449. S\u00f8knaden er avsl\u00e5tt p\u00e5 bakgrunn av plan- og bygningsloven (pbl) \u00a7 29-2 om visuelle kvaliteter, pbl \u00a7 29-4 om avstand til nabogrense, samt KPA2018 \u00a7 3 om plankrav. Vedtaket ble p\u00e5klaget av Utheim Arkitekter AS, p\u00e5 vegne av tiltakshaver Bj\u00f8rn Rune Heen, ved brev datert 08.02.2023. Klager \u00f8nsker at saken gjen\u00e5pnes, og at de f\u00e5r mulighet til \u00e5 omprosjektere tiltaket slik at garasjen ikke lenger inng\u00e5r i prosjektet. Vi viser til klagen i sin helhet. Klagesaken ble behandlet av utvalg for milj\u00f8 og byutvikling i m\u00f8te den 16.10.2023, under sak 374/23. Klagen ble ikke tatt til f\u00f8lge. Saken ble etter dette sendt til Statsforvalteren for endelig avgj\u00f8relse. Vi viser ellers til sakens dokumenter, som vi forutsetter at partene er kjent med. Statsforvalteren finner saken tilstrekkelig opplyst, jf. forvaltningsloven (fvl) \u00a7 33 siste ledd. Regelverk Forvaltningsloven gjelder for Statsforvalterens saksbehandling, jf. plan- og bygningsloven (pbl) \u00a7 1-9 f\u00f8rste ledd. Statsforvalteren har kompetanse til \u00e5 pr\u00f8ve alle sider av saken, herunder ogs\u00e5 nye omstendigheter, jf. fvl \u00a7 34. Ved pr\u00f8vingen av forvaltningens frie skj\u00f8nn skal Statsforvalteren legge stor vekt p\u00e5 hensynet til det kommunale selvstyret, jf. fvl \u00a7 34 andre ledd. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Statens hus, Kaigaten 9, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/4 Planstatus Eiendommen er ikke regulert, og er i KPA2018 vist som sentrumsform\u00e5l/byfortettingssone, innenfor hensynssonene r\u00f8d og gul vegst\u00f8y. Tiltaket krever dispensasjon fra KPA2018 \u00a7 3 om plankrav og pbl \u00a7 29-4 om avstand til nabogrense. Det kreves ogs\u00e5 dispensasjon fra vegloven \u00a7 29 om byggegrense mot offentlig veg. Krav til tiltakets visuelle kvaliteter Det f\u00f8lger av pbl \u00a7 29-2 at \u00ab[e]thvert tiltak etter kapittel 20 skal prosjekteres og utf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering. Ved tiltak som knytter seg til et eksisterende byggverks ytre, kan kommunen i vurderingen legge vekt p\u00e5 hensynet til viktige historiske, arkitektoniske og andre kulturelle verdier.\u00bb Bestemmelsen m\u00e5 leses i lys av pbl \u00a7 29-1 som fastsetter et overordnet krav om god arkitektonisk utforming for byggetiltak etter loven. Et tiltak skal ha gode visuelle kvaliteter i seg selv, samtidig som det skal harmonere med omgivelsene. Form\u00e5let bak bestemmelsen er blant annet \u00e5 ivareta omr\u00e5dets enhetlige og naturlige utforming. Betydningen av bestemmelsen m\u00e5 ses i lys av form\u00e5lsbestemmelsen i pbl \u00a7 1-1 femte ledd hvor hensynet til estetisk utforming av omgivelsene er fremhevet som et overordnet form\u00e5l som skal ivaretas i den enkelte byggesak. I forarbeidene til plan- og bygningsloven er visuelle kvaliteter beskrevet som et samspill mellom byggverkets volum og h\u00f8yde samt fasadeuttrykk, jf. Ot.prp.nr. 45 (2007-2008) side 341. Hva som er \u00abgode visuelle kvaliteter\u00bb, m\u00e5 tolkes relativt n\u00e5r det gjelder tiltakets st\u00f8rrelse og synlighet. Vurderingen av tiltakets visuelle kvaliteter skal ogs\u00e5 gj\u00f8res i lys av b\u00e5de omkringliggende bygningsmilj\u00f8 og naturmilj\u00f8. Byggeskikken i omr\u00e5det, s\u00e5 vel som landskapsbildet, vil derfor kunne v\u00e6re faktorer i vurderingen, jf. Ot.prp.nr.45 (2007-08) side 342. Videre m\u00e5 det tas hensyn til om tiltaket plasseres i et str\u00f8k med s\u00e6rlig historisk eller kulturell interesse, jf. forarbeidene. N\u00e5r det gjelder vurdering av gode visuelle kvaliteter, f\u00f8lger det av forarbeidene at \u00ab[d]e lokale bygningsmyndigheter m\u00e5 anses best egnet til \u00e5 foreta den skj\u00f8nnsmessige vurderingen, basert p\u00e5 lokal byggeskikk og lokalpolitisk styring av den visuelle utviklingen i kommunen.\u00bb jf. Ot.prp. nr. 45 (2007-2008) pkt. 19.5.1. Det ovennevnte inneb\u00e6rer at kommunen er funnet \u00e5 v\u00e6re best egnet til \u00e5 vurdere hva som er gode visuelle kvaliteter p\u00e5 et oms\u00f8kt tiltak etter plan- og bygningsloven. Etter fvl \u00a7 34 andre ledd f\u00f8rste punktum kan Statsforvalteren som klageinstans \u00abpr\u00f8ve alle sider av saken.\u00bb Som klageinstans skal en likevel legge stor vekt p\u00e5 hensynet til det kommunale selvstyret ved pr\u00f8ving av det frie skj\u00f8nn, jf. fvl \u00a7 34 andre ledd tredje punktum. Det f\u00f8lger i den sammenheng av forarbeidene til fvl \u00a7 34 at \u00ab[r]egelen utformes som en standardregel, noe som inneb\u00e6rer at den kan tilpasses de ulike omr\u00e5dene alt etter i hvor sterk grad hensynet til det kommunale selvstyret gj\u00f8r seg gjeldende.\u00bb jf. Ot.prp. nr. 51 (1995-1996) s. 41. Statsforvalterens vurdering Tiltakets visuelle kvaliteter Den oms\u00f8kte garasjen er utformet med en bredde p\u00e5 4,6 meter, en lengde p\u00e5 10 meter, og en h\u00f8yde p\u00e5 6 meter. Takvinkel er p\u00e5 34 grader og m\u00e5lbart loft p\u00e5 37,7m3. Litt under halvparten av hovedplanet er avsatt til verksted p\u00e5 20,7m2, og resten er garasje p\u00e5 23m2. P\u00e5 loftet er det planlagt lager, og trapp opp til loftet er prosjektert p\u00e5 utsiden. Side: 3/4 Situasjonsplan og tegninger av garasjen: Kommunen vurderer at bestemmelsen om visuelle kvaliteter ikke er ivaretatt for oms\u00f8kte tiltak, jf. pbl \u00a7 29-2. I vurderingen har de vist til at garasjen skiller seg ut fra omgivelsene, b\u00e5de i st\u00f8rrelse og h\u00f8yde. I tillegg er den utvendige trappen med p\u00e5 \u00e5 forsterke st\u00f8rrelsen p\u00e5 bygget. Kommunen viser til at garasjen ligger i et tettbygget boligomr\u00e5de, der eksisterende garasjer stort sett er sm\u00e5, med areal p\u00e5 under 30 m2, i \u00e9n etasje og uten loft. Statsforvalteren har ikke vesentlige merknader til kommunens vurdering, jf. pbl \u00a7\u00a7 29-1 og 29-2. Vi finner at vurderingen som kommunen har gjort av tiltakets visuelle kvaliteter er konkret og saklig begrunnet, og vi finner ikke grunnlag for \u00e5 sette vurderingen til side. Vi vil videre vise til at vi legger stor vekt p\u00e5 hensynet til det kommunale selvstyret ved pr\u00f8vingen av det frie skj\u00f8nnet, jf. fvl \u00a7 34. Da s\u00f8knaden uansett m\u00e5 avsl\u00e5s p\u00e5 bakgrunn av lovens krav til visuelle kvaliteter ikke er oppfylt, finner vi ikke grunn til \u00e5 ta stilling til andre eventuelle avslagshjemler. Vi vil likevel for ordens skyld vise til tiltaket krever dispensasjon b\u00e5de fra plankravet i KPA2018 \u00a7 3 og avstandsbestemmelsen i pbl \u00a7 29-4, da garasjen ligger 1 meter fra nabogrense. Det fremg\u00e5r at dispensasjon ikke er oms\u00f8kt, jf. \u00a7 19-1. Verken kommunen eller Statsforvalteren kan ta stilling til sp\u00f8rsm\u00e5let om dispensasjon n\u00e5r det ikke er s\u00f8kt om dette. Tiltaket krever ogs\u00e5 dispensasjon fra vegloven \u00a7 29, byggegrense langs offentlig veg. Ved eventuell ny s\u00f8knad m\u00e5 det foreligge dispensasjon fra vegloven \u00a7 29 fra Statens vegvesen, f\u00f8r det kan gis en eventuell tillatelse. Forslag til endringer av tiltaket i klagen/revidert s\u00f8knad Klager \u00f8nsker at det gis mulighet til \u00e5 omprosjektere tiltaket, slik at garasjen ikke lenger inng\u00e5r i prosjektet. Tiltaket omfatter da kun terrengendring, st\u00f8ttemurer og rivning av uthus. I fagnotat av 14.04.2023 viser kommunen til at det ikke er tvil om at terrengendring, st\u00f8ttemurer, rivning av uthus er en del av, og en forutsetning for, \u00e5 bygge garasjen. Det p\u00e5pekes at det ikke har v\u00e6rt grunnlag for \u00e5 vurdere de ulike tiltakene hver for seg. Kommunen kan heller ikke se at det er tilstrekkelig tegningsmateriale til \u00e5 vurdere terrengendring, st\u00f8ttemurer og rivning av uthus uten garasje. Etter kommunens vurdering er klagen i realiteten \u00e5 anse som en revidert s\u00f8knad, der deler Side: 4/4 av tiltaket tas vekk p\u00e5 bakgrunn av avslagsvedtaket. I bekreftelse p\u00e5 mottatt klage datert 15.03.2023 ble det fra kommunens side opplyst om at dersom klagen inneholder forslag til endringer av tiltaket, vil ikke disse bli behandlet i klageomgangen. Dersom endringene \u00f8nskes behandlet, m\u00e5 det sendes inn en ny, komplett s\u00f8knad. Statsforvalteren har ikke vesentlige merknader til dette. Dersom det er \u00f8nskelig \u00e5 f\u00e5 vurdert endringer p\u00e5 tiltaket, m\u00e5 det sendes inn ny komplett s\u00f8knad til kommunen. Andre forhold N\u00e5r det gjelder anf\u00f8rslene i klagen knyttet til at s\u00f8knad om dispensasjon fra vegloven \u00a7 29 ble sendt til feil instans, samt anf\u00f8rslene knyttet til ansvarsretter, viser vi til kommunens redegj\u00f8relse rundt disse forholdene under pkt. 3.1 i fagnotat datert 14.04.2023. Vi har ikke ytterligere merknader til dette. Oppsummering Etter en gjennomgang av saken har ikke Statsforvalteren funnet grunnlag for \u00e5 sette til side Bergen kommune sitt vedtak av 25.01.2023. Klagen har ikke f\u00f8rt frem. Statsforvalterens vedtak er endelig og kan ikke p\u00e5klages, jf. fvl \u00a7 28 tredje ledd. Med hilsen Anne Kjersti Sande Hilde Skogli fagdirekt\u00f8r seniorr\u00e5dgiver Dokumentet er elektronisk godkjent Kopi til: BERGEN KOMMUNE Postboks 7700 5020 BERGEN Bj\u00f8rn Rune Heen Grimseidvegen 7 C 5239 R\u00c5DAL "
}