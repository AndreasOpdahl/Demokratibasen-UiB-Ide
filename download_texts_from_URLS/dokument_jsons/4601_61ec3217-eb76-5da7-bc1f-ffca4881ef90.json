{
  "dokument_id": "61ec3217-eb76-5da7-bc1f-ffca4881ef90",
  "doc_type": "case_presentation",
  "kommune": 4601,
  "tittel": "Fana gnr 90 bnr 6 S\u00f8re Titlestad 95. Klage p\u00e5 settebyr\u00e5dens rammetillatelse til enebolig m.m.",
  "url": "https://bergen.kommune.no/politikere-utvalg/api/fil/bk360/10457025/Framstilling-Fana-gnr-90-bnr-6-Sore-Titlestad-95-Klage-pa-settebyradens-rammetillatelse-til-enebolig-m-m-",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/45816-7 Fana gnr 90 bnr 6 S\u00f8re Titlestad 95. Klage p\u00e5 settebyr\u00e5dens rammetillatelse til enebolig m.m. Hva saken gjelder: Saken gjelder klage p\u00e5 settebyr\u00e5dens f\u00f8rstegangsvedtak i byggesaksbehandlingen for etablering av enebolig (339 m2 BRA), carport med bod og overliggende terrasse (56 m2 BRA) samt tilh\u00f8rende utomhusanlegg. Vedtaket ble truffet av settebyr\u00e5den grunnet byr\u00e5d Christine Kahrs habilitet, og det ble gitt dispensasjon fra regulerte byggegrense med hensyn carportens plassering, jf. pbl. \u00a7 19-2. Rammetillatelsen er gitt p\u00e5 n\u00e6rmere vilk\u00e5r angitt i vedtakets pkt. 2. Rammetillatelsen er p\u00e5klaget av Vestland fylkeskommune v/ Infrastruktur og vei, Titlestadparken huseierforening v/ Hege Silden, Tormod Heldal (hjemmelshaver av S\u00f8re Titlestad 97) og Jan Ove og Anita Haugstad (hjemmelshaverne av S\u00f8re Titlestad 113). Tiltakshaver er Birger Morst\u00f8l Bygg og Snekkermester AS og ansvarlig s\u00f8ker er ABO Plan & Arkitektur. Eiendommen er i reguleringsplan 9130000 regulert til byggeomr\u00e5de for boliger med tilh\u00f8rende anlegg. I KPA 2018 er eiendommen visst som \u00f8vrig byggesone. Se vedtakets pkt. 3.1 for utfyllende planstatus. Alle n\u00f8dvendige dispensasjoner er oms\u00f8kt, jf. pbl. \u00a7 19-1. Ansvarlig s\u00f8ker opplyser at det er foretatt nabovarsling i samsvar med bestemmelsene i pbl. \u00a7 21-3, og det er mottatt merknad fra Jan Ove og Anita Haugstad (gbnr. 90/170), Laila Oksholm (gbnr. 90/171), Erik Furnes (gbnr. 90/173), Ole Ivar og Sandra Steinsland (gbnr. 90/174), Tormod Heldal og Edel Sundsteigen Heldal (gbnr. 90/180), Cathrine Johnsen Mjell (gbnr. 90/193), Titlestadparken huseierforening (gbnr. 90/227) og Vestland fylkeskommune (vei p\u00e5 gbnr. 96/719). Merknadene gjelder i hovedsak bygningens utforming, tradisjonelle naboulemper og utformingen av avkj\u00f8rsel til fylkeskommunal vei. Nabomerknadene, ansvarlig s\u00f8kers kommentarer og settebyr\u00e5dens vurderinger er gjengitt i vedtakets pkt. 3.2. Klage: Klagene og tilsvaret er samlet sett omfattende, og kun hovedpunktene angis i det f\u00f8lgende. Det vises for \u00f8vrig til klagen og tilsvaret i sin helhet. Klage fra Vestland fylkeskommune v/ Infrastruktur og vei Fylkeskommunen har tidligere gitt nabovarsel i saken og pekt p\u00e5 forhold i krysset til fylkesvegen og behovet for avb\u00f8tende tiltak. Fylkeskommunen viser til at bygningsmyndigheten skulle sendt saken p\u00e5 uttale til fylkeskommune, og har s\u00e5ledes ikke overholdt samordningsplikten sin i saksbehandlingen. Fylkeskommunen viser til at Krysset mellom Kvernabekkvegen og fylkesvegen er regulert i reguleringsplan 913000, men er ikke opparbeidet i henhold til reguleringsplanen. Det aktuelle krysset b\u00f8r derfor utbedres f\u00f8r det gis tillatelse til \u00f8kt trafikk. Videre viser fylkeskommunen til 1 at reguleringsplanen som er eldre enn 10 \u00e5r burde v\u00e6rt tatt opp til ny vurdering jf. pbl \u00a7 12-4 femte ledd, f\u00f8r det ble vurdert en ny tillatelse. Fylkeskommunen oppsummerer klagen slik: \u00abVi meiner det er gjort feil i handsaminga av saka: 1. Vestland fylkeskommune skulle vore h\u00f8yrt i saka. Det g\u00e5r kl\u00e5rt fram av brevet v\u00e5rt den 18.02.2022 at vi har interesser i saka, at vi har rett til \u00e5 uttale oss og at kommunen har samordningsplikta, jf. plan- og bygningslova \u00a7 21-5. Vi meiner kommunen her har brote samordningsplikta og ikkje gitt oss h\u00f8ve til \u00e5 uttale oss etter pbl \u00a7 19-1. 2. Vi meiner kommunen har gjort feil i sakshandsaminga si ved ikkje \u00e5 vurdere om planen er utdatert. Jf. pbl \u00a7 12-4. 3. Vi meiner kommunen kunne ha stilt vilk\u00e5r om tiltak for oppstramming av krysset i samband med rammel\u00f8yvet.\u00bb Klage fra Hege Silden p\u00e5 vegne av styret i Titlestadparken huseierforening Klager stiller seg undrende til hvem som har gitt erkl\u00e6ring til etablering av ny avkj\u00f8rsel, da styreleder mener at slik ikke er gitt. Videre mener klager at det er uheldig plassering av avkj\u00f8rsel med tanke p\u00e5 at barn aker i denne retningen. Klage fra Tormod Heldal Klager p\u00e5peker at avkj\u00f8rselen etableres p\u00e5 gangsti benyttet som akebakke, og vil endre bruken. I henhold til huseierforeningen skal slik endring inng\u00e5 i generalforsamlingens beslutning. Medlemmer i styret eller huseierforeningen har ikke mandat til \u00e5 samtykke. Klage fra Jan Ove og Anita Haugstad Klager p\u00e5peker det samme hva gjelder avkj\u00f8rselen. Videre bestrider klager byggets plassering i hj\u00f8rnet p\u00e5 tomten, og mener det er i strid med planens intensjon om at fellesomr\u00e5de F3 skal v\u00e6re et utsiktspunkt. Tilsvar fra ABO Plan og Arkitektur AS v/ \u00d8yvind Bugge Klagene g\u00e5r i hovedsak p\u00e5 trafikksikkerhet knyttet til avkj\u00f8rsel til privat vei og fra privat vei til offentlig vei. N\u00e5r det gjelder avkj\u00f8rsel til privat vei har vi anf\u00f8rt at den nye avkj\u00f8rselen er mer trafikksikker enn den gamle. Videre er dette forholdet behandlet og konkludert som del av byggesaksbehandlingen. Klagen fremsetter ikke nye forhold som vil kunne endre kommunens behandling. N\u00e5r det gjelder kryss mot offentlig vei anf\u00f8rer vi at det ikke foreligger grunnlag for \u00e5 kreve opparbeiding av krysset ettersom tiltaket ikke medf\u00f8rer \u00f8kt trafikal belastning. Ansvarlig s\u00f8ker mener f\u00f8lgelig rammetillatelsen m\u00e5 opprettholdes. Fagetatens vurdering og anbefaling: Plan- og bygningsetaten som fagetat anbefaler at en opprettholder settebyr\u00e5dens rammetillatelse. Fagetaten p\u00e5peker at det her er tale om \u00e5 gjenoppf\u00f8re nedbrent bolig, og at en ikke anser at krav til \u00e5 opparbeide offentlig trafikkomr\u00e5der blir utl\u00f8st av den grunn. Eiendommen anses av samme grunn allerede bebygget, og det er ikke hjemmel til \u00e5 kreve at en utbedrer krysset til fylkeskommunal vei. Det er heller ikke grunnlag for \u00e5 ta stilling til om planen i n\u00f8dvendig grad er oppdatert i forhold til infrastruktur. Det er herunder forutsatt at eiendommen allerede hadde en lovlig avkj\u00f8ringstillatelse da den ble etablert p\u00e5 80-tallet. N\u00e5r det gjelder endret avkj\u00f8rsel til privat vei, viser fagetaten til at eiendommen \u00e5penbart har n\u00f8dvendige veiretter. Sp\u00f8rsm\u00e5let er om tiltakshaver ogs\u00e5 har rett til \u00e5 endre p\u00e5koblingspunktet for avkj\u00f8rselen. Det er her tale om \u00e5 ta i bruk regulert felles avkj\u00f8rsel som ogs\u00e5 S\u00f8re Titlestad 97 bruker. Fagetaten mener at det er naturlig ut ifra det rettslige grunnlaget at en kan endre p\u00e5koblingspunkt, og det forhold at det foreligger en erkl\u00e6ring (som fremst\u00e5r \u00e5 v\u00e6re gjort uten fullmakt) p\u00e5 vegne av huseierforeningen endrer ikke fagetatens syn p\u00e5 saken. Det vises til fagetatens notat av 08.04.2024 i sin helhet. 2 \u00d8konomiske konsekvenser: Ikke relevant. Byr\u00e5dets vurdering og anbefaling/konklusjon: Byr\u00e5det har vurdert saken p\u00e5 nytt med bakgrunn i mottatt s\u00f8knad og sakens dokumenter ellers, og tiltrer med dette fagetatens vurderinger i vedlagt notat av 08.04.2024 i sin helhet. Byr\u00e5det er dermed kommet til at klagen ikke kan tas til f\u00f8lge. Byr\u00e5det vil likevel knytte enkelte kommentarer til innholdet i klagene. Eiendommens historikk Byr\u00e5det vil gj\u00f8re utvalgets medlemmer spesielt oppmerksom p\u00e5 at S\u00f8re Titlestad 95 ble totalskadet i forbindelse med boligbrann i mai 2016. Byr\u00e5det finner dette relevant i den grad en m\u00e5 regne eiendommen som bebygd i de n\u00e6rmere vurderingene, s\u00e6rskilt hva gjelder Fylkeskommunens klage. Fra f\u00f8r bestod eiendommen av en enebolig gitt ferdigattest i 1982. P\u00e5 dette tidspunktet var ikke omr\u00e5det regulert, og en forutsetter n\u00f8dvendigvis at det forel\u00e5 tillatelse til bruk av avkj\u00f8rsel til fylkeskommunal vei. I tillegg legger byr\u00e5det til grunn fagetatens utredninger om eiendommens veiretter. Utklipp fra flyfoto 2014 Utklipp fra flyfoto 2016 Utklipp fra flyfoto 2019 Klage fra Vestland fylkeskommune Byr\u00e5det har ingen bemerkninger til fagetatens vurderinger. Byr\u00e5det stiller seg ogs\u00e5 sp\u00f8rrende til Fylkeskommunens klage med hensyn til eiendommens status. Det er her tale om \u00e5 gjenoppf\u00f8re enebolig p\u00e5 eiendommen etter brann, hvilket etter byr\u00e5dets syn ikke taler for \u00f8kt eller endret bruk av avkj\u00f8rselen. Det fremst\u00e5r dermed \u00e5penbart uforholdsmessig \u00e5 stille krav i rammetillatelsen til \u00aboppstramming av krysset\u00bb, ref. Fylkeskommunens oppsummering pkt. 3. Videre med hensyn til Fylkeskommunens klage og oppsummeringens pkt. 2, er byr\u00e5det enig i at det foreligger en generell plikt for kommunen til \u00e5 vurdere, avklare og dokumentere at en gjeldende detaljregulering fortsatt er forsvarlig og aktuelt grunnlag for ny utbygging n\u00e5r den er ti \u00e5r eller eldre, jf. pbl. \u00a7 12-4 femte ledd. Byr\u00e5det mener imidlertid at plikten \u00e5penbart er avgrenset i hovedsak grunnet at det er tale om \u00e5 gjenoppf\u00f8re \u00e9n enebolig. Dessuten er boligfeltet alt utbygget, noe som ogs\u00e5 taler for at kommunens plikter har opph\u00f8rt. Byr\u00e5det finner det tilstrekkelig \u00e5 henvise til Prop. 121 L (2013-2014) pkt. 3.1.3. I ethvert tilfelle bestrider byr\u00e5det at det er grunnlag for ny eller endret reguleringsplan p\u00e5 bakgrunn av at en skal gjenoppf\u00f8re enebolig p\u00e5 eiendommen. Avslutningsvis mener byr\u00e5det at kommunen ikke har brutt samordningsplikten all den tid en legger til grunn at eiendommen er bebygd med \u00e9n enebolig. Det er da ikke tale om \u00f8kt eller endret bruk av avkj\u00f8rsel. I den grad en likevel skulle komme til at kommunen har brutt sin samordningsplikt, mener byr\u00e5det at klagen ivaretar Fylkeskommunens interesser i saken og at vedtaket enda er gyldig, jf. prinsippene i fvl. \u00a7 41. 3 \u00d8vrige forhold Byr\u00e5det tiltrer fagetatens vurderinger i sin helhet ogs\u00e5 hva gjelder \u00f8vrige forhold i klagene. Eiendommen vurderes \u00e5 inneha n\u00f8dvendige rettigheter etter pbl. \u00a7 27-4 til bruk av privat vei og til \u00e5 endre p\u00e5koblingspunkt. Andre forhold synes for \u00f8vrig \u00e5 v\u00e6re privatrettslig anliggende. Vedtakskompetanse: I medhold av Reglement for Bergen bystyre og utvalgene 2023-2027 punkt 6.8.2, jf. bystyresak 368/23, er myndigheten til \u00e5 behandle klagesaker etter plan- og bygningsloven, med unntak av klagesaker som bystyret i plan eller vedtekt har fastsatt skal behandles av bystyret eller annet organ og klagesaker som er delegert til byr\u00e5det, delegert til Utvalg for milj\u00f8 og byutvikling. Dersom klagen ikke tas til f\u00f8lge, skal saken sendes til Statsforvalteren i Vestland for endelig avgj\u00f8relse Byr\u00e5det innstiller til utvalg for milj\u00f8 og byutvikling \u00e5 fatte f\u00f8lgende vedtak: Settebyr\u00e5dens rammetillatelse datert 19.02.2024 opprettholdes. Klagene tas ikke til f\u00f8lge. Dato: 4. juni 2024 Christine B. Meyer Marte Joan Monstad Byr\u00e5dsleder Settebyr\u00e5d for byutvikling Dokumentet er godkjent elektronisk. Vedlegg: Fagetatens notat av 08.04.2024 med f\u00f8lgende vedlegg: 1. Oversiktskart 2. Oversiktsfoto 3. Situasjonsplan 4. Settebyr\u00e5den sin rammetillatelse datert 19.02.2024 5. Klage fra Vestland fylkeskommune (INV) datert 11.03.2024 6. Klage fra Tormod Heldal datert 11.03.2024 7. Klage fra Titlestadparken huseierforening datert 30.03.2023 8. Tilsvar fra ansvarlig s\u00f8ker datert 03.04.2024 9. Nabomerknader 10. Nabomerknader revidert s\u00f8knad 11. Tilsvar nabomerknader revidert s\u00f8knad 12. Tilsvar nabomerknader 13. S\u00f8knad 14. Tegninger 4 "
}