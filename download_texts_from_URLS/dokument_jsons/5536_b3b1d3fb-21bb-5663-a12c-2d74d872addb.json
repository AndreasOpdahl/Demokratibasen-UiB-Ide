{
  "dokument_id": "b3b1d3fb-21bb-5663-a12c-2d74d872addb",
  "doc_type": "case_attachment",
  "kommune": 5536,
  "tittel": "124_7 - Uttalelse til s\u00f8knad om dispensasjon for deling av grunneiendom(Vedlegg, 94KB)",
  "url": "https://innsyn.lyngen.kommune.no/wfdocument.aspx?journalpostid=2013052182&dokid=103990&versjon=1&variant=A&",
  "tekst": " V\u00e5r dato: V\u00e5r ref: 12.06.2024 2024/4836 Deres dato: Deres ref: 2024/620 LYNGEN KOMMUNE Saksbehandler, innvalgstelefon Strandveien 24 Iris J\u00e6ger, 77642073 9060 LYNGSEIDET Uttalelse til s\u00f8knad om dispensasjon for deling av grunneiendom - Ivgu - Lyngen 124/7 - Ullsfjorden Vi viser til Lyngen kommunes \u2013 Ivggu suohkana oversendelse av s\u00f8knad om fradeling av boligtomt fra eiendom 124/7. Som sektormyndighet skal Statsforvalteren gis anledning til \u00e5 komme med merknader til dispensasjonssaker som kan ber\u00f8re v\u00e5re sektorinteresser. Det s\u00f8kes om fradeling av et areal p\u00e5 ca 2,7 daa i et omr\u00e5de som i kommuneplanens arealdel er avsatt til landbruks-, natur-, frilufts-, og reindriftsform\u00e5l (LNFR-form\u00e5l) i kommuneplanens arealdel. Omr\u00e5det ligger ogs\u00e5 innenfor hensynsone landbruk (H510_8) i kommuneplanens arealdel. I retningslinjene for hensynssonen heter det f\u00f8lgende: \u00abOmr\u00e5der som p\u00e5 plankartet er merket med H510, nr. 1-10, er valgt ut som de viktigste omr\u00e5dene for landbruksn\u00e6ringa. I disse omr\u00e5dene skal det legges s\u00e6rlig stor vekt p\u00e5 og ivareta landbrukets ressursgrunnlag og unng\u00e5 driftsmessige ulemper. I forbindelse med detaljplanlegging, dispensasjoner eller annen arealdisponering innenfor hensynssonene skal det foreligge en grundig landbruksfaglig vurdering. Jordlovas form\u00e5l om bevaring av landbrukets ressursgrunnlag skal tillegges stor vekt s\u00e5 langt lov lova gjelder. I vurderingene skal det legges vekt p\u00e5 st\u00f8rrelse, arrondering og drivbarhet.\u00bb Hele omr\u00e5det er i NIBIOs g\u00e5rdskart markert som dyrkbar mark, med produktiv skog. Oms\u00f8kt areal er omgitt av dyrka mark i b\u00e5de s\u00f8r, nord og vest. Dyrkbar mark er ofte produktiv skog i dag, og er viktig \u00e5 ta vare p\u00e5 b\u00e5de av hensyn til skogen, naturmangfoldet og potensialet for fremtidig matproduksjon. Ogs\u00e5 for \u00e5 forebygge klimagassutslipp og sikre mulighet for karbonopptak er det viktig \u00e5 hindre nedbygging av karbonrike arealer som skog, myr, og jordbruksjord. E-postadresse: Postadresse: Bes\u00f8ksadresse: Telefon: 78 95 03 00 sftfpost@statsforvalteren.no Postboks 700 Strandvegen 13, Troms\u00f8 www.statsforvalteren.no/tf Sikker melding: 9815 Vads\u00f8 Damsveien 1, Vads\u00f8 www.statsforvalteren.no/melding Org.nr. 967 311 014 Side: 2/2 Det s\u00f8kes om fradeling av en boligtomt p\u00e5 hele 2,7 daa. Dette er etter v\u00e5r vurdering langt st\u00f8rre enn det som dekker et normalt bostedsbehov og b\u00f8r ikke tillates i omr\u00e5der avsatt til landbruk, natur, friluftsliv og reindrift i kommuneplanens arealdel. Vi viser ogs\u00e5 til kommuneplanens arealdel og Lyngen kommunes arbeid med \u00e5 rullere arealdelen som p\u00e5g\u00e5r. I gjeldende plan ligger det er areal avsatt til LNFR-form\u00e5l med bestemmelser om spredt boligbygging (LSB31 \u2013 Leirbakken) om lag 300 meter fra oms\u00f8kt areal. Ut fra kart og flyfoto ser det ut til at dette feltet ikke er fullt utbygd. Dette taler ogs\u00e5 for at det ikke b\u00f8r gis dispensasjon som oms\u00f8kt. Med bakgrunn i hensynet til klima, natur, og s\u00e6rlig vern av dyrkbar jord, samt tomtas st\u00f8rrelse, frar\u00e5der Statsforvalteren \u00e5 gi dispensasjon som oms\u00f8kt. Vi vil vurdere \u00e5 p\u00e5klage et eventuelt vedtak om dispensasjon og ber om \u00e5 bli orientert om kommunens vedtak i saken. Med hilsen Hans Kristian R\u00f8nningen Iris J\u00e6ger leder for planseksjonen seniorr\u00e5dgiver plan Dokumentet er elektronisk godkjent Kopi til: Norges vassdrags- og energidirektorat Postboks 5091 Majorstua 0301 OSLO Troms fylkeskommune Postboks 6600 9276 TROMS\u00d8 "
}