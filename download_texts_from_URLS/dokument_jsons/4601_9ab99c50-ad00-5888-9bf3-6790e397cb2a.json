{
  "dokument_id": "9ab99c50-ad00-5888-9bf3-6790e397cb2a",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 70 fra Richard Storevik (A) vedr\u00f8rende skogsbilveier - Utvalg for finans, kultur og n\u00e6ring",
  "url": "https://bergen.kommune.no/politikere-utvalg/api/fil/bk360/11341448/Svar-pa-skriftlig-sporsmal-nr-70-fra-Richard-Storevik-A-vedrorende-skogsbilveier-Utvalg-for-finans-kultur-og-naering",
  "tekst": " BNKI - stab Til Intern korrespondanse Bystyrets kontor V\u00e5r referanse: 2024/159114-3 Saksbehandler: Gerd Nilsen Fra Dato: 31. oktober 2024 Byr\u00e5d for n\u00e6ring, kultur og idrett Svar p\u00e5 skriftlig sp\u00f8rsm\u00e5l nr. 70 fra Richard Storevik (A) vedr\u00f8rende skogsbilveier - Utvalg for finans, kultur og n\u00e6ring Representanten Richard Storevik (A) har den 16.10.24 sendt inn f\u00f8lgende skriftlige sp\u00f8rsm\u00e5l: Under h\u00f8ringen 25 september ble det uttrykt et \u00f8nske fra blant andre Naturvernforbundet om \u00e5 fryse nye skogsbilveier, innen man fra deres synspunkt hadde f\u00e5tt kontroll p\u00e5 regelverk og oppf\u00f8lging av gjeldende saker med ulovligheter. Dette ble avvist av byr\u00e5det med begrunnelse av at dette ville g\u00e5 ut over alle dem som bygget slike veier lovlig og etter reglene som gjelder. Sp\u00f8rsm\u00e5l: Hvor mange s\u00f8knader eller p\u00e5g\u00e5ende saker er det per dags dato for anleggelse av nye skogsbilveier? Vil byr\u00e5det avvente p\u00e5g\u00e5ende politietterforsknings avgj\u00f8relser for \u00e5 kunne ta l\u00e6rdom av eventuelle avklaringer som kommer som resultat av etterforskningen? Svar fra byr\u00e5den: Det er totalt 6 landbruksveier med bilveistandard som g\u00e5r i skog (skogsbilvei) der den enten p\u00e5g\u00e5r bygging eller det foreligger s\u00f8knader til behandling. Tre av disse er eldre veier som er n\u00e6r ferdigstilling. Byr\u00e5det venter med interesse p\u00e5 utfallet av politiet og p\u00e5talemaktens konklusjon i sakene som har v\u00e6rt etterforsket. Man vil vurdere om det er l\u00e6rdom \u00e5 hente n\u00e5r konklusjonen fra politiets og p\u00e5talemaktens behandling foreligger. Men man vil ikke stoppe ordin\u00e6rt forvaltningsmessig arbeid for en lang og ukjent periode i p\u00e5vente av mulige relevante avklaringer. Samlet tidsbruk for politi og p\u00e5talemakt har s\u00e5 langt v\u00e6rt mellom 3-5 \u00e5r, og byr\u00e5det kjenner ikke til n\u00e5r en konklusjon er forventet. Byr\u00e5det har ikke funnet at det er saklig grunnlag for \u00e5 stoppe forvaltningsmessig arbeid etter vedtatte lover og forskrifter fordi det p\u00e5g\u00e5r etterforskning av mulige overtredelser av disse (og andre) lover og forskrifter. Det er innf\u00f8rt en rekke endringer i forvaltningspraksisen til Bergen kommune n\u00e5r det kommer til saksbehandling av landbruksveisaker, dette har f\u00f8rt til grundigere og mer oversiktlig oppf\u00f8lging. Skogsbilveier er n\u00f8dvendig for en aktiv og b\u00e6rekraftig forvaltning av naturressursene v\u00e5re, og kommunen har n\u00e5 grundige rutiner for \u00e5 s\u00f8rge for at de blir bygget lovlig og forsvarlig. Reidar Digranes - Byr\u00e5d for n\u00e6ring, kultur og idrett Dokumentet er godkjent elektronisk. "
}