{
  "dokument_id": "c47f930f-5f9d-54f7-ba72-d5fb4ecaaf3e",
  "doc_type": "case_attachment",
  "kommune": 4601,
  "tittel": "Trafikkanalyse",
  "url": "https://bergen.kommune.no/politikere-utvalg/api/fil/bk360/9936763/Trafikkanalyse",
  "tekst": "Notat Fra: Sivilingeni\u00f8r Helge Hopen AS Til: Uno-X Norge AS v/ Irene Johanson Dato: 9.6.2023 Tema: Kapasitetsanalyse kryss Fv.566 Ytrebygdsvegen / Pv.34055 Dolvikbakken __________________________________________________________________________ Bakgrunn Det p\u00e5g\u00e5r arbeid med omregulering av tomt gnr/bnr 34/579 like ved REMA 1000, v/rundkj\u00f8ring Kokstadvegen/Ytrebygdsvegen. Det er planlagt etablering av en Uno-X selvbetjent bilvaskehall for biler p\u00e5 tomten. Tiltakshaver er Uno-X Norge AS. Tiltakshaver \u00f8nsker \u00e5 avklare om eksisterende kryss Fv.566 Ytrebygdsvegen / Pv.34055 Dolvikbakken har tilstrekkelig kapasitet til \u00e5 h\u00e5ndtere dagens trafikk og nyskapt trafikk til/fra vaskehallen. P\u00e5 denne bakgrunn har de bedt om at det gjennomf\u00f8res en trafikkanalyse som vurderer trafikkavviklingen i krysset. Notatet er utarbeidet av Sivilingeni\u00f8r Helge Hopen AS p\u00e5 oppdrag fra Uno-X Norge AS. Planomr\u00e5det Kryss som skal analyseres Planlagt bilvaskehall Figur 1. Oversiktskart med lokalisering av planlagt bilvaskehall og aktuelt kryss for tilkomst. Sivilingeni\u00f8r Helge Hopen AS Telefon : 91 55 33 90 E-post: helge.hopen@bergen.online.no \u00d8yjordslien 26, 5038 Bergen Org.nr.: 988 387 029 MVA 1 Metode Kapasiteten i krysset/avkj\u00f8rselen til planlagt bilvaskehall vil bli analysert ved hjelp av trafikkmodellen SIDRA Intersection. For beregning av dimensjonerende trafikkmengde i krysset under maksimal trafikkbelastning (ettermiddagsrush) er lagt til grunn f\u00f8lgende fremgangsm\u00e5te: 1. Kartlegging av dagens trafikkmengde i krysset (makstime) ved hjelp av trafikktelling (krysstelling). 2. Beregning av nyskapt trafikk som f\u00f8lge av utbyggingen av bilvaskehall 3. Vurdering av generell trafikkvekst / framskriving av trafikk i omr\u00e5det. Det foretas kapasitetsberegning av to hovedalternativer: Alternativ 0 (dagens situasjon) Alternativ 1 (med utbygging av bilvaskehall) Kapasitetsberegningene vil vise kryssets belastningsgrad (trafikk/kapasitet). Praktisk kapasitetsgrense inntreffer normal ved belastningsgrad p\u00e5 ca. 0,85. I tillegg gjennomf\u00f8res en sensitivitetsanalyse for \u00e5 se hvor robust kapasiteten i krysset er ved eventuell uforutsett trafikk\u00f8kning. Dagens trafikksituasjon Kryssutforming Figur 2. Eksisterende kryss Fv.566 Ytrebygdsvegen / Pv.34055 Dolvikbakken. Krysset har Ytrebygdsvegen som forkj\u00f8rsveg, og det er vikeplikt fra sidevei (Dolvikbakken). Det er etablert trafikk\u00f8y i sidevei. Gjennomg\u00e5ende gang/sykkelvei er p\u00e5 motsatt side av avkj\u00f8rselen. 2 Trafikkmengder If\u00f8lge Nasjonal vegdatabank (NVDB) er trafikkmengden i Ytrebygdsvegen ved krysset ca. 6.400 \u00c5DT. Basert p\u00e5 korttidstelling, kan sideveistrafikken ansl\u00e5s til ca. 3.000 \u00c5DT Det er foretatt en krysstelling i ettermiddagsrushet, i uke 22, 31.mai 2023 som viser f\u00f8lgende timetrafikk: Figur 3. Timetrafikk, ettermiddagsrush. Trafikksikkerhet If\u00f8lge Nasjonal vegdatabank er det ikke inntruffet trafikkulykker med personskade i og omkring avkj\u00f8rselen. Dette er en god indikator p\u00e5 at trafikksikkerheten i krysset er god. Det er ikke identifisert vesentlige risikoelementer i forbindelse med trafikkavviklingen i krysset. Kj\u00f8rende trafikk er separert fra g\u00e5ende som har eget nett uavhengig av avkj\u00f8rselen. 3 Dimensjonerende trafikkmengde Alternativ 0 Trafikktellingene fra mai 2023 legges til grunn som dimensjonerende trafikkgrunnlag for Alternativ 0. Med utgangspunkt i nullvekstm\u00e5let for personbiltrafikken i Bergen, legges det ikke til grunn en framtidig, generell trafikkvekst. Det er ikke planlagte veitiltak i omr\u00e5det som tilsier vesentlig endring av dagens trafikkmengder og kj\u00f8rem\u00f8nster. Alternativ 1, bilvaskehall For Alternativ 1 legges det til grunn trafikkmengdene i Alternativ 0 + en beregnet trafikk\u00f8kning som f\u00f8lge av tiltaket. Tiltakshaver opplyser at planlagt, dobbel vaskehall vil ha en kapasitet p\u00e5 maksimalt 10 biler i timen (5 biler pr. hall). I estimat for nyskapt trafikk legges det til grunn en 50% h\u00f8yere inng\u00e5ende trafikkstr\u00f8m (15 biler pr. time) enn kapasiteten. Dette representerer sum av kunder som enten benytter vaskehallen, stiller seg i k\u00f8 for bruk av vaskehallen, eller snur/handler p\u00e5 REMA pga. k\u00f8. For utg\u00e5ende trafikk legges det til grunn 10 biler pr. time. Kapasitetsanalyse Kapasitetsberegningene viser f\u00f8lgende belastningsgrad for alternativ 0 og alternativ 1: Belastningsgrad (trafikk/kapasitet) Alternativ 0 Alternativ 1 Figur 4. Belastningsgrad (trafikk/kapasitet). 4 Maksimal k\u00f8lengde (meter) Alternativ 0 Alternativ 1 Figur 5. Beregnet maksimal k\u00f8lengde (meter). Krysset har i dag stabil trafikkavvikling og lav belastningsgrad (under 0,2). Det er ikke vesentlige k\u00f8dannelser i krysset, maksimalt 1-2 biloppstillinger. Gjennomsnittlig forsinkelse fra sidevei er 5-6 sekunder pr. bil. Trafikk\u00f8kningen pga. vaskehallen er marginal, og har ingen praktisk innvirkning p\u00e5 trafikkavvikling, k\u00f8dannelser og forsinkelser. Belastningsgraden fra sidevei \u00f8ker fra 0,17 til 0,18 og k\u00f8dannelser og forsinkelser er uendret. Sensitivitetsanalyse viser at avkj\u00f8rselen har en kapasitetsreserve p\u00e5 ca. 50% etter utbygging av vaskehall. Figur 6. Endring i maksimal k\u00f8lengde og gjennomsnittlig forsinkelser pr. kj\u00f8ret\u00f8y i krysset ved \u00f8kt trafikk ut over prognose for framtidig trafikkmengde med vaskehall. 5 Konklusjon Kapasitetsanalysene viser at krysset Fv.566 Ytrebygdsvegen / Pv.34055 Dolvikbakken har tilstrekkelig kapasitet til \u00e5 h\u00e5ndtere framtidig trafikk med utbygging av ny bilvaskehall p\u00e5 eiendommen. Belastningsgraden med ny vaskehall er under 0,2 fra sidevei, og krysset har ca. 50% ytterligere kapasitetsreserve etter utbyggingen av tiltaket. 6 "
}