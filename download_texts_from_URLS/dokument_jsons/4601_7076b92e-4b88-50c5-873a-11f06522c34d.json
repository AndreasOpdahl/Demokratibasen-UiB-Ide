{
  "dokument_id": "7076b92e-4b88-50c5-873a-11f06522c34d",
  "doc_type": "case_minutes",
  "kommune": 4601,
  "tittel": "Saksprotokoll UMBY, 21032024, Sak 98/24, Fana, gnr. 13, bnr. 384, Kirkevegen 18. Klage over UMBY sitt vedtak om avslag p\u00e5 s\u00f8knad om riving av enebolig og oppf\u00f8ring av to nye tomannsboliger",
  "url": "https://bergen.kommune.no/politikere-utvalg/api/fil/bk360/10179115/Innstilling-vedtak-Fana-gnr-13-bnr-384-Kirkevegen-18-Klage-over-UMBY-sitt-vedtak-om-avslag-pa-soknad-om-riving-av-enebolig-og-oppforing-av-to-nye-tomannsboliger",
  "tekst": "Fana, gnr. 13, bnr. 384, Kirkevegen 18. Klage over UMBY sitt vedtak om avslag p\u00e5 s\u00f8knad om riving av enebolig og oppf\u00f8ring av to nye tomannsboliger Utvalg for milj\u00f8 og byutvikling behandlet saken i m\u00f8tet 21.03.2024 sak 98/24 og fattet f\u00f8lgende vedtak: 1. Utvalg for milj\u00f8 og byutvikling sitt vedtak datert 05.10.2023 opprettholdes. 2. Utvalgets vedtak datert 05.10.2023 skal forst\u00e5s som at det er gitt avslag p\u00e5 s\u00f8knad om dispensasjon fra plankrav. Utvalg for milj\u00f8 og byutviklings behandling Ingrid Nergaard Fjeldstad (V) ba om habilitetsvurdering til sak 98/24. Fjeldstad fattet et fullmaktsvedtak 26.10.23 som senere ble omgjort av UMBY og som det n\u00e5 er klaget p\u00e5. Vurdering av habilitet er foretatt etter forvaltningsloven \u00a7 6 annet ledd. Utgangspunktet er at den folkevalgte som utvalgsmedlem ikke blir inhabil selv om vedkommende behandlet og fremmet saken som byr\u00e5d. Likevel er det grunn til \u00e5 vise aktsomhet i disse sakstilfellene, og da s\u00e6rlig det kan oppst\u00e5 kritikk av den tidligere saksbehandlingen. Det vises i den forbindelse til at saken er p\u00e5klaget av tiltakshaver. F\u00f8lgelig anbefales det at det i dette tilfelle utvises ekstra varsomhet ved vurdering av habilitet. Samtidig trekker det allmenne forsvarlighetsprinsippet i forvaltningsretten i retning av \u00e5 kjenne noen inhabil ved tvil, s\u00e6rlig ved omr\u00e5der hvor det potensielt kan bli sterk politisk uenighet og debatt. Etter en samlet vurdering kjente utvalg for milj\u00f8 og byutvikling Fjeldstad inhabil til \u00e5 behandle sak 98/24. Gard Aasmund Skulstad Johanson (V) m\u00f8tte. F\u00f8lgende representanter tok ordet: Didrik Lexau (INP), Geir Steinar Dale (A), Chris J\u00f8rgen Knudsen R\u00f8dland (H), Trond Tystad (BL), Lillian Blom (SV), Gard Aasmund Skulstad Johanson (V). Forslag fremsatt i utvalget: Didrik Lexau (INP) fremsatte p\u00e5 vegne av INP f\u00f8lgende utsettelsesforslag: Saken utsettes for felles befaring. Utsettelsesforslag fra INP, fremsatt av Didrik Lexau (INP), fikk 2 stemmer (BL, INP), og var dermed falt. Votering: Innstillingen punkt 1 og 2 ble vedtatt enstemmig. Byr\u00e5det behandlet saken i m\u00f8tet 08.02.2024 sak 38/24 Byr\u00e5det innstiller til utvalg for milj\u00f8 og byutvikling fatte f\u00f8lgende vedtak: Byr\u00e5dets innstilling og utvalgets vedtak er likelydende. "
}