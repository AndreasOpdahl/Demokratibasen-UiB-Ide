{
  "dokument_id": "214994c2-cb24-51f0-a9b8-ea765ec18a02",
  "doc_type": "case_attachment",
  "kommune": 5501,
  "tittel": "Behovsmelding Foyer Troms\u00f8",
  "url": "https://innsyn.tromso.kommune.no/application/getMoteDokument?dokid=2001563843",
  "tekst": " Troms\u00f8 kommune Behovsmelding 2080 FOYER TROMS\u00d8 lettere{'\" meg noen andre gj\u00f8r det f\u00f8rst...\" Behovsmelding / 2080 FOYER TROMS\u00d8 Troms\u00f8 kommune Rapporttittel. 2080 FOYER TROMS\u00d8 / Behovsmelding Foto forside: H\u00e5ndbok om Foyermodellen Versjon: 1.0 Dato: 07.12.2023 Utarbeidet av: Maria Theresa Paulsen Kontrollert av: Anne Lium Berger Godkjent av: Kari Henriksen Side 2 av 17 Behovsmelding / 2080 FOYER TROMS\u00d8 Troms\u00f8 kommune Innholdsfortegneise 1. Innledning 4 1.1. Foyer.... 5 1.2. DUE \u00abDer Ungdommen Er\u00bb ... 6 1.3. Ettervern ... 6 2. Samfunnsoppdraget 7 2.1. De prosjektutl\u00f8sende behovene... 8 3. M\u00e5lsettinger 8 3.1. Samfunnsm\u00e5let til Foyer... 9 3.2. Effektm\u00e5lene til Foyer... 9 4. Forankring og \u00f8konomi 9 4.1. Faser i investeringsprosjekter og form\u00e5l med behovsmeldingen ... 9 4.2. Politiske vedtak og \u00f8konomi... 9 4.3. Lovverk, forskrifter og kommunale planverk .. 10 5. Organisering 10 5.1. Behovsmelder... 10 6.Behov 11 6.1. Dagens situasjon ... 11 6.2. Overordnet programkonsept ... 12 6.2.1. Gir bolig f\u00f8rst... 12 6.2.2. Er en avtale mellom inns\u00f8kende instans, ungdom og Foyer ... 12 6.2.3. Gir individuell oppf\u00f8lging fra koordinator med vekt p\u00e5 praktisk veiledning og kognitiv jobbing ... 12 6.2.4. D\u00f8r\u00e5pner til n\u00f8dvendige tjenester, lett tilgjengelig for ungdommen ... 12 6.3. Dimensjonering av behovet til Foyer Troms\u00f8 12 6.4. Koordinator og personalbase ... 13 6.5. Funksjoner og arealbehov ... 13 6.5.1. St\u00f8rrelse og utforming p\u00e5 leilighetene... 13 6.6. Lokalisering .. 14 6.7. \u00d8konomi ... 15 7. Suksessfaktorer 15 8. Vedlegg 16 Side 3 av 17 Behovsmelding / 2080 FOYER TROMS\u00d8 Troms\u00f8 kommune 1. Innledning Ungtutenforskaper en \u00f8kende utfordring b\u00e5de i Norge og i andre europeiske land. N\u00e5r barn og unge sliter med \u00e5 fullf\u00f8re skole og utdanning, gir det store ringvirkninger for individ og samfunn. Regjeringen har l\u00f8ftet det boligsosiale arbeidet, samt gjennomf\u00f8rt flere viktige tiltak for at flere vanskeligstilte skal f\u00e5 den hjelpen de trenger for \u00e5 kunne bo godt og trygt. De seks st\u00f8rste kommunene i Nord Norge; Rana, Bod\u00f8, Narvik, Harstad, Troms\u00f8 og Alta, har g\u00e5tt sammen og etablerte OK6-nettverket. OK6-nettverket er prosjekteier for prosjektet \u00abOppvekstl\u00f8ft i NORD\u00bb som ble igangsatt h\u00f8sten 2022 med skj\u00f8nnsmidler fra Statsforvalteren i Nordland, og Statsforvalteren i Troms og Finnmark. Hovedm\u00e5let med prosjektet er \u00e5 sikre at kommunene prioriterer og legger til rette for tidlig innsats, forebygging og helhetlig hjelp til barn og familier, gjennom interkommunalt samarbeid og interkommunale samlinger. Prosjektet har to satsningsomr\u00e5der; mentorordning og Foyerboliger. OK6-nettverket har gjennom prosjektet \u00abOppvekstl\u00f8ft i NORD\u00bb, deltatt i forprosjektet 2023 i regi av Nordlandsforskning som heter \u00abFoyer Inn\u00bb. For 2024 har Nordlandsforskning s\u00f8kt forskningsmidler til et 4-\u00e5rig hovedprosjekt som heter \u00abHousYoung\u00bb. Forskningsr\u00e5dets prosjektmidler er knyttet til BarnUng21- strategien og regjeringens m\u00e5lrettede samfunnsoppdrag \u00abInkludering av barn og unge\u00bb. Hovedm\u00e5let i \u00abHousYoung\u00bb-s\u00f8knaden er \u00ab\u00e5 produsere ny kunnskap om potensialet bolig kan ha i et helhetlig hjelpetilbud for utsatte barn/unge som st\u00e5r p\u00e5 terskelen til et selvstendig voksenliv\u00bb. Med bakgrunn i s\u00f8knaden til \u00abHousYoung\u00bb- prosjektet har alle OK6- kommunene inng\u00e5tt en intensjonsavtale med Nordlandsforskning og kommunene Rana, Bod\u00f8 og Troms\u00f8 vil delta i styringsgruppen til prosjektet. OK6- prosjektet \u00abOppvekstl\u00f8ft i NORD\u00bb vil fra 2024 delta i dette arbeidet der bl.a. prosjektleder er en av arbeidspakkelederne i \u00abHousYoung\u00bb. Andre samarbeidspartnere i \u00abHousYoung\u00bb-prosjektet er Husbanken Nord, Nord Universitet, Statsforvalter i Nordland, Foyer Aberdeen, NOVA (Oslo Met- forskning) og forskningsmilj\u00f8 i Danmark. Barnevernet har i dag f\u00e5 tiltak for ungdommer som ikke kan bo hjemme. Hvis barnevernet har overtatt omsorgen, eller vilk\u00e5rene for omsorgsovertakelse er til stede, er de eneste lovlige alternativene fosterhjem eller institusjon. Kommunale botiltak kan brukes som et frivillig hjelpetiltak. Troms\u00f8 kommune mangler gode tilbud til unge som ikke f\u00e5r eller \u00f8nsker et fosterhjem, men som heller ikke har behov for et spesialisert institusjonstilbud. Dette kan typisk v\u00e6re eldre ungdommer som synes det er krevende \u00e5 etablere gode relasjoner i et fosterhjem. Ungdom som n\u00e6rmer seg myndighetsalder, \u00f8nsker gjerne mer frihet. De \u00f8nsker ikke alltid \u00e5 inng\u00e5 tette relasjoner med en \u00abny familie\u00bb. Eldre ungdom er ogs\u00e5 en gruppe det er s\u00e6rlig krevende \u00e5 rekruttere fosterhjem til. H\u00f8y alder gir \u00f8kt sannsynlighet for at de m\u00e5 flytte til en institusjon fremfor et fosterhjem. Resultatet kan bli at ungdommene m\u00e5 flytte ut av eget n\u00e6rmilj\u00f8 til en institusjon hvor de eksponeres for sterke atferdsuttrykk og rusmidler. Mangel p\u00e5 gode ettervernstiltak gj\u00f8r ogs\u00e5 at noen unge blir boende i statlige institusjoner lenger enn \u00f8nskelig eller at de ikke f\u00e5r den oppf\u00f8lgingen de trenger etter utflytting. Det er etablert Foyere flere steder i verden. Fellesnevneren er at de tilbyr bolig og st\u00f8tte til ungdommer med ekstra behov for oppf\u00f8lging fra ulike kommunale hjelpeinstanser. I Frankrike finnes det over 470 Foyere, og i Storbritannia er det i overkant av 130. Suksessen ved disse har f\u00f8rt til etableringer i Australia, Irland, Romania, Nederland, Tyskland og Norge. Foyer Bod\u00f8 - Norges f\u00f8rste Foyer, ble etablert i 2014 og er inspirert av Aberdeen Foyer. \u00d8vrige kommuner i OK6-nettverket som har etablert tilbudet i ettertid er Rana og Harstad. Troms\u00f8 kommune igangsatte i 2021 en prosess for etablering av tilbudet. Flere av kommunene som har etablert Foyer har ogs\u00e5 etablert DUE - \u00abDer ungdommen er\u00bb. Idegrunnlaget til DUE er \u00e5 hjelpe ungdom der de er, b\u00e5de utviklingsmessig, og geografisk i n\u00e6r tilknytning til sitt nettverk og n\u00e6rmilj\u00f8. Side 4 av 17 Behovsmelding / 2080 FOYER TROMS\u00d8 Troms\u00f8 kommune Denne behovsmeldingen fra avdeling for oppvekst, utdanning og kultur (AOUK) beskriver basisinformasjon, funksjon og behov for etablering av Foyer Troms\u00f8. Videre beskriver meldingen hvilke hensyn og \u00f8nsker som b\u00f8r tas til vurdering i etablering av bo- og n\u00e6rmilj\u00f8tiltakene Foyer og DUE. Foyer Troms\u00f8 deles inn i tre hovedkategorier; Foyer ung, Foyer barn og familie og DUE. Punkt 1.1-1.3 gir en kort innf\u00f8ring i Foyer, DUE og ettervern barneverntjenesten. For utdypende informasjon om tiltakene se vedlegg. 1.1. Foyer En Foyers visjon er \u00e5 v\u00e6re en d\u00f8r\u00e5pner for uante muligheter. Foyer ung er et tilbud til ungdom mellom 16 og 25 \u00e5r som er - eller st\u00e5r i fare for \u00e5 bli bostedsl\u00f8se, og har behov for hjelp og veiledning for mestring av andre livsomr\u00e5der. Foyer barn og familie er et tilbud til unge familier1 mellom 16-25 \u00e5r med samme utfordringsbilde som Foyer ung. Tilbudene har en varighet p\u00e5 mellom 1 og 3 \u00e5r i overgangen mellom \u00e5 bo i foreldrehjem, institusjon eller fosterhjem til \u00e5 bo selvstendig i egen bolig. Foyer er for ungdom som har mulighet til \u00e5 delta i utdanning og arbeid, men som har v\u00e6rt forhindret fra deltakelse p\u00e5 grunn av strukturelle, institusjonelle eller personlige \u00e5rsaker. Tilbudet skal hjelpe ungdommene til \u00e5 utvikle seg slik at de kan leve fullverdige og selvstendige liv. Ungdommene som bor i en Foyerbolig gis individuell oppf\u00f8lging ut ifra den enkelte ungdommens forutsetninger, behov og \u00f8nsker for fremtiden av en Foyer-koordinator. Foyer-koordinatoren driver praktisk veiledning og kognitivt arbeid med den enkelte ungdommen. Foyer er for unge som: \u2022 er under oppf\u00f8lging av offentlig tjenesteyting \u2022 st\u00e5r i fare for \u00e5 bli plassert i institusjon og/eller har behov for \u00e5 f\u00e5 kortet ned tiden i institusjon \u2022 har behov for ettervern etter for eksempel fosterhjem, institusjon eller soning \u2022 er motivert til endringsarbeid for egen livsmestring Foyerbolig er ikke er d\u00f8gnbemannet og tilbyr heller ikke spesialistbehandling. Foyertilbudet har dermed f\u00f8lgende eksklusjonskriterier: \u2022 Ungdommer med behov for rusbehandling eller psykiatrisk behandling i institusjon \u2022 Ungdommer som ikke har motivasjon og/eller evne til \u00e5 gjennomf\u00f8re samarbeidsavtalen mellom Foyer og ungdommen \u2022 Ungdommer med alvorlig atferdsproblematikk \u2022 Ungdommer som har behov for/krav p\u00e5 omfattende tjenester fra pleie- og omsorgstjenesten Tverretatlig samarbeid Foyer er et tverrfaglig, tverretatlig og helhetlig tilbud til ungdommene som bor i Foyerboliger. Det er mange potensielle gode samarbeidspartnere som sammen med ungdommen og Foyer kan jobbe til ungdommens beste mot m\u00e5let om selvstendighet. 1 Enslige unge gravide/unge m\u00f8dre ol. Side 5 av 17 Behovsmelding / 2080 FOYER TROMS\u00d8 Troms\u00f8 kommune Aktuelle samarbeidspartnere kan v\u00e6re: \u2022 Barneverntjenesten \u2022 Flyktningstjenesten \u2022 Boligkontoret \u2022 Krisesenteret \u2022 NAV \u2022 Mentorordningen \u2022 U16 \u2022 Utekontakten \u2022 Psykologteamet \u2022 Tildelingskontoret \u2022 Fylkeskommunen V/Utdanningsavdelingen \u2022 Videreg\u00e5ende skoler \u2022 Husbanken \u2022 Statsforvalteren \u2022 Barne- og ungdomspsykiatrisk poliklinikk (BUP) \u2022 Voksenpsykiatrisk poliklinikk (VOP) \u2022 Norges Arktiske universitet (UiT) \u2022 Andre privat akt\u00f8rer Listen er ikke utt\u00f8mmende. 1.2. DUE \u00abDer Ungdommen Er\u00bb DUE - \u00abDer Ungdommen Er\u00bb er et barneverntiltak, samt et bo- og n\u00e6rmilj\u00f8tiltak for utsatt ungdom i alderen 16-25 \u00e5r, samt unge familier som trenger ekstra hjelp og st\u00f8tte. M\u00e5lgruppen er de som har det vanskelig hjemme, har psykiske vansker, rusproblemer eller mangler bolig. DUE har ikke egne tilrettelagte boligtilbud til unge - ungdommen bor i egen privat bolig som er leid. Konseptet g\u00e5r ut p\u00e5 \u00e5 gi individuell oppf\u00f8lging ut ifra den enkelte ungdommens forutsetninger, behov og \u00f8nsker for fremtiden av en DUE-koordinator. DUE-koordinatoren skal i samarbeid med barnevernstjenesten og NAV bidra til \u00e5 gi utsatt ungdom et koordinert, helhetlig og individuelt tilpasset tilbud om oppf\u00f8lging. Koordinatoren er ansvarlige for kartlegging, utforming og koordinering av hjelpetiltak, samt m\u00e5loppn\u00e5else. Barnevernsreformen gir mer ansvar til kommunene p\u00e5 barnevernsomr\u00e5det. Med reformen har kommunene f\u00e5tt et st\u00f8rre \u00f8konomisk handlingsrom og ansvar for \u00e5 utvikle tiltak i egen regi. En etablering av DUE vil med fordel bidra til \u00e5 realisere reformens intensjon om \u00e5 styrke arbeidet med forebygging og tidlig innsats, samt bedre overgangene mellom ulike tjenester b\u00e5de innad i kommunen og mellom statlige og kommunale tjenester. DUE som modell har v\u00e6rt til inspirasjon for flere kommunale og private barnevernstiltak i Norge. Som beskrevet innledningsvis s\u00e5 har barnevernet i dag f\u00e5 tiltak for barn som ikke kan bo hjemme, der de eneste lovlige alternativene er fosterhjem eller institusjon. Kommunale botiltak kan brukes som et frivillig hjelpetiltak, men tilbudet er lite utbygd for unge under 18 \u00e5r. AOUK ser det fordelaktig \u00e5 utvide Foyer Troms\u00f8 med DUE som et barnevernstiltak. Selv om ungdommen vil bo utenfor Foyerboligene, vil en utvidelse bidra til \u00e5 sikre et sekund\u00e6rforebyggende tilbud for ungdom i alderen 16 - 25 \u00e5r som sliter med utfordringer og mestring p\u00e5 flere livsomr\u00e5der. 1.3. Ettervern Ungdommer som har f\u00e5tt hjelpetiltak eller v\u00e6rt under barnevernets omsorg f\u00f8r fylt 18 \u00e5r har jf. barnevernsloven \u00a7 3-6 rett til ettervern. Loven lyder som f\u00f8lgende: Side 6 av 17 Behovsmelding / 2080 FOYER TROMS\u00d8 Troms\u00f8 kommune \u00abTiltak som er iverksatt f\u00f8r en ungdom har fylt 18 \u00e5, skal videref\u00f8res eller erstattes av andre tiltak n\u00e5r ungdommen samtykker og har behov for hjelp eller st\u00f8tte fra barnevernstjenesten overgang til voksenlivet. Tiltak kan iverksettes selv om ungdommen har v\u00e6rt uten tiltak en periode\u00bb. M\u00e5lsettingen med \u00e5 gi tiltak til ungdom i barnevernet etter fylte 18 \u00e5r og opp til 25 \u00e5r, er at ogs\u00e5 disse ungdommene skal f\u00e5 n\u00f8dvendig hjelp og st\u00f8tte i overgangsfasen til en selvstendig voksentilv\u00e6relse. Form\u00e5let med tiltak etter fylte 18 \u00e5r er \u00e5 bidra til at ungdommene opplever overgangen til en selvstendig voksentilv\u00e6relse som trygg og forutsigbar. Overgangen til en selvstendig voksentilv\u00e6relse er en prosess der ungdommen skal gj\u00f8res godt forberedt p\u00e5 en av de st\u00f8rste forandringene i livet. Foyer og DUE er ett av flere etterverntiltak som barneverntjenesten i Troms\u00f8 vil kunne tilby unge over 16 \u00e5r. 2. Samfunnsoppdraget Kommunens strategiske planverk legger f\u00f8ringer for en sterkere satsing p\u00e5 kunnskapsbaserte tiltak. Kommunen har et overordnet ansvar for gode oppvekstsvilk\u00e5r, hindre marginalisering og implementere effektive forebyggende tiltak p\u00e5 alle niv\u00e5er. Dette er forankret blant annet i plan- og bygningsloven og folkehelseloven. Regjeringen lanserte \u00abAlle trenger et trygt hjem\u00bb - en nasjonal strategi for den sosiale boligpolitikken (2021-2024) i 2021. Regjeringen retter med denne innsatsen mot de vanskeligstilte p\u00e5 boligmarkedet, som over tid sliter med \u00e5 skaffe seg et godt sted \u00e5 bo. I strategien legger det opp til \u00e5 prioritere f\u00f8lgende innsatsomr\u00e5der: - Barn og unge - Personer med nedsatt funksjonsevne - De som st\u00e5r i fare for \u00e5 bli eller er bostedsl\u00f8se Med forankring i kommunens b\u00e6rekraftdimensjoner; milj\u00f8messig, \u00f8konomisk og sosial b\u00e6rekraft skal kommunen jobbe for rett innsats til rett tid for alle innbyggere. Kommunen skal arbeide systematisk for \u00e5 gi barn og unge like muligheter, med fokus p\u00e5 tverrfaglig hjelp og tidlig innsats. Jf. kommuneplanens samfunnsdel skal Troms\u00f8 kommune v\u00e6re et sted hvor folk har lyst til \u00e5 bo, med varierte boliger og gode bomilj\u00f8. Innbyggerne skal har god tilgang til arbeidslivet, utdanningsinstitusjoner, kultur-, idrett- og friluftstilbud. 1.januar 2023 tr\u00e5dte den nye barnevernsreformen, ogs\u00e5 kalt oppvekstreformen i kraft. Med reformen har kommunene f\u00e5tt et st\u00f8rre \u00f8konomisk handlingsrom og ansvar for \u00e5 utvikle tiltak i egen regi, samtidig som egenandelene for statlige barnevernstiltak som beredskapshjem og institusjon har \u00f8kt kraftig. Reformen gir muligheter for \u00e5 styrke arbeidet med forebygging og tidlig innsats i hele oppvekstsektoren. M\u00e5let er at flere barn skal f\u00e5 rett hjelp til rett tid, og at tjenestetilbudet skal kunne tilpasses lokale behov. En ny lov om kommunenes ansvar p\u00e5 det boligsosiale feltet tr\u00e5dte i kraft 1. juli 2023. Loven er i hovedsak en presisering av ansvaret kommunene allerede har for det boligsosiale arbeidet. Det er to hovedkategorier barnevernstiltak som kommunen kan etablere selv for \u00e5 gi et mer helhetlig omsorgstilbud til barn i barnevernet som ikke kan bo hjemme: kommunale botiltak og kommunale Side 7 av 17 Behovsmelding / 2080 FOYER TROMS\u00d8 Troms\u00f8 kommune institusjoner. Med kommunale botiltak for unge menes boliger utenfor hjemmet der ungdom f\u00e5r ulik grad og form for oppf\u00f8lging mens tiltaket varer. Det er kommunen som har ansvaret for \u00e5 skaffe boligen og f\u00f8lge opp ungdommen. Som barnevernstiltak kan kommunale botiltak kun brukes som hjelpetiltak. NOU 2023: 24 Med barnet hele vegen - barnevernsinstitusjoner som har barnas tillit Et barnevernsinstitusjonsutvalg ble oppnevnt ved kongelig resolusjon 22. juni 2022. Utvalget har hatt som mandat \u00e5 vurdere hvilke oppgaver, rammer og omfang fremtidens institusjonsbarnevern skal ha, og alternative m\u00e5ter \u00e5 organisere det samlede tilbudet ut ifra barnas behov. Utvalget har ogs\u00e5 vurdert ansvarsdelingen mellom barnevernet og tilgrensende sektorer. Utvalget har s\u00e6rlig lagt vekt p\u00e5 at barna skal f\u00e5 v\u00e6re i ro, oppleve normalitet og f\u00e5 tilgang til n\u00f8dvendig helsehjelp. Det foresl\u00e5s tiltak for at flere barn skal kunne f\u00e5 hjelp i egen kommune, og tiltak for at helse- og justissektoren bedre skal kunne ivareta sitt ansvar for barn med store og sammensatte behov. Utredningen inneholder totalt 50 anbefalinger og ble overlevert til Barne- og familiedepartementet 26. oktober 2023. Barnevernsreformen gir kommunene sterke \u00f8konomiske insentiver for \u00e5 etablere kommunale tiltak til unge som trenger et tilbud utenfor hjemmet, fremfor \u00e5 benytte statlige tiltak. Foyer og DUE vil gi gevinster i form av et mer bredspektret tiltaksapparat for barneverntjenesten og andre hjelpeinstanser, der det legges stor vekt p\u00e5 n\u00e6rhet til hjemkommune og n\u00e6rmilj\u00f8. 2.1. De prosjektutl\u00f8sende behovene. De prosjektutl\u00f8sende utfordringene er behov for bolig i kombinasjon med behov for oppf\u00f8lging. Det m\u00e5 etableres tilbud til unge som trenger forebyggende tiltak p\u00e5 selektivt niv\u00e5 i regi p\u00e5 tvers av kommunale velferdstjenester. Mange unge mellom 16 og 25 \u00e5r har utfordringer n\u00e5r det gjelder \u00e5 ha eller beholde bolig, og mottar ogs\u00e5 hjelp fra det offentlige systemet. Enkelte har ikke foresatte som kan gi dem tett oppf\u00f8lging, trygge rammer og annen form for omsorg som de trenger. Derfor trenger ungdom, i s\u00e5rbare overganger, denne st\u00f8tten fra et offentlig hjelpeapparat. God bolig er en viktig forutsetning for starten p\u00e5 voksenlivet. 3. M\u00e5lsettinger Utvikling av Foyer Troms\u00f8 ber\u00f8rer kommunens overordnede m\u00e5l om b\u00e6rekraftig utvikling - sosialt, \u00f8konomisk og milj\u00f8messig. Sosial b\u00e6rekraft: Alle innbyggerne er likeverdige, likestilte og har gode hverdagsliv. Troms\u00f8 vil bl.a. ha aktive innbyggere som har mulighet til \u00e5 ivareta egen helse, trivsel og livskvalitet gjennom hele livet og ha trygge, mangfoldige og aktive lokalmilj\u00f8. Klima- og milj\u00f8messig b\u00e6rekraft: All utvikling skjer innenfor naturens t\u00e5legrense og med en stadig reduksjon av klimagassutslipp. Troms\u00f8 vil bl.a. v\u00e6re ledende i arbeidet for et klima- og milj\u00f8vennlig samfunn, ta vare p\u00e5 naturmangfold og kulturmilj\u00f8, og v\u00e6re et trygt sted \u00e5 bo og oppholde seg. \u00d8konomisk b\u00e6rekraft: Verdiskapingen er kunnskapsdrevet, innenfor naturens t\u00e5legrense og velferdsutviklingen kommer hele samfunnet til gode. Troms\u00f8 vil bl.a. bidra til utvikling og verdiskaping gjennom prosjekter og partnerskap med n\u00e6ringsliv, forskning og offentlige akt\u00f8rer, arbeide for heltidsstillinger, delta i internasjonalt- og storbysamarbeid for \u00e5 bygge kompetanse, styrke nettverk og f\u00e5 tilgang til utviklingsressurser. Side 8 av 17 Behovsmelding / 2080 FOYER TROMS\u00d8 Troms\u00f8 kommune 3.1. Samfunnsm\u00e5let til Foyer Gj\u00f8re ungdommene i stand til \u00e5 mestre eget liv innen tre \u00e5r gjennom hjelp og veiledning med fokus p\u00e5 helse, \u00f8konomi, arbeid/skole, nettverk og familie og fritid. Det skal gis trygge og gode boliger som har fokus p\u00e5 bomilj\u00f8 og boevne. Ungdommer skal bort fra sosialhjelp og inn i jobb, skole eller l\u00e6rlingeavtale. 3.2. Effektm\u00e5lene til Foyer \u2022 Reduser utenforskap, \u00f8ke sosial inkludering og livsmestring \u2022 Forebygge institusjonsopphold \u2022 Sikre ettervern etter endt opphold i institusjon \u2022 Sikre gode overganger mellom hjem/institusjon og egen bolig \u2022 Sikre at f\u00e6rre unge blir bostedsl\u00f8se \u2022 Sikre at f\u00e6rre unge mottar passive ytelser \u2022 Sikre at f\u00e6rre unge blir uf\u00f8re \u2022 Sikre at flere unge kvalifiseres til arbeid gjennom \u00e5 fullf\u00f8re videreg\u00e5ende skole \u2022 Sikre samfunns\u00f8konomiske besparelser p\u00e5 kort og lang sikt \u2022 Sikre et tilbud med vesentlig mindre personlig belastning for den enkelte 4. Forankring og \u00f8konomi 4.1. Faser i investeringsprosjekter og form\u00e5l med behovsmeldingen Investeringsprosjektet skal v\u00e6re i tr\u00e5d med kommunens investeringsreglement, og skal gjennomf\u00f8res med f\u00f8lgende faseinndeling: 1. Behovsmelding 2 Konseptutredning 3 Forprosjekt 4 Gjennomf\u00f8ring Form\u00e5let med behovsmeldingen \u00e5 avklare at det er, eller vil oppst\u00e5, et problem som kan tilsi at kommunen skal iverksette tiltak, og vurdere hvordan dette b\u00f8r utredes n\u00e6rmere. 4.2. Politiske vedtak og \u00f8konomi Kommunestyret (KST) vedtok i handlingsprogram (HAP) 2021-24 (sak 178/20, 16.12.2020) oppstart av arbeidet med boliger til ettervern ihht. lov om barnevern - Foyerboliger. Investeringen ble satt til 50 millioner kroner. Oppvekst- og utdanningsutvalget fikk i sak 2/22 en redegj\u00f8relse om status i utredningsarbeidet av boligbehovet i barnevernet, og hvordan kommunen skal dekke dette behovet. Saken ble tatt til orientering. Av nyere vedtak nevnes: \u2022 Vedtatt Handlingsprogram 2022-2025, kst. sak 205/21 - Boliger til ettervern - investering satt til 115,8 millioner \u2022 Vedtatt handlingsprogram 2023-2026, kst. sak 163/22 - Boliger til ettervern - 1,5 millioner satt til prosjektutredning Side 9 av 17 Behovsmelding / 2080 FOYER TROMS\u00d8 Troms\u00f8 kommune For HAP 2024 - 2027 er det ikke satt av investeringsmidler til Foyer Troms\u00f8. 4.3. Lovverk, forskrifter og kommunale planverk Lovverk, forskrifter og nasjonalestrategier: \u2022 Barnekonvensjonen \u2022 Grunnloven \u2022 Lov om planlegging og byggesaksbehandling \u2022 Lov om offentlige anskaffelser \u2022 Lov om barneverntjenester \u2022 Lov om kommunale helse og omsorgstjenester \u2022 Lov om sosiale tjenester i arbeids- og velferdsforvaltningen \u2022 Lov om kommunenes ansvar p\u00e5 det boligsosiale feltet \u2022 Nasjonal strategi for den sosiale boligpolitikken (2021-2024) \u00abAlle trenger et trygt hjem\u00bb \u2022 NOU 2023: 24 Med barnet hele vegen - barneverninstitusjoner som har barnas tillit Kommunale planer og strategier: \u2022 \u00abTroms\u00f8 vil\u00bb - kommuneplanens samfunnsdel 2020-2032; sosial b\u00e6rekraft - medborgerskap og gode hverdagsliv, kst. sak 76/20 \u2022 Handlingsprogram 2022-2025, kst. sak 205/21 \u2022 Handlingsprogram 2023-2026, kst. sak 162/22 \u2022 Behovsplan for bygg og bolig 2020-2030, helse og velferdsutv. sak. 28/20 \u2022 \u00abRett hjem\u00bb Troms\u00f8 kommunes boligstrategi, kst. sak 48/23 \u2022 Boligsosial handlingsplan - kommer 2024 \u2022 Strategisk oppvekstplan 2019-2026 \u00abVil du v\u00e6re lamme?\u00bb, kst. 99/19 \u2022 Plan for kjernebarnevernet, kst. sak 17/22 \u2022 Folkehelseoversikt 2023, kst. sak 84/23 5. Organisering 5.1. Behovsmelder Behovsmelder er avdelingen oppvekst, utdanning og kultur (AOUK) v/direkt\u00f8r Kari Henriksen. Prosjektstyring Investeringsprosjektet skal v\u00e6re i tr\u00e5d med kommunens investeringsreglement, og skal gjennomf\u00f8res med f\u00f8lgende organisering: \u2022 Prosjektstyre \u2022 Prosjektlederteam \u2022 Prosjektgruppe \u2022 Sentralt brukerutvalg (SBU) I tillegg involveres ulike ressurspersoner i kartlegging- og medvirkningsprosesser gjennom referansegrupper. Det skal gjennomf\u00f8res en brukerunders\u00f8kelse via \u00abOppvekstl\u00f8ft i nord\u00bb, blant Side 10 av 17 Behovsmelding / 2080 FOYER TROMS\u00d8 Troms\u00f8 kommune tidligere brukere i Rana, Harstad og Bod\u00f8. Resultatet fra denne vil innlemmes i arbeidet for etablering av Foyer Troms\u00f8. 6. Behov 6.1. Dagens situasjon De fleste barn i Troms\u00f8 har gode og trygge oppvekstsvilk\u00e5r, men det er ogs\u00e5 mange som utsettes for belastninger i hele eller deler av oppveksten. Under normale, gode levek\u00e5r vil de fleste barn utvikle seg og l\u00e6re i takt med sine evner og ressurser. De vil f\u00e5 venner og fungere godt sosialt og emosjonelt. Med hjelp og veiledning fra trygge omsorgspersoner vil de ogs\u00e5 kunne l\u00e6re \u00e5 mestre motstand og vanskeligheter. Vi vet samtidig at barn som vokser opp med foresatte som ikke klarer \u00e5 gi tilstrekkelig omsorg eller f\u00f8lge opp barnets behov, barn som lever med vedvarende lav inntekt i husstanden, og barn som opplever andre belastninger, som mobbing, vold og overgrep, og barn som ikke m\u00f8ter et godt nok milj\u00f8 for l\u00e6ring og sosialt samspill i barnehage og skole, vil ha \u00f8kt risiko for \u00e5 utvikle psykiske plager og sosial mistilpasning. De vil dermed ikke kunne utnytte og utvikle sine evner til det beste for seg selv og de rundt seg. Flere av disse ungdommene er inne i ulike hjelpetiltak i regi av barneverntjenesten, NAV, Flyktningstjenesten, Milj\u00f8tjenesten og Krisesenteret. Listen er ikke utt\u00f8mmende. Det er viktig at barn som ikke lenger kan bo sammen med sine biologiske foreldre, fortsatt har muligheten til \u00e5 ha kontakt med dem i trygge omgivelser. Barnevernstjenesten i Troms\u00f8 har behov for tilrettelagte leiligheter der tjenesten kan gjennomf\u00f8re samv\u00e6r i leiligheten, mellom biologisk familie og barn i barnevernets omsorg. I tillegg har barneverntjenesten behov for flere akuttleiligheter til ungdommer som akutt blir bostedsl\u00f8se. Funn i Ungdataunders\u00f8kelsene i Troms\u00f8 gjennomf\u00f8rt i 2014, 2018 og 2021, viser en tidstrend p\u00e5 \u00f8kende psykisk uhelse blant barn og unge. Opplevelsen av psykisk uhelse starter ofte allerede p\u00e5 barneskolen, noe som indikerer behov for tidlig innsats. Unders\u00f8kelsen viser ogs\u00e5 mer psykisk uhelse blant barn og unge i Troms\u00f8 enn snittet for landet. Barnevernsreformen/oppvekstreformen har gitt mer ansvar til kommunene p\u00e5 barnevernsomr\u00e5det. I lys av reformen m\u00e5 kommunen styrke det forebyggende arbeid/tidlig innsats i hele oppvekstsektoren. Samtidig er det en stor utfordring for unge i dag \u00e5 komme inn i boligmarkedet - s\u00e6rlig for ungdom i s\u00e5rbar alder 16-25 \u00e5r som er i kontakt med hjelpeapparatet. Dette er ofte ungdommer i overgangsfaser fra hjem, institusjon eller fosterhjem, med komplekse utfordringer. De har behov for en bolig, l\u00e6ringsarena og koordinator, for bo-trening og stabilitet i prosessen med \u00e5 st\u00e5 p\u00e5 egne bein. AOUK ser det form\u00e5lstjenlig at Troms\u00f8 kommune har et boligsosialt tilbud som vil kunne ivareta s\u00e5rbar ungdom/unge voksne med sosio\u00f8konomiske utfordringer. Foyer og DUE er s\u00e6rlig egnede modeller for en del av ungdommene som f\u00f8lges opp av de ulike hjelpeinstansene. For eksempel s\u00e5 dekker ofte barneverntjenesten husleie og livsopphold for ungdom med hjelpetiltak (ettervern). Dette er b\u00e5de ungdom som har en utfordrende \u00f8konomisk situasjon som tilsier \u00f8konomiske st\u00f8tteordninger fra eksempelvis NAV eller boligkontor, samt ungdommer som har behov for hjelpetiltak fra barneverntjenesten. Jf. barnevernloven \u00a7 3-6 skal tiltak som er iverksatt f\u00f8r en ungdom har fylt 18 \u00e5r, videref\u00f8res eller erstattes av andre tiltak n\u00e5r ungdommen samtykker og har behov for hjelp eller st\u00f8tte fra barnevernstjenesten til en god overgang til voksenlivet. Tiltak kan iverksettes selv om ungdommen har v\u00e6rt uten tiltak en periode. Tiltak kan iverksettes frem til Side 11 av 17 Behovsmelding / 2080 FOYER TROMS\u00d8 Troms\u00f8 kommune ungdommen fyller 25 \u00e5r. Per 31.12.22 var det 67 ungdommer som mottok hjelpetiltak, og 47 ungdommer som mottok botiltak. Rapporteringstall for f\u00f8rste halv\u00e5r 2023 viser noenlunde tilsvarende tall. Sammenlignet med ASSS ligger Troms\u00f8 kommune over snittet p\u00e5 institusjonsplasseringer og under p\u00e5 hjelpetiltak i hjemmet. NAV ser en \u00f8kning i antall mottakere av st\u00f8tte til boutgifter for unge i alder 18-25 \u00e5r - s\u00e6rlig i 2022 og 2023. Til eksempel s\u00e5 mottok 57 ungdommer st\u00f8tte i oktober/november 2023. Det er n\u00e6rliggende \u00e5 tro at denne trenden vil fortsette i fremtiden ogs\u00e5. 6.2. Overordnet programkonsept Foyer i Norge bygger p\u00e5 fire f\u00f8rende prinsipper. De fire prinsippene gir f\u00f8lgende f\u00f8ringer for helheten og beskrives kort i punktene under. 1. Gir bolig f\u00f8rst 2 Er en avtale mellom inns\u00f8kende instans, ungdom og Foyer 3 Gir individuell oppf\u00f8lging fra koordinator med vekt p\u00e5 praktisk veiledning og kognitiv jobbing 4 D\u00f8r\u00e5pner til n\u00f8dvendige tjenester, lett tilgjengelig for ungdommen 6.2.1. Gir bolig f\u00f8rst Ungdommene tildeles en leilighet i Foyer. Leiligheten skal v\u00e6re rimelig og i et godt bomilj\u00f8. Den skal ha egen inngang, kj\u00f8kken og bad. Det er ikke fellesrom tilgjengelig for ungdommene. Foyer skal v\u00e6re et trygt hjem i et godt bomilj\u00f8, med begrenset botid. 6.2.2. Er en avtale mellom inns\u00f8kende instans, ungdom og Foyer N\u00e5r Foyeren etableres m\u00e5 det inng\u00e5s avtale mellom Foyer og de offentlige instansene som skal s\u00f8ke ungdommene inn i Foyer. Hvem som skal v\u00e6re inns\u00f8kerinstanser m\u00e5 sees i sammenheng med hvilke instanser som er i kontakt med og som gir oppf\u00f8lging til ungdom som har behov for bolig og helhetlig og tverrfaglig oppf\u00f8lging i den enkelte kommune. Eksempler p\u00e5 inns\u00f8kerinstanser kan v\u00e6re barneverntjeneste, NAV, tildelingskontor og flyktningkontor. Foyer inng\u00e5r ogs\u00e5 avtaler med ungdommen. Ungdommen skriver leiekontrakt p\u00e5 leiligheten den skal leie, samt en samarbeidsavtale som inkluderer husordensregler og samtykkeerkl\u00e6ring. Samtykkeerkl\u00e6ringen gir koordinator mulighet til kontakt og samarbeid med n\u00f8dvendige instanser og personer rundt ungdommen. 6.2.3. Gir individuell oppf\u00f8lging fra koordinator med vekt p\u00e5 praktisk veiledning og kognitiv jobbing Foyer skal gjennom milj\u00f8terapi og kognitivt endringsarbeid tilby en rekke muligheter som gj\u00f8r ungdommene i stand til \u00e5 mestre eget liv, finne sine evner, talenter og m\u00e5l. Foyers tiln\u00e6rming er helhetlig og tverrfaglig, og fokuserer p\u00e5 utvikling og mestring innenfor f\u00f8lgende omr\u00e5dene; bo-trening, utdanning/yrkesoppl\u00e6ring, \u00f8konomi, helse, nettverk, familie og fritid. 6.2.4. D\u00f8r\u00e5pner til n\u00f8dvendige tjenester, lett tilgjengelig for ungdommen Foyer er en base for ungdom som trenger hjelp til \u00e5 finne tjenester og muligheter som ungdommen trenger. Det er Foyers ansvar \u00e5 s\u00f8rge for at alle disse tjenestene er tilgjengelige. Godt tverrfaglig samarbeid vil v\u00e6re avgj\u00f8rende for \u00e5 kunne levere et velfungerende og helhetlig tilbud til ungdommene. 6.3. Dimensjonering av behovet til Foyer Troms\u00f8 Troms\u00f8 kommune ser s\u00e6rskilt til Rana kommune og Bod\u00f8 kommune i prosjektet. Ranas oppbygging og organisering av Foyer er s\u00e6rlig aktuelt for Troms\u00f8 kommune. Bod\u00f8 kommune har ca. 56 000 innbyggere og Rana kommune har ca. 26 000 innbyggere. Antall ungdommer hvert \u00e5r varierer med 30 i Rana og 20 i Bod\u00f8. I begge kommunen har ungdommene en snitt botid p\u00e5 2-2,5 \u00e5r. Side 12 av 17 Behovsmelding / 2080 FOYER TROMS\u00d8 Troms\u00f8 kommune Dimensjoneringsgrunnlaget for Foyer Troms\u00f8 er basert p\u00e5 prognoser og behovskartlegging, og st\u00f8tter seg til nasjonale f\u00f8ringer, forskning og erfaringstall, herunder rapporteringstall fra barneverntjenesten til Statsforvalteren og NAV, barnverntjenestens \u00f8konomirapporteringer og erfaringstall fra Rana og Bod\u00f8. AOUK foresl\u00e5r en dimensjonering p\u00e5 3 leilighetsbygg/boligklynge \u00e5 14 leiligheter. Av hensyn til fremdrift og oppstart er det mulig \u00e5 etablere Foyer i flere faser/byggetrinn, som f.eks. som en start kan det etablere kun et f\u00e5talls 2-romsleiligheter og en personalbase. Personalbase med kontorfasiliteter m\u00e5 tilrettelegges for utvidelser. Troms\u00f8 kommune har i dag flere interkommunale samarbeidsavtaler. Det er n\u00e6rliggende \u00e5 tro at Troms\u00f8 kan v\u00e6re vertskommune for n\u00e6rliggende kommuner for Foyertilbudet. Skissert dimensjonering antas ogs\u00e5 \u00e5 ivareta et slikt behov. F\u00f8lgende er prioritering og dimensjonering av behov for Foyer Troms\u00f8: Prioritet 1: Etablering av Foyer ung og DUE o 14 stk. to-roms leiligheter o 1 stk personalbase/kontor til 3 Foyer koordinatorer og 3 DUE koordinatorer Prioritet 2: Utvidelse av Foyer ung og etablering av samv\u00e6rleilighet o 11 stk. to-roms leiligheter o 2 stk. tre-roms leiligheter o 1 stk. to-roms samv\u00e6rsleilighet Prioritet 3: Etablering av Foyer barn og familie og akuttleilighet, samt utvidelse av samv\u00e6rsleiligheter o 1Ostk. to-roms leiligheter o 2 stk. tre-roms leiligheter o 1 stk. tre-roms akuttleilighet o 1 stk. to-roms samv\u00e6rsleilighet 6.4. Koordinator og personalbase Det estimeres en 20 % koordinatorressurs per bruker. Dette tilsvarer 1 \u00e5rsverk per femte ungdom. En familie telles som en bruker. Koordinatorressursene vil ha tilholdssted i en personalbase med kontorfasiliteter. Det er behov for en felles personalbase for alle koordinatorene (b\u00e5de Foyer og DUE). Det er viktig at personalbasen ligger i n\u00e6r i beliggenhet til leilighetsbyggene. 6.5. Funksjoner og arealbehov Det fysiske milj\u00f8et m\u00e5 ta utgangspunkt i prinsippene estetiske kvaliteter, materialitet, orientertbarhet, gode m\u00f8teplasser, tilgjengelighet og universell utforming. 6.5.1. St\u00f8rrelse og utforming p\u00e5 leilighetene Det er behov for b\u00e5de 2 og 3- roms leiligheter. Sportsboder kommer i tillegg. Leilighetene skal dekke behovet til unge enslige og unge familier. Side 13 av 17 Behovsmelding / 2080 FOYER TROMS\u00d8 Troms\u00f8 kommune Leilighetene m\u00e5 tilrettelegges for den aktuelle m\u00e5lgruppen i valg av m\u00f8bler og farger. De m\u00e5 utformes trygge og trivelig, samt gi rom for personlig preg og hjemliggj\u00f8ring med lyst interi\u00f8r og vegger, og med gode muligheter for dagslys. Leilighetene skal ivareta hverdagslige aktiviteter som s\u00f8vn, m\u00e5ltid, avslapping og studering. Hensyn til behov for heis m\u00e5 ivaretas (f.eks. til barnevogner). Lar dette seg ikke gj\u00f8re er det hensiktsmessig at 3-roms leilighetene etableres i f\u00f8rste etasje. Det skal v\u00e6re egen inngang, og eget bad og kj\u00f8kken i alle leilighetene. St\u00f8rrelsen p\u00e5 soverommene i 3-romsleilighetene m\u00e5 ivareta plassbehov til barneseng. Bad i disse leilighetene m\u00e5 ogs\u00e5 v\u00e6re av en slik st\u00f8rrelse at det er plass til stellebord i tillegg til vask/t\u00f8rk, og gang m\u00e5 kunne romme en barnevogn i tillegg til ytterkl\u00e6r. Stuene i samv\u00e6rsleilighetene m\u00e5 v\u00e6re litt st\u00f8rre enn i de ordin\u00e6re 2-romsleiligheten da de skal ivareta behov for observasjon. Det er en fordel at leilighetene delvis m\u00f8bleres. For eksempel kan hvitevarer, vask/t\u00f8rk, og enkelte m\u00f8bler som sofa, kj\u00f8kkenbord, klesskap, oppheng i gang v\u00e6re en del av m\u00f8blementet som er i leiligheten ved innflytting. Det er videre n\u00f8dvendig med gardinoppheng i alle vinduer, lysskjerming p\u00e5 soverom og fastmonterte lyskilder. Materialer b\u00f8r v\u00e6re robuste. Akuttleilighetene m\u00e5 v\u00e6re fullt m\u00f8blert med m\u00f8bler, inventar og utstyr. Det kan med fordel tilrettelegges for et litt st\u00f8rre areal inne til felles opphold og aktiviteter som f.eks. borettslagsm\u00f8ter m.m. Uteomr\u00e5dene b\u00f8r ha gr\u00f8nt preg/vegetasjon og utesoner som veranda/platting. Det kan med fordel tilrettelegges for et st\u00f8rre areal ute til felles hage. Det m\u00e5 tilrettelegges for minimum 2 parkeringsplasser til personell/bes\u00f8kende i hvert leilighetsbygg/boligklynge, samt sykkeloppstilling til beboere og ansatte. 6.6. Lokalisering En Foyer m\u00e5 v\u00e6re plassert slik at ungdommene har mange muligheter tilgjengelig i n\u00e6rmilj\u00f8et. Gjerne i et boligfelt i n\u00e6rheten til kollektivtrafikk/bybusser, matbutikk og fritidsaktiviteter. Det er gjort en innledende vurdering av aktuelle investeringsalternativer i henhold til investeringsreglementet. En utredning av flere alternative l\u00f8sninger gir muligheter for \u00e5 fokusere p\u00e5 optimale l\u00f8sninger for utforming og drift av Foyer Troms\u00f8. Eierskapet av boligene skal ikke ligge i tjenesten selv. Eier og utleier skal ha ansvar for ettersyn og vedlikehold av boligene. Alternativene, samt eierskap av boligene skal utredes fullt ut i konseptfasen. Aktuelle investeringsalternativer: \u2022 Kj\u00f8p av boliger i p\u00e5g\u00e5ende nye prosjekter \u2022 Utnytte/ombygge ledig kapasitet i kommunale arealer \u2022 Anskaffe arealer hos private tilbydere \u2022 Anskaffe nye boliger - bygge nytt Et av de viktigste momentene fra Foyer Aberdeen er hvor utslagsgivende sammensetning av ungdom er for bomilj\u00f8 og den enkelte ungdoms utvikling. Botiltakenes fleksibilitet gj\u00f8r at tiltakene kan innrettes for \u00e5 m\u00f8te behovene til sv\u00e6rt ulike ungdommer. Dersom man har for mange ungdommer med vekt p\u00e5 samme problematikk kan det v\u00e6re med p\u00e5 \u00e5 \u00f8delegge bomilj\u00f8et. Enkeltungdommer kan endre egen atferd og valg p\u00e5 grunn av p\u00e5virkning fra flere. \u00c5 etablere 3 leilighetsbygg/boligklynger p\u00e5 ulike lokasjoner vil tilrettelegge for fleksibel gruppesammensetning. Side 14 av 17 Behovsmelding / 2080 FOYER TROMS\u00d8 Troms\u00f8 kommune 6.7. \u00d8konomi Investeringen vil med fordel p\u00e5virke kostnader og kvalitet i kommunens \u00e5rlige drift. Det er vanskelig \u00e5 estimere totale alternativkostnader for den enkelte ungdom dersom de bor i andre tiltak/bosted. Likevel ser man fra erfaringstall (Bod\u00f8 og Rana) at kostnadene er h\u00f8yere enn nettokostnadene gjennom Foyer. Til sammenligning s\u00e5 koster en Foyer-plass mellom 300 000 - 430 000 kroner i \u00e5ret, mens en institusjonsplass koster i overkant av 2 000 000 kroner. Reiseutgifter til saksbehandlere/foresatt/n\u00e6rst\u00e5ende og saksbehandlerressurser kommer i tillegg. Det betyr at en institusjonsplass kan finansiere rundt fem ungdommer i Foyer. De \u00f8konomiske besparelsene vil kunne m\u00e5les i \u00f8konomiske rapporteringer. Det vil inng\u00e5s samarbeidsavtale og leiekontrakt mellom ungdommen og Foyer. Leieinntektene g\u00e5r til eier av bygget. Investeringen er avhengig av kommunal egenandel. Dersom en skal oppn\u00e5 Husbankens investeringstilskudd, m\u00e5 Foyer utformes i tr\u00e5d med Husbankens regelverk. Disse rammene kan endres \u00e5rlig. Det vil i neste fase tas stilling til om det er realistisk \u00e5 bygge Foyer Troms\u00f8 uten Husbankens tilskudd. Husbankens krav til utforming m\u00e5 tilfredsstilles p\u00e5 det aktuelle s\u00f8knadstidspunktet. Det vil si at ved en involvering av Husbanken m\u00e5 de holdes l\u00f8pende orientert om prosjektet, og s\u00f8knad m\u00e5 sendes f\u00f8r igangsetting av prosjektet. 7. Suksessfaktorer Det er en generell mangel p\u00e5 egnede botiltak til s\u00e5rbare unge mellom 16 og 25 \u00e5r som er, eller st\u00e5r i fare for \u00e5 bli bostedsl\u00f8se. Kommunens realisering av Foyer vil ikke l\u00f8se alle boligbehov, men vil legge til rette for at de som st\u00e5r i fare for \u00e5 bli bostedsl\u00f8se, og som er motiverte og har behov for st\u00f8tte og veiledning p\u00e5 flere livsomr\u00e5der f\u00e5r den hjelpen de trenger. Et boligsosialt tilbud, med koordinert og tverrfaglig oppf\u00f8lgning, har b\u00e5de samfunns\u00f8konomiske og menneskelige gevinster. I tillegg til samfunns\u00f8konomisk gevinster slik beskrevet i pkt. 6.6, vil Foyer Troms\u00f8 bidra til at ungdommene i ulik grad innenfor ett eller flere omr\u00e5der opplever mestring og endring i eget liv. Det kan v\u00e6re av avgj\u00f8rende betydning for de ungdommer som ikke har sitt naturlige familienettverk tilgjengelig at de har en stabil voksenkontakt i overgangen til voksenlivet. Tilbudet kan erstatte andre kommunale tiltak, og vil gis i ungdommenes eksisterende n\u00e6rmilj\u00f8. For den enkelte kan det mest \u00e5penbare v\u00e6re \u00e5 slippe \u00e5 flytte fra Troms\u00f8, bytte skole, miste kontakt med venner/familie og slutte p\u00e5 fritidsaktiviteter. Foyer Troms\u00f8 skal v\u00e6re et frivillig tiltak hvor ungdommen skal medvirke i sin egen utviklingsprosess. Tiltaket skal b\u00e5de v\u00e6re et hjelpe- og ettervernstiltak. Koordinator vil gi individuell oppf\u00f8lging tilpasset den enkelte ungdoms behov, samt koordinerer de ulike etatene mot felles m\u00e5l om ungdommens selvstendighet. Koordinatoren vil ikke l\u00f8se utfordringene for ungdommen, men sammen med ungdommen gjennom \u00e5 veilede til \u00e5 se muligheter, ta rette valg og gj\u00f8re endringsarbeid i eget liv. Hvor en Foyer skal plasseres er en balansegang mellom \u00e5 v\u00e6re sentral nok til ungdommenes behov og \u00f8nsker, samtidig ikke for tilgjengelig for omverden slik at Foyer blir en samlingsarena for bostedsl\u00f8se. Ungdommenes tanker om plassering og behov m\u00e5 ikke undervurderes. Det b\u00f8r heller jobbes for \u00e5 finne gode m\u00e5ter \u00e5 skape trygge omgivelser p\u00e5 for alle, ved \u00e5 v\u00e6re bevisst sammensetningen, godt kartleggingsarbeid rundt den enkelte ungdom f\u00f8r innflytting og tett samarbeid med vaktselskap. Side 15 av 17 Behovsmelding / 2080 FOYER TROMS\u00d8 Troms\u00f8 kommune Personalet skal v\u00e6re stabilt og riktig satt sammen. Ulik bakgrunn, erfaring og kompetanse i personalgruppen skal bidra til \u00f8kt kunnskap om ulike systemer og etater i det offentlige systemet. Det vil gi et godt grunnlag for oppf\u00f8lgingen av ungdommene. Kj\u00f8nnsfordelingen er ogs\u00e5 viktig. Den kommunale investeringen kan skape merverdi ut over den prim\u00e6re begrunnelsen for investeringen. Det er aktuelt \u00e5 samlokalisere Foyer med andre tjenester og tilbud. I et folkehelseperspektiv kan et generasjonsuavhengig lokalmilj\u00f8 styrke \u00f8nsket sosial b\u00e6rekraft og samfunnsutvikling, b\u00e5de for de som gir og de som f\u00e5r tjenester. Det vil gj\u00f8res vurdering av blant annet investering og aktuell finansiering, valg av tomt/bygg, forvaltning og drift av tjenesten, og bygningsmasse i neste fase. 8. Vedlegg \u2022 H\u00e5ndbok om Foyermodellen \u2022 H\u00e5ndbok om DUE \u2022 Ettervern barneverntjenesten - link til nettsted: Tiltak i barnevernet for unadom over 18 \u00e5r regjeringen.no Side 16 av 17 \u00e1 "
}