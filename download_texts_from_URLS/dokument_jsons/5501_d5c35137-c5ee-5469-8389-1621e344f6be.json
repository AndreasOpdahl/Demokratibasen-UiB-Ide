{
  "dokument_id": "d5c35137-c5ee-5469-8389-1621e344f6be",
  "doc_type": "case_history",
  "kommune": 5501,
  "tittel": "0037/24, Formannskapet, 12.03.2024",
  "url": "https://innsyn.tromso.kommune.no/application/getMoteDokument?dokid=2001666092",
  "tekst": " Saksprotokoll Utvalg: Formannskapet Arkivsaknr. 23/00208 Saksbehandler Marianne Pleym Behandlet av M\u00f8tedato Saknr 1 Formannskapet 12.03.2024 37/24 2 Kommunestyret 20.03.2024 41/24 3 Helse- og velferdsutvalget 06.03.2024 8/24 4 Eldrer\u00e5det 04.03.2024 4/24 Revidering kommunale retningslinjer startl\u00e5n og tilskudd Formannskapet har behandlet saken i m\u00f8te 12.03.2024 sak 37/24 M\u00f8tebehandling Sigrid Bj\u00f8rnhaug Hammer (SV) fremmet f\u00f8lgende forslag: Endring i tr\u00e5d med tilleggsnotat punkt 1 1. Troms\u00f8 kommune videref\u00f8rer ordningen med livsl\u00f8psl\u00e5n som inneb\u00e6rer livslang avdragsfrihet. L\u00e5net er ment for personer over 60 \u00e5r, uten mulighet for l\u00e5n i ordin\u00e6r bank, og hvor andre virkemidler ikke er tilstrekkelig. Det stilles s\u00e6rlige krav til boligens utforming. Dette punktet kommer til anvendelse dersom n\u00e6rmere klargj\u00f8ring fra KDD gir rom for en slik forst\u00e5else av lovregelen p\u00e5 omr\u00e5det. Dersom KDD sin vurdering motsetter seg en slik forst\u00e5else, faller punktet bort. Endring i tr\u00e5d med tilleggsnotat punkt 4 4. Det gis tilskudd p\u00e5 inntil kr. 20 000 til utredning i saker hvor det kan forventes at husstanden kan tilpasse egen eid bolig ved hjelp av startl\u00e5n, og ikke har mulighet til finansiering i privat finansinstitusjon. Innvilgelsen gis der hvor husstanden ikke selv har \u00f8konomi til \u00e5 dekke n\u00f8dvendig utredning. Dette tilskuddet gis uten tilbakebetalingskrav. Endring i tr\u00e5d med tilleggsnotat punkt 5 5. Det gis tilskudd p\u00e5 inntil kr. 20 000 til prosjektering i saker hvor det kan forventes at husstanden kan tilpasse egen eid bolig ved hjelp av startl\u00e5n, og ikke har mulighet til finansiering i privat finansinstitusjon. Innvilgelsen gis der hvor husstanden ikke selv har \u00f8konomi til \u00e5 dekke n\u00f8dvendig prosjektering. Dette tilskuddet gis uten tilbakebetalingskrav. Votering Voteringspunkt 1 ble enstemmig vedtatt. Voteringspunkt 2 ble enstemmig vedtatt. Voteringspunkt 3 ble enstemmig vedtatt. 1 Innstillingen ble enstemmig vedtatt. Formannskapets vedtak Kommunen l\u00e5ner inn startl\u00e5n i en st\u00f8rrelsesorden som ikke tilsier behov for prioritering, og derfor ikke omfattende kommunale retningslinjer. Kommunen f\u00f8lger derfor i hovedsak Husbanken sin veileder. For \u00e5 sikre at flest mulig f\u00e5r kj\u00f8pe sin egen bolig, har kommune noen retningslinjer som gir utvidede muligheter p\u00e5 f\u00f8lgende omr\u00e5der: 1. Troms\u00f8 kommune videref\u00f8rer ordningen med livsl\u00f8psl\u00e5n som inneb\u00e6rer livslang avdragsfrihet. L\u00e5net er ment for personer over 60 \u00e5r, uten mulighet for l\u00e5n i ordin\u00e6r bank, og hvor andre virkemidler ikke er tilstrekkelig. Det stilles s\u00e6rlige krav til boligens utforming. Dette punktet kommer til anvendelse dersom n\u00e6rmere klargj\u00f8ring fra KDD gir rom for en slik forst\u00e5else av lovregelen p\u00e5 omr\u00e5det. Dersom KDD sin vurdering motsetter seg en slik forst\u00e5else, faller punktet bort. 2. Troms\u00f8 kommune innf\u00f8rer rentetak p\u00e5 utl\u00e5n av Startl\u00e5n i s\u00e6rskilte situasjoner. Rentetaket settes til 2,5% fastrente uavhengig av hva renten er ellers. I de situasjoner hvor fastrenten i Husbanken er lavere, benyttes denne. Fastrenteperioden er p\u00e5 5 \u00e5r. Deretter vurderes det om \u00f8konomien tilsier mulighet til \u00e5 g\u00e5 over p\u00e5 ordin\u00e6r flytende eller fast rente gitt Husbanken sine betingelser, eller om man skal vurdere avdragsfrihet som tiltak videre. Rentetaket gjelder for: a. for personer som har vedvarende lavinntekt i form av uf\u00f8rest\u00f8nad og hvor andre virkemidler ikke er tilstrekkelig. b. for \u00e5 sikre forutsigbarhet ved kj\u00f8p av bolig i fremtidige prosjekter. Rentetaket her gjelder boliger som er s\u00e6rlig egnet og prosjektet endelig godkjent, og hvor det ved overtakelse ikke er tilstrekkelig med andre virkemidler. Eksempelvis kan dette v\u00e6re knyttet opp mot omsorgsboliger eller andre s\u00e6rlig egnede boliger. c. for s\u00f8kere i m\u00e5lgruppen, hvor det ikke er mulig \u00e5 komme i m\u00e5l med den renten som er fastsatt av Husbanken, og hvor alle andre virkemidler er tatt i bruk. Kostnadene med rentedifferansen dekkes gjennom tilskudd, som i Handlingsprogrammet for 2024 \u2013 2027 er foresl\u00e5tt til 4 mill.kr. Dette inneb\u00e6rer en vridning fra tilskudd til etablering til fast lav rente p\u00e5 2,5 %. 3. Tilskudd til kj\u00f8p av omsorgsbolig i investeringsprosjekter, skal innvilges s\u00e6rskilt i prosjektene. De skal derfor ikke p\u00e5virke avsatte bel\u00f8p til form\u00e5let som vurderes for l\u00f8pende tilsagn p\u00e5 l\u00e5n. Tilskudd til utredning og prosjektering 4. Det gis tilskudd p\u00e5 inntil kr. 20 000 til utredning i saker hvor det kan forventes at husstanden kan tilpasse egen eid bolig ved hjelp av startl\u00e5n, og ikke har mulighet til finansiering i privat finansinstitusjon. Innvilgelsen gis der hvor husstanden ikke selv har \u00f8konomi til \u00e5 dekke n\u00f8dvendig utredning. Dette tilskuddet gis uten tilbakebetalingskrav. 2 5. Det gis tilskudd p\u00e5 inntil kr. 20 000 til prosjektering i saker hvor det kan forventes at husstanden kan tilpasse egen eid bolig ved hjelp av startl\u00e5n, og ikke har mulighet til finansiering i privat finansinstitusjon. Innvilgelsen gis der hvor husstanden ikke selv har \u00f8konomi til \u00e5 dekke n\u00f8dvendig prosjektering. Dette tilskuddet gis uten tilbakebetalingskrav. Andre bestemmelser 6. Det benyttes ikke over- eller underkurs ved innfrielse av l\u00e5n. 7. Kommunen videref\u00f8rer tiltaket med \u00e5 ha rentep\u00e5slag p\u00e5 0,25 % til dekning av administrasjon. 8. Dette vedtaket erstatter alle tidligere vedtak tilknyttet startl\u00e5n, fattet av kommunestyret i Troms\u00f8, og trer i kraft umiddelbart. 3 "
}