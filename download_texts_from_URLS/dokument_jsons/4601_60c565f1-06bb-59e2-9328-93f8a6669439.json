{
  "dokument_id": "60c565f1-06bb-59e2-9328-93f8a6669439",
  "doc_type": "case_attachment",
  "kommune": 4601,
  "tittel": "Vedlegg 2. Forretningsutvalgets sak 154/52: Revisjon av Retningslinjer for bruk og forvaltning av ordf\u00f8rerkjedet",
  "url": "https://bergen.kommune.no/politikere-utvalg/api/fil/bk360/11376109/Vedlegg-2-Forretningsutvalgets-sak-154-52-Revisjon-av-Retningslinjer-for-bruk-og-forvaltning-av-ordforerkjedet",
  "tekst": " Forretningsutvalget Saksframstilling V\u00e5r referanse: 2024/39392-1 Saksbehandler: Marte Karoline Laundal Revisjon av Retningslinjer for bruk og forvaltning av ordf\u00f8rerkjedet Hva saken gjelder: Retningslinjer for bruk og forvaltning av ordf\u00f8rerkjedet er oppe til revisjon, jf. sak 25/23 fra utvalg for fullmakter og politisk styringssystem, og tema- og aktivitetsplan v\u00e5r 2024 for forretningsutvalget. Gjeldende retningslinjer ble vedtatt av forretningsutvalget 11.oktober 2018. Retningslinjene gir f\u00f8ringer for hvordan, n\u00e5r og hvor ordf\u00f8rerkjedet kan brukes, samt hvem som kan bruke det. Det stadfestes ogs\u00e5 hvem som har ansvar for forvaltningen av det. Denne saken g\u00e5r gjennom foresl\u00e5tte endringer i retningslinjene for bruk og forvaltning av ordf\u00f8rerkjedet. Historikk Ordf\u00f8rerkjedet i Bergen ble f\u00f8rste gang brukt under gjen\u00e5pningen av H\u00e5konshallen 14. september 1961 etter at hallen hadde f\u00e5tt store skader under krigen. Kjedet var en gave fra n\u00e6ringsorganisasjonene i Bergen og Den faglige Samorganisasjon (LO). Ordf\u00f8rerkjedet har historisk sett v\u00e6rt et symbol p\u00e5 posisjon og representasjon, og er en viktig del av representasjonens synlighet. Det finnes ikke en nasjonal standard for bruk av ordf\u00f8rerkjeder i Norge. M\u00e5ten kjedet brukes p\u00e5 varierer fra kommune til kommune, og de f\u00e6rreste har skrevne retningslinjer. I Bergen har det v\u00e6rt tradisjon for at ordf\u00f8rerkjedet f\u00f8lger posisjonen, alts\u00e5 ordf\u00f8rer som \u00f8verste representant for kommunen. Ordf\u00f8rerkjedet ble gitt i gave fordi n\u00e6ringsorganisasjonene mente det \u00abvar for galt at \u00abverdens viktigste bergenser gikk omkring uten et synlig tegn p\u00e5 sin posisjon.\u00bb (Bergen kommune - Ordf\u00f8rerkjedet) Etter reglement for representasjon kan ogs\u00e5 varaordf\u00f8rer, utvalgsledere- og nestledere representere kommunen ved ordf\u00f8rers frav\u00e6r. Stedfortrederen bruker da Bergen kommunes pins. I flere kommuner f\u00f8lger ordf\u00f8rerkjedet representasjonen. P\u00e5 denne m\u00e5ten synliggj\u00f8res kommunens representasjon, for eksempel som vertskap under middager, mottakelser eller overrekkelser av utmerkelser, n\u00e5r ordf\u00f8rer personlig er forhindret fra \u00e5 delta. I Vestland fylkeskommune er dette praksis. I Oslo kan ordf\u00f8rerkjedet bare brukes inne p\u00e5 r\u00e5dhuset. Stedfortredere b\u00e6rer en representasjonsn\u00e5l, som er godt synlig. 1 Vurdering Det er i hovedsak gjort redaksjonelle endringer i retningslinjene. Samtidig anbefales det \u00e5 legge til et punkt som sl\u00e5r fast at ordf\u00f8rerkjedet kun kan brukes n\u00e5r ordf\u00f8reren deltar som \u00f8verste representant for kommunen p\u00e5 arrangementer. Det foresl\u00e5s ogs\u00e5 \u00e5 inkludere et kapittel om hvor kjedet kan brukes. De er begge lagt til for \u00e5 sette ord p\u00e5 muntlige tradisjoner og praksiser. I revisjonen er det pekt p\u00e5 at det erfaringsmessig kan oppst\u00e5 flere situasjoner hvor representasjonen av Bergen blir lite synlig der stedfortreder bruker kommunens pins. Et alternativ kan da v\u00e6re \u00e5 innf\u00f8re bruk av representasjonsn\u00e5l etter mal fra Oslo kommune. Bystyredirekt\u00f8ren viser til at en slik l\u00f8sning i s\u00e5 fall b\u00f8r utredes n\u00e6rmere f\u00f8r forretningsutvalget tar endelig stilling til det. Forslag til innstilling: Bystyret vedtar \u00abRetningslinjer for bruk og forvaltning av ordf\u00f8rerkjedet\u00bb slik det fremg\u00e5r av vedlegg 1. Dato: 19. april 2024 Trine Pettersen Gr\u00f8nbech - bystyredirekt\u00f8r Marte Karoline Laundal - saksbehandler Dokumentet er godkjent elektronisk. Vedlegg: \u00abRevidering av retningslinjer for bruk og forvaltning av ordf\u00f8rerkjedet\u00bb 2 "
}