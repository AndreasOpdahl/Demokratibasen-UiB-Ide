{
  "dokument_id": "03ae8d8c-8982-59b1-874d-34d5840f9b7e",
  "doc_type": "case_attachment",
  "kommune": 4601,
  "tittel": "Sandviksboder 12-24 Fredingsvedtak_2",
  "url": "https://bergen.kommune.no/politikere-utvalg/api/fil/bk360/9251371/Sandviksboder-12-24-Fredingsvedtak-2",
  "tekst": "Sandviksbodene 12-24 \u2013 gnr.168/bnr. 332 mfl. \u2013 Bergen kommune, Vestland \u2013 forslag til freding 2 Forslag til freding av Sandviksbodene 12-24 \u2013 gnr.168/bnr. 332 mfl. I Bergen kommune, datert 26.05.2021, har vore p\u00e5 h\u00f8yring hos partar og instansar dette gjeld. Vi viser \u00f2g til mellombels freding datert 24.06.1992. Vestland fylkeskommune sender med dette fredingsforslaget til behandling i kommunestyret i Bergen. Fylkeskommunen har vurdert og kommentert dei merknadene vi har motteke b\u00e5de f\u00f8r og etter fredingsforslaget vart sendt ut p\u00e5 h\u00f8yring. Dei skriftlege merknadene er \u00f2g lagt inn som vedlegg. P\u00e5 grunnlag av dette foresl\u00e5r Vestland fylkeskommune f\u00f8lgande: Forslag til vedtak om freding Med heimel i lov om kulturminner av 9. juni 1978 nr. 50 \u00a7\u00a7 15 og 19 legg Vestland fylkeskommune fram forslag om freding av Sandviksbodene 12-24 \u2013 gnr.168/bnr. 332 mfl. i Bergen kommune. Fredinga blir gjort med heimel i lov 9. juni 1978 nr. 50 om kulturminner (kulturminnelova) \u00a7\u00a7 15 og 19. Form\u00e5let med fredinga Form\u00e5let med fredinga etter kulturminnelova \u00a7 15 Form\u00e5let med fredinga er \u00e5 sikre og bevare Sandviksbodene 12-24 som eit bygningshistorisk, arkitektonisk og kulturhistorisk viktig eksempel p\u00e5 sj\u00f8buer knytte til den sj\u00f8relaterte bergenske n\u00e6rings- og handelsverksemda, fr\u00e5 1600-talet fram til f\u00f8rste halvdel av 1900- talet. Fredinga skal sikre einskildbygningane og dei kulturhistoriske verdiane som er knytte til anlegget som heilskap. Fredinga skal bidra til \u00e5: \u2022 sikre at kulturhistoriske og arkitektoniske verdiar ved kulturminna blir bevarte \u2022 sikre kulturminna som kjelde til kunnskap om betydinga og utviklinga av den bergenske n\u00e6rings- og handelsverksemda fr\u00e5 1600-talet fram til f\u00f8rste halvdel av 1900-talet \u2022 bevare opphavelege og eldre strukturar, ombyggingstrekk, konstruksjonar, element knytt til kulturminna som uttrykk for ei historisk utvikling fram til f\u00f8rste halvdel av 1900- talet \u2022 bevare eksteri\u00f8ret til kulturminna med hovudstruktur og detaljering, opphavelege/eldre vindauge og d\u00f8rer, materialbruk og overflater p\u00e5 fasadane \u2022 bevare rominndeling, bygningsdelar og overflater som er av kulturhistorisk eller arkitektonisk interesse \u2022 sikre at spor etter verksemda knytte til bygningane som er av historisk, teknologisk, arkitektonisk eller vitskapleg verdi, blir bevarte 3 Form\u00e5let med fredinga etter \u00a7 19 Fredinga av omr\u00e5det rundt Sandviksbodene 12-24 som er freda etter kulturminnelova \u00a7 19 skal bidra til \u00e5: \u2022 bevare verknaden av kulturminna i milj\u00f8et det ligg i \u2022 beskytte vitskaplege interesser som knyter seg til kulturminna \u2022 sikre den innbyrdes, visuelle og funksjonelle samanhengen mellom byggverka, sj\u00f8en og uteomr\u00e5da, og sikre open kontakt mellom bygningane og sj\u00f8en Omfanget av fredinga Fredinga omfattar kulturminna og omr\u00e5det som er lista opp og avmerkte med raud farge p\u00e5 kartet nedanfor: Kristiansholm storget Sj\u00f8flyhavnen 24 23 Sandvik 23 bod Tangen 20 21 19A 19B 16 17 15B 15A 12-13 Avgrensing av areal for omr\u00e5defreding Kjelde: Bergenskart 4 Fredinga etter kulturminnelova \u00a7 15 omfattar: Namn p\u00e5 objekt Kulturminne-ID Gnr./bnr. Bygningsnr. Omfang 168/334 Eksteri\u00f8r/del Sandviksbodene 15 A 91811-1 139326970 av interi\u00f8r 168/334 Eksteri\u00f8r/del Sandviksbodene 15 B 91811-2 139326970 av interi\u00f8r 168/335 Eksteri\u00f8r/del Sandviksbodene 16 91811-3 139326989 av interi\u00f8r 168/336 Eksteri\u00f8r/del Sandviksbodene 17 91811-4 139326997 av interi\u00f8r 168/338 Eksteri\u00f8r/del Sandviksbodene 19 A 91811-5 139327004 av interi\u00f8r 168/338 Eksteri\u00f8r/del Sandviksbodene 19 B 91811-6 139327004 av interi\u00f8r 168/339 Eksteri\u00f8r/del Sandviksbodene 20 91811-7 139327012 av interi\u00f8r 168/1905 Eksteri\u00f8r/del Sandviksbodene 21 91811-8 139817486 av interi\u00f8r 168/340 Eksteri\u00f8r/del Sandviksbodene 23 91811-9 13915202 av interi\u00f8r 168/340 Eksteri\u00f8r/del Sandviksbodene 23 naust 91811-10 13915202 av interi\u00f8r 168/341 Eksteri\u00f8r/del Sandviksbodene 24 91811-11 13915210 av interi\u00f8r 168/332 Eksteri\u00f8r/del Sandviksbodene 12-13 91811-12 139326962 av interi\u00f8r Omfanget av kva som er freda av interi\u00f8relement g\u00e5r fram av vedlagt romliste. Fredinga etter kulturminnelova \u00a7 19 omfattar: Namn p\u00e5 omr\u00e5de Kulturminne-ID Gnr./bnr. Del av Kristiansholm 91811-13 168/391 Del av Kristiansholm 91811-13 168/395 (Sandviksbodene 25) 91811-13 168/342 5 teigar 91811-13 168/118 91811-13 168/1963 (Sandviksbodene 26) 91811-13 168/343 Del av Sj\u00f8gaten 91811-13 168/2127 Dr\u00e5pefall v/Svb21 91811-13 168/339 2 teigar/Sandviksbodene 18 91811-13 168/337 \u00abTangen\u00bb 91811-13 168/1997 91811-13 168/1998 (Sandviksbodene 14) 91811-13 168/333 5 F\u00f8resegner i kulturminnelova som gjeld for dei freda kulturminna Fredingsf\u00f8resegna gjeld eksteri\u00f8r og interi\u00f8r for dei freda kulturminna og omr\u00e5det slik dette er beskrive i fredingsomfanget, sj\u00e5 avsnitt ovanfor. I tillegg til fredingsf\u00f8resegnene under gjeld kulturminnelova \u00a7\u00a7 15a, 16, 17, 18, 19 tredje ledd, og 21. I tillegg gjeld \u00f2g forskrift om fastsetting av mynde mv. etter kulturminnelova. S\u00e6rskilde f\u00f8resegner etter kulturminnelova \u00a7 15 Kulturminna skal behandlast og forvaltast p\u00e5 ein slik m\u00e5te at dei kulturhistoriske, bygningshistoriske og arkitektoniske verdiane dei representerer, blir varetekne. Det kan gjevast dispensasjon til \u00e5 f\u00f8re kulturminna tilbake til opphaveleg eller tidlegare tilstand eller utsj\u00e5nad. F\u00f8resetnaden er at tiltaket kan gjerast p\u00e5 eit sikkert, dokumentert grunnlag eller med utgangspunkt i historiske spor. Det er ikkje h\u00f8ve til \u00e5 gjere inngrep i dei freda kulturminna. Med inngrep er det meint: a) \u00e5 rive, flytte, bygge om, endre, forandre material eller fargar eller gjere andre endringar som g\u00e5r ut over vanleg vedlikehald eller ordin\u00e6r skj\u00f8tsel b) \u00e5 skifte ut bygningselement, konstruksjonselement, material eller endre overflater c) oppsetting av st\u00f8rre skilt- og reklameinnretningar p\u00e5 yttervegg d) tiltak som endrar opphaveleg utforming og historiske spor, som ikkje er i tr\u00e5d med eigenarten til objekta, eller som reduserer dei kulturhistoriske verdiane S\u00e6rskilde f\u00f8resegner etter kulturminnelova \u00a7 19 Innanfor det freda omr\u00e5det skal det ikkje skje verksemd eller ferdsel som kan motverke form\u00e5let med fredinga. Med ferdsel er det meint motorisert ferdsel til lands og til vanns som kan medf\u00f8re fare for freda omr\u00e5de gjennom vekttrykk eller h\u00f8g fart. Med verksemd er det meint: a) alle former for nye bygg og anlegg som vil motverke form\u00e5let med fredinga b) \u00e5 rive, flytte, skade, fjerne eller endre konstruksjonar, objekt, strukturar som er viktig for opplevinga av det freda kulturmilj\u00f8et c) etablering og utviding av veg eller parkeringsplass d) oppsetting av gjerde og skilt og andre faste installasjonar e) endring av strukturar, konstruksjon eller belegg f) planering, utfylling, tildekking, uttak av massar, graving i grunnen, gr\u00f8fting og andre landskapsinngrep g) tiltak i sj\u00f8, til d\u00f8mes mudring, dumping av massar, etablering av brygger Det kan gjevast l\u00f8yve til f\u00f8lgande tiltak, som m\u00e5 godkjennast av Vestland fylkeskommune: 6 h) Riving av bygning aust for Sandviksbodene 12-13, bygningsnummer 139852575, gnr. 168 bnr. 333/del av bnr. 332, samt s\u00f8knadspliktige tiltak etter plan- og bygningslova p\u00e5 same grunn. Tiltak p\u00e5 tomta m\u00e5 ikkje vere i konflikt med f\u00f8rem\u00e5let med fredinga, jf. pkt. a) i) Riving av eksisterande bygningar p\u00e5 \u00abTangen\u00bb j) Ombygging av eksisterande bygningar p\u00e5 \u00abTangen\u00bb innanfor same grunnflate k) Etablering av molo/b\u00f8lgebrytar i samband med veteranb\u00e5thamn knytt til verksemda til Bergen Kystkultursenter og Norges Fiskerimuseum l) Kaianlegg p\u00e5 \u00abTangen\u00bb, gnr. 168 bnr. 1997 m) Reetablering av hopar mellom dei freda bygningane til tidlegare tilstand Dispensasjon fr\u00e5 fredinga Fredinga medf\u00f8rer at det m\u00e5 s\u00f8kast om l\u00f8yve i forkant av alle typar tiltak som g\u00e5r utover vanleg vedlikehald, jf. kulturminnelova \u00a7 15 a og \u00a7 19 tredje ledd. Like eins, oppst\u00e5r det tvil om kva som blir rekna som vanleg vedlikehald, skal fylkeskommunen kontaktast p\u00e5 f\u00f8rehand. Fylkeskommunen kan i s\u00e6rlege tilfelle gje dispensasjon, ev. p\u00e5 visse vilk\u00e5r, fr\u00e5 vedtak om freding for tiltak som ikkje medf\u00f8rer vesentlege inngrep. Tiltak som eigar har f\u00e5tt dispensasjon til, vil i enkelte tilfelle ogs\u00e5 krevje l\u00f8yve etter plan- og bygningslova. Eigar m\u00e5 avklare dette med kommunen. Meir informasjon om dispensasjon, vedlikehald og skj\u00f8tsel finst i Riksantikvarens retningslinjer for dispensasjonsbehandling (sj\u00e5 Riksantikvarens nettsider). Tiltak som kan gjennomf\u00f8rast utan dispensasjon fr\u00e5 fredinga Vanleg vedlikehald / ordin\u00e6r skj\u00f8tsel kan gjennomf\u00f8rast utan dispensasjon fr\u00e5 fredinga: For byggverk: Med vanleg vedlikehald er det meint rutinemessig arbeid p\u00e5 byggverk for \u00e5 halde ved lag tilstanden til kulturminna, for eksempel overflatebehandling og reparasjon av bygningselement i samsvar med opphaveleg eller eksisterande teknikk, utf\u00f8ring og materialbruk. For uteomr\u00e5de: Med ordin\u00e6r skj\u00f8tsel er det meint rutinemessig arbeid som er n\u00f8dvendig for \u00e5 halde ved lag ein \u00f8nskt tilstand, hindre forfall som kjem av slitasje, og som varetek form\u00e5let med fredinga. Mindre reparasjonar av element i uteomr\u00e5de som trappeheller, kai, murar og gjerde er \u00e5 sj\u00e5 p\u00e5 som vanleg vedlikehald og skal skje i samsvar med opphaveleg eller eksisterande teknikk, utf\u00f8ring og materialbruk. 7 Forvaltingsplan Det kan i samarbeid med fylkeskommunen utarbeidast ein forvaltingsplan for dei freda kulturminna og det freda omr\u00e5det, inkludert omr\u00e5de i sj\u00f8. Forvaltingsplan skal rullerast ved behov. Grunngjeving for vedtaket Kulturminna freda etter kulturminnelova \u00a7 15 Riksantikvarens fredingsstrategi mot 2020 er knytt til dei nasjonale m\u00e5la i Meld. St. 16 Nye m\u00e5l i kulturmilj\u00f8politikken. Dei nasjonale m\u00e5la n\u00e5r det gjelder freda bygningar er \u00e5 sikre at: \u2022 eit representativt utval kulturminne og kulturmilj\u00f8 skal vere vedtaksfreda innan 2020. \u2022 freda bygningar, anlegg og fart\u00f8y skal ha eit ordin\u00e6rt vedlikehaldsniv\u00e5 innan 2020. Ei freding av Sandviksbodene 12-24 vil vere i samsvar med Riksantikvarens m\u00e5l om \u00e5 bevare kulturmilj\u00f8 knytt til handel og industriverksemd. Den historiske rolla til sj\u00f8buene i Bergen Funksjonen som stapelhamn og knutepunkt i det nordeuropeiske handelsnettverket var gjennom mange hundre\u00e5r det \u00f8konomiske grunnlaget for Bergen og hadde difor \u00f2g ei viktig rolle for busetnad og n\u00e6ringsliv i store delar av Kyst-Noreg. Gjennom funksjonen som lager for eksport- og importvarer er sj\u00f8buene eit direkte vitnesbyrd om denne historia. Bruken av buene har endra seg gjennom historia, fr\u00e5 handelsverksemda p\u00e5 andre helvta av 1600-talet fram mot slutten av 1800-talet, avl\u00f8yst av ymse n\u00e6rings- og handverksverksemd fram til dagens blanda bruk. Dette syner seg i bygningsmessige endringar som har vore b\u00e5de konstruktive og funksjonelle. For \u00e5 f\u00e5 friare planl\u00f8ysingar har dei opphavelege lafta romma blitt opna opp ved hjelp av reisverkskonstruksjonar, fleire vindauge, i tillegg til det naudsynte vedlikehaldet av bolverk og fundamentering. Mindre enn ein femdel av sj\u00f8buene i Sandviken st\u00e5r att i dag. Desse sj\u00f8buene er hamnetekniske kulturminne av internasjonalt format, og har nasjonal kulturmilj\u00f8verdi. Representativitet, kunnskapsverdi Til grunn for fredinga av Sandviksbodene 12-24 ligg dei kulturhistoriske og arkitektoniske verdiane til bygningsmilj\u00f8et. Desse bygningane er den st\u00f8rste samla gruppa av sj\u00f8hus som i dag er att i Sandviken, og utgjer \u2013 ved sida av Bryggen \u2013 det st\u00f8rste intakte samanhengande milj\u00f8et av den bergenske sj\u00f8husbebyggelsen. Sandviksbodene 15, 16, 17, 20, 23 og 24 er i kommunalt eige. Desse sj\u00f8husa er leigde ut til Bergen Kystkultursenter og Norges Fiskerimuseum, begge funksjonar knytt til maritim verksemd, og med f\u00f8rem\u00e5l om \u00e5 spreie kunnskap om historia om bruken av sj\u00f8buene. Identitetsverdi I mange norske kystbyar har lagerbygg knytt til fiskeri og sj\u00f8vegs handel vore eit sentralt innslag, samstundes som dei i kvar by hadde sine arkitektoniske og bruksmessige s\u00e6rtrekk. Sandviksbodene 12-24 peikar seg ut i nasjonal samanheng som eit stort og godt bevart 8 sj\u00f8husmilj\u00f8. Fleire av bygningane har ein s\u00e6rs h\u00f8g alder, og er med p\u00e5 \u00e5 styrke stadsidentiteten til Bergen by. Bygningshistorisk verdi Sandviksbodene 12-24 har ein heilskapleg framtoning, prega av den bergenske trebyggeskikken fr\u00e5 17- og 1800-talet. Samstundes er det stor variasjon p\u00e5 detaljniv\u00e5. I bygningstypar og byggem\u00e5tar finn ein fleire karakteristiske variantar av den bergenske sj\u00f8buarkitekturen. Med eit aldersspenn p\u00e5 over to hundre \u00e5r og spor etter mange ombyggingar, har b\u00e5de bygningsmilj\u00f8et under eitt og dei einskilde bygningane stor tidsdjupn og h\u00f8g bygningshistorisk verdi. Opplevingsverdi Fleire av buene er arkitektonisk interessante, med gode proporsjonar og sirlege detaljar. Restane av m\u00e5la innvendig veggdekor er kunst- og arkitekturhistorisk verdifulle og sjeldsynte. Dei mange inskripsjonane som er m\u00e5la, teikna eller rissa inn i t\u00f8mmerveggene er verdifulle spor etter kvardagslivet i bygningane. Buene har etter kvart blitt meir landfaste, og mange av hopane er attfylte. I tillegg til dei konstruktive og funksjonelle endringane av sj\u00f8lve bygningane, har difor ogs\u00e5 omgjevnadene endra seg. Trass i desse endringane gjev bygningane og dei n\u00e6re omgjevnadene eit godt inntrykk av korleis bygningane har vore brukt gjennom historia. Romma mellom bygningane er i dag for det meste allment tilgjengelege, og er med p\u00e5 \u00e5 sikre ein viktig visuell og funksjonell kontakt med sj\u00f8en. Autentisitet, originalitet Mykje originalsubstans fr\u00e5 bygninganes opphavelege tilstand er bevart, mellom anna konstruktive element som lafteverk og stolpe- dragarkonstruksjonar. Nyare, vesentlege ombyggingar kan avlesast, og har sin eigen autentisitet i behald. Seinare endringar, fram til f\u00f8rste del av 1900-talet, er kulturhistorisk verdifulle. Bruksverdi Sandviksbodene 12-24 er jamt over i god teknisk og bruksmessig stand. B\u00e5de dei privateigde og dei kommunalt eigde bygningane eigner seg til variert bruk, som lager, selskapslokale, matservering, museum, utstilling, verkstad, og bustad. Eit variert bruksomr\u00e5de er slik med p\u00e5 \u00e5 sikre verneverdiane til sj\u00f8buene. Konklusjon Ut fr\u00e5 ei samla vurdering av dei attverande sj\u00f8buene i Sandviken g\u00e5r Vestland fylkeskommune inn for \u00e5 sikre eit representativt utval gjennom vedtaksfreding. Som det st\u00f8rste og best bevarte milj\u00f8et av attverande bergenske sj\u00f8buer peikar Sandviksbodene 12-24 seg ut som s\u00e6rleg verdifullt. 9 Omr\u00e5de freda etter kulturminnelova \u00a7 19 Ein omr\u00e5defreding av uteomr\u00e5da rundt Sandviksbodene 12-24, kaien p\u00e5 s\u00f8rsida av Kristiansholm og hamnebassenget vest for sj\u00f8buene vil bidra til \u00e5 sikre ein viktig visuell og funksjonell kontakt mellom kulturmilj\u00f8et og sj\u00f8en. Omr\u00e5defredinga vil vere med p\u00e5 \u00e5 gjere bygningsmilj\u00f8et lesbart, b\u00e5de fr\u00e5 sj\u00f8sida og fr\u00e5 landsida. Kristiansholm Sj\u00f8flyhavnen Sandvikstorget Tangen Avgrensing av omr\u00e5defreding etter kulturminnelova \u00a7 19 Kjelde: kart.1881.no 10 Skildring av Sandviksbodene 12-24 Sandviksbodene 12-24 utgjer eit sj\u00f8husmilj\u00f8 p\u00e5 fire grupper av sj\u00f8buer og naust i Sandviken i Bergen, bygde mellom ca. 1672 og 1892. Sj\u00f8buene har opphaveleg vore pakkhus for handelsvarer, som korn og salt, men har \u00f2g vore brukt i samband med framstilling av t\u00f8rrfisk, klippfisk, tran og rogn. Seinare har buene vore nytta som produksjonslokale for sj\u00f8retta handverksverksemd, som seglmakarar, b\u00f8kkarar og blokkmakarar. Nokre av bygningane har vore nytta som naust; til lagring av b\u00e5tar og anna utstyr. Sandviksbodene 12-24 har opphaveleg lege med sj\u00f8 p\u00e5 n\u00e6r alle kantar. Strandlinja g\u00e5r i nord- s\u00f8rretning, og dannar ei bukt mellom Skoltegrunnskaien i s\u00f8r og Hegreneset i nord. Desse buene er i dag den st\u00f8rste samla gruppa som er att av sj\u00f8buer i Sandviken, der det n\u00e5 er om lag 30 buer som er bevart. Bak pakkhus og naust, p\u00e5 den andre sida av Sj\u00f8gaten, ligg framleis sm\u00e5 grender fr\u00e5 17- og 1800-talet. Mellom denne eldre busetnaden og Sandviksfjellet ligg blanda busetnad, det meste fr\u00e5 mellomkrigstida. Dei pakkhusa som n\u00e5 er forsvunne i brann, ved riving eller krigshendingar, er erstatta av for det meste kontor- og forretningsbygg, og ope parkerings- og lagerareal. Sj\u00f8buene i Sandviken vart i det vesentlege bygde p\u00e5 same m\u00e5ten gjennom to hundre \u00e5r, fr\u00e5 dei eldste kjende fr\u00e5 midten av 1600-talet og fram til slutten av 1800-talet. Dei er bygde av lafta t\u00f8mmer i to eller tre etasjar, og har i kvar etasje fleire nokolunde kvadratiske lagerrom lagt p\u00e5 rekke, med d\u00f8rer til ein svalgang som g\u00e5r langs den eine langsida. Lagerromma varierer i storleik fr\u00e5 ca. 4x4 meter til opp mot 7x7 meter. S\u00e6rleg i dei st\u00f8rre romma er det vanleg med eit supplerande beresystem av ein eller to stolpar midt i rommet, som ber langsg\u00e5ande dragarar. Svala er stort sett lafta i f\u00f8rste etasje og bygd av stolpeverk i dei \u00f8vre etasjane. For n\u00e6rare skildring av kulturminna viser vi til vedlagt dokumentasjon. Tilstand Det er gjennomf\u00f8rt ei tilstandsregistrering av kulturminna freda etter \u00a7 15, vist i tabellen nedanfor: Kulturminne-id Tilstand Dato Sandviksbodene 15 A 91811-1 TG 1 07.03.2023 Sandviksbodene 15 B 91811-2 TG 1 07.03.2023 Sandviksbodene 16 91811-3 TG 1 07.03.2023 Sandviksbodene 17 91811-4 TG 1 07.03.2023 Sandviksbodene 19 A 91811-5 TG 1 18.12.2018 Sandviksbodene 19 B 91811-6 TG 1 17.06.2016 Sandviksbodene 20 91811-7 TG 1 07.03.2023 Sandviksbodene 21 91811-8 TG 1 25.04.2018 11 Sandviksbodene 23 91811-9 TG 1 07.03.2023 Sandviksbodene 23 naust 91811-10 TG 1 07.03.2023 Sandviksbodene 24 91811-11 TG 1 07.03.2023 Sandviksbodene 12-13 91811-12 TG 1 07.03.2023 TG 0: Ingen tiltak n\u00f8dvendig TG 1: Ordin\u00e6rt tiltaksbehov TG 2: Moderat tiltaksbehov TG 3: Betydeleg tiltaksbehov TG 9: Ukjent/ikkje registrert Eigedomsforhold Bygningsnr. Kulturminne-id Eigar Sandviksbodene 15 A 139326970 91811-1 Bergen kommune Sandviksbodene 15 B 139326970 91811-2 Bergen kommune Sandviksbodene 16 139326989 91811-3 Bergen kommune Sandviksbodene 17 139326997 91811-4 Bergen kommune Sandviksbodene 19 A 139327004 91811-5 Inger Marit Saastad, John Audun Hauge Sandviksbodene 19 B 139327004 91811-6 Inger Marit Saastad, John Audun Hauge Sandviksbodene 20 139327012 91811-7 Bergen kommune Sandviksbodene 21 139817486 91811-8 Karstein B V\u00e5genes AS Sandviksbodene 23 13915202 91811-9 Bergen kommune Sandviksbodene 23 naust 13915202 91811-10 Bergen kommune Sandviksbodene 24 13915210 91811-11 Bergen kommune Sandviksbodene 12-13 139326962 91811-12 Grevstad Eiendom Sandviken AS Riksantikvarens mynde Myndet til \u00e5 gjere fredingsvedtak etter kulturminnelova \u00a7\u00a7 15 og 19 er delegert fr\u00e5 Klima- og milj\u00f8verndepartementet til Riksantikvaren, jf. forskrift om fastsetting av myndighet mv. etter kulturminneloven \u00a7 2 (4). Fredinga gjerast etter s\u00e6rskilde reglar om saksbehandling jf. kulturminnelova \u00a7 22. Forholdet til anna lovverk Naturmangfaldlova Som ein del av saksutgreiinga skal det vurderast om vedtaket er av slik karakter at det kan utgjere risiko for skade p\u00e5 naturmangfaldet. Dette f\u00f8lger av naturmangfaldlova \u00a7\u00a7 8-12, jf. \u00a7 7. 12 Det er gjort s\u00f8k i Artsdatabankens Artskart og Milj\u00f8direktoratets Naturbase den 05.02.2023 for \u00e5 sikre at avgjerda byggjer p\u00e5 tilstrekkeleg kunnskap. Innanfor omr\u00e5det omfatta av freding etter \u00a7 19 er det registrert f\u00f8lgande s\u00e5rbare eller trua arter: \u2022 Hettem\u00e5ke, kritisk trua \u2022 Fiskem\u00e5ke, s\u00e5rbar \u2022 \u00c6rfugl, s\u00e5rbar Det kan vere fleire s\u00e5rbare eller trua artar av fugl og fisk innanfor fredingsomr\u00e5det som ikkje er presist kartfesta i Artsdatabanken. Vi finn likevel at fredinga ikkje vil p\u00e5verke naturmangfaldet i negativ retning. Det er ikkje registrert andre s\u00e6rskilt verneverdige naturtypar eller naturomr\u00e5de. Plan- og bygningslova Gjeldande reguleringsplan er fr\u00e5 26.10.1998, plan-ID: 4601_8150000. Dei aktuelle sj\u00f8buene, hamneomr\u00e5det og sj\u00f8areal utanfor sj\u00f8buene ligg her i spesialomr\u00e5de bevaring. Omr\u00e5dereguleringsplan for Kristiansholm, Sandvikstorget og Rosegrenden, plan-ID 1201_61690000, er lagt ut til offentleg ettersyn. Sandviksbodene 12-24 ligg i omsynssone H_730 Bandlegging etter kulturminnelova; aust og s\u00f8r for Sandviksbodene 12-13 i omsynssone H_570 Bevaring kulturmilj\u00f8. Sandviksbodene 12-24 ligg i KULA-omr\u00e5de K74 \u2013 Kulturmilj\u00f8 og landskap av nasjonal interesse. Dei nasjonale interessene er knytt til dei tekniske kulturminna i form av sj\u00f8hus, lystgardar og det tidlege urbane trehusomr\u00e5det i Sandviken. K74 13 Praktisk informasjon Kontaktinformasjon Det er Vestland fylkeskommune som har ansvaret for forvaltinga av freda byggverk, anlegg og omr\u00e5de. Fylkeskommunen svarer ogs\u00e5 p\u00e5 sp\u00f8rsm\u00e5l om fredinga og behandlar s\u00f8knader om dispensasjonar og tilskot. Fylkeskommunen kan kontaktast p\u00e5 e-post: post@vlfk.no eller p\u00e5 telefon 05557. Postadresse: Vestland fylkeskommune, postboks 7900, 5020 Bergen. Bes\u00f8ksadresse Bergen: Lars Hilles gate 22. Heimeside: www.vestlandfylke.no. Ansvar for vedlikehald Eigar eller brukar har ansvar for vedlikehald av dei freda kulturminna og det freda omr\u00e5det. \u00d8konomiske tilskot Det er h\u00f8ve til \u00e5 s\u00f8ka fylkeskommunen om tilskot til meirkostnader som f\u00f8lger av krav til antikvarisk utf\u00f8ring ved sikring, istandsetting, vedlikehald og skj\u00f8tsel av freda kulturminne. For omr\u00e5de freda etter kulturminnelova \u00a7 19 er det normalt ikkje rett p\u00e5 tilskot. Meir informasjon om tilskot finst p\u00e5 Riksantikvarens nettsider eller hos Vestland fylkeskommune. Det blir normalt ikkje gjeve tilskot til freda kulturminne som museum eller det offentlege eig. Bakgrunnen for fredingssaka Sandviksbodene 15-24 vart mellombels freda av Hordaland fylkeskommune 24.06.1992. Til grunn for vedtaket l\u00e5g eit behov for \u00e5 hindre at det s\u00e6reigne Sandviksbodmilj\u00f8et skulle verte forringa meir f\u00f8r aktive planar for omr\u00e5det kunne sikre framtida. Oppstartvarsel vart sendt ut 18.12.2013, der ogs\u00e5 Sandviksbodene 12-13 vart tatt med i varselet. Sandviksbodene 12-13 er per i dag ikkje mellombels freda, men er ein del av den p\u00e5g\u00e5ande fredingssaka. P\u00e5 grunn av mangel p\u00e5 kapasitet hos fylkeskommunen har fredingssaka ikkje vore sendt ut p\u00e5 h\u00f8yring f\u00f8r 19.06.2023, med h\u00f8yringsfrist 08.09.2023. Sakshistorikk Kontakt med eigarar og rettshavarar i fredingssaka Etter oppstartvarselet har fylkeskommunen hatt m\u00f8te med fleire av eigarane: Bergen kommune/Byantikvaren: Fylkeskommunen har hatt fleire m\u00f8te med representantar for Bergen kommune og Byantikvaren. I m\u00f8ta har vi dr\u00f8fta kva for konsekvensar den p\u00e5g\u00e5ande omr\u00e5deplanen vil kunne f\u00e5 for omr\u00e5defredinga og vice versa. Blant temaa har vore konsekvensar av justering av vegtras\u00e9en i Sj\u00f8gaten, utforming av den planlagde bygningsmassen p\u00e5 Kristiansholm og konsekvensar av ein eventuell molo vest for sj\u00f8flyhamna. Byantikvaren \u00f8nsker \u00e5 ha st\u00f8rst mogleg frisikt fr\u00e5 det freda omr\u00e5det ut mot sj\u00f8en. Det er \u00f2g 14 viktig at dei planlagde bygningane p\u00e5 Kristiansholm f\u00e5r ei utforming som bidreg til at kulturmilj\u00f8verdiane blir sikra. Byantikvaren legg vekt p\u00e5 at ei flytande molo/b\u00f8lgebrytar vil vere eit betre alternativ enn ein oppmura molo fundamentert p\u00e5 sj\u00f8botnen. Norges Fiskerimuseum, Bergen Kystkultursenter: Fylkeskommunen har hatt m\u00f8te med representantar for Norges Fiskerimuseum og Bergen Kystkultursenter, som begge er leigetakarar i h\u00f8vesvis Sandviksbodene 20/23/24 og 12/16/17. S\u00e6rleg for kystkultursenteret er det viktig at dei f\u00e5r ei skjerma hamn for dei b\u00e5tane dei disponerer over. B\u00e5ttrafikken har auka dei seinare \u00e5ra, og fart\u00f8ya er jamt over st\u00f8rre enn tidlegare. B\u00e5ttrafikken set opp stor sj\u00f8 som er til fare for b\u00e5tane i hamna. Fiskerimuseet legg vekt p\u00e5 at b\u00f8lgene fr\u00e5 b\u00e5ttrafikken, men \u00f2g hyppigare uv\u00ear, er ei p\u00e5kjenning p\u00e5 bygningane som ligg i sj\u00f8kanten. Begge gjev uttrykk for at det vil vere avgjerande for verksemdene \u00e5 f\u00e5 ei molo vest for sj\u00f8flyhamna, som vist p\u00e5 plankart for omr\u00e5deplan, plan-ID 1201_61690000. Norges Fiskerimuseum og Bergen Kystkultursenter har seinare gjeve eit skriftleg innspel datert 21.11.2022, der dei har gjort greie for behova deira i tilknyting til omr\u00e5defredinga. Brevet kom inn etter fristen, men fylkeskommunen har likevel valt \u00e5 kommentere innspelet her. Inger Marit Sjaastad/John Audun Hauge: Fylkeskommunen har vore p\u00e5 synfaring med John Audun Hauge, som ville ha informasjon om dei praktiske konsekvensane ei freding vil f\u00e5 for dei som eigarar. Mellom anna var han interessert i \u00e5 f\u00e5 vite omfanget av interi\u00f8rfreding og kva konsekvensar fredinga vil f\u00e5 for saksbehandling i samband med vedlikehaldsarbeid. Villplan (representant for Olav P. Grevstad: Fylkeskommunen var p\u00e5 synfaring med eigars plankonsulent Villplan hausten 2022. Dei ville ha ein generell orientering om fredingsforslaget og utsiktene til \u00e5 utvikle eigedommen vidare. Eigar har vurdert riving av nr. 14, som ikkje er foresl\u00e5tt freda. Villplan opplyste p\u00e5 synfaringa at eigar p\u00e5 det tidspunktet ikkje hadde planar om \u00e5 bygge p\u00e5 tomta til nr. 14, men i utgangspunktet berre opparbeide uteomr\u00e5det. Vi har seinare motteke informasjon om at eigar likevel har planar om \u00e5 bygge p\u00e5 tomta til nr. 14. Melding om oppstart av fredingssak Eigarar, kommunen og Bergen og Omland havnevesen fekk i brev av 26.05.2021 fr\u00e5 Vestland fylkeskommune melding om oppstart av fredingssak, jf. kulturminnelova \u00a7 22 nr. 1. Melding om oppstart blei samtidig kunngjord i avisene Bergens Tidende, BA Bergensavisen, og Norsk Lysingsblad. Det blei gjeve ein frist til 08.09.2023 til \u00e5 komme med merknader. Merknader med kommentarar fr\u00e5 fylkeskommunen Det kom inn ein merknad til melding om oppstart av fredingssaka, datert 07.09.2023, fr\u00e5 Bergen kommune/Byantikvaren. Det kom \u00f2g inn eit samla skriftleg innspel datert 21.11.2022, fr\u00e5 Bergen Kystkultursenter og Norges Fiskerimuseum. Kystkultursenteret og Fiskerimuseet er 15 leigetakarar av Sandviksbodene 15-17, 20 og 23-24. Vestland fylkeskommune har vurdert dei innkomne merknadene, og utforma fredingsforslaget slik det n\u00e5 ligg f\u00f8re. Merknadene er her kort gjevne att med kommentarar fr\u00e5 fylkeskommunen: Avsendar Merknad Fylkeskommunen sin behandling av merknad Inger Marit Saastad og Saastad og Hauge har sj\u00f8lv I interi\u00f8ra er det rominndeling, John Audun Hauge lagd alt inventar i buene etter bygningsdelar og overflater som 21.08.2021 1989. Denne prosessen er er av kulturhistorisk eller ikkje sluttf\u00f8rt, og dei meiner arkitektonisk interesse fram til det vil vere dumt om desse f\u00f8rste halvdel av 1900-talet som arbeida blir ein del av fredinga fredinga skal bidra til \u00e5 sikre, ikkje nyare tilf\u00f8ringar. Omfanget er spesifisert i romliste i fredingsdokumentasjon del 2 (unntatt fr\u00e5 innsyn). Inger Marit Saastad og Saastad og Hauge \u00f8nsker Riksantikvarens John Audun Hauge \u00f8konomisk tilskot til dekning tilskotsordningar kan gje tilskot 21.08.2021 av utlegg til drift av til installasjon av eksisterande varslings- og brannsikringsanlegg, men desse sprinklaranlegg, gjerne som ordningane dekker ikkje ein eigen budsjettpost. kostnader til drift og vedlikehald av anlegga. Norges Den planlagte steinmoloen fr\u00e5 Ein molo eller b\u00f8lgebrytar vil Fiskerimuseum/Bergen Kristiansholm og s\u00f8rover vil vere positivt for Kystkultursenter v\u00e6re avgjerende for vidare hamneaktiviteten i Sj\u00f8flyhamna, 21.11.2022 drift og utvikling av og vil kunne vere med p\u00e5 \u00e5 aktivitetane i hamna og beskytte bygningane mot skader buene. for\u00e5rsaka av b\u00f8lger og drivved fr\u00e5 fjorden. Vi legg til grunn at bruken er \u00f8yremerka fart\u00f8y knytt til drifta av Kystkultursenteret/museet, og ikkje for b\u00e5tar fr\u00e5 det planlagte bustadomr\u00e5det p\u00e5 Kristiansholm. Norges Det vil bli behov for enkelte Det er i dag ein verkstad p\u00e5 om Fiskerimuseum/Bergen mindre bygg eller faste lag 20 m2 og eit naust p\u00e5 om lag Kystkultursenter installasjonar p\u00e5 uteomr\u00e5det 120 m2 p\u00e5 \u00abTangen\u00bb. Desse 21.11.2022 bygningane er av nyare dato, og er ikkje foresl\u00e5tt freda etter kulturminnelova \u00a7 15. \u00abTangen\u00bb er ein del av arealet som er foresl\u00e5tt omr\u00e5defreda etter kulturminnelova \u00a7 19, for \u00e5 16 bevare verknaden av sj\u00f8buene i milj\u00f8et. Oppf\u00f8ring av byggverk mellom dei freda bygningane og sj\u00f8en vil kunne vere i konflikt med kulturminneverdiane og grunnlaget for fredinga. Mindre tekniske installasjonar vil kunne vurderast s\u00e5 lenge dei ikkje kjem i konflikt med fredingsform\u00e5let. Norges Det vil bli behov for flytande B\u00f8yer og andre reversible Fiskerimuseum/Bergen installasjonar i sj\u00f8, som installasjonar i sj\u00f8 knytt til Kystkultursenter flytebrygger og b\u00f8yer. Det er fart\u00f8ya 21.11.2022 viktig at ei omr\u00e5defredning Kystkultursenteret/museet ikkje legg un\u00f8dvendige disponerer over, vil i avgrensa avgrensingar p\u00e5 framtidige omfang ikkje vere i konflikt med utviklingsbehov. omr\u00e5defredinga. Norges Om moloen og funksjoner: For Hamneomr\u00e5det ved Fiskerimuseum/Bergen \u00e5 oppn\u00e5 dei m\u00e5la samfunnet Kystkultursenteret er ein av dei Kystkultursenter forventar n\u00e5r det vert brukt tre delhamnene til Bergen 21.11.2022 store ressursar p\u00e5 fart\u00f8yvern Nasjonale Veteranskipshavn og formidling, er det viktig (BNV). Dei to andre hamnene er med beskytta hamner. lokalisert til Indre V\u00e5gen og i Bystyret i Bergen har peikt ut Gamle Bergen. BNV skal samla Kystkultursenterets hamn sett legge til rette for varetaking som ein av dei viktigaste til av den store fl\u00e5ten av verna denne bruken. fart\u00f8y i Bergen. Vestland fylkeskommune vil legge vekt p\u00e5 \u00e5 finne l\u00f8ysingar som varetek omsynet til kulturmilj\u00f8et og behovet for gode hamneforhold for fl\u00e5ten av verna fart\u00f8y. Norges Vidare kaibygging: Bergen Det kan opnast for etablering av Fiskerimuseum/Bergen kommune har planar om \u00e5 kai i omr\u00e5det rundt \u00abTangen\u00bb. Kystkultursenter bygge steinkaier rundt heile B\u00e5de omfang og utforming m\u00e5 21.11.2022 Tangen. Dette vil auke vurderast n\u00f8ye, og m\u00e5 ikkje vere landarealet noko, gje tryggare i konflikt med kaier til dei st\u00f8rre b\u00e5tane, og fredingsf\u00f8rem\u00e5let. Tiltak m\u00e5 kaiplass til bes\u00f8kande st\u00f8rre godkjennast av Vestland fart\u00f8y. Omr\u00e5defredning b\u00f8r fylkeskommune. ikkje hindre dette. Bergen kommune Byantikvaren etterlyser ei Ei freding skal kunne st\u00e5 seg 07.09.2023 konkretisering av kva som over sv\u00e6rt lang tid, uavhengig skader opplevinga av av oms\u00f8kte tiltak og p\u00e5g\u00e5ande kulturmilj\u00f8et, og \u00f8nsker at det planprosessar. Det er viktig at vert gjort klart kva kulturmilj\u00f8myndet har eit handlingsrom Bergen tilstrekkeleg stort handlingsrom 17 kommune og eigarane har i over tid for \u00e5 kunne ut\u00f8ve fagleg samband med eventuelle skj\u00f8nn. Fylkeskommunen tiltak i \u00a7 19-omr\u00e5det. meiner at dei f\u00f8resegnene som Byantikvaren \u00f8nsker vidare at ligg i fredingsforslaget er dei kriteria som skal leggast tiltilstrekkeleg for \u00e5 sikre at grunn blir konkretisert. Dette kulturmilj\u00f8verdiane blir er viktig for at ansvarstilh\u00f8va varetatt. Fylkeskommunen legg mellom Bergen kommune og vekt p\u00e5 \u00e5 ha eit godt samarbeid kulturminnemyndet blir med alle involverte partar i eintydig plassert. Etablering samband med tiltak og av sykkelveg og oppgradering planprosessar. Byantikvaren har av byromma er nemnt som her ansvar etter plan- og d\u00f8me. bygningslova, Fylkeskommunen etter kulturminnelova. Det faglege ansvaret er difor kl\u00e5rt definert. Fylkeskommunen har f\u00f8resl\u00e5tt overfor Norges Fiskerimuseum at det vert avhalde eit dr\u00f8ftingsm\u00f8te om fredinga, der b\u00e5de eigarar, Byantikvaren og Fylkeskommunen kan inviterast. Bergen kommune Byantikvaren meiner det m\u00e5 Fylkeskommunen har hatt m\u00f8te 07.09.2023 kome tydelegare fram i med eigar, arkitekt og fredingsforslaget at eit plankonsulent om byggeplanane tilpassa bygg aust for bod 12- ved bod 12-13, der det vart 13 (\u00abBabylandtomten\u00bb) er presentert eit skisseutkast for mogeleg, og at det blir lagt eit kombinert bustad- og f\u00f8ringar og rammer i n\u00e6ringsbygg p\u00e5 tomten. fredingsvedtaket for eit Utkastet hadde p\u00e5 f\u00f8rehand eventuelt bygg. vore dr\u00f8fta med Byantikvaren. Fylkeskommunen vil f\u00f8lge prosjekteringa opp vidare, i samarbeid med Byantikvaren. Bergen kommune Byantikvaren peiker p\u00e5 at det P\u00e5 byrjinga av 1800-talet l\u00e5g dei 07.09.2023 er opna for etablering av fleste sj\u00f8buene med sj\u00f8 p\u00e5 alle molo/b\u00f8lgebrytar i tilknyting kantar, med mindra fart\u00f8y bak til veteranb\u00e5thamna foran buene, og med rosettar av bod 24, og meiner at ein molo flakeskuter i b\u00f8yer foran buene. med utfylling i sj\u00f8 \u2013 i Med auka b\u00e5ttrafikk og motsetnad til ein ikkje hyppigare uv\u00e9r har landfast, flytande b\u00f8lgebrytar veteranb\u00e5tane behov for ei meir \u2013 vil svekke den tilknytinga dei beskytta hamn. Det er ein freda bygningane har til sj\u00f8en. f\u00f8resetnad at den Etter Byantikvarens syn er ei moloen/b\u00f8lgebrytaren som er slik l\u00f8ysing ikkje i samsvar vist i omr\u00e5dereguleringsplanen med KPA2018, og varetek berre skal brukast i tilknyting til 18 heller ikkje dei nasjonale veteranb\u00e5thamna, og at den f\u00e5r interessene som er knytt til ei n\u00f8ktern utforming. Sandviken. Fredingsforslaget inneheld ikkje detaljerte krav til eller retningsliner for konstruksjon og utforming av ein molo/b\u00f8lgebrytar. Dette er sp\u00f8rsm\u00e5l som m\u00e5 avklarast i samband med vidare prosjektering. Bergen kommune Byantikvaren gjer merksam p\u00e5 Etter Vestland fylkeskommunes 07.09.2023 at det er oppf\u00f8rt ein st\u00f8rre vurdering er arealet som er sett konstruksjon p\u00e5 gnr. 168 bnr. av til omr\u00e5defreding etter 330, inn mot s\u00f8rsida av kulturminnelova \u00a7 19 og Sandviksbodene 12-13. Dette f\u00f8resegnene etter \u00a7 15 er eit overdekt uteareal knytt tilstrekkelege til \u00e5 vareta til Harbour Brygge & kulturmilj\u00f8verdiane, og det er Selskapslokaler. Det er uklart ikkje behov for \u00e5 utvide om konstruksjonen er oms\u00f8kt. fredingsomr\u00e5det. Det kan vere Byantikvaren ber om at aktuelt \u00e5 unders\u00f8ke om omr\u00e5defredinga utvidast til \u00e5 konstruksjonen er lovleg bygd. omfatte ogs\u00e5 denne eigedomen, eller at det sikrast i fredinga at tiltak her ikkje er mogeleg. Vidare saksgang Med heimel i kulturminnelova \u00a7 22 tredje ledd vert forslaget om freding med dette lagt fram for kommunestyret f\u00f8r vedtak om freding vert fatta. Etter at Bergen kommunestyre har gjort vedtak i saka, vil Vestland fylkeskommune utforme eit endeleg forslag til freding. Forslaget vil bli behandla i hovudutval for kultur, idrett og inkludering. f\u00f8r det vert sendt til Riksantikvaren for vedtak i saka, da det er Riksantikvaren som har mynde til \u00e5 gjere vedtak om freding. Vedlegg: \u2022 Dokumentasjonsvedlegg del 1 \u2022 Dokumentasjonsvedlegg del 2 (unntatt fr\u00e5 innsyn, berre oversendt dei respektive eigarane) Sendt til: \u2022 Eigarar \u2022 Bergen kommune 19 Kopi til: \u2022 Riksantikvaren \u2022 Klima- og milj\u00f8departementet "
}