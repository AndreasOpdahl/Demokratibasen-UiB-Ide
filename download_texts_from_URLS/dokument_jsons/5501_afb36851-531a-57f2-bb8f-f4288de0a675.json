{
  "dokument_id": "afb36851-531a-57f2-bb8f-f4288de0a675",
  "doc_type": "case_attachment",
  "kommune": 5501,
  "tittel": "Dr\u00f8ftningsnotat HTVHVO handlingsprogram 2025-2028",
  "url": "https://innsyn.tromso.kommune.no/application/getMoteDokument?dokid=2001885937",
  "tekst": "DR\u00d8FTNINGSNOTAT Tilstede: For arbeidsgiver: Stig Tore Johnsen (kommunedirekt\u00f8r), Mari Enoksen Hult (direkt\u00f8r organisasjon), Kari Henriksen (direkt\u00f8r avdeling utdanning, oppvekst og kultur), Magne Nicolaisen (direkt\u00f8r avdeling for helse- og omsorg), Asbj\u00f8rn Bartnes (seksjonsleder kommunikasjon), Thomas Johansen (\u00f8konomisjef), Asle Tjeldfl\u00e5t (fagleder budsjett), Magnus Wider\u00f8e (kst. seksjonsleder virksomhetsstyring og internkontroll), Camilla Berntzen (r\u00e5dgiver virksomhetsstyring og internkontroll), Magnus Skjelmo Kristiansen (strategisk r\u00e5dgiver) Anders Haugland Pedersen (r\u00e5dgiver kommunikasjon) For arbeidstaker: G\u00f8rild Nordmo, Katrine Aursand, Linda Nilsen, Camilla Ratama og Morten Andersen (UDF), Maika Soleng, Torleif Nordbakk, Hege Beate Tveit og Mikal Hansen (Fagforbundet), Barbro Byrkjeland og Linn Naimak (HVO), Esten Haug (FO), Heidi-M. Paulsen (Ergoterapeutene), Rita Kjelstrup (Delta), Marte Enoksen Loft\u00e5s (SLF), Stig Atle Korsberg (Akademikerne), Trude Elisabeth Jensen (NSF) Referent: Camilla Berntzen M\u00f8tedato: 23.10.2024 Dr\u00f8ftingsm\u00f8te i forbindelse med kommunedirekt\u00f8rens forslag til handlingsprogram 2025-2028 Kommunedirekt\u00f8rens forslag til handlingsprogram 2025-2028 legges fram 1.november 2024 og skal endelig behandles i kommunestyret 18. desember. Del 1 \u2013 Kommunedirekt\u00f8ren orienterer om forslag til handlingsprogram for 2025-2028 Ressursbruken skal i hovedtrekk vris mot forebyggende tilbud og universelle tiltak. For helse og omsorg handler dette om \u00e5 flytte ressursbruken fra institusjonsdrift som sykehjem. For oppvekstfeltet handler dette om \u00e5 redusere andelen enetiltak og spesialpedagogisk undervisning til universelle tiltak. For alle ansvarsrammer s\u00e5 er det krav om innsparing og det ligger inne innsparingstiltak for \u00e5 ta ned ressursbruken p\u00e5 samtlige omr\u00e5der. For de omr\u00e5dene vi skal ned p\u00e5 ressursbruk sikter Troms\u00f8 kommune seg mot ASSS-gjennomsnitt. Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Bankkonto: 4750 05 08236 Telefon: 77 79 00 00 Org.nr.: Foretaksregisteret NO 940 101 808 MVA Telefax: 77 79 00 01 Del 2 \u2013 Innspill Innspill fra UDF: Det er uklokt \u00e5 kutte i skole og barnehage. Det er i for liten grad synliggjort hvilke risikoer kuttene p\u00e5 skolerammen utgj\u00f8r. Kuttene p\u00e5 skolerammen vil g\u00e5 ut over noe, b\u00f8r v\u00e6re synlig hva konsekvensene av kuttene er. Det er vanskelig \u00e5 se hvordan vi skal klare \u00e5 g\u00e5 ned p\u00e5 spesialundervisning. Elevenes behov m\u00e5 fortsatt st\u00e5 i fokus. Det er viktig \u00e5 fange opp barna tidlig. For eksempel \u00f8ke bemanning i barnehage slik at i allerede der kan fange opp barn som trenger det. Tidlig innsats m\u00e5 fungere. Det koster penger. Stig Tore Johnsen (kommunedirekt\u00f8r): Vi \u00f8nsker \u00e5 gj\u00f8re tiltak for \u00e5 komme ned til ASSS-snitt. Vi bruker mer penger enn sammenlignbare kommuner, uten at vi ser noen \u00e5penbar grunn til det. Vi har ogs\u00e5 snakket med ungdomsr\u00e5det og et av tiltakene de er opptatt av er milj\u00f8terapeuter i skolen, det \u00f8nsker vi \u00e5 omprioritere midler til slik at vi kan f\u00e5 til mer helhetlige l\u00f8sninger i skolen. Innspill fra SLF: Skoleforbundet mener at det er en mulighet \u00e5 kutte kostnader p\u00e5 ITO. (individuell, tilrettelagt oppl\u00e6ring). Kommunedirekt\u00f8rens ledergruppe (KLG) b\u00f8r ha en klar strategi knyttet til organisering og involvering. Hvem skal involveres for at vi skal lykkes med \u00e5 f\u00e5 ned tallet p\u00e5 ITO? KLG m\u00e5 bruke forbundene og en st\u00f8rre del av kommuneorganisasjonen inn i denne jobben vi skal gj\u00f8re. Innspill fra HVO: Det b\u00f8r komme tydeligere frem p\u00e5 hvilken m\u00e5te kvaliteten i tjenestene vil p\u00e5virkes av tiltakene. Vi m\u00e5 unng\u00e5 at det skapes utilsiktede forskjeller i kvalitet mellom f. eks sykehjem. Del 3: Kommunedirekt\u00f8ren orienterer om investeringsbudsjettet Det er flere store prosjekter som ligger inne i perioden som vil ta mye av den totale investeringsrammen. Deriblant Kval\u00f8ysletta bo og velferdssenter og Kval\u00f8ya ungdomsskole. Vi kan ikke l\u00e5ne like mye penger som vi har gjort tidligere og det vil bli kraftigere prioriteringer fremover p\u00e5 investeringer. Annet: Innspill til innkalling/dr\u00f8ftingsm\u00f8te: Utdanningsforbundet \u00f8nsker at det blir satt av mer tid til dr\u00f8fting, at sakspapirer blir sendt lenger i forveien enn 2 dager, og at m\u00f8tet blir avholdt fysisk Innspill som ble sendt i etterkant av dr\u00f8ftingsm\u00f8tet: Innspill fra utdanningsforbundet: \u00ab I dokumentet skriver arbeidsgiver f\u00f8lgende tekst: \u00abSom nevnt opplever skolene et begrenset handlingsrom som f\u00f8lge av et n\u00f8kternt budsjett. St\u00f8rsteparten av ansvarsrammen er knyttet til l\u00f8nn og sosiale kostnader. L\u00e6rernormen legger ogs\u00e5 f\u00f8ringer for hvilke yrkesgrupper som kan komme inn i skolen, s\u00e5 vel som antallet l\u00e6rere. P\u00e5 den m\u00e5ten er l\u00e6rernormen med p\u00e5 \u00e5 sikre ressurser og fagkompetanse i skolen. Samtidig er den statlige f\u00f8ringen for l\u00e6rernorm ikke fullfinansiert. L\u00e6rernormen begrenser ogs\u00e5 hvilke yrkesgrupper som kan komme inn skolen, og reduserer Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Bankkonto: 4750 05 08236 Telefon: 77 79 00 00 Org.nr.: Foretaksregisteret NO 940 101 808 MVA Telefax: 77 79 00 01 muligheten for \u00e5 prioritere l\u00e6rerressurser mellom ulike trinn. I sum begrenser l\u00e6rernormen og bindingen av l\u00f8nnsbudsjettet kommunens handlingsrom til fleksibilitet i l\u00e6ringshverdagen, og muligheten til \u00e5 ta inn andre yrkesgrupper.\u00bb Jeg ber om at arbeidsgiver hjemler p\u00e5standene som er uthevet. Det er ingenting i lov og forskrift som hindrer arbeidsgiver i \u00e5 tilsette andre yrkesgrupper. Minstenorm for l\u00e6rertetthet legger ikke f\u00f8ringer for hvilke yrkesgrupper som skal inn i skolen. Det er \u00f8konomien, og for lite ressurser til skolene som hindrer dette. Minstenorm for l\u00e6rertetthet sikrer et minimum av ressurs til skolene. Utdanningsforbundet er redd for at arbeidsgiver og Troms\u00f8 kommune bruker minstenorm for l\u00e6rertetthet som et tak, ikke et gulv i tildeling. Fra Oppl\u00e6ringsloven og forskrift til oppl\u00e6ringsloven: Oppl\u00e6ringsloven: \u00a7 14-3.Forholdet mellom talet p\u00e5 l\u00e6rarar og talet p\u00e5 elevar Departementet kan gi forskrift om forholdet mellom talet p\u00e5 l\u00e6rarar og talet p\u00e5 elevar per skole eller per kommune. Forholdstalet kan variere fr\u00e5 trinn til trinn. Forskrift til Oppl\u00e6ringsloven: \u00a7 12-19.Forholdet mellom talet p\u00e5 l\u00e6rarar og talet p\u00e5 elevar P\u00e5 ein grunnskole skal forholdet mellom elevar og l\u00e6rarar i ordin\u00e6r undervisning i gjennomsnitt maksimalt vere a. 15 elevar per l\u00e6rar p\u00e5 1. til 4. trinn b. 20 elevar per l\u00e6rar p\u00e5 5. til 7. trinn c. 20 elevar per l\u00e6rar p\u00e5 8. til 10. trinn.\u00bb I etterkant av dr\u00f8ftingsm\u00f8tet har teksten som det refereres til blitt endret til f\u00f8lgende: \u00ab[...] Som nevnt opplever skolene et begrenset handlingsrom som f\u00f8lge av et n\u00f8kternt budsjett. St\u00f8rsteparten av ansvarsrammen er knyttet til l\u00f8nn og sosiale kostnader. L\u00e6rernormen legger f\u00f8ringer p\u00e5 antallet l\u00e6rere, og er p\u00e5 den m\u00e5ten med p\u00e5 \u00e5 sikre ressurser og fagkompetanse i skolen. Statlige overf\u00f8ringer fullfinansierer ikke kommunens plikt til \u00e5 ivareta den nasjonale f\u00f8ringen for l\u00e6rernormen. Videre p\u00e5virker l\u00e6rernormen muligheten for \u00e5 prioritere l\u00e6rerressurser mellom ulike trinn. Bindingen av l\u00e6rerressurser p\u00e5 l\u00f8nnsbudsjettet kombinert med en n\u00f8ktern tildeling begrenser kommunens handlingsrom til \u00e5 ta inn andre yrkesgrupper.\u00bb Vedtak: Kommunedirekt\u00f8ren tar innspillene til handlingsprogram for 2025-2028 til orientering. Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Bankkonto: 4750 05 08236 Telefon: 77 79 00 00 Org.nr.: Foretaksregisteret NO 940 101 808 MVA Telefax: 77 79 00 01 "
}