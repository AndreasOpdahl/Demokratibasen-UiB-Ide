{
  "dokument_id": "d64ebfb0-f139-509e-bb2f-8b5a41eb2d3e",
  "doc_type": "case_presentation",
  "kommune": 5501,
  "tittel": "Fordeling av tilskudd  til diverse kulturform\u00e5l 2024",
  "url": "https://innsyn.tromso.kommune.no/application/getMoteDokument?dokid=2001572167",
  "tekst": "Arkivsaksnr. 24/00110-1 Saksbehandler Evariste Nshimiyimana Saksgang M\u00f8tedato Milj\u00f8-, idrett-, kultur- og 24.01.2024 samfunnsutviklingsutvalget Fordeling av tilskudd til diverse kulturform\u00e5l 2024 Kommunedirekt\u00f8rens innstilling til vedtak: 1. Fordeling av tilskudd til diverse kulturform\u00e5l vedtas slik det fremg\u00e5r i tabell 1. 2. Tilskuddet belastes fra konto: 14721.3850.24052 Mari Enoksen Hult Kari Henriksen Konst. kommunedirekt\u00f8r Direkt\u00f8r for oppvekst, utdanning og kultur 1 Hva saken gjelder Saken gjelder fordeling av tilskudd til diverse kulturform\u00e5l 2024 Saksutredning S\u00f8knadskriterier: M\u00e5lgrupper for ordningen er ut\u00f8vere og arrang\u00f8rer innen amat\u00f8rkulturen som kan s\u00f8ke midler. Troms\u00f8 kommune gir st\u00f8tte til arrangementer og produksjoner for barn og unge innen hele kulturfeltet. Utstillinger, forestillinger og konserter som avtalte aktiviteter p\u00e5 institusjoner, skoler, samfunnshus eller lignende kan f\u00e5 turn\u00e9st\u00f8tte. Form\u00e5let med ordningen er \u00e5 stimulere til rekruttering og aktivitet innen sang, musikk, bilde, dans, teater og film for barn og unge. Etter s\u00f8knadsfristen 1. desember 2023 var det kommet inn 9 s\u00f8knader. Samlet s\u00f8kes det om 471 000 kr og det er avsatt 200 000 kr til denne tilskuddsordningen i HAP 2024 \u2013 2027. I vurderingen av s\u00f8knadene har man lagt vekt p\u00e5: \u2022 I hvilken grad tiltaket st\u00f8tter opp under ordningens form\u00e5l \u2022 \u00d8konomistyring og grad av frivilligheten \u2022 Skj\u00f8nnsmessig vurdering ut fra midler til disposisjon \u2022 Rapportering og regnskap 2023 \u2022 I hvilken grad prosjekter eller tiltak bidrar til m\u00e5loppn\u00e5else p\u00e5 ordningen. Faggruppa for \u00e5rets fordeling har best\u00e5tt av P\u00e5l Jentoft Johnsen, kultursjef; Tove Danielsen, kulturkonsulent og Evariste Nshimiyimana, saksbehandler og integreringskonsulent. Tabell 1: Fordeling av tilskudd til diverse kulturform\u00e5l 2024 S\u00f8kere / Tiltak Total Oms\u00f8kt Innstilling organisasjon kostnad bel\u00f8p Erfjorddagen \u2013 rett Ersfjorddagen 74 000 25 000 20 000 Vest 2024 Troms\u00f8 Filmklubb Filmvisninger 230 000 30 000 20 000 Troms\u00f8 Turn\u00e9st\u00f8tte til 52 000 20 000 10 000 Sangforening Kemi i Finland og Lule\u00e5 i Sverige Skognesensemblet Skognesfestivalen 126 000 66 000 35 000 i Sjursnes Troms\u00f8 Byorkester Konserter 132 000 30 000 20 000 Troms\u00f8 Musikkr\u00e5d Musikkrelaterte 280 000 50 000 30 000 kurs av h\u00f8y kvalitet i gitar Troms Kurs, aktiviteter 251 000 55 000 20 000 Sangerforum og dirigentkonferanse 2 Troms\u00f8 West Ukentlige 67 000 25 000 15 000 Coast \u2013 Arctic dansekurs p\u00e5 Driv Westies Viseklubben Spelt Konserter med 870 000 170 000 30 000 profesjonelle artister Total - 2 082 000 471 000 200 000 BEGRUNNELSE FOR ADMINISTRASJONS INNSTILLING 1. Ersfjorddagen \u2013 Rett Vest s\u00f8ker om 25 000 kr for \u00e5 gjennomf\u00f8re 3 arrangementer i l\u00f8pet hosten 2024. Ersfjorddagen er en blanding av profesjonell kunst og kultur og amat\u00f8rer og frivillig innsats. Kulturprogrammet p\u00e5 Bryggeloftet har utviklet seg til en minifestival som omfatter musikk, teater, billedkunst, litteratur og et samtaletema. Kulturprogrammet er en del av Ersfjorddagen Rett Vest, og er en stor m\u00f8teplass for mennesker i alle aldre fra yttersida og fra Troms\u00f8 by. Ersfjorddagen Rett Vest vil videref\u00f8re den tr\u00e5den som har preget Ersfjorddagen gjennom alle \u00e5r. Vurdering Ersfjorddagen er en viktig m\u00f8teplass som engasjerer folk fra by og land b\u00e5de gjennom samtale, musikk, dikt og teater. Bryggeloftets kulturprogram er en viktig scene for kunst, kultur, amat\u00f8rer, debatt og deltakelse. Tiltak fyller kriteriene for tilskuddsordningen innen diverse kulturform\u00e5l. Innstilling til vedtak Det innvilges et tilskudd p\u00e5 20 000 kr til gjennomf\u00f8ring av Ersfjorddagen 2024. 2. Troms\u00f8 Filmklubb s\u00f8ker om 30 000 kr i tilskudd til diverse kulturform\u00e5l. Troms\u00f8 Filmklubb ble stiftet i desember 1961 og har ukentlig visninger av kvalitetsfilm fra alle verdenshj\u00f8rner, sjangere og epoker p\u00e5 Verdensteatret. Filmklubben jobber aktivt med rekruttering av nye medlemmer i alle aldre, som kommer p\u00e5 visninger og deltar p\u00e5 arrangementer med fokus p\u00e5 unge og studenter. Tilskuddet skal bidra til markedsf\u00f8ring, annonse og lommeprogram Vurdering Filmvisninger faller innenfor tilskuddskriterier. Form\u00e5let med tilskuddsordninger er stimulere til rekruttering og aktivitet innen sang, musikk, bilde, dans teater og film for barn og unge. 3 Innstilling til vedtak S\u00f8knaden fra Troms\u00f8 Filmklubb im\u00f8tekommes med 20 000 kr til filmvisninger. 3. Skognesensemblet s\u00f8ker om 66 000 kr i tilskudd til diverse kulturform\u00e5l til Skognesfestivalen \u00abDragsuget som har 30-\u00e5rsjubileum\u00bb. Festivalen arrangeres p\u00e5 Skognes/Sjursnes med dansetilstelninger og konsert 16. til 18. august 2024. Skognesensemblet er en liten musikkforening som har lite ressurser til \u00e5 klare med et slikt arrangement og skal samarbeide med pensjonistforening. Vurdering Festivalen skal skape liv og r\u00f8re i bygda gjennom \u00e5 presentere kvalitetsmusikere p\u00e5 nasjonalt og internasjonalt niv\u00e5. Det blir utenkonsert og dansearrangement fra 17. til 18. august 2024. S\u00f8knaden fyller kriteriene innen tilskuddsordningen. Innstilling til vedtak Det innvilges et tilskudd p\u00e5 35 000 kr til Skognesfestivalen. 4. Troms\u00f8 Byorkester s\u00f8ker om 30 000 kr i tilskudd til diverse kulturform\u00e5l. Troms\u00f8 Byorkester er et amat\u00f8r-symfoniorkester. Medlemmer \u00f8ver sammen under ledelse av en musikalsk kvalifisert leder (dirigent), og framf\u00f8rer s\u00e5 resultat av dette ved en offentlig konsert. Det er to m\u00e5lgrupper, f\u00f8rste gruppe er mennesker som spiller et musikk- instrument som er aktuelt for orkestret og andre gruppa er folk som er interessert i \u00e5 v\u00e6re til stede og h\u00f8re p\u00e5 konserter. Troms\u00f8 Byorkester planlegger 4 konserter i samarbeid med Musikk-konservatoriet, Operaforeningen og Musikklinja p\u00e5 Kongsbakken videreg\u00e5ende skole i 2024. Vurdering Troms\u00f8 Byorkester ble stiftet i 20023 og er et frivillig symfoniorkester for interesserte musikere i Troms\u00f8 og omegn. Troms\u00f8 Byorkester har 4 konserter i \u00e5rlig og samarbeider med andre grupper. Tiltak fyller kriteriene for tilskuddsordningen hvor ut\u00f8vere og arrang\u00f8rer innen amat\u00f8rkulturen kan s\u00f8ke midlene. Innstilling til vedtak S\u00f8knaden fra Troms\u00f8 Byorkester im\u00f8tekommes med 20 000 kr til \u00e5 gjennomf\u00f8re 4 konserter i 2024. 5. Troms Musikkr\u00e5d s\u00f8ker om 50 000 kr i tilskudd til diverse kulturform\u00e5l. Troms Musikkr\u00e5d er fylkesledd av Musikkens studieforbund og Norsk musikkr\u00e5d. En av oppgavene er \u00e5 arrangere kurs for det \u00e5pne marked, der man \u00f8nsker \u00e5 ha s\u00e5 lave priser som mulig. 4 Tiltaket best\u00e5r av \u00e5 tilby innbyggerne i Troms\u00f8 og omegn diverse musikkrelaterte kurs av h\u00f8y kvalitet, og innf\u00f8ringskurs i gitar, sang, ukulele, munnspill med mer. Det benyttes alltid kvalifiserte instrukt\u00f8rer / kursledere med musikkfaglig og pedagogisk utdanning. Vurdering Tiltaket stimulerer til rekruttering og aktivitet innen sang og musikk som er en av kriteriene til \u00e5 s\u00f8ke midler. Innstilling til vedtak Det innvilges et tilskudd p\u00e5 25 000 til \u00e5 gjennomf\u00f8re diverse musikkrelaterte kurs i 2024. 6. Viseklubben Spelt s\u00f8ker om 170 000 kr i tilskudd til diverse kulturform\u00e5l. Viseklubben Spelt ble etablert i 2006 og arrangerer hvert \u00e5r 15 til 20 konserter. Viseklubben Spelt har stor aktivitet med konserter med profesjonelle artister, allsang og \u00e5pen scene. Det planlegges 15-20 konserter i 2024. Vurdering Kulturarrangement som konserter faller innen form\u00e5let for tilskuddsordningen. Viseklubben Spelt har innholdsrik program for konserter i 2024. Innstilling til vedtak S\u00f8knaden fra Viseklubben Spelt im\u00f8tekommes med 35 000 kr til \u00e5 gjennomf\u00f8re 15- 20 konserter i 2024. Antall konserter kan tilpasses til midler som er til disposisjon. Troms\u00f8 kommune har begrensede midler til denne tilskuddsordningen. 7. Troms\u00f8 Sangforening s\u00f8ker om 20 000 kr i tilskudd til diverse kulturform\u00e5l til transport fra Troms\u00f8 til Kemi i Finland og Lule\u00e5 i Sverige i juni 2024. Koret \u00f8nsker \u00e5 dra p\u00e5 kulturutveksling. Vurdering Kulturutveksling med aktiviteter innen sang og musikk faller innen s\u00f8knadskriteriene hvor turn\u00e9st\u00f8tte kan f\u00e5 innvilget midler. Innstilling til vedtak Det innvilges et tilskudd p\u00e5 10 000 kr til turn\u00e9st\u00f8tte til Lule\u00e5 i Sverige og Kemi i Finland. Troms\u00f8 kommune har begrensede midler til denne tilskuddsordningen. 5 8. Troms\u00f8 West Coast Swing s\u00f8ker om 25 000 kr i tilskudd til diverse kulturform\u00e5l. Troms\u00f8 West Coast Swing skal arrangere ukentlige dansekurs i Troms\u00f8 p\u00e5 Driv hvor m\u00e5lgruppa er studenter og elever. Vurdering Tiltaket skal bidra til \u00f8kt danseglede og en flott sosial arena for de som \u00f8nsker \u00e5 danse. Tiltaket fyller kriteriene for tilskuddsordningen. Innstilling til vedtak Det innvilges et tilskudd p\u00e5 15 000 kr til ukentlige dansekurs p\u00e5 Driv. 9. Troms Sangerforum s\u00f8ker om 55 000 kr i tilskudd i diverse kulturform\u00e5l. Troms Sangerforum skal arrangere kurs og aktiviteter for sangere og dirigenter blant medlemmene. Det er planlagt en stor dirigentkonferanse i Troms\u00f8 h\u00f8sten 2024 for \u00e5 \u00f8ke kompetanse og et grunnkurs for hjelpedirigenter v\u00e5ren 2024. Vurdering Form\u00e5let med tiltaket er \u00e5 f\u00e5 flere til \u00e5 synge og oppleve gleden av dette. Dette vil bidra til \u00e5 rekruttere nye sangere. Innstilling til vedtak S\u00f8knaden fra Troms Sangerforum im\u00f8tekommes med 20 000 kr til \u00e5 arrangere kurs, aktiviteter og dirigentkonferanse. Konklusjon Samlet s\u00f8kes det om 471 000 kr og det er avsatt 200 000 kr til denne tilskuddsordningen i HAP 2024 \u2013 2027. Selv om Troms\u00f8 kommune har \u00f8kt bevilgningen for denne ordningen fra 100 000 til 200 000 kr, er det behov for mer midler ut fra antall av s\u00f8knadene som er kommet inn. Kommunedirekt\u00f8ren anbefaler at fordeling av tilskudd til diverse kulturform\u00e5l 2024 vedtas slik det fremkommer i saksfremlegget. Vedtakskompetanse Milj\u00f8-, idrett-, kultur- og samfunnsutviklingsutvalget Vedlegg S\u00f8knader 2024 diverse kulturform\u00e5l 6 "
}