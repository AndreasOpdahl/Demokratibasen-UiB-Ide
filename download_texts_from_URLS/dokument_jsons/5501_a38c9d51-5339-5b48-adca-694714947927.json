{
  "dokument_id": "a38c9d51-5339-5b48-adca-694714947927",
  "doc_type": "case_presentation",
  "kommune": 5501,
  "tittel": "Kultur\u00f8konomi i Troms\u00f8 \u2013 ringvirkninger av kommunale tilskudd ",
  "url": "https://innsyn.tromso.kommune.no/application/getMoteDokument?dokid=2001892217",
  "tekst": "Arkivsaksnr. 24/19386-1 Saksbehandler Vigdis Sjelmo Saksgang M\u00f8tedato Milj\u00f8-, idrett-, kultur- og 26.11.2024 samfunnsutviklingsutvalget Kultur\u00f8konomi i Troms\u00f8 \u2013 ringvirkninger av kommunale tilskudd Kommunedirekt\u00f8rens innstilling til vedtak: Sak tas til orientering. Stig Tore Johnsen Kari Henriksen Kommunedirekt\u00f8r Direkt\u00f8r avdeling for oppvekst, utdanning og kultur 1 Hva saken gjelder Saken er en orientering om kultur\u00f8konomien i Troms\u00f8 kommune. Hovedtema for saken er \u00e5 belyse ringvirkninger av den faste driftsst\u00f8tten som gis til utvalgte institusjoner og kulturakt\u00f8rer i det frie feltet i Troms\u00f8 kommune. Disse akt\u00f8rene bidrar til den helhetlige kulturelle infrastrukturen i kommunen. Fem av tilskuddsmottakerne er beskrevet n\u00e6rmere, for \u00e5 gi et bilde av bredden. Saken sees i sammenheng med den nasjonale kulturpolitikken, som legger vekt p\u00e5 ansvarsdeling mellom forvaltningsniv\u00e5ene for \u00e5 bidra til \u00e5 sikre forutsigbare utviklingsk\u00e5r og fremme profesjonalitet og kvalitet i kulturlivet. Saken er skrevet p\u00e5 foresp\u00f8rsel fra utvalgsleder Saksutredning Kultur\u00f8konomi i Troms\u00f8 \u2013 ringvirkninger av kommunale tilskudd Oppsummert kjennetegnes kultur\u00f8konomien og den kulturelle infrastrukturen i Troms\u00f8 av: - Lappeteppe\u00f8konomi, med finansiering fra ulike kilder som offentlige og private tilskudd, egeninntjening, frivillig innsats, med mere - Utstrakt samarbeid mellom tilskuddsmottakere, andre akt\u00f8rer og st\u00f8tten\u00e6ringer - At alle er avhengige av hverandre og er arbeidsgivere/oppdragsgivere og oppdragstakere for hverandre Oppsummert bidrar driftstilskudd til ringvirkninger som: - \u00e5 utl\u00f8se andre tilskudd - \u00e5 sysselsette innbyggere i kulturvirksomheter - \u00e5 genere skatteinntekter - leieinntekter b\u00e5de til kommunen og andre kulturakt\u00f8rer, scener og visningssteder - lokalt, regionalt, nasjonalt og internasjonalt samarbeid - frivillig arbeid og deltagelse - kulturturisme og n\u00e6ringsinntekter - at kunstnere og kulturarbeidere blir boende i byen - bolyst og attraktivitet ogs\u00e5 for andre enn kunstnere og kulturarbeidere - integrering, inkludering, mangfold, identitet og fellesskap - rekruttering av- og tilbud til barn og unge Bakgrunn og sammenheng mellom forvaltningsniv\u00e5ene Norge har en kulturlov som stadfester offentlige styremakters ansvar for \u00e5 \u00ab\u00e5 fremja og leggja til rette for eit breitt spekter av kulturverksemd, slik at alle kan f\u00e5 h\u00f8ve til \u00e5 delta i kulturaktivitetar og oppleva eit mangfald av kulturuttrykk\u00bb (\u00a7 1).1 Fylkeskommuner og kommuner skal s\u00f8rge for \u00f8konomiske, organisatoriske, informerende og andre relevante virkemiddel og tiltak som fremmer og legger til rette for et bredt spekter av kulturvirksomheter (\u00a7 4). Alle forvaltningsniv\u00e5ene skal bidra til \u00e5 sikre forutsigbare utviklingsk\u00e5r og fremme profesjonalitet og kvalitet i kulturlivet (\u00a7 5). 1 https://lovdata.no/dokument/NL/lov/2007-06-29-89 2 Kunsten og kulturen bidrar til at mennesker f\u00e5r uttrykke sine f\u00f8lelser, tanker, ideer og syn p\u00e5 verden gjennom kulturelle ytringer. De kulturelle ytringene utfordrer oss, utvider v\u00e5re perspektiver, og formidler f\u00f8lelser og ideer som ikke kan uttrykkes p\u00e5 andre m\u00e5ter. De bidrar til sterke opplevelser, inspirasjon, kreativitet, refleksjon, erkjennelse og dialog. Kulturlivet er derfor en viktig arena for demokrati og ut\u00f8velse av ytringsfrihet, og bidrar med et mangfold av ytringer og stemmer til demokratiet v\u00e5rt. I regjeringens forslag til ny kulturlov legges det vekt p\u00e5 \u00e5 styrke ytringsfriheten og kulturens rolle i demokratiet ytterligere, gjennom \u00e5 forankre kulturloven i Grunnlovens \u00a7 100 (\u00abinfrastrukturkravet\u00bb) \u2013 som forplikter styresmaktene til \u00e5 legge til rette for et \u00e5pent og opplyst offentlig ordskifte. Som del av dette foresl\u00e5r regjeringen ogs\u00e5 \u00e5 lovfeste \u00abarmlengdesprinsippet\u00bb, som skal bidra til \u00e5 regulere avveininger mellom politisk styring og kunst- og kulturfaglig autonomi. Det er ogs\u00e5 foresl\u00e5tt \u00e5 legge til en paragraf om fylkeskommunal og kommunal planlegging p\u00e5 kulturfeltet, som p\u00e5legger fylkeskommuner og kommuner \u00e5 utarbeide en skriftlig oversikt over status og utviklingsbehov p\u00e5 kulturfeltet.2 Ny kommunedelplan for kultur Den nye kommunedelplanen for kultur (kulturplan) i Troms\u00f8 kommune3 bygger blant annet p\u00e5 nye nasjonale f\u00f8ringer for kulturlivet, overordnede m\u00e5l for Troms\u00f8 kommune4, b\u00e6rekraftm\u00e5lene og ikke minst innspill fra kommunens innbyggere. Kulturplanens tre hovedm\u00e5l er: - 1. Styrket kulturell infrastruktur - 2. \u00d8kt deltagelse og mangfold - 3. Attraktivt og relevant kultursentrum i den arktiske regionen God kulturell infrastruktur ligger som en forutsetning for de to andre hovedm\u00e5lene i kulturplanen. Med kulturell infrastruktur menes \u00e5 bygge strukturer som legger til rette for b\u00e5de deltagelse, produksjon og formidling av kunst, kultur og kulturarv. Et sentralt virkemiddel for \u00e5 bygge og videreutvikle denne infrastrukturen er \u00e5 \u00abtilby treffsikre tilskuddsordninger som bidrar til aktivitet, profesjonalitet og bredde\u00bb, jf. delm\u00e5l 1.1 i kulturplanen. Troms\u00f8 kommune deler \u00e5rlig ut tilskudd til kulturakt\u00f8rer \u2013 b\u00e5de profesjonelle, amat\u00f8rer og frivillige, i form av faste driftstilskudd, s\u00f8kbare tilskuddsordninger, stipender og priser. I kulturplanens kunnskapsgrunnlag beskrives de ulike ordningene n\u00e6rmere. Av disse ordningene er det spesielt de faste driftstilskuddene til institusjoner og kulturakt\u00f8rer i det frie feltet som bidrar til \u00e5 bygge grunnleggende infrastruktur som kommer hele kulturlivet i Troms\u00f8 til gode. I dette notatet vil vi derfor f\u00f8rst og fremst belyse ringvirkninger av de faste driftstilskuddene. P\u00e5 bakgrunn av tilgjengelig data har vi fors\u00f8kt \u00e5 gi et bilde av hvordan kultur\u00f8konomien i Troms\u00f8 henger sammen, og hvilke ringvirkninger de kommunale tilskuddene bidrar til. Kunstnertetthet If\u00f8lge Norsk kulturindeks l\u00e5 Troms\u00f8 kommunes samlede netto driftsutgifter til kultur i 2023 11 % under landsgjennomsnittet, og langt under sammenlignbare byer i Norge som eksempel Oslo, Stavanger, Bod\u00f8, Kristiansand, og Bergen. If\u00f8lge disse beregningene, som er basert p\u00e5 KOSTRA-tall, utgj\u00f8r utgiftene til kultur 2,6 % av kommunens samlede netto driftsutgifter.5 2 Prop. 6 L (2024\u20132025). Proposisjon til Stortinget (forslag til lovvedtak). Endringar i kulturlova (f\u00f8rem\u00e5l, armlengd og kommunal planlegging). https://www.regjeringen.no/contentassets/7f08b20ff629489082b5b1cb76f01b82/nn- no/pdfs/prp202420250006000dddpdfs.pdf 3 Planen skal opp til behandling i kommunestyret 13.11.2024 4 KPS 5 Norsk kulturindeks, figur 2.1.2: Samlede utgifter til kultur: https://kulturindeks.no/rapport/5501/2/1 3 Samtidig viser kulturindeksen at Troms\u00f8 ligger over landsgjennomsnittet n\u00e5r det gjelder kunstnertetthet, det vil si antall kunstnere per 1000 innbyggere, hvor Troms\u00f8 hadde 7,21 mot landsgjennomsnittet p\u00e5 5,62.6 En av faktorene som forklare dette er at Troms\u00f8 har en h\u00f8y andel tildelinger fra Norsk kulturfond/Norsk kulturr\u00e5d og Statens kunstnerstipend. If\u00f8lge kulturindeksen mottok akt\u00f8rer i Troms\u00f8 15,67 millioner kroner fra Norsk kulturfond i 2023, noe som tilsvarer 201 kroner per innbygger og er 128 % over landsgjennomsnittet. Akt\u00f8rer med fast driftstilskudd fra Troms\u00f8 kommune mottok blant annet tilskudd p\u00e5 disse ordningene:7 - ARENA - tilskuddsordning, for bygg og infrastruktur - Musikkfestivaler - Arrang\u00f8rst\u00f8tte musikk - Arrang\u00f8rst\u00f8tte scenekunst - Litteraturformidling - Andre musikktiltak Felles for disse ordningene er blant annet krav om kommunal og regional medfinansiering, og vektlegging av at tilskudd skal bidra til samarbeid og infrastruktur som akt\u00f8rer i det frie feltet kan benytte. H\u00f8ye tildelinger fra ordningene i Statens kunstnerstipend (SKS) oppgis ogs\u00e5 som en medvirkende forklaring p\u00e5 den h\u00f8ye kunstnertettheten i Troms\u00f8. SKS er den viktigste ordningen for direkte st\u00f8tte til kunstnere i Norge. Ordningen skal blant annet bidra til at kunstnere kan virke i hele landet. I 2023 mottok kunstnere i Troms\u00f8 til sammen 10 millioner kroner fra SKS. Noe som tilsvarer 129 kroner per innbygger og er 101 % over landsgjennomsnittet.8 Stipendene har ulik varighet, fra ett til ti \u00e5r. De tilsvarer en 50 % stilling, utbetales som l\u00f8nn og regnes som skattepliktig arbeidsinntekt.9 Dette genererer skatteinntekter til Troms\u00f8 kommune. De fleste stipendmottakere er ogs\u00e5 avhengig av annen inntekt for \u00e5 supplere stipendet, og er dermed viktige arbeidstakere/oppdragstakere i kulturlivet i Troms\u00f8 samtidig, noe som ogs\u00e5 genererer skatteinntekter til Troms\u00f8 kommune. Selv om Troms\u00f8 kommune ikke bidrar direkte med finansiering i SKS sine ordninger, bidrar kommunens \u00f8vrige tilskuddsordninger til \u00e5 bygge infrastruktur som er viktig for \u00e5 holde p\u00e5 etablerte kunstnere som mottar statlige stipender \u2013 da de er avhengig av andre oppdrag utover stipendene. Fast driftstilskudd til kulturakt\u00f8rer i Troms\u00f8 kommune Tabellen under gir en oversikt over mottakere av faste driftstilskudd i Troms\u00f8 kommune i 2024, med forslag til tilskudd i 2025.10 Tilskuddsmottakerne spenner fra etablerte institusjoner til mellomstore og sm\u00e5 akt\u00f8rer i det frie feltet. Selskapsformer er i hovedsak aksjeselskap, stiftelser og foreninger. Ansettelsesform varierer fra faste ansettelser, til midlertidige ansettelser (frilansere) og selvstendig n\u00e6ringsdrivende. Beskrivelser i s\u00f8knader og rapportering vitner om et utstrakt samarbeid mellom tilskuddsmottakerne og andre akt\u00f8rer, st\u00f8tten\u00e6ringer, formidlingssteder, frivillige organisasjoner, utdanningsinstitusjoner med mere. 6 Norsk kulturindeks, figur 3.1.3: Kunstnertetthet i kommunene: https://kulturindeks.no/rapport/5501/3/1 7 Se fullstendig liste over tildelinger fra Norsk kulturfond til akt\u00f8rer i Troms\u00f8 i 2023 her (tabell 3.11.4): https://kulturindeks.no/rapport/5501/3/11 8 3.1.7. Tildelinger fra statens kunstnerstipend: https://kulturindeks.no/rapport/5501/3/1 9 https://lovdata.no/dokument/SF/forskrift/1998-09-16-936 10 Handlingsprogram for 2025-2028: https://pub.framsikt.net/2025/tromso/bm-2025-hap_2025- 2028#/generic/summary/22923311-3aee-471b-abb9-447c442ea4b7-cn/?scrollto=t-3&search=tilskudd 4 De lokale driftstilskuddene bidrar til \u00e5 utl\u00f8se regionale, nasjonale og internasjonale tilskudd \u2013 b\u00e5de driftsst\u00f8tte, arrangementsst\u00f8tte og prosjektmidler. Tilskudd Akt\u00f8r Selskapsform 2024 Tilskudd 2025 Arktisk filharmoni AS 10 986 000 12 967 000 Ferske scener Stiftelse 254 000 264 000 Hats Forening/lag/innretning 108 000 112 000 H\u00e5logaland teater AS 6 494 000 7 534 000 Insomnia Festival Forening/lag/innretning 186 000 194 000 Internasjonalt seminar 163 000 170 000 Nordlysfestivalen Stiftelse 468 000 487 000 Arktisk film AS 379 000 395 000 Musikkontoret i Nord Forening/lag/innretning 477 000 497 000 NUFF 243 000 253 000 Ordkalotten Stiftelse 180 000 187 000 Perspektivet museum Stiftelse 3 481 000 3 624 000 Davvi (RadArt) Stiftelse 119 000 124 000 TIFF Stiftelse 925 000 963 000 Troms\u00f8 jazzfestival Forening/lag/innretning 122 000 127 000 Troms\u00f8 jazzklubb Forening/lag/innretning 518 000 539 000 Troms\u00f8 kunstforening Forening/lag/innretning 1 387 000 1 444 000 Troms\u00f8 musikkskole AS 605 000 630 000 Studenthuset Driv AS 125 000 130 000 Arctic Pride AS 730 000 760 000 Samisk hus AS 313 000 326 000 V\u00e5rscenefest Forening/lag/innretning 104 000 108 000 Rimfrost Produksjoner Samvirkeforetak 250 000 260 000 Med unntak av prisjustering har det v\u00e6rt lite endring i rammen for driftstilskudd i \u00e5rene 2015- 2024, og flere nye akt\u00f8rer \u00f8nsker seg inn i ordningen. Den faste driftstilskuddsordningen virker sammen med den s\u00f8kbare ordningen Diverse kunstform\u00e5l, som i 2024 hadde en ramme p\u00e5 1 471 000 kroner, da man kan s\u00f8ke tilskudd til konkrete prosjekter i sistnevnte \u2013 ofte i samarbeid med akt\u00f8rer med fast driftstilskudd. I det f\u00f8lgende beskrive noen av tilskuddsmottakerne n\u00e6rmere, som eksempler p\u00e5 ulike ringvirkninger av ordningen. Troms\u00f8 internasjonale filmfestival (TIFF) N\u00f8kkelinfo: - Selskapsform: stiftelse - Antall \u00e5rsverk: 14 (inkludert 3 \u00e5rsverk til avvikling av festival) - Antall frivillige: over 350 gjennom \u00e5ret - Totalt bes\u00f8k i 2023: 61 133 5 - Antall viste filmer: 167 - Antall offentlige visninger: 292 - Visningssteder: Fokus kino, Kulturhuset, Verdensteatret, H\u00e5logaland Teater, Driv, Vervet (utekino) - Driftsinntekter 2023: 28 526 309 kroner - Driftskostnader 2023: 28 334 912 kroner (hvorav 11 308 259 i l\u00f8nnskostnader) Andel kommunalt tilskudd av total driftsinntekt 2023 18% 41% 10% 2% 17% 5% 7% Salgsinntekt Tilskudd Troms\u00f8 kommune Tilskudd fylket Tilskudd Norsk filminstitutt Tilskudd Utenriksdepartementet Tilskudd Barentssektretariatet Annet tilskudd/inntekt Diagrammet viser at det kommunale driftstilskuddet utgjorde ca. 5 % av de totale driftsinntektene til TIFF i 2023. Andelen salgsinntekter er h\u00f8y sammenlignet med andre kulturakt\u00f8rer, s\u00e6rlig tatt i betraktning at festivalen tilbyr det som i utgangspunktet blir betatraktet som \u00absmal film\u00bb. Festivalprogrammene best\u00e5r \u00e5rlig av kvalitetsfilmer med en samfunnsaktuell og internasjonal profil. Festivalen har satt Troms\u00f8 p\u00e5 kartet \u2013 b\u00e5de nasjonalt og internasjonalt \u2013 og tiltrekker seg \u00e5rlig turister, filmentusiaster og bransjefolk fra hele verden. I tillegg til \u00e5 generere skatteinntekter, generer festivalen inntekter til andre n\u00e6ringsakt\u00f8rer i sentrum, som hoteller, restauranter og detaljhandel. En rapport fra Troms\u00f8 sentrum AS viser at omsetningen i servering i sentrum \u00f8kte opptil 90 % i festivaluka sammenlignet med uka f\u00f8r. Ogs\u00e5 omsetningen p\u00e5 varesalget \u00f8kte med opptil 50 % sammenlignet med uka f\u00f8r. TIFF har faste partneravtaler med underleverand\u00f8rer, og er oppdragsgiver for en rekke akt\u00f8rer i det frie feltet. TIFF er en viktig m\u00f8teplass for b\u00e5de filmbransjen, frivillige og publikum, og har \u00e5rlig et godt tilbud til barn og unge \u2013 blant annet i samarbeid med Den kulturelle skolesekken og andre akt\u00f8rer i byen. Perspektivet museum N\u00f8kkelinfo: Selskapsform: stiftelse Antall \u00e5rsverk: 7 Antall fast ansatte: 10 Antall fotografier: 500 000 Antall kulturhistoriske gjenstander: 16 000 (inkludert deponi av Troms\u00f8 Kommunes 6 malerisamling etter Sara Fabricius) Antall kulturhistoriske bygninger: 22 Antall bes\u00f8kende 2023: 14 000 Driftsinntekter 2023: 9 963 000 kroner Driftskostnader 2023: 10 634 000 kroner Perspektivet museum er en del av det nasjonale museumsnettverket underlagt Kulturdepartementet. Museet mottar offentlige tilskudd fra kommune, fylke og stat. Troms\u00f8 kommune er en av stifterne til Perspektivet museum. Museets styre oppnevnes av MIKS- utvalget i sin helhet, med unntak av ansattrepresentant. Museet betalte 1,2 millioner kroner i skatt til Troms\u00f8 kommune i 2023 (l\u00f8nninger og kommunale avgifter). Andel kommunalt driftstilskudd av total driftsinntekt 2023 10% 14% 41% 35% Tilskudd stat Tilskudd Troms\u00f8 kommune Tilskudd fylkeskommunen Andre inntekter/egeninntekter Diagrammet over viser at det kommunale driftstilskuddet utgjorde 35 % av museets totale driftsinntekter i 2023. Kunnskap om kulturarven er viktig for menneskers identitet og f\u00f8lelse av tilh\u00f8righet til det samfunnet de lever i. Perspektivet museum har solid lokal forankring, men med nasjonal og internasjonal orientering. I tillegg til \u00e5 forvalte kulturhistoriske fotografier, gjenstander og bygninger, er museet opptatt av samtidsdokumentasjon og dagsaktuelle temaer i sin formidling og forskning. Gjennom sin virksomhet \u00f8nsker museet \u00e5 stimulere til kritisk tenkning og refleksjon \u2013 og til \u00e5 skape gode m\u00f8teplasser. Museet samarbeider \u00e5rlig med ulike akt\u00f8rer som festivaler, institusjoner og akt\u00f8rer fra det frie feltet, noe som skaper merverdi og muliggj\u00f8r arrangementer som ellers ikke ville v\u00e6rt realiserbar. Museet tilbyr \u00e5rlig formidlingsopplegg til barn og unge, blant annet gjennom samarbeid med Den kulturelle skolesekken i Troms\u00f8. Museet fungerer som en viktig fasilitator for frivillige organisasjoner og virksomheter som er registrert i frivillighetsregistret, som eksempel Framtiden i v\u00e5re hender og Fortidsminneforeningen. Troms\u00f8 jazzklubb N\u00f8kkelinfo: - Antall \u00e5rsverk: 0,6 - Antall frivillige: 10 + arbeidende styre = 16 - Antall konserter: 37, inkludert 9 samarbeidskonserter med Nordlysfestivalen, Troms\u00f8 jazzfestival og Troms\u00f8 Domkirke. Varierende antall musikere per konsert - Antall publikum: 2767 - Driftsinntekter 2023: 1 653 887 kroner 7 Andel kommunalt driftstilskudd av total driftsinntekt 2023 8% 41% 30% 21% Tilskudd Nordnorsk jazzsenter Tilskudd Troms\u00f8 kommune Tilskudd Norsk kulturr\u00e5d Annet tilskudd/egeninntekter Diagrammet over viser at det kommunale driftstilskuddet utgjorde 30 % av jazzklubbens totale driftsinntekter i 2023. Det kommunale tilskuddet dekker l\u00f8nn og leie av lokaler p\u00e5 Skansen. Tidligere var stillingen en fast 60%-stilling i kommunen, men har senere blitt flyttet over til driftstilskuddsordningen. Jazzklubben fungerer i dag som oppdragsgiver for daglig leder- funksjonen, som per i dag er delt i to mindre stillingsprosenter. Troms\u00f8 jazzklubb er bevilget arrang\u00f8rst\u00f8tte fra Kulturr\u00e5det i \u00e5rene 2024-2026.11 Tilskuddet forutsetter lokal og regional medfinansiering. Ut over disse stillingsprosentene i bunen, driftes jazzklubben langt p\u00e5 vei av frivillig innsats. De frivillige bidrar med promotering og avvikling av konserter. I tillegg bidrar et arbeidende styre med oppgaver knyttet til drift, strategiarbeid, programmering og rekruttering av frivillige. Det er vanskeligere for hel\u00e5rsarrang\u00f8rer enn for festivaler \u00e5 f\u00e5 mediedekning og sponsormidler, den frivillige innsatsen er dermed sv\u00e6rt viktig for klubbens drift. Troms\u00f8 jazzklubb er en hel\u00e5rsakt\u00f8r som bidrar tungt til \u00e5 bygge det lokale jazzmilj\u00f8et. I tillegg til \u00e5 v\u00e6re en viktig oppdragsgiver for lokale jazzmusikere, tilbyr klubben konserter med nasjonale og internasjonale stjerner \u2013 og bidra dermed til bolyst og attraktivitet for potensielle innflyttere eller studenter p\u00e5 musikkonservatoriet. Jazzklubben har oppigjennom hatt et tett samarbeid med utdanningsinstitusjoner i byen, som musikklinjen p\u00e5 Kongsbakken videreg\u00e5ende skole, musikkonservatoriet, og Kulturskolen. Det er stor interesse for rytmisk musikk blant unge musikere i Troms\u00f8, og mange unge m\u00f8ter opp som publikum p\u00e5 konserter. Klubben praktiserer fri aldersgrense p\u00e5 sine konserter, med de frivillige som verge. \u00c5rlig arrangerer klubben ogs\u00e5 konserter, hvor unge band fra Kongsbakken og musikkonservatoriet f\u00e5r pr\u00f8ve seg p\u00e5 en profesjonell scene. Troms\u00f8 jazzklubb har siden 1998 v\u00e6rt fylkesscene for Nordnorsk jazzsenter. I tillegg til \u00e5 v\u00e6re en sentral akt\u00f8r i det lokale jazzlivet, utgj\u00f8r klubben derfor ogs\u00e5 en viktig brikke i den regionale infrastrukturen for jazz og rytmisk musikk. 11 https://www.kulturdirektoratet.no/web/guest/stotteordning/-/vis/arrangorstotte-musikk/tildelinger/2023 8 Ferske scener N\u00f8kkelinfo: - Selskapsform: stiftelse - Ca. 2,5 \u00e5rsverk fordelt p\u00e5 fire ansatte (en daglig leder i 100 % og en kunstnerisk ledelse best\u00e5ende av tre kunstnere). I tillegg medvirker \u00e5rlig 30-40 kunstnere som honoreres av prosjektmidler - Driftsinntekter 2023: 2 531 749 kroner - Driftskostnader 2023: 2 815 776 kroner (hvorav 2 131 711 til l\u00f8nn og kunstnerhonorarer) Ferske Scener feirer 20 \u00e5r i 2024, og er det eldste profesjonelle scenekunstkompaniet i Troms\u00f8. Kompaniet har for f\u00f8rste gang mottatt fler\u00e5rig st\u00f8tte fra ordningen Fri scenekunst \u2013 etablerte virksomheter, som forvaltes av Norsk kulturr\u00e5d (Kulturfondet). St\u00f8tten er p\u00e5 3 000 000 kroner i \u00e5ret i perioden 2024-2027, med god mulighet for forlengelse.12 Tilskuddet vil bidra til mer forutsigbarhet, flere produksjoner, flere oppdrag for kunstnere og flere tilbud til publikum. Ordningen dekker opptil 70 % av virksomhetens kostnader, de \u00f8vrige 30 % m\u00e5 finansieres av andre offentlige tilskudd fra fylkeskommune og kommune, samt egeninntjening og andre finansieringskilder. Andel kommunalt driftstilskudd av total driftsinntekt 2023 5% 10% 25% 15% 45% Tilskudd fylkeskommunen Driftstilskudd Troms\u00f8 kommune Tilskudd Norsk kulturr\u00e5d Andre inntekter Salgsinntekter Diagrammet over viser andelen kommunalt tilskudd for regnskaps\u00e5ret 2023. Men med utgangspunkt i det styrkede tilskuddet fra Kulturr\u00e5dets ordning for etablerte virksomheter, vil andelen se annerledes ut fra 2024. Diagrammet under viser et estimat p\u00e5 endringen i kommunal andel etter \u00f8kningen i det statlige tilskuddet. Kommunens andel blir her helt essensiell for \u00e5 n\u00e5 Kulturr\u00e5dets krav om 30 % kommunal/regional/egenfinansiering. 12 https://kulturdirektoratet.no/stotteordning/-/vis/fri-scenekunst-etablerte-virksomheter 9 Anslag kommunal andel etter \u00f8kning av Kulturr\u00e5dets tilskudd 3% 6% 14% 9% 68% Tilskudd fylkeskommunen Driftstilskudd Troms\u00f8 kommune Tilskudd Norsk kulturr\u00e5d Andre inntekter Salgsinntekter Ferske scener leier kontor p\u00e5 R\u00e5dstua, og har v\u00e6rt en sentral akt\u00f8r i oppbyggingen av det profesjonelle scenekunstmilj\u00f8et i byen, blant annet gjennom etableringen av nettverksorganisasjonen RadArt og Davvi Senter for scenekunst, samt etableringen av Scenetekstfestivalen. Andre sentrale samarbeidspartnere er H\u00e5logaland Teater, Beaivvas sami nationalteahter, Rimfrost produksjoner, Noor produksjoner, Reality resarch Center i Helsinki, Dramatikkens Hus, \u00c5arjelhsaemien Teatere, Festspillene i Nord-Norge og UIT Norges arktiske universitet. Ferske scener har som form\u00e5l er \u00e5 v\u00e6re en profesjonell scenisk virksomhet, med spesielt vekt p\u00e5 utvikling av nye scenetekster. Dette inneb\u00e6rer en eksperimenterende og samtidsorientert tiln\u00e6rming.13 Kompaniet st\u00e5r bak en rekke prosjekter og forestillinger som tar utgangspunkt i samfunnsaktuelle temaer. Et eksempel er prosjektet Blodklubb, som \u00abi en uforutsigbar miks av humor og dypt alvor behandler tema som tilh\u00f8righet, fellesskap, kulturell arv og kulturell framtid. Vi roter rundt i sp\u00f8rsm\u00e5l om genetikk og kultur i nord, om oss sj\u00f8l, det samiske, kvenske, finske og norske (...)\u00bb.14 Insomniafestivalen N\u00f8kkelinfo: - Selskapsform: Forening/lag/innretning - Antall ansatte \u00e5rsverk: 1 (fordelt p\u00e5 daglig leder i 50 % og flere mindre stillingsprosenter) - Antall honorerte artister i 2023: 42 - Antall frivillige: 120 - Estimert antall \u00e5rsverk i frivillig arbeid: 3 - Arrangementer 2023: festival i oktober, workshops, utstillinger, danseforestilling, bestillingsverk, seminarer med mere - Benyttede formidlingsarenaer: Driv, Havneterminalen, Storgata Camping, Small Projects, biblioteket, Tvibit, R\u00e5dstua, Grab - Samarbeid med lokale akt\u00f8rer som TIFF, Troms\u00f8 kunstforening, Rabalderfestivalen, Backbeat med flere. 13 Jf. \u00e5rsrapport for 2023 14 N\u00e6rmere informasjon om Blodklubb og andre prosjekter: https://www.ferskescener.no/forestillingene/ 10 Insomniafestivalen ble etablert i 2002 og er Norges lengstlevende festival for elektronisk musikk og relaterte kunstformer. Etableringen sprang ut av et \u00f8nske om \u00e5 skape en arena for den elektroniske sub-kulturen i Troms\u00f8, og festivalen har bidratt til \u00e5 sette Troms\u00f8 p\u00e5 kartet i inn- og utland. Etableringen hadde ikke v\u00e6rt mulig uten en enorm frivillig innsats. Insomnia tiltrekker seg mange frivillige fra det internasjonale studentmilj\u00f8et i Troms\u00f8, ogs\u00e5 helt nye studenter som gjennom festivalen finner et milj\u00f8 i byen. Festivalen bidrar til \u00e5 gi byen urbane kvaliteter og fylle ut en nisje mellom andre tilbud. Festivalen bidrar derigjennom til attraktivitet og bolyst. Driftst\u00f8tten fra Troms\u00f8 kommune bidrar til \u00e5 utl\u00f8se en rekke andre nasjonale og internasjonale tilskudd for Insomnia. Blant annet mottar de fler\u00e5rig tilskudd fra Kulturr\u00e5dets ordning Musikkfestivaler, henholdsvis p\u00e5 700 000 kroner i 2024, 750 000 kroner i 2025 og 750 000 kroner i 2026.15 Ordningen forutsetter kommunal finansiering. Insomnia har jobbet med store EU og E\u00d8S-prosjekter i 15 \u00e5r, etter at de fikk avtale om driftstilskudd med Troms\u00f8 kommune. Gjennom disse prosjektene bidrar de til internasjonal utveksling, nettverksbygging, talentutviklingsprogrammer for ungdom,16 og formidling av eksperimentell musikk til barn og unge.17 Oppsummering Eksemplene over viser litt av bredden blant tilskuddsmottakerne i Troms\u00f8 kommune, hva de generer av \u00f8konomi, aktivitet og andre ringvirkninger for byen. Tilskuddsmottakerne bidrar samlet til \u00e5 oppn\u00e5 m\u00e5lsettinger i Troms\u00f8 kommune, b\u00e5de overordnede m\u00e5l knyttet til sosial, \u00f8konomisk og milj\u00f8messig b\u00e6rekraft, men ogs\u00e5 m\u00e5l for kulturfeltet formulert i kulturplanen. Som del av arbeidet med kunnskapsgrunnlaget til den nye kulturplanen, ble det gjennomf\u00f8rt en omnibus-unders\u00f8kelse i Troms\u00f8 h\u00f8sten 2023,18 hvor dette \u00e5pne sp\u00f8rsm\u00e5let ble stilt: Hvilke eksisterende kulturtilbud gj\u00f8r Troms\u00f8 til en attraktiv kommune \u00e5 bo i for deg? Ikke overraskende varte mange teater, konserter, kino osv. Men det var ogs\u00e5 mange som ikke trakk frem konkrete tilbud, men heller svarte at bredden, allsidigheten og mangfoldet i tilbudet var det som gjorde byen attraktiv \u00e5 bo i. Troms\u00f8 kommunes tilskuddsordninger bidrar til dette mangfoldet. Konklusjon Kommunedirekt\u00f8ren ber utvalget ta saken til orientering. Vedtakskompetanse Milj\u00f8-, idrett-, kultur- og samfunnsutviklingsutvalget Vedlegg 15 https://www.kulturdirektoratet.no/web/guest/stotteordning/-/vis/musikkfestivaler/tildelinger 16 Cloud: EXIT 17 Blant annet gjennom sideprogrammet INSIGHTS, som er del av E\u00d8S-prosjektet LYRA. 18 Det vil si en representativ meningsm\u00e5ling med ulike aldersgrupper, kvinner og menn, foretatt av Sentio Research. 11 "
}