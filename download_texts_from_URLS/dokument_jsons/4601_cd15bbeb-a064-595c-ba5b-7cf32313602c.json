{
  "dokument_id": "cd15bbeb-a064-595c-ba5b-7cf32313602c",
  "doc_type": "case_presentation",
  "kommune": 4601,
  "tittel": "Kvalitetsutviklingsplan for bergensbarnehagen. ",
  "url": "https://bergen.kommune.no/politikere-utvalg/api/fil/bk360/11395766/Framstilling-Kvalitetsutviklingsplan-for-bergensbarnehagen-",
  "tekst": " Kommunalt r\u00e5d for personer med funksjonsnedsettelse Saksframstilling V\u00e5r referanse: 2023/280756-107 Saksbehandler: Ragnhild Hvoslef Kr\u00fcger Kvalitetsutviklingsplan for bergensbarnehagen. Hva saken gjelder: Byr\u00e5det har lagt frem forslag til kvalitetsutviklingsplan for barnehagen. KRPF sendte f\u00f8lgende innspill til oppstartsmeldingen for arbeidet Det har kommet f\u00f8lgende svar p\u00e5 sp\u00f8rsm\u00e5lene: \u2022 Hva skal til, sett med foreldres \u00f8yne, for \u00e5 ha ett godt foreldresamarbeid? God gjensidig kommunikasjon. At det en forelder kommer med blir tatt p\u00e5 alvor. Muligheter for \u00e5 skrive meldinger/beskjeder til ansatte i barnehagen p\u00e5 ettermiddag/kveld. \u2022 Hva \u00f8nsker foreldrene \u00e5 medvirke p\u00e5 i barnets barnehagehverdag? Milj\u00f8et i barnehagen Hvordan nye bestemmelser/metoder implementeres Ivaretakelse av barnet. Spesielt om barnet har behov for s\u00e6rlig oppf\u00f8lging KRPF behandlet h\u00f8ringen av planen i m\u00f8te 28. mai og sendte f\u00f8lgende h\u00f8ringsinnspill: Dette er en systematisk og gjennomarbeidet plan der visjon og verdier er helt i tr\u00e5d med det en \u00f8nsker at barnehagene i Bergen skal ha. Allikevel har vi noen kommentarer \u00e5 komme med: - ICDP er en sensitivitetsmetode som skal brukes gjennomg\u00e5ende i alle barnehager. ICDP brukes flere steder i planen, men f\u00f8rst p\u00e5 side 15 f\u00e5r en vite hva det er. Det b\u00f8r defineres p\u00e5 et tidligere tidspunkt. - Inkludering Elever med behov for spesialpedagogiske tiltak nevnes ikke. Dette b\u00f8r vel nevnes all den tid dette er en \u00abkvalitetsutviklingsplan\u00bb. I spesialpedagogikken snakkes det mye om tidlig intervensjon, s\u00e5 av den grunn mener vi at spesialpedagogiske tiltak m\u00e5 f\u00e5 litt st\u00f8rre plass i planen. Inkludering og spr\u00e5k nevnes sammen, men gir en forst\u00e5else av at det gjelder inkludering av minoritetsspr\u00e5klige. - Tverretatlig samarbeid. En \u00f8nsker det, men er ikke tydelig p\u00e5 hvordan man vil oppn\u00e5 det.. - Likestilling og rettigheter Planen er forankret i FNs barnekonvensjon. Vi mener at planen ogs\u00e5 burde forankres i CRPD som vi n\u00e5 h\u00e5per blir inkorporert i norsk lov (den er allerede ratifisert). 1 - Sp\u00f8rsm\u00e5l Er det bare styrerne i de kommunale barnehagene som skal f\u00e5 oppl\u00e6ring og kompetanse p\u00e5 ICDP? B\u00f8r ikke alle den ansatte ha det? Og s\u00e5 i tilfelle er det vel knappe ressurser avsatt til dette? (fagr\u00e5dgiver i 50%stilling per \u00e5r). - Planen omtaler ikke universell utforming eller fysisk utforming for inkludering. Byr\u00e5den opplyste at det var fordi fysisk utforming omtales i barnehagebruksplanen. R\u00e5det mener likevel at universell utforming ogs\u00e5 av det fysiske milj\u00f8et ogs\u00e5 har s\u00e5 stor betydning for kvaliteten og inkluderingen i barnehagen at det burde omtales. Planen skal n\u00e5 til politisk behandling og r\u00e5det kan velge \u00e5 komme med forslag til vedtak og/eller merknader f\u00f8r saken g\u00e5r videre til behandling i utvalg og bystyre. Forslag til vedtak: Kvalitetsutviklingsplan for bergensbarnehagen tas til orientering. Dato: 30. oktober 2024 Ragnhild Hvoslef Kr\u00fcger - seniorr\u00e5dgiver Dokumentet er godkjent elektronisk. Vedlegg: Byr\u00e5dssak Planutkast Merknadsskjema 2 "
}