{
  "dokument_id": "794c3ba4-2ccc-5a47-b807-466f3e399321",
  "doc_type": "case_attachment",
  "kommune": 4601,
  "tittel": "Byr\u00e5d for byutvikling sitt vedtak og saksutredning",
  "url": "https://bergen.kommune.no/politikere-utvalg/api/fil/bk360/10411426/Byrad-for-byutvikling-sitt-vedtak-og-saksutredning",
  "tekst": " Byr\u00e5d for byutvikling Fullmaktssak /23 Saksframstilling V\u00e5r referanse: 2023/269224-6 Bergenhus, gnr. 163, bnr. 44, Fl\u00f8enbakken 5. Klage over avslag p\u00e5 s\u00f8knad om oppf\u00f8ring av ny hagestue. Hva saken gjelder: Ansvarlig s\u00f8ker Cowi AS, klager p\u00e5 vegne av tiltakshaver Bane NOR, over avslag datert 25.10.2023. Avslagshjemmel er KPA 2018 \u00a7 14 om uteareal. I avslaget er det ikke tatt stilling til s\u00f8knad om dispensasjon fra avstand til nabogrense. KPA 2018 viser eiendommen som Byfortettingssone, i gul sone vei og jernbanest\u00f8y, konsesjonsomr\u00e5de fjernvarme, gul sone luftkvalitet og H570, Fl\u00f8en, H 570 Historisk sentrum og bestemmelsesomr\u00e5de # 4. I kommunedelplan for 15590000 BERGENHUS. KDP FJELLSIDEN S\u00d8R Stadfestet 19.02.01 er eiendommen vist som bolig. Eiendommen er ikke regulert. Ansvarlig s\u00f8ker opplyser at det er foretatt nabovarsling og at det ikke er mottatt noen merknader. Bymilj\u00f8etaten har i vedtak datert 26.10.2023 gitt dispensasjon fra byggegrense mot vei til oms\u00f8kte tiltak. Uttalelsen er vedlagt klagen. Bybanen AS har i brev datert 08.11.2023 gitt tillatelse i tr\u00e5d med bestemmelsene i jernbaneloven \u00a7 10 for plassering av oms\u00f8kte tiltak. Uttalelsen er vedlagt klagen. Situasjonsplan til venstre under viser planlagt hagestue markert med bl\u00e5tt. Skr\u00e5foto til h\u00f8yre viser eksisterende hagestue innringet med r\u00f8dt. Jernbaneskinner og ny sykkelvei i front. Klagerens anf\u00f8rsler: Klagen er datert 15.11.2023. Utfyllende klage er datert 07.12.2023. Klageren viser til at Side 1 av 3 eksisterende hagesture er ca 7 m2, mens ny hagestue vil v\u00e6re 12,2 m2. Klageren mener at hagestuen innehar kvaliteter som uteareal, og at den vil forbedre dagens situasjon. Uteoppholdsarealet har i dag svekket verdi grunnet st\u00f8y fra jernbanen. Hagestuen vil avhjelpe dette, som et avb\u00f8tende tiltak for st\u00f8yskjerming. Det finnes ingen andre tilfredsstillende st\u00f8yavb\u00f8tende tiltak, jf. uttale datert 02.11.2023 fra akustiker hos Bane NOR (vedlegg til klagen). St\u00f8yskjermingen som er utf\u00f8rt p\u00e5 eiendommene Fl\u00f8enbakken 7, 9 og 11 egner seg ikke for Fl\u00f8enbakken 5. Tiltaket er et ledd i \u00e5 oppfylle rekkef\u00f8lgekrav for utbygging av jernbanen. Klageren har anf\u00f8rt utfyllende begrunnelse for sin s\u00f8knad om dispensasjon fra KPA \u00a7 14.3.3 om minst 40 m2 uteoppholdsareal pr. boenhet, hvilket i dette tilfellet ville bety minst 120 m2 uteoppholdsareal. Eksisterende areal er rett under 90 m2. Den nye hagestuen vil i st\u00f8rre grad enn den gamle innby til opphold, ikke minst for st\u00f8rre grupper som er tilpasset bygningens funksjon ved at den kan m\u00f8bleres. Klageren mener at vilk\u00e5rene for dispensasjon er oppfylt. Klageren viser til retningslinjene til KPA 2018 \u00a7 14.1 der f\u00f8lgende framg\u00e5r: \u00abI spesielt krevende situasjoner (f.eks. knyttet til st\u00f8y og luftkvalitet) kan innend\u00f8rs fellesarealer v\u00e6re et aktuelt supplement til utearealet.\u00bb Videre vil det if\u00f8lge klageren v\u00e6re en spor fordel av samfunnsmessig betydning at det er mulig \u00e5 oppfylle rekkef\u00f8lgekravene om st\u00f8yskjerming ved utbygging av jernbanen. Fagetatens vurdering og anbefaling: Fagetaten viser til avslaget der det framg\u00e5r at oms\u00f8kte tiltak beslaglegger et allerede knapt uteoppholdsareal. Fagetaten kan ikke se at st\u00f8yavb\u00f8tende tiltak medf\u00f8rer at vilk\u00e5rene i \u00a7 14 er oppfylt. Tiltaket vil medf\u00f8re at eiendommen kommer ytterligere i strid med kravene. Fagetaten legger til grunn at det ikke er innvilget dispensasjon fra byggegrensen p\u00e5 30 m mot bybanen, eller 15 meter mot kommunal vei. Fagetaten opprettholder sitt vedtak. Byr\u00e5dens vurdering og konklusjon: Byr\u00e5den har vurdert saken og har kommet til at klagen kan tas til f\u00f8lge. Byr\u00e5den har s\u00e6rlig vektlagt den fagkyndige rapporten datert 02.11.2023 fra akustiker, som viser til at det ikke er praktisk mulig \u00e5 st\u00f8yskjerme det aktuelle utearealet med en tradisjonell st\u00f8yskjerm, og at en vinterhage derfor er en fornuftig l\u00f8sning for \u00e5 kunne tilby beboerne en uteplass som har st\u00f8yniv\u00e5er under grenseverdi. Byr\u00e5den har ogs\u00e5 vektlagt at Bane NOR og Bybanen har gitt tillatelse til tiltaket, samt at Bymilj\u00f8etaten har innvilget dispensasjon fra byggegrensen mot kommunal vei. Videre har naboene i Fl\u00f8enbakken nr. 7 samtykket til plasseringen i nabogrensen, jf. pbl. \u00a7 29-4, tredje ledd bokstav a, der det framg\u00e5r at kommunen kan godkjenne at byggverk plasseres n\u00e6rmere nabogrense enn nevnt i andre ledd eller i nabogrense, hvis eier av naboeiendommen har gitt skriftlig samtykke. Byr\u00e5den finner det sannsynliggjort at de konkrete forholdene p\u00e5 stedet, i dette tilfellet tilsier at oppf\u00f8ring av en vinterhage er det mest hensiktsmessige for \u00e5 ivareta beboernes behov for uteareal. Byr\u00e5den viser ogs\u00e5 til retningslinjene til KPA 2018 \u00a7 14.1 om uteoppholdsareal, som \u00e5pner for en slik l\u00f8sning i spesielle tilfeller. Byr\u00e5den mener dermed at de hensyn som ligger bak bestemmelsen om uteoppholdsareal ikke blir vesentlig tilsidesatt ved en dispensasjon, jf. pbl. \u00a7 19-2 andre ledd. Byr\u00e5den mener ogs\u00e5 at fordelene ved en dispensasjon klart overstiger ulempene, jf. samme bestemmelse. Vedtakskompetanse: Byr\u00e5d for byutvikling har myndighet til \u00e5 treffe vedtak i enkeltsaker eller typer av saker som ikke er av prinsipiell betydning, jf. byr\u00e5dssak 1282/23. Alle viktige saker eller saker av prinsipiell betydning legges fram for byr\u00e5det til beslutning. Side 2 av 3 Byr\u00e5d for byutvikling fatter f\u00f8lgende vedtak: 1. Fagetatens vedtak datert 25.10.2023 oppheves med hjemmel i forvaltningsloven \u00a7 33, andre ledd. 2. Med hjemmel i pbl. \u00a7 19-2 andre ledd, innvilges dispensasjon fra KPA \u00a7 14 om uteoppholdsareal og pbl. \u00a7 29-4, andre ledd, om avstand til nabogrense. 3. S\u00f8knad om tillatelse til hagestue som oms\u00f8kt innvilges, jf, pbl. \u00a7 20-1, jf. \u00a7 21-4. Det overlates til plan- og bygningsetaten \u00e5 utferdige tillatelse og stille n\u00f8dvendige vilk\u00e5r. 4. Klagen tas til f\u00f8lge. Dato: 26. januar 2024 Christine Kahrs Byr\u00e5d for byutvikling Dokumentet er godkjent elektronisk. Vedlegg: 1. Fagetatens notat datert 19.12.2023 med f\u00f8lgende vedlegg: 1. Situasjonskart 2. Situasjonsplan 3. Flyfoto 4. Klage over avslag 5. Avslag p\u00e5 s\u00f8knad 6. Vedtak fra Bymilj\u00f8etaten 7. F\u00f8lgebrev til s\u00f8knad 8. S\u00f8knad 9. Tegninger 2. Vedlegg som ikke f\u00f8lger fagnotatet: 1. Samtykke fra Fl\u00f8enbakken 7 til Fl\u00f8enbakken 5 2. Samtykke fra Fl\u00f8enbakken 7 til Fl\u00f8enbakken 5 Side 3 av 3 "
}