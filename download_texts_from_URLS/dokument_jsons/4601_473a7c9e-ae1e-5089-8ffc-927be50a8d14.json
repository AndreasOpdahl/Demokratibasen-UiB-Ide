{
  "dokument_id": "473a7c9e-ae1e-5089-8ffc-927be50a8d14",
  "doc_type": "case_attachment",
  "kommune": 4601,
  "tittel": "Fagnotat datert 10.10.2023",
  "url": "https://bergen.kommune.no/politikere-utvalg/api/fil/bk360/9193422/Fagnotat-datert-10-10-2023",
  "tekst": " Plan- og bygningsetaten Til Fagnotat BKMB - Seksjon forvaltning og samhandling V\u00e5r referanse: KLAGE-2023/14957-6 (Arbeidssted) Saksbehandler: Herman Gr\u00f8m Dato: 10.10.2023 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 162/466/0/0 Edvard Griegs vei 27G. Klage p\u00e5 avslag. Nybygg garasje m/bod, parkeringsplass mm. Ansvarlig s\u00f8ker, Grung Arkitektur AS, klager, p\u00e5 vegne av tiltakshaver Hvem klager? Bente Tvedt, i brev datert 04.08.2023. Riving av eksisterende bod, 8 m2, etablering av 3 oppstillingsplasser for bil p\u00e5 bnr 457, oppf\u00f8ring av mur med rekkverk, 11 m, i felles eiendomsgrense mot bnr 465, etablering av garasjebygg med 1 Tiltaket bilparkeringsplass, 20 m2, tilliggende bod, 6 m2, og sykkelbod, 4 m2. Det er s\u00f8kt om dispensasjon fra KPA2018 \u00a7 17.3 for maks antall biloppstillingsplasser i byfortettingssone, \u00a7 3.1 om plankrav, og pbl. \u00a7 29- 4 for plassering n\u00e6rmere nabogrense enn 4 meter mot bnr 1078. Avslag datert 17.07.2023, jf. KPA2018 \u00a7 17 om parkering, \u00a7 3 om Vedtaket plankrav og pbl. \u00a7 29-2 om visuelle kvaliteter. Eiendommen er regulert i plan 70000 \u00c5rstad/Bergenhus. Midtre, regulert til bolig. KPA2018 viser eiendommen som byfortettingssone, og innenfor Planstatus hensynssonene kulturmilj\u00f8 Danmarksplass-Kronstad og luftkvalitet \u2013 r\u00f8d sone. Avslag p\u00e5 s\u00f8knad om garasjebygg med boder er p\u00e5klaget. Klagen retter Klagegrunner seg mot s\u00f8knad om dispensasjon fra KPA2018 \u00a7 3 om plankrav og \u00a7 17.3 om parkering, og pbl. \u00a7 29-2 om visuelle kvaliteter. Behov for ytterligere saksbehandling ved Ingen ytterligere saksbehandling. eventuell omgj\u00f8ring Avslag datert 17.07.2023 opprettholdes hva gjelder etablering av Anbefalt vedtak garasje/carport med boder. Klagen f\u00f8rer ikke fram. Med hilsen Plan- og bygningsetaten Ulf S\u00e6terdal Avdelingsleder Tarje Iversen Wanvik Etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk S\u00f8knad ble mottatt 31.03.2023, og gjaldt s\u00f8knad om mur, etablering av \u00e5pen garasje m/bod og organisering av parkeringsplasser p\u00e5 bnr 457 og 466. Eiendommen som omtales som gnr 162 bnr 457 i sakens dokumenter ble den 17.08.2023 sammensl\u00e5tt med gnr 162 bnr 466, i sak OPPM-2023/15178 Krav om sammensl\u00e5ing av tinglyste matrikkelenheter. I klageomgangen har tiltakshaver ved klager frafalt s\u00f8knadens del om parkeringsplass. I tillegg har fagetaten administrativt opphevet og omgjort v\u00e5re vedtak om s\u00f8knadens deler om riving av bod og oppf\u00f8ring av mur. Nye vedtak av 05.10.2023 har f\u00e5tt referansene BYGG-2023/12212-15 (rammetillatelse) og BYGG-2023/12212-16 (avslag). Det er tidligere s\u00f8kt om lignende tiltak p\u00e5 eiendommen. I 2022, sak BYGG-2022/27134 nybygg garasje mm. ble det s\u00f8kt om etablering av \u00e5pen garasje/carport med bod, 21 m2 BRA, st\u00f8ttemur med lengde 10,95 m og h\u00f8yde 2,0 m, og etablering av 3 biloppstillingsplasser. S\u00f8knaden ble avvist den 09.11.2022 fordi den ikke var tilstrekkelig opplyst til \u00e5 kunne realitetsbehandles, deriblant tre dispensasjonss\u00f8knader, avkj\u00f8ringstillatelse og redegj\u00f8relse for parkering. I 2020, sak 202017266 Tilbygg bolig m.m., ble det s\u00f8kt om fasadeendring ved etablering av balkong p\u00e5 12,2 m2 p\u00e5 fasade mot vest og innsetting av ny inngangsd\u00f8r i kjelleretasje, etablering av terrasse med underliggende bod, 33,5 m2, etablering av flere murer rundt eiendommen og etablering av biloppstillingsplass. I vedtak av 30.09.2020 ble det gitt avslag p\u00e5 s\u00f8knadens deler om fasadeendring, terrasse og bod, og etablering av murer. S\u00f8knadens del om etablering av \u00e9n mur i tillegg til biloppstillingsplasser ble avvist. 1.2. Opplysninger av vesentlig betydning for behandling av klagen Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3. Ettersom tidligere bnr 457 p\u00e5 nabovarslingstidspunktet var eierl\u00f8s, har alle eiendommer i rekkene Edvard Griegs vei 25 og 27 blitt varslet, uavhengig av faktisk avstand til tiltaket. Det er mottatt nabosamtykke fra hjemmelshavere p\u00e5 bnr 467 for plassering av garasje og bod inntil felles grense. Det er mottatt felles merknad fra bnr 453 og 452 som i hovedsak fremmer \u00f8nske om at husrekken i Edvard Griegs vei 25 fortsatt skal kunne bruke tidligere bnr 457 som snu- og parkeringsplass. Merknad fra bnr 456 gjelder i hovedsak samme forhold. S\u00f8knaden er sendt til Statsforvalteren i Vestland og Vestland fylkeskommune for uttalelse om plankravet i KPA2018 \u00a7 3, men det er ikke mottatt noen tilbakemelding. Byantikvaren har gitt uttalelse datert 08.06.2023. Byantikvaren vurderer at oms\u00f8kte tiltak vil komme i sterk konflikt med omr\u00e5dets str\u00f8kskarakter og b\u00e6rende kulturmilj\u00f8verdier. Byantikvaren opplyser om at de frar\u00e5der tiltak som inneb\u00e6rer nedbygging av gr\u00f8nt- og Saksnummer KLAGE-2023/14957 Side 2 av 10 hagearealer i de verneverdige hagebyene. Byantikvaren viser til hensynssone for bevaring av kulturmilj\u00f8 i kommuneplanen. Eiendommen beskrives som del av et st\u00f8rre anlegg, og en del av den historisk viktige hagebystrukturen som gjenspeiler deler av mellomkrigstidens byplanideal. I dette omr\u00e5det er sporene etter denne byutviklingen tydelig i form av store sammenhengende gr\u00f8ntarealer, terrengtilpasset bebyggelse, en variert vei- og gatestruktur og et bredt spekter av bygningstyper og mur- og trehusarkitektur. Det vises videre til Bergen kommune sin kulturminnestrategi punk 1.0 og 1.2 om vern av kulturminneverdier for \u00e5 sikre kvalitet, identitet og s\u00e6rpreg i byutviklingen, og om \u00e5 ivareta viktige strukturer som vei, eiendoms- og tomtestrukturer i forholdet mellom hus og hage. I klageomgangen har s\u00f8ker ved klager innhentet ny uttalelse fra byantikvaren av 19.09.2023. Her presiseres det at byantikvarens frar\u00e5ding ikke gjelder oms\u00f8kt st\u00f8ttemur eller riving av bod. Byantikvaren opprettholder likevel sin vurdering om at garasje/carport ikke h\u00f8rer hjemme i hageby-bildet, og r\u00e5der til at denne eventuelt plasseres p\u00e5 eksisterende grusplass. Det anbefales videre \u00e5 videref\u00f8re landskapstrekket i den naturlige terrengstigningen p\u00e5 eiendommen som gj\u00f8r at hagen ligger noe h\u00f8yere enn nabo. Bymilj\u00f8etaten har gitt uttalelse datert 08.06.2023. Bymilj\u00f8etaten har vurdert tilknytning og avkj\u00f8rsel fra kommunal vei. Bymilj\u00f8etaten var negativ til \u00e5 dispensere fra kravene i KPA2018 \u00a7 17 om parkering, p\u00e5 grunn av hensynene bak bestemmelsen. Bymilj\u00f8etaten hadde ingen merknader til at avkj\u00f8rselen brukes og opprettholdes som i dag. Fagetaten bemerker at ettersom s\u00f8ker i klageomgangen har frafalt s\u00f8knadens del om 3 biloppstillingsplasser p\u00e5 tidligere bnr 457, er det ikke lenger behov for dispensasjon fra KPA2018 \u00a7 17 om parkering. 2. Om klagen Ansvarlig s\u00f8ker, Grung Arkitektur AS, klaget, p\u00e5 vegne av tiltakshaver Bente Tvedt, i brev datert 04.08.2023. S\u00f8kersiden har blitt supplert av Ryger Advokatfirma AS videre i klageomgangen. I den opprinnelige klagen ble vedtaket i sin helhet p\u00e5klaget. Det ble anf\u00f8rt forhold knyttet til parkering, plankrav og visuelle kvaliteter, og samtlige avsl\u00e5tte dispensasjoner. Den 15.08.2023 fremmet klager forslag til justeringer i s\u00f8knaden. Her ble s\u00f8knadens del om parkeringsplasser trukket, sammen med s\u00f8knaden om dispensasjon fra KPA2018 \u00a7 17 om parkering. Klagers anf\u00f8rsler knyttet til mur, garasje og forurenset grunn ble opprettholdt og utvidet. Det ble presisert at s\u00f8knadens del om mur ikke gjaldt oppf\u00f8ring av ny mur, men omfattende reparasjon av eksisterende mur. Det ble samtidig foresl\u00e5tt enkelte endringer p\u00e5 s\u00e6rlig garasjens takutforming for \u00e5 im\u00f8tekomme avslagsgrunnene. Den 28.08.2023 ble det i brev presisert hvilke deler av vedtaket som klagen gjelder for, og hvilke som ikke ble forfulgt. Det ble ogs\u00e5 orientert om m\u00f8te med byantikvaren den 07.09.2023. Den 19.09.2023 ble klagen p\u00e5 nytt oppsummert. I tillegg ble det vist til ny innhentet uttalelse fra byantikvaren. Det ble s\u00e6rlig vist til at byantikvaren ikke hadde noen kommentarer til erstatning av eksisterende mur, eller til riving av eksisterende bod. Ang\u00e5ende avslagsgrunnene for s\u00f8knadens del om garasje/carport med boder, ble det vist til endringer i Saksnummer KLAGE-2023/14957 Side 3 av 10 takutformingen, som vil inneb\u00e6re at taket gj\u00f8res gr\u00f8nt, slik at tiltaket ikke inneb\u00e6rer mindre gr\u00f8ntareal og at estetikk, fjernvirkning og str\u00f8kskarakter opprettholdes. Det ble ogs\u00e5 p\u00e5 m\u00f8tet med byantikvaren diskutert endringer p\u00e5 overflatene inne i hagen for \u00e5 ivareta hagebypreget. Det ble anf\u00f8rt at byantikvarens vurdering av garasje eller carport i hagebylandskapet ikke i seg selv kan v\u00e6re et tilstrekkelig tungtveiende moment til \u00e5 konkludere med at hensynene bak bestemmelsene det s\u00f8kes dispensasjon fra blir vesentlig tilsidesatt. Ang\u00e5ende riving av eksisterende bod ble det anf\u00f8rt at det ikke eksisterer hjemmel til \u00e5 avsl\u00e5 tiltaket. Om forurenset grunn ble det anf\u00f8rt at klagersiden ikke kunne se at forurenset grunn er angitt p\u00e5 bnr 466 i de tilgjengelige kartressursene, og at eventuell forurenset grunn derfor ikke kunne f\u00e5 betydning for klagen. Det vises til klagen i sin helhet. 3. Vurdering av klagen 3.1 Om hva som er oms\u00f8kt og p\u00e5klaget 3.1.1 Riving av eksisterende bod S\u00f8knaden inneholder en del om riving av eksisterende bod p\u00e5 ca. 8 m2 i eiendommens s\u00f8r\u00f8stlige hj\u00f8rne inntil nabogrense til bnr 467. Rivingen er n\u00f8dvendig for \u00e5 kunne realisere s\u00f8knadens del om etablering av nytt garasjebygg med tilliggende boder. I vedtak datert 17.07.2023 ble det gitt avslag til s\u00f8knadens del om riving av eksisterende bod. I klagen er det anf\u00f8rt at det ikke finnes grunnlag for \u00e5 avsl\u00e5 denne delen av s\u00f8knaden. Fagetaten har vurdert s\u00f8knaden p\u00e5 nytt, og kommet til at det kan gis tillatelse til s\u00f8knadens del om riving av eksisterende bod. Ettersom klagen p\u00e5 denne delen av vedtaket er avgjort administrativt, vil vi ikke vurdere denne delen av s\u00f8knaden eller klagen videre i saken her. Nytt vedtak om rammetillatelse til riving av eksisterende bod vil f\u00e5 referanse BYGG- 2023/12212-15. 3.1.2 Mur i grense mot bnr 465 Det er s\u00f8kt om mur i grensen mot bnr 465. Dette skyldes h\u00f8ydeforskjell mellom eiendommene p\u00e5 ca. 190 cm som er tatt opp ved hjelp av mur. I s\u00f8knaden er det redegjort for at muren er original fra husene ble bygget i 1935, og at det s\u00f8kes om vesentlig reparasjon av allerede eksisterende mur, ettersom denne er i d\u00e5rlig forfatning, og den sikreste og enkleste m\u00e5ten er \u00e5 bygge nytt. Oms\u00f8kt mur har tiln\u00e6rmet lik h\u00f8yde, plassering og lengde som tidligere mur. I avslag datert 17.07.2023 er s\u00f8knadens del om mur begrunnet i pbl. \u00a7 29-2 om visuelle kvaliteter, s\u00e6rlig med hensyn til antikvariske forhold som trukket fram av byantikvaren i deres uttalelse. I klageomgangen har s\u00f8ker innhentet ny uttalelse fra byantikvaren, der det presiseres at byantikvaren ikke vurderer oms\u00f8kt mur som problematisk. Med bakgrunn i Saksnummer KLAGE-2023/14957 Side 4 av 10 dette har fagetaten tatt klagen delvis til f\u00f8lge administrativt, og behandlet s\u00f8knaden del om mur p\u00e5 nytt, og gitt rammetillatelse med referanse BYGG-2023/12212-15. 3.1.3 Etablering av 3 biloppstillingsplasser p\u00e5 tidligere bnr 457 I vedtak datert 17.07.2023 er det behandlet s\u00f8knad om etablering av totalt 4 biloppstillingsplasser, hvorav 1 inng\u00e5r i nytt garasjebygg og 3 er vist p\u00e5 oppstillingsplass omtalt som tidligere bnr 457. S\u00f8knad om etablering av 3 biloppstillingsplasser n\u00f8dvendiggjorde videre s\u00f8knad om dispensasjon fra KPA2018 \u00a7 17.3 om maksimalt antall bilparkeringsplasser, og s\u00f8knad om dispensasjon fra pbl. \u00a7 29-4 om avstandskrav mot nabogrense til flere naboeiendommer. I klageomgangen frafaller s\u00f8ker denne delen av klagen. Det trekkes fram at tre av plassene ikke er tilknyttet huset p\u00e5 bnr 466, men er kun vist for \u00e5 illustrere hvordan bilparkering kan l\u00f8ses for \u00f8vrige beboere i omr\u00e5det. Dette inneb\u00e6rer at s\u00f8knadens del om 3 biloppstillingsplasser p\u00e5 tidligere bnr 457, i tillegg til s\u00f8knad om dispensasjon fra KPA2018 \u00a7 17.3 frafalles, og vurderes derfor ikke som en p\u00e5klaget del av vedtaket. Fagetatens vedtak om avslag p\u00e5 denne delen av s\u00f8knaden er videref\u00f8rt i vedtak BYGG-2023/12212-16. Se likevel punkt 3.3 om parkering. 3.1.4 Garasje med tilliggende boder S\u00f8knaden omfatter nytt garasjebygg med 1 parkeringsplass, 20 m2, tilliggende bod, 6 m2, og sykkelbod, 4 m2. I avslag datert 17.07.2023 er tiltaket avsl\u00e5tt jf. KPA2018 \u00a7 3 om plankrav og pbl. \u00a7 29-2 om visuelle kvaliteter og \u00a7 29-4 om avstand til nabogrense. Delen av avslag datert 17.07.2023 som omhandler denne delen av s\u00f8knaden vurderes som p\u00e5klaget. Vedtaket er videref\u00f8rt i vedtak BYGG-2023/12212-16. 3.2 KPA2018 \u00a7 3 om plankrav Etter KPA2018 \u00a7 3.1 skal tiltak som omfattet av pbl. \u00a7 20-1 bokstav a inng\u00e5 i reguleringsplan vedtatt med hjemmel i plan- og bygningsloven av 1985 eller nyere lov. Det s\u00f8kes om oppf\u00f8ring av nytt garasjebygg som omfattes av bestemmelsens bokstav a. Eiendommen omfattes av reguleringsplan 70000 \u00c5rstad/Bergenhus. Midtre, ikrafttr\u00e5dt 08.07.1938. Det er s\u00f8kt om dispensasjon fra bestemmelsen. Etter plan- og bygningsloven kapittel 19 kan kommunen gi dispensasjon fra bestemmelser i loven eller planer. Pbl. \u00a7 19-2 andre ledd bestemmer at: \u00abdispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene.\u00bb Plankravet skal sikre bred, helhetlig og grundig vurdering av arealbruken i et bestemt omr\u00e5de, hvor offentlige myndigheter, grunneiere og andre ber\u00f8rte f\u00e5r anledning til \u00e5 fremme sine synspunkter i prosessen frem mot reguleringsvedtaket. Plankravet er ogs\u00e5 viktig for \u00e5 avklare overordnede forhold som infrastruktur, gr\u00f8ntomr\u00e5der med mer, f\u00f8r utbygging tillates. Saksnummer KLAGE-2023/14957 Side 5 av 10 Dispensasjon fra plankravet vil f\u00f8rst og fremst v\u00e6re aktuelt i allerede fullt utbygde omr\u00e5der, der det ikke er n\u00f8dvendig med overordnet vurdering av hensynene plankravet skal ivareta. Klagens anf\u00f8rsler knyttet til garasjebygget gjelder i hovedsak ny utforming av garasjebygg med gr\u00f8nt tak. S\u00f8ker har blitt orientert om at endringer i s\u00f8knaden ikke vil behandles i klageomgangen. Fagetaten registrerer likevel at foresl\u00e5tte endringer av takutformingen i hovedsak retter seg mot vurderingene av tiltakets visuelle kvaliteter, etter pbl. \u00a7 29-2, og ikke i s\u00e6rlig grad ber\u00f8rer hensynene bak plankravet i kommuneplanen. Dispensasjonss\u00f8knaden er begrunnet med at oms\u00f8kte tiltak ikke endrer forhold knyttet til arealbruken p\u00e5 eiendommene, eller kommer i konflikt med praktisk areal- og ressursdisponering for omr\u00e5det. Det vises videre til at reguleringsplanens alder gj\u00f8r den lite relevant i dag. Tiltakets omfang gj\u00f8r det urimelig \u00e5 kreve regulering. Fagetaten vurderer at en dispensasjon vil vesentlig tilsidesette hensynene bak bestemmelsen. Det er ikke stilt krav om regulering fra \u00f8vrige myndigheter. Bymilj\u00f8etaten er i sin uttalelse negative til etablering av flere biloppstillingsplasser. Plan- og bygningsetaten vurderer at uttalelsen i hovedsak gjelder vedtakets del om de tre biloppstillingsplassene p\u00e5 tidligere bnr 457. Den negative holdningen gj\u00f8r seg i mindre grad gjeldende for garasjebygget, ettersom denne kun omfatter et antall bilparkeringsplasser som vil v\u00e6re innenfor parkeringskravet i kommuneplanens \u00a7 17. Bymilj\u00f8etaten er ellers positive til etablering av mer ordnede parkeringsforhold. Eiendommen ligger i enden av en blindvei langs husrekken i Edvard Griegs vei 25. Vi vurderer at bruken av arealet m\u00e5 sees i sammenheng med konsekvenser for bruk av den private veien, ettersom denne sikrer tilkomst mellom husrekkene. Dette gjelder selv om arealet p\u00e5 tidligere bnr 457 er sammensl\u00e5tt med boligeiendommen. Eiendommen er omfattet av hensynssone kulturmilj\u00f8 Danmarksplass-Kronstad i KPA2018. Det er gitt bestemmelser til hensynssonen i \u00a7 35.5. Av retningslinjene til bestemmelsen f\u00f8lger det at kulturmilj\u00f8 og historisk bebyggelse skal sikres og ivaretas. Byantikvaren har uttalt seg negativt og frar\u00e5det s\u00f8knadens del om garasjebygg. Uttalelsen har blitt opprettholdt i ny uttalelse innhentet av s\u00f8ker og datert 19.09.2023. Eiendommen inng\u00e5r i et st\u00f8rre enhetlig utformet boligomr\u00e5de med tydelig struktur. Byantikvaren har frar\u00e5det tiltak som inneb\u00e6rer nedbygging av gr\u00f8nt- og hagearealer i hagebyene. Tiltaket blir vurdert som i sterk konflikt med omr\u00e5dets str\u00f8kskarakter og b\u00e6rende kulturmilj\u00f8verdier. I ny uttalelse er det presisert at tiltaket garasje/carport ikke h\u00f8rer hjemme i et hageby-bilde, og vurderingene opprettholdes. Det pekes ogs\u00e5 p\u00e5 at naturlig terrengstigning som gj\u00f8r at eiendommens hage ligger noe h\u00f8yere enn nabohagen, er et landskapstrekk som b\u00f8r videref\u00f8res. Fagetaten vurderer at en dispensasjon vil stride mot overordnet strategi om infrastruktur, privatbilisme og bevaring av verneverdig kulturmilj\u00f8. Vi vurderer at for \u00e5 skulle tillate tiltaket, b\u00f8r tiltaket inng\u00e5 i en reguleringsplan. P\u00e5 bakgrunn av dette har vi kommet til at en dispensasjon vil vesentlig tilsidesette hensynene bak plankravet i KPA2018 \u00a7 3. Fordelene ved \u00e5 dispensere fra plankravet vil v\u00e6re at tiltakshaver f\u00e5r anledning til \u00e5 realisere tiltaket. Tiltaket vurderes til \u00e5 ordne parkeringsforholdene p\u00e5 eiendommen p\u00e5 en bedre m\u00e5te Saksnummer KLAGE-2023/14957 Side 6 av 10 enn i dag. Denne fordelen blir likevel relativisert av at eiendommen kan benytte seg av soneparkering. Ulempene vil v\u00e6re vesentlig negative konsekvenser for gr\u00f8ntomr\u00e5de, kultur- og n\u00e6rmilj\u00f8. Fagetaten vurderer at fordelene ikke er klart st\u00f8rre enn ulempene. 3.3 Parkering og KPA2018 \u00a7 17 Det er s\u00f8kt om dispensasjon fra KPA2018 \u00a7 17 for \u00e5 kunne etablere totalt 4 biloppstillingsplasser p\u00e5 eiendommen. Av tabellen til \u00a7 17 f\u00f8lger det et maksimumskrav for antall biloppstillingsplasser p\u00e5 1,2 plasser per 100 m2 BRA. Oms\u00f8kt garasjebygg inkluderer 1 plass, og er derfor innenfor kravet i kommuneplanen. Fagetaten vurderer derfor at det ikke er behov for dispensasjon fra bestemmelsen for \u00e5 kunne gi tillatelse til tiltaket. Vi anser derfor denne delen av s\u00f8knaden som ikke p\u00e5klaget. 3.4 pbl. \u00a7 29-4 om avstandskrav til nabogrense Etter pbl. \u00a7 29-4 skal byggverk ha en avstand fra nabogrense ikke under 4 meter. Garasjebygg er oms\u00f8kt plassert inntil nabogrense til bnr 467, mindre enn 1,0 meter fra bnr 611, 1,0 meter fra bnr 607 og 1,4 meter fra bnr 465. Det er s\u00f8kt om dispensasjon for plassering i strid med avstandskravet i pbl. \u00a7 29-4 for alle disse eiendommene. Det er innhentet samtykke fra hjemmelshavere p\u00e5 bnr 467 for plassering av garasje og bod inntil felles grense. Det er ogs\u00e5 s\u00f8kt om dispensasjon fra avstandskravet mot bnr 456. Fagetaten forst\u00e5r at s\u00f8knaden her gjelder for tiltaket biloppstillingsplasser p\u00e5 tidligere bnr 457, og er ikke n\u00f8dvendig for tiltaket garasjebygg. Til venstre: kart som viser tiltakshavers eiendom og omkringliggende eiendommer. Til h\u00f8yre: Utklipp fra situasjonsplan datert 16.02.2023. Saksnummer KLAGE-2023/14957 Side 7 av 10 Fagetaten kan ikke se at det er behov for dispensasjon fra avstandskravet til nabogrense til bnr 607. Pbl. \u00a7 29-4 gjelder \u00abnabogrense\u00bb, og tiltakshavers eiendom og bnr 607 deler ingen grense. Det er derfor kun n\u00f8dvendig med dispensasjon fra avstandskravet fra nabogrense til bnr 465 og 611. Fagetaten har ikke behandlet s\u00f8knad om dispensasjon fra pbl. \u00a7 29-4 ettersom vi har gitt avslag p\u00e5 andre grunnlag. Vi har likevel uttalt oss positive til \u00e5 innvilge en dispensasjon. Hensynene bak avstandskravet i \u00a7 29-4 er brannvern, behov for \u00e5 sikre lys og luft mellom bygg og en viss avstand mellom nabobebyggelse, samt hensyn til terreng og omgivelsestilpasning, innsyn og utsikt fra og mellom eiendommer. Fagetaten kan ikke se at garasjebygg med boder vil vesentlig tilsidesette hensynene bak bestemmelsene det dispenseres fra, hensynene i lovens form\u00e5lsbestemmelse eller nasjonale eller regionale interesser. Vi vurderer videre at fordelene med \u00e5 kunne realisere tiltaket er klart st\u00f8rre enn ulempene knyttet til avstandskravet. 3.5 pbl. \u00a7 29-2 om visuelle kvaliteter Det f\u00f8lger av plan- og bygningsloven \u00a7 29-2 at ethvert tiltak skal prosjekteres og utf\u00f8res slik at det etter kommunen sitt skj\u00f8nn innehar gode visuelle kvaliteter b\u00e5de i seg selv og knyttet til sin funksjon, samt dets bygde og naturlige omgivelser og plassering. Bestemmelsen er en selvstendig avslagshjemmel, se bl.a. rundskriv H-08/15 kap. 2.6. Klagen anf\u00f8rer om garasje/carport med boder at byantikvarens vurdering ikke i seg selv kan v\u00e6re et tilstrekkelig tungtveiende moment til at bygningsmyndigheten kan konkludere om tiltakets visuelle kvaliteter. Videre vises det til endringer p\u00e5 tiltaket framsatt i klageomgangen, der takutformingen endres, slik at tiltaket ikke vil inneb\u00e6re mindre gr\u00f8ntareal og at estetikk, fjernvirkning og str\u00f8kskarakter opprettholdes. Eiendommen er omfattet av hensynssone kulturmilj\u00f8 Danmarksplass-Kronstad i KPA2018. Det er gitt bestemmelser til hensynssonen i \u00a7 35.5. Av retningslinjene til bestemmelsen f\u00f8lger det at kulturmilj\u00f8 og historisk bebyggelse skal sikres og ivaretas. Om og hvordan et tiltak ber\u00f8rer kulturminner eller kulturmilj\u00f8 skal vurderes i samr\u00e5d med byantikvaren. Fagetaten har innhentet uttalelse fra byantikvaren datert 08.06.2023. S\u00f8ker har i klageomgangen innhentet ny uttalelse fra byantikvaren som er datert 19.09.2023. Fagetaten forst\u00e5r byantikvaren til \u00e5 ha ingen kommentarer til s\u00f8knadens deler om riving av eksisterende bod eller omfattende reparasjon av mur, men opprettholder sin vurdering av garasje med tilh\u00f8rende boder. Byantikvaren vurderte s\u00f8knaden p\u00e5 f\u00f8lgende m\u00e5te i deres opprinnelige uttalelse: \u00abEdvard Griegs vei 27g er del av et st\u00f8rre anlegg tegnet av arkitekt Ole Halseth i 1933, for Kronstad Boligselskap. Bebyggelsen er del av den historisk viktige hagebystrukturen som gjenspeiler deler av mellomkrigstidens byplanideal. I dette Saksnummer KLAGE-2023/14957 Side 8 av 10 omr\u00e5det er sporene etter denne byutviklingen tydelig i form av store sammenhengende gr\u00f8ntarealer, terrengtilpasset bebyggelse, en variert vei- og gatestruktur og et bredt spekter av bygningstyper og mur- og trehusarkitektur. (...) Byantikvaren frar\u00e5der tiltak som inneb\u00e6rer nedbygging av gr\u00f8nt- og hagearealer i hagebyene. Det oms\u00f8kte tiltaket, som inneb\u00e6rer oppf\u00f8ring av mur, garasje og bod, vil komme i sterk konflikt med omr\u00e5dets str\u00f8kskarakter og b\u00e6rende kulturmilj\u00f8verdier.\u00bb Fagetaten vurderer at prosjektet har gode kvaliteter ved seg, men vurderer at tiltaket ikke tilstrekkelig tar innover seg hensynene i hensynssonen kulturmilj\u00f8 Danmarksplass-Kronstad. Etablering av garasjebygg/carport med tilh\u00f8rende boder blir av byantikvaren vurdert som i sterk konflikt med omr\u00e5dets str\u00f8kskarakter og b\u00e6rende kulturmilj\u00f8verdier. I ny uttale av 19.09.2023 presiseres det at byantikvaren mener at tiltakstypen garasje/carport ikke h\u00f8rer hjemme i et hageby-bilde. I denne sammenhengen vurderer fagetaten at tiltakshaver har muligheter til \u00e5 oppn\u00e5 samme form\u00e5l, p\u00e5 egen eiendom, og p\u00e5 en m\u00e5te som i st\u00f8rre grad ivaretar hensynene i hensynssonen, uten realisering av dette tiltaket. S\u00e6rlig gjelder dette etter ervervelsen av tidligere bnr 457. Fagetaten vurderer at nybygget med garasje, sykkelparkering og bod totalt sett framst\u00e5r omfangsrikt, i sin sammenheng og som del av en helhetlig hagebystruktur. Vi vektlegger videre at nedbygging av hagebyen er skikket til \u00e5 gi en uheldig presedensvirkning i n\u00e6rmilj\u00f8et som ikke er i tr\u00e5d med langsiktig \u00f8nsket utvikling om bevaring av verneverdig bygnings- og kulturmilj\u00f8. Fagetaten vurderer at tiltaket ikke tilstrekkelig ivaretar kravet til visuelle kvaliteter i forhold til dets bygde omgivelser og plassering, etter pbl. \u00a7 29-2. 3.6 Forurenset grunn Tiltaket ligger i et omr\u00e5de hvor massene i grunnen kan v\u00e6re forurenset. Ansvarlig s\u00f8ker har ikke framlagt tiltaksplan, jf. pbl. \u00a7 28-1. Klagen anf\u00f8rer at tilgjengelige kartressurser ikke angir forurenset grunn p\u00e5 bnr 466. Kartet grunnforurensning (Bergen kommune), som blant annet er tilgjengelig p\u00e5 bergenskart.no, viser eiendommen i aktsomhetsomr\u00e5de 1, h\u00f8y sannsynlighet for forurensing. N\u00e6rmere unders\u00f8kelser kreves. Siden omr\u00e5det er markert i grunnforurensningskartet, m\u00e5 det foretas n\u00e6rmere unders\u00f8kelser. Den m\u00e5 sendes inn dokumentasjon p\u00e5 gjennomf\u00f8rt milj\u00f8teknisk grunnunders\u00f8kelse. Unders\u00f8kelsene skal foretas av foretak med relevant kompetanse, og i henhold til forurensningsforskriften kapittel 2 og tilh\u00f8rende retningslinjer. Dersom unders\u00f8kelsene avdekker behov for tiltaksplan, skal tiltaksplanen v\u00e6re godkjent av kommunen f\u00f8r det kan s\u00f8kes om igangsettingstillatelse. For grunn som ikke er tilstrekkelig sikker, skal kommunen om n\u00f8dvendig nedlegge forbud mot oppf\u00f8ring av byggverk, eller stille s\u00e6rlige krav til byggegrunn, bebyggelse og uteareal. Saksnummer KLAGE-2023/14957 Side 9 av 10 4. Konklusjon Avslag datert 17.07.2023 opprettholdes hva gjelder vedtakets del om etablering av garasje/carport med boder. Klagen f\u00f8rer ikke fram. Vedlegg: 1. Oversiktskart 2. Oversiktsfoto 3. Situasjonsplan 4. Avslag for deler av tiltak datert 05.10.2023 5. Rammetillatelse for deler av tiltak datert 05.10.2023 6. Klage datert 04.08.2023 7. Avslag datert 17.07.2023 8. Nabomerknader 9. Uttalelse byantikvaren datert 08.06.2023 10. Uttalelse byantikvaren datert 19.09.2023 11. Uttalelse bymilj\u00f8etaten datert 08.06.2023 12. S\u00f8knad 13. Tegninger Saksnummer KLAGE-2023/14957 Side 10 av 10 "
}