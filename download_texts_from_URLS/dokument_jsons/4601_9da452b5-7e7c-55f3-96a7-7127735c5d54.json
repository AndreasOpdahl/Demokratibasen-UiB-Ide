{
  "dokument_id": "9da452b5-7e7c-55f3-96a7-7127735c5d54",
  "doc_type": "case_attachment",
  "kommune": 4601,
  "tittel": "Fagnotat datert 16.10.2024.",
  "url": "https://bergen.kommune.no/politikere-utvalg/api/fil/bk360/11329991/Fagnotat-datert-16-10-2024-",
  "tekst": " Plan- og bygningsetaten Til Intern korrespondanse BBU - kommunaldirekt\u00f8rens stab V\u00e5r referanse: HENV-2024/15820-5 Saksbehandler: John Ingvar Monsen Fra Dato: 16.10.2024 Plan- og bygningsetaten Deres referanse: Unntatt offentlighet: Navn p\u00e5 nytt sykehjem Laksev\u00e5g, gnr. 124 bnr. 180, fagnotat Forslag til vedtak Byr\u00e5det vedtar at navn for nytt sykehjem p\u00e5 gnr. 124 bnr. 180 gis navnet Loddefjord\u00e5sen behandlingssenter Byr\u00e5dsavdeling for eldre, helse og omsorg har kontaktet byr\u00e5dsavdeling for byutvikling i forbindelse med et navneforslag for det nye sykehjemmet som skal f\u00f8res opp p\u00e5 Laksev\u00e5g med gnr. 124 bnr. 180. BEHO skriver f\u00f8lgende: P\u00e5g\u00e5ende byggeprosjekt H0600 Frieda Fasmer nytt sykehjem skal ved ferdigstillelse erstatte driften p\u00e5 eksisterende Frieda Fasmers Minne behandlingssenter. Den eksisterende bygningsmassen vil v\u00e6re i bruk framover etter at sykehjemsdriften er flyttet over i nytt sykehjem og vil fortsatt ha sitt navn Frieda Fasmers Minne. Det nye behandlingssenteret f\u00e5r 90 sykehjemsplasser for korttidsopphold, der 20 av plassene er forbeholdt rehabilitering. Bygget vil ha fasiliteter som rehabiliteringsavdeling med treningsarealer, kaf\u00e9 og arealer for m\u00f8ter, underholdning og seremonier. Bakgrunnen for forslaget \u00abLoddefjord\u00e5sen\u00bb er at det nye sykehjemmet vil ligge med god utsikt over Loddefjord, og det henviser til omr\u00e5det det nye sykehjemmet blir oppf\u00f8rt p\u00e5. Et geografisk navn gir ogs\u00e5 kobling til lokalsamfunnet, og bidrar til gjenkjennelighet. Bruk av \u00abbehandlingssenter\u00bb indikerer at det er behandling i korttidsplasser, og benyttes p\u00e5 alle kommunens sykehjem for korttidsopphold. Spr\u00e5kr\u00e5det har i sitt skriv funnet det tilr\u00e5delig at den nye institusjonen f\u00e5r navnet Loddefjord\u00e5sen behandlingssenter. Tarje Iversen Wanvik Etatsdirekt\u00f8r Jan Erik F\u00f8rde Avdelingssjef Dette dokumentet er godkjent elektronisk. Vedlegg: Spr\u00e5kr\u00e5dets tilr\u00e5ding Saksnummer HENV-2024/15820 Side 2 av 2 "
}