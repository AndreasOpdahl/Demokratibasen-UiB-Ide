{
  "dokument_id": "8c4e4c69-18d5-55ac-9525-d646925ef9c6",
  "doc_type": "case_attachment",
  "kommune": 4601,
  "tittel": "Bestemmelser datert 25.09.2024",
  "url": "https://bergen.kommune.no/politikere-utvalg/api/fil/bk360/11250712/Bestemmelser-datert-25-09-2024",
  "tekst": " Reguleringsplan, detaljregulering for: jf. plan- og bygningslovens (pbl) kap.12 Fana, gnr. 43 bnr. 817 mfl. Sanddalsringen \u00f8st, helse- og omsorgsinstitusjon Nasjonal arealplan-ID 4601_70810000 Saksnummer 202130364 / PLAN-2022/20681 Siste revisjonsdato bestemmelser 25.09.24 Vedtatt av bystyret dd.mm.\u00e5\u00e5\u00e5\u00e5 Det bekreftes at bestemmelsene er i samsvar med bystyrets vedtak. ______________________________ avdelingsleder REGULERINGSBESTEMMELSER (pbl \u00a7 12-7) 1 Planens hensikt Planens hensikt er \u00e5 legge til rette for inntil 12 kommunale utleieboliger med personalbase og tilh\u00f8rende funksjoner. 2 Fellesbestemmelser for hele planomr\u00e5det Funksjons- og kvalitetskrav (\u00a7 12-7 nr. 4) 2.1 Universell utforming 2.1.1 Prinsipp om universell tilgjengelighet skal tilstrebes innenfor planomr\u00e5det. 2.2 Estetisk utforming 2.2.1 Alle bygg, anlegg og uteomr\u00e5der skal gis en god materialbruk og hensiktsmessig utforming med bevisst arkitektonisk kvalitet. Det skal etterstrebes god funksjonell og arkitektonisk helhetsvirkning i samsvar med eksisterende omgivelser. 2.3 Terrengbehandling 2.3.1 Alle terrenginngrep skal skje mest mulig sk\u00e5nsomt og tilpasses mot tilst\u00f8tende terreng. Side 1 av 7 Reguleringsbestemmelser Arealplan-ID 4601_70810000 2.3.2 Fyllinger skal opparbeides og beplantes med arter som h\u00f8rer naturlig til i n\u00e6romr\u00e5det. Overganger mellom fyllinger og tilst\u00f8tende terreng utformes slik at det ser mest mulig naturlig ut. 2.3.3 Synlige forst\u00f8tningsmurer skal utf\u00f8res i naturstein. Murer over 3 meter skal neddempes ved \u00e5 etablere beplantning ved murfoten. 2.3.4 Det skal kun benyttes rene jordmasser uten fragmenter eller fr\u00f8 fra fremmede arter. 2.4 Verneverdier kulturmilj\u00f8 (\u00a7 12-7 nr. 6) 2.4.1 Steingarden skal i anleggsprosessen bevares der dette er mulig. Stein fra steingard som ikke kan bevares, kan ombrukes innenfor planomr\u00e5det. 2.4.2 Dersom det blir oppdaget automatisk fredet kulturminne som funn, gjenstander eller konstruksjoner, m\u00e5 arbeidet stanses straks og kulturvernmyndighetene i Vestland fylkeskommune varsles i samsvar med \u00a7 8.2 i Lov om kulturminner. 2.5 Overvannsh\u00e5ndtering 2.5.1 VA-rammeplan datert 21.12.2022, med tilh\u00f8rende uttalelse fra VA-etaten, skal legges til grunn for videre detaljprosjektering og byggesaksbehandling. 2.6 Milj\u00f8kvalitet (\u00a7 12-7 nr. 3) St\u00f8y 2.6.1 Retningslinje for behandling av st\u00f8y i arealplanlegging (T-1442/2016) skal f\u00f8lges i bygge- og anleggsfasen. 2.6.2 Boliger skal ha lydniv\u00e5 som tilfredsstiller krav i T-1442/2016 og bestemmelser fra KPA 2018: St\u00f8yniv\u00e5 p\u00e5 uteoppholdsareal skal ikke overstige Lden 55 dB. Minimum halvparten av oppholdsrom og minst 1 soverom skal ha minst 1 vindu som vender ut mot fasade som har st\u00f8yniv\u00e5 som ikke overstiger Lden 55 dB. St\u00f8yniv\u00e5 utenfor soverom, natt kl. 23 \u2013 07, skal ikke overstige L5AF 70 dB. Energi 2.6.3 Det skal tilrettelegges for bebyggelse med lavt energiforbruk og milj\u00f8messige gode energil\u00f8sninger. Lavenergi- eller passivhusl\u00f8sninger skal vurderes. P\u00e5 tak kan det etableres solceller i tr\u00e5d med 3.1.1.2.b 2.6.4 I forbindelse med detaljprosjektering skal energil\u00f8sning utredes. Valg av energil\u00f8sning skal v\u00e6re fremtidsrettet og begrunnes. Renovasjonsteknisk avfallsplan (RTP) 2.6.5 Utforming og opparbeiding av areal til avfallsl\u00f8sning skal f\u00f8lge l\u00f8sning vist i renovasjonsteknisk plan datert 22.03.24. 2.7 Krav om unders\u00f8kelser f\u00f8r/ved gjennomf\u00f8ring av planen (\u00a7 12-7 nr. 12) Bygge- og anleggsfase 2.7.1 Det skal utarbeides en plan for hvordan eventuelle sikringstiltak for steinsprang eller skred blir fulgt i bygge- og anleggsfasen i forbindelse med utsprengning og utgraving av tomten. Potensielle ustabile blokker og nydannede skj\u00e6ringer m\u00e5 sikres. Sikringene m\u00e5 f\u00f8lges opp av foretak med geoteknisk kompetanse. 2.7.2 Det skal ogs\u00e5 gj\u00f8res en skriftlig vurdering av behovet for tiltak mot st\u00f8y og st\u00f8v i bygge og anleggsfasen, og gj\u00f8res rede for eventuelle tiltak. Side 2 av 7 Reguleringsbestemmelser Arealplan-ID 4601_70810000 2.7.3 Det skal utarbeides en trafikksikkerhetsplan for bygge- og anleggsfasen. Milj\u00f8oppf\u00f8lging 2.7.4 Det skal utarbeides en milj\u00f8oppf\u00f8lgingsplan (MOP) for bygge- og anleggsperioden. Plan skal bl.a. vise tiltak for \u00e5 hindre forurensning til vann og vassdrag. 2.7.5 Det skal utarbeides plan for masseh\u00e5ndtering. Overskuddsmasser skal leveres til godkjent mottak. 2.7.6 Det skal dokumenteres at avrenning av overvann ikke gir forurensing til vassdrag. 3 Bestemmelser til arealform\u00e5l 3.1 Bebyggelse og anlegg (\u00a7 12-5 nr. 1) Helse- / omsorgsinstitusjon (felt o_HOM) Utforming (\u00a712-7 nr. 1): 3.1.1.1 Type bebyggelse 3.1.1.1.a Innenfor felt o_HOM tillates oppf\u00f8rt inntil 12 kommunale utleieboliger med tilh\u00f8rende anlegg og funksjoner. 3.1.1.1.b Bygningsmassen skal forskyves i plan, slik at den fremst\u00e5r som to eller flere volum. 3.1.1.1.c Det er tillatt med takterrasse i samsvar med illustrasjonsplan datert 19.03.2024. 3.1.1.1.d St\u00f8rrelse og bokvalitet skal tilfredsstille beboergruppens behov. Boligene skal ha gode og funksjonelle planl\u00f8sninger tilpasset beboergruppen. 3.1.1.1.e N\u00f8dvendig st\u00f8yskjerming for \u00e5 tilfredsstille st\u00f8ykrav kan etableres. 3.1.1.1.f Det skal opparbeides tydelig gangsone, p\u00e5 minimum 2 meters bredde fra O_FO frem til inngangspartiet til bygget. 3.1.1.2 Grad av utnytting 3.1.1.2.a Omr\u00e5det kan maksimalt tillates bebygd med den grad av utnytting (m2-BRA) som er angitt p\u00e5 plankartet. Bruksarealet skal regnes uten tillegg for tenkte plan. 3.1.1.2.b Maksimal byggeh\u00f8yde er angitt p\u00e5 plankartet. Maksimal byggeh\u00f8yde skal ikke v\u00e6re til hinder for etablering av solceller p\u00e5 tak. Ved etablering gjelder 2.6.3. 3.1.1.3 Byggegrenser 3.1.1.3.a Bebyggelsen skal plasseres innenfor byggegrensene som er angitt p\u00e5 plankartet. 3.1.1.3.b Trafostasjon, st\u00f8ttemurer, trapper, gjerder, overbygd sykkelparkering, utebod, pergola o.l. kan plasseres utenfor byggegrensene. 3.1.1.4 Materialbruk Farge og materialbruk skal bidra til \u00e5 dempe fjern- og n\u00e6rvirkninger av bygningsvolumene. Det skal benyttes en dempet jordtonepalett, og unng\u00e5s bruk av reflekterende fasademateriale. Side 3 av 7 Reguleringsbestemmelser Arealplan-ID 4601_70810000 Funksjons- og kvalitetskrav (\u00a7 12-7 nr. 4, 7) 3.1.1.5 Uteoppholdsareal 3.1.1.5.a Arealkrav: For o_HOM skal det etableres minimum 25 m2 uteoppholdsareal per boenhet, av dette skal 5 m2 v\u00e6re privat uteoppholdsareal. Innglassing av private balkonger er tillatt. 3.1.1.5.b Kvalitetskrav: (i) Uteareal skal skjermes mot vind og st\u00f8y, og halvpartene av arealet skal ha sol 4 timer ved v\u00e5rjevnd\u00f8gn. (ii) Uteoppholdsareal skal ikke v\u00e6re brattere enn 1:3. (iii) Arealene skal sikres opparbeiding med god og varig kvalitet. All beplantning i felles uteoppholdsareal skal inkludere bruk av pollinatorvennlige planter, og b\u00f8r skje ved bruk av stedegne planter. 3.1.1.6 Bilparkering 3.1.1.6.a For o_HOM skal det etableres min. 0,5 parkeringsplass per boenhet, inkludert 1 HC- parkeringsplass gjesteparkeringsplasser. 3.1.1.6.b Minimum en av parkeringsplassene skal v\u00e6re utformet og reservert for bevegelseshemmede. 3.1.1.6.c Det skal tilrettelegges for lading av el-biler. 3.1.1.7 Sykkelparkering 3.1.1.7.a Det skal etableres minst 1 sykkelparkeringsplass per boenhet, og minst 0,5 plasser per \u00e5rsverk. 3.1.1.7.b Sykkelparkering skal v\u00e6re l\u00e5sbar, og lett tilgjengelig fra boliger. Det skal tilrettelegges for lading av el-sykler. 3.1.1.8 Dokumentasjonskrav og s\u00e6rskilt underlag til byggesaksbehandlingen (\u00a7 12-7 nr. 12) 3.1.1.8.a Utomhus (i) Ved s\u00f8knad om rammetillatelse skal det innsendes en utomhusplan i hensiktsmessig m\u00e5lestokk som viser plassering av bygg, parkering, renovasjonsplass, interne veger, gangveger, utvendig trapper, ramper, stier og uteoppholdsareal, vegetasjon, m\u00f8blering, belegning, brannredningsareal m.m. Videre skal den vise terrengbehandling med h\u00f8ydeanvisning og forst\u00f8tningsmurer. Utomhusplanen skal vise at utomhusareal oppfyller fastsatte krav til st\u00f8rrelse og kvalitet. (ii) Sammen med utomhusplanen skal det leveres en skriftlig redegj\u00f8relse som bl.a. skal vise hvordan bestemmelsenes krav er tenkt oppfylt. 3.1.1.8.b Forh\u00e5ndsuttalelse om vann og avl\u00f8p F\u00f8r det s\u00f8kes om tillatelse til tiltak/igangsettingstillatelse, skal det foreligge godkjenning/ forh\u00e5ndsuttalelse fra VA-etaten som gjelder krav om opparbeiding av hovedledninger og privat VA-anlegg. Side 4 av 7 Reguleringsbestemmelser Arealplan-ID 4601_70810000 3.1.1.8.c Tekniske planer for veganlegg Det skal utarbeides detaljerte tekniske planer for alle nye og endrede vegareal i planen. Tekniske planer skal inneholde bl.a. veglys, overvannsh\u00e5ndtering og skiltplan. Planene skal godkjennes av aktuelle vegmyndighet f\u00f8r det kan gis igangsettingstillatelse for tiltak innenfor planomr\u00e5det. 3.1.1.9 Redegj\u00f8relse for st\u00f8ytiltak Ved s\u00f8knad om tiltak etter pbl. \u00a7 20-1 skal det redegj\u00f8res for at bygning har en slik konstruksjon at innend\u00f8rs lydniv\u00e5 fra utend\u00f8rs lydkilder tilfredsstiller krav i NS 8175:2012 lydklasse C, jamf\u00f8r Temarapport st\u00f8y datert 14.12.22. St\u00f8yniv\u00e5 p\u00e5 uteoppholdsareal skal ikke overstige Lden 55 dB. Minimum halvparten av oppholdsrom og minst 1 soverom skal ha minst 1 vindu som vender ut mot fasade som har st\u00f8yniv\u00e5 som ikke overstiger Lden 55 dB. St\u00f8yniv\u00e5 utenfor soverom, natt kl. 23 \u2013 07, skal ikke overstige L5AF 70 dB. 3.1.1.10 Milj\u00f8oppf\u00f8lgingsplan Det skal foreligge en milj\u00f8oppf\u00f8lgingsplan i samsvar med 2.7.4 ved s\u00f8knad om tiltak. 3.1.1.11 Plan for masseh\u00e5ndtering og deponering Plan for masseh\u00e5ndtering og deponering i samsvar med 2.6.5 skal foreligge ved s\u00f8knad om tiltak. 3.2 Samferdselsanlegg og teknisk infrastruktur (\u00a7 12-5 nr. 2) 3.2.1 Fellesbestemmelser for samferdselsanlegg og teknisk infrastruktur Veger og fortau skal opparbeides i samsvar med bredde og kurvatur som vist p\u00e5 plankartet. Mindre justeringer kan tillates mellom ulike vegform\u00e5l i forbindelse med byggesaksbehandling, og i anleggsfasen. 3.2.2 Kj\u00f8reveg (KV2) 3.2.2.1.1 Det skal etableres renovasjonsl\u00f8sning med nedgravde beholdere innenfor form\u00e5let ihht. renovasjonsteknisk plan (RTP), som vist i illustrasjonsplan datert 19.03.24. 3.2.2.1.2 HC-parkering for biler tillates etablert innenfor regulert parkeringsfelt. 3.2.2.1.3 Parkering for inntil 5 biler tillates etablert innenfor regulert parkeringsfelt. 3.2.3 Fortau (o_FO) Fortau skal opparbeides med minimumsbredde p\u00e5 2,5m. 3.2.4 Fortau (FO2) Fortau skal opparbeides med minimumsbredde p\u00e5 1,5m. 3.2.5 Annen veggrunn \u2013 teknisk anlegg (o_AVT) Form\u00e5let kan nyttes til mur, rekkverk, skj\u00e6ringer og fyllinger samt areal til sn\u00f8m\u00e5king. Mur kan justeres og tilpasses terrenget, og skal ha maksimal byggeh\u00f8yde 3 meter. Innenfor form\u00e5let kan det ogs\u00e5 etableres leskur i tilknytning til kollektivholdeplass. I omr\u00e5de for annen veggrunn kan det gj\u00f8res n\u00f8dvendige terrenginngrep for \u00e5 sikre tilstrekkelig sikt. Terrenginngrep skal skje mest mulig sk\u00e5nsomt og gis en tiltalende og passende utforming. 3.2.6 Annen veggrunn \u2013 teknisk anlegg (AVT) Form\u00e5let kan nyttes til mur, rekkverk, skj\u00e6ringer og fyllinger samt areal til sn\u00f8m\u00e5king. Mur kan justeres og tilpasses terrenget, og skal ha maksimal h\u00f8yde 10 meter. Terrenginngrep skal skje mest mulig sk\u00e5nsomt og gis en tiltalende og passende utforming. Side 5 av 7 Reguleringsbestemmelser Arealplan-ID 4601_70810000 3.2.7 Annen veggrunn gr\u00f8ntareal (o_AVG) Innenfor form\u00e5let kan det etableres gr\u00f8fter, skj\u00e6ringer, fyllinger, st\u00f8ttemurer, rekkverk og lignende. Skj\u00e6ring skal ha maksimal h\u00f8yde 7 meter. Mur kan justeres og skal tilpasses terrenget. Areal innenfor sikttrekant skal overholdes ift h\u00f8yde p\u00e5 beplantning. Omr\u00e5det skal gis en tiltalende gr\u00f8nn utforming. Resten av form\u00e5let skal bevare eksisterende vegetasjon i st\u00f8rst mulig grad. Der det ikke er mulig \u00e5 beholde eksisterende vegetasjon, skal feltet revegeteres med arter som h\u00f8rer naturlig til omr\u00e5det. 3.2.8 Annen veggrunn gr\u00f8ntareal (AVG) Innenfor form\u00e5let kan det etableres gr\u00f8fter, skj\u00e6ringer, fyllinger, st\u00f8ttemurer, rekkverk og lignende. Mur kan justeres og tilpasses terrenget. 3.2.9 Kollektivholdeplass (o_KH) o_KH omfatter eksisterende kollektivholdeplass langs Fv 5198 Sanddalsringen. 3.2.10 Om omr\u00e5det/omr\u00e5dene skal v\u00e6re offentlige eller felles (\u00a7 12-7 nr. 14) 3.2.10.1.a F\u00f8lgende arealer er offentlige: (i) o_KV, o_FO, o_AVT, o_AVG, o_KH (ii) o_HOM 3.3 Gr\u00f8nnstruktur (\u00a7 12-5 nr. 3) 3.3.1 Naturomr\u00e5de felt GN 3.3.1.1.a GN omfatter eksisterende gr\u00f8nnstruktur. Vanlig skj\u00f8tsel og skogsdrift er tillatt, samt etablering av eventuelle snarveier og stier. 3.3.1.1.b Eksisterende vegetasjon skal i st\u00f8rst mulig grad bevares. Der det ikke er mulig \u00e5 beholde eksisterende vegetasjon, skal feltet re-vegeteres med arter som h\u00f8rer naturlig til i n\u00e6romr\u00e5det. 3.3.1.1.c I GN er det tillatt med enkel tilrettelegging for naturlek, i samsvar med eksisterende opparbeiding i skogen. Eksempel p\u00e5 tilrettelegging er gapahuk og fuglekasser. 3.3.2 Vegetasjonsskjerm VS 3.3.2.1.a VS skal fungere som vegetasjonsskjerm mellom Sanddalsringen og o_HOM. Eksisterende vegetasjon skal i st\u00f8rst mulig grad bevares. Der det ikke er mulig \u00e5 beholde eksisterende vegetasjon, skal feltet re-vegeteres med arter som h\u00f8rer naturlig til i n\u00e6romr\u00e5det. 3.3.2.1.b Form\u00e5let omfatter skr\u00e5ningsutslag fra KV2. Det tillates arrondering av areal, og tilpasning av terrenget som skj\u00e6ringer og fyllinger som f\u00f8lge av etablering av KV2. 4 Bestemmelser til hensynssoner (\u00a7\u00a7 12-6, 12-7 og 11-8) 4.1 Sikrings-, st\u00f8y- og faresoner (\u00a7 11-8 a) (sone H140, H210, H310) 4.1.1 Innen sikttrekanten skal eventuelle sikthindringer (som for eksempel vegetasjon eller sn\u00f8) ikke v\u00e6re h\u00f8yere enn 0,5m over prim\u00e6rvegens kj\u00f8rebaneniv\u00e5. I tillegg kontrolleres det at planet mellom \u00f8yepunkt i avkj\u00f8rselen og kj\u00f8rebanen i prim\u00e6rvegen, er fritt for sikthindringer. Det inneb\u00e6rer at objekth\u00f8yden settes lik 0,25m. 4.2 Ras og skredfare H310 4.2.1 Innenfor faresoner vist som H310 er det fare for skred med st\u00f8rre \u00e5rlig sannsynlighet 1/5000. Innenfor faresonen er det forbud mot tiltak i trygghetsklasse S3 (jf. Byggteknisk Side 6 av 7 Reguleringsbestemmelser Arealplan-ID 4601_70810000 forskrift \u00a7 7-3) f\u00f8r det er gjennomf\u00f8rt sikringstiltak slik at tilstrekkelig trygghet oppn\u00e5s. Tilstrekkelig trygghet m\u00e5 dokumenteres av fagkyndige. 5 Bestemmelser til bestemmelsesomr\u00e5der 5.1 Bestemmelser til bestemmelsesomr\u00e5der (omr\u00e5de #1) 5.1.1 Bestemmelsesomr\u00e5de #1 kan benyttes til midlertidig bygge- og anleggsomr\u00e5de i forbindelse med bygging av tiltakene i planomr\u00e5det, frem til 19.12.2032. 6 Rekkef\u00f8lgebestemmelser (\u00a7 12-7 nr. 10) 6.1 F\u00f8r bebyggelse tas i bruk (felt o_HOM) 6.1.1 F\u00f8lgende tiltak skal v\u00e6re gjennomf\u00f8rt f\u00f8r det kan gis midlertidig brukstillatelse / ferdigattest for tiltak innenfor o_HOM: \u2022 Renovasjonsl\u00f8sning skal v\u00e6re opparbeidet. \u2022 Kollektivholdeplass skal v\u00e6re opparbeidet. \u2022 Utearealer skal v\u00e6re opparbeidet i henhold til 3.1.1.5 a og 3.1.1.5b. \u2022 Parkeringsarealer skal v\u00e6re opparbeidet i hht 3.1.1.6. \u2022 Fortau o_FO \u2022 Fortau FO2 \u2022 Kj\u00f8reveg o_KV1 \u2022 Kj\u00f8reveg KV2 \u2022 St\u00f8ysikringstiltak som sikrer tilfredsstillende st\u00f8yforhold i hht. 3.1.1.9. \u2022 Gapahuk for allmenn bruk skal v\u00e6re etablert p\u00e5 egnet plassering innenfor friluftsomr\u00e5det Preikestolen. 6.1.2 Omr\u00e5det skal unders\u00f8kes for rasfare, og eventuelle sikringstiltak mot steinsprang, og skredlignende hendelser skal v\u00e6re gjennomf\u00f8rt. Potensielt ustabile blokker og nydannete skj\u00e6ringer skal unders\u00f8kes og sikres ved behov. Sikringstiltak skal prosjekteres av foretak med geoteknisk kompetanse. Dokumenter som gis juridisk virkning gjennom henvisning i bestemmelsene A: F\u00f8rende 1. VA rammeplan datert 21.12.22 2. Temarapport st\u00f8y datert 14.12.22 3. Renovasjonsteknisk plan datert 22.03.24 B: Retningsgivende 1. Illustrasjonsplan datert 20.03.24 Side 7 av 7 Reguleringsbestemmelser Arealplan-ID 4601_70810000 "
}