{
  "dokument_id": "b344caab-cf76-5607-bab4-ad3839c2cd00",
  "doc_type": "case_attachment",
  "kommune": 4601,
  "tittel": "H\u00f8ring -  endringer i utdanningsplanen i samfunnsmedisin.PDF",
  "url": "https://bergen.kommune.no/politikere-utvalg/api/fil/bk360/9430429/Horing-endringer-i-utdanningsplanen-i-samfunnsmedisin-PDF",
  "tekst": " v4-29.07.2015 Returadresse: Helsedirektoratet, Postboks 220 Sk\u00f8yen, 0213 Oslo, Norge HDIR Verden 52449695 Mottakere etter liste Deres ref.: V\u00e5r ref.: 22/45662-2 Saksbehandler: Line Vraalsen Hauger Dato: 03.11.2023 H\u00f8ring - endringer i utdanningsplanen i samfunnsmedisin Helsedirektoratet sender p\u00e5 h\u00f8ring oppdatert utdanningsplan i samfunnsmedisin. Planen gir anbefalinger for et helhetlig utdanningsl\u00f8p for LIS i samfunnsmedisin, med blant annet l\u00e6ringsaktiviteter til l\u00e6ringsm\u00e5l. Det er ikke gjort endringer i l\u00e6ringsm\u00e5l eller andre endringer som vil kreve forskriftsendring. Frist for tilbakemelding p\u00e5 h\u00f8ringen er satt til 15.desember. Ved sp\u00f8rsm\u00e5l ta kontakt med Line Vraalsen Hauger LVH@helsedir.no Bakgrunn for/m\u00e5let med endringene Endringene tar sikte p\u00e5 \u00e5 klargj\u00f8re l\u00e6ringsm\u00e5lene og tydeliggj\u00f8re hvordan l\u00e6ringsm\u00e5lene kan oppn\u00e5s og der igjennom gi bedre rammer for spesialiteten. Helsedirektoratet ser at med bortfall av beskrivelsen av samfunnsmedisin som var i tidligere spesialistordning (\"Den samfunnsmedisinske tjenesten skal utf\u00f8res i forvaltningen og kan gjennomf\u00f8res i kommunal og/eller statlig forvaltning, regionalt eller sentralt.) har det oppst\u00e5tt uklarhet i ny spesialistutdanning om hva samfunnsmedisin er og hvor l\u00e6ringsm\u00e5lene kan oppn\u00e5s. Helsedirektoratet mener at gjennom \u00e5 legge til utdypende tekster og l\u00e6ringsaktiviteter til l\u00e6ringsm\u00e5lene, vil det bli tydeligere hva LIS skal l\u00e6re og hvor LIS b\u00f8r v\u00e6re for \u00e5 oppn\u00e5 l\u00e6ringsm\u00e5lene. Vi har bl.a. sett at det n\u00f8dvendig \u00e5 presisere at samfunnsmedisin oppn\u00e5s gjennom samfunnsmedisinsk arbeide, og har lagt dette til som en l\u00e6ringsaktivitet i utdanningsplanen under praktisk tjeneste. Jf. spesialistforskriftens \u00a72 skal spesialistutdanningen for leger omfatte praktisk tjeneste, teoretisk undervisning og andre l\u00e6ringsaktiviteter (...) og utdanningens tredje del omfatter spesialitetsspesifikke l\u00e6ringsaktiviteter for hver enkelt spesialitet. Helsedirektoratet Avdeling retningslinjer og fagutvikling Line Vraalsen Hauger Postboks 220 Sk\u00f8yen, 0213 OSLO \u2022 Bes\u00f8ksadresse: Vitaminveien 4, Oslo \u2022 Tlf.: (+47) 47 47 20 20 Org.nr.: 983 544 622 \u2022 postmottak@helsedir.no \u2022 www.helsedirektoratet.no Forslaget til ny utdanningsplan i samfunnsmedisin er utarbeidet i samarbeid med en nedsatt arbeidsgruppe best\u00e5ende av representanter fra spesialitetskomiteen i samfunnsmedisin, fra kommunale og fra statlige virksomheter, Legeforeningen og fra ALIS (SAMLIS)-kontorene. Dagens gjeldende utdanningsplan ligger i kompetanseportalen og p\u00e5 Helsedirektoratets nettsider: Anbefalt utdanningsplan - Helsedirektoratet Oppdatert utdanningsplan ligger vedlagt e-posten. Overordnet oppsummering av endringer 1. En korttekst til l\u00e6ringsm\u00e5l (LM SAM- 003) er endrer (kolonne E) 2. Det er lagt til utdypende tekster til enkelte av l\u00e6ringsm\u00e5lene (kolonne G). 3. Utdypende tekst p\u00e5 LM-044 og 045 er fjernet, da l\u00e6ringsaktiviteten (klinisk tjeneste) dekker denne teksten (kolonne G). 4. Det er gjort endringer i eksisterende l\u00e6ringsaktiviteter og det er lagt til nye l\u00e6ringsaktiviteter (kolonne I). 5. L\u00e6ringsaktiviteten Prosjektoppgave: KLOK tilpasset samfunnsmedisin er endret til Forbedringsprosjekt 6. Ny l\u00e6ringsform \u2013 praktisk tjeneste, med l\u00e6ringsaktiviteten samfunnsmedisinsk arbeid er lagt til som aktivitet til alle l\u00e6ringsm\u00e5l med unntak av l\u00e6ringsm\u00e5l 044 og 045. 7. Langteksten til l\u00e6ringsaktiviteten kurs er fjernet (kolonne J). 8. P\u00e5 dokumentasjonsform p\u00e5 kurs er Kursbevis m/ kurspr\u00f8ve endret til Kursbevis (kolonne K) 9. Under overskriften L\u00e6ringsm\u00e5l er det lagt inn tekst - Alle l\u00e6ringsm\u00e5l skal gjennomg\u00e5s med veileder p\u00e5 individuell veiledning. Alle endringer som er foresl\u00e5tt er tydelig markert i vedlagte Excel-ark. Endringene er markert med bl\u00e5 tekst b\u00e5de det som er nytt og det som foresl\u00e5r fjernes. Det som foresl\u00e5s fjernes, er i tillegg markert ved overstrykning av teksten. Konsekvenser av endringene for LIS For l\u00e6ringsm\u00e5l som allerede er oppn\u00e5dd av LIS vil endringer i utdanningsplanen ikke ha noen f\u00f8lger. For l\u00e6ringsm\u00e5l som ikke er oppn\u00e5dd av LIS kan det til enkelte l\u00e6ringsm\u00e5l v\u00e6re lagt til utdypende tekster som gir en n\u00e6rmere beskrivelse av l\u00e6ringsm\u00e5let og/eller l\u00e6ringsaktiviteter som anbefales gjennomf\u00f8rt, som kan medf\u00f8re at LIS b\u00f8r v\u00e6re p\u00e5 andre arenaer enn det som kanskje er planlagt av virksomheten. Konsekvenser av endringene for utdanningsvirksomheter For virksomheter som enten er godkjent/registrert eller har s\u00f8kt om godkjenning/registrering vil Helsedirektoratet anbefale at disse tar en gjennomgang av sine l\u00e6ringsarenaer for \u00e5 se om de fortsatt er egnet for gjennomf\u00f8ring av anbefalte l\u00e6ringsaktiviteter og for m\u00e5loppn\u00e5else av l\u00e6ringsm\u00e5l. Helsedirektoratet \u00f8nsker i denne h\u00f8ringen \u00e5 f\u00e5 tilbakemelding p\u00e5: \uf0b7 Om det er noe som b\u00f8r tas ut av oppdatert utdanningsplan, med begrunnelse. -2- \uf0b7 Om det er noe som mangler i den oppdaterte utdanningsplanen. \uf0b7 Om det er positive og/eller negative virkninger av endringene Helsedirektoratet b\u00f8r kjenne til? Endringer i utdanningsplanen krever ikke forskriftsendring og kan, beroende av h\u00f8ringssvarene, legges ut p\u00e5 Helsedirektoratets nettsider og inn i kompetanseportalen umiddelbart etter at h\u00f8ringsprosessen er avsluttet. Vennlig hilsen Heidi Stien e.f. prosjektleder Line Vraalsen Hauger seniorr\u00e5dgiver Dokumentet er godkjent elektronisk Vedlegg: oppdatert utdanningsplan for samfunnsmedisin -3- Mottakere etter liste Legeforeningen ALIS-kontorene Tverregional arbeidsgruppe for kompetanseportalen (TAK) v/ Vibeke Eide Kommunenes sentralforbund Alle landets kommuner STATSFORVALTEREN Registrerte virksomheter i samfunnsmedisin Virksomheter som har s\u00f8kt om registrering i samfunnsmedisin -4- "
}