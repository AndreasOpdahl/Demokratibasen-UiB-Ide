{
  "dokument_id": "9c3d3e48-8a13-5b71-83cc-efb3b0516860",
  "doc_type": "case_minutes",
  "kommune": 4601,
  "tittel": "Saksprotokoll UHSO, 13112024, Sak 142/24, Orienteringssak til UHSO -  Nedleggelse av etat for vurdering og rehabilitering",
  "url": "https://bergen.kommune.no/politikere-utvalg/api/fil/bk360/11560643/Innstilling-vedtak-Orienteringssak-til-UHSO-Nedleggelse-av-etat-for-vurdering-og-rehabilitering",
  "tekst": "Orienteringssak til UHSO - Nedleggelse av etat for vurdering og rehabilitering Utvalg for helse og sosial behandlet saken i m\u00f8tet 13.11.2024 sak 142/24 og fattet f\u00f8lgende vedtak: Saken tas til orientering. Utvalg for helse og sosials behandling F\u00f8lgende representanter tok ordet: Fauzia Hussain-Wiik (A), Diane Alexandra Berbain (SV), Torstein Dahle (R), Tom-Ove Koteng Monsen (PP) Merknader fremsatt i utvalget: Christine Henriksen \u00d8degaard (MDG) fremsatte p\u00e5 vegne av A og MDG f\u00f8lgende merknad: Utvalget ber byr\u00e5det reversere dette budsjettkuttet. Samordning av tjenester og styrking av fagkompetansen p\u00e5 rehabilitering for innbyggerne i Bergen b\u00f8r v\u00e6re et satsingsomr\u00e5de, og ikke en salderingspost. Potensielle ringvirkninger av et d\u00e5rligere vurderings- og rehabiliteringstilbud kan v\u00e6re d\u00e5rligere helse og \u00f8kt behov for institusjonsplass for eldre og andre som rammes av sykdom og ulykker. Det er behov for, og vil l\u00f8nne seg, \u00e5 sikre at Bergens innbyggere i st\u00f8rst mulig grad er i stand til \u00e5 klare seg selv. Votering: Forslag til vedtak ble enstemmig tiltr\u00e5dt. Merknad fra A og MDG, fremsatt av Christine Henriksen \u00d8degaard (MDG) fikk 7 stemmer (A, SV, MDG, R). Forslag til vedtak: Saken tas til orientering. "
}