{
  "dokument_id": "d25385b1-38dd-5607-bc5a-c2b0187cf9ef",
  "doc_type": "case_presentation",
  "kommune": 4601,
  "tittel": "H\u00f8yringsuttale - Forslag til endringar i lov og forskrift om ordning med brukarrom for inntak av narkotika",
  "url": "https://bergen.kommune.no/politikere-utvalg/api/fil/bk360/12364820/Framstilling-Hoyringsuttale-Forslag-til-endringar-i-lov-og-forskrift-om-ordning-med-brukarrom-for-inntak-av-narkotika",
  "tekst": " BYR\u00c5DET Byr\u00e5dssak /25 Saksframstilling V\u00e5r referanse: 2025/138098-2 H\u00f8yringsuttale - forslag til endringar i lov og forskrift om ordning med brukarrom for inntak av narkotika Kva saka gjeld: Helse- og omsorgsdepartementet har sendt p\u00e5 h\u00f8yring forslag til endringar i lov om ordning med brukerrom for inntak av narkotika (brukerromsloven) og tilh\u00f8yrande forskrift. Form\u00e5let med endringane er at det skal bli enklare for kommunane \u00e5 etablere brukarromordningar og at fleire personar med alvorlege rusmiddelproblem skal f\u00e5 tilgang til brukarrom. Brukarromordninga er eit skadereduserande tiltak. Det har til form\u00e5l \u00e5 auke verdigheita til menneske med langvarig narkotikaavhengnad og bidra til auka helsemessig tryggleik, ved \u00e5 gi tilbod om ein stad \u00e5 innta narkotika under hygieniske forhold og tilsyn. Helsepersonell held auge med brukarane under og etter inntak av narkotika og skal kunne gi brukarane hjelp raskt ved overdose. Ordninga skal ogs\u00e5 bidra til \u00e5 f\u00f8rebygge infeksjonar og smitte. Personalet kan gi brukarane individuell og konkret r\u00e5dgiving i samband med inntak av narkotika i brukarrommet og motivere for meir sk\u00e5nsame inntaksm\u00e5tar. Vidare skal ordninga auka moglegheita for samtalar og kontakt mellom den enkelte brukaren og hjelpeapparatet med sikte p\u00e5 tverrfagleg oppf\u00f8lging og behandling for rusmiddelavhengnaden. Dette kjem fram av form\u00e5lsparagrafen i loven. Berre personar over 18 \u00e5r, med langvarig narkotikaavhengnad og helseskadeleg injeksjonspraksis har tilgang til brukarrom etter gjeldande lov og forskrift. Forslaga p\u00e5 h\u00f8yring gjeld i hovudsak: \u2022 Vilk\u00e5ra for \u00e5 bli registrert som brukar blir endra fr\u00e5 \u00ablangvarig narkotikaavhengighet og en helseskadeleg injeksjonspraksis\u00bb til \u00abhelseskadeleg og risikofylt bruk av narkotika\u00bb. \u2022 Kva for stoff ein kan bruke i brukarrom blir endra fr\u00e5 \u00abnarkotiske stoffer som injiseres\u00bb til berre \u00abnarkotiske stoffer\u00bb. \u2022 Kravet om at kommunen sj\u00f8lv m\u00e5 drive brukarrom blir oppheva, slik at kommunen kan inng\u00e5 avtale med private om drifta. \u2022 Det blir innf\u00f8rt heimel for \u00e5 gjere unntak fr\u00e5 nokre av krava til brukarromordningar, detaljerte krav til innhaldet, lokala og bemanninga. \u2022 Kommunane f\u00e5r h\u00f8ve til \u00e5 tilby rusmiddelanalyser til dei registrerte brukarane i brukarrom. Der det ikkje er n\u00e6r samanheng mellom endringar i lovf\u00f8resegner og forskriftsf\u00f8resegner, tar departementet sikte p\u00e5 \u00e5 f\u00e5 vedtatt og satt i kraft endringar i brukarromsforskriften i medhald av lovas \u00a7 8, utan \u00e5 vente p\u00e5 prosessen med endringar i lova. Slik kan forskriftsendringane, mellom anna om h\u00f8ve til \u00e5 tilby rusmiddelanalysetenester i brukarrom og h\u00f8ve til \u00e5 gjere 1 unntak fr\u00e5 nokre av krava til innhaldet og bemanninga i brukarromordningar, ta til \u00e5 gjelde snarast mogleg. Av den grunn er det ogs\u00e5 to ulike h\u00f8yringsfristar, 5. mai og 16. juni 2025. H\u00f8yringsfristen 5. mai gjeld forslaga til endringar i forskrifta, med unntak av \u00a7 1. H\u00f8yringsfristen 16. juni gjeld alle forslaga til lovendringar og forslaget til endringar i forskrifta \u00a7 1. Bergen kommune vel \u00e5 svare samla p\u00e5 forslag til endringane i forskrift og lov. Innspel fr\u00e5 fagetat: Brukerromsloven (Endringar i kursiv) \u00a7 1.Form\u00e5l Lovteksten endres fra: \u00abBrukerromsordningen skal bidra til \u00f8kt verdighet for mennesker med langvarig narkotikaavhengighet ved \u00e5 tilby hygieniske rammer for injisering av narkotika og motivere for mer sk\u00e5nsomme inntaksm\u00e5ter.\u00bb Ny \u00a7 1 andre ledd f\u00f8rste punktum skal lyde: Brukerromsordningen skal bidra til \u00f8kt verdighet for mennesker med helseskadelig og risikofylt bruk av narkotika ved \u00e5 tilby hygieniske rammer for inntak av narkotika og motivere for mest mulig sk\u00e5nsomt inntak. Etat for psykisk helse og rustjenester (EPHRT) ynskjer formuleringa velkomen og set pris p\u00e5 dreiinga i synet p\u00e5 skadereduksjon som viser til at ein ynskjer at fleire personar kan f\u00e5 hygieniske rammer rundt inntak og ein kontaktflate inn mot offentleg hjelpeapparat. \u00a7 2.Brukerromsordningen I \u00a7 2 andre og tredje ledd legges det til at brukarrom skal innehalde inhaleringsrom samt at ein opnar for unntak fr\u00e5 krava i paragrafen. Forslag til ny lovtekst skal lyde: En brukerromsordning skal inneholde et inhaleringsrom, et injiseringsrom, fremm\u00f8terom og samtalerom. I tillegg skal brukerromsordningen ha tilgang til et behandlingsrom. Departementet kan gj\u00f8re unntak fra kravene i andre ledd i forbindelse med s\u00f8knad om godkjenning etter \u00a7 3 eller ved s\u00f8knad om endring. EPHRT meiner endringane representerer ein spr\u00e5kleg forenkling og forbetring av lovteksta. Endrar ikkje kravet, men opnar for dispensasjon. Endringar i Brukerromsforskriften Endringar i Brukerromsforskriften vert tilpassa ny lovtekst. I forskrift 17. desember 2004 nr. 1661 om ordning med brukarrom for inntak av narkotika (brukerromsforskriften) vert det gjort f\u00f8lgande endringar: \u00a7 1 andre ledd skal lyde: For \u00e5 bli registrert som bruker av ordningen, m\u00e5 en person ha a. helseskadelig og risikofylt bruk av narkotika, og b. fylt 18 \u00e5r EPHRT meiner endringa i st\u00f8rre grad sikrar at inklusjonskriteriane ikkje forhindrer n\u00f8dvendig skadereduksjon og bistand. Fr\u00e5 brukarommet i Bergen stiller dei sp\u00f8rsm\u00e5l ved krava til \u00e5 dokumentere kva som er \u00abhelseskadeleg og risikofylt bruk av narkotika\u00bb. Det b\u00f8r vurderast om ein treng eit eige lukka journalsystem for brukerrom. Her kunne ein journalf\u00f8rt vurderingane som blir gjort kring inklusjonskriteriene i kvart enkelt tilfelle. Departementet kan i forarbeida til loven gjerne legge til grunn kva kriterier som skal vere gjeldande for \u00e5 oppfylle 2 \u00abhelseskadeleg og risikofylt bruk av narkotika\u00bb. Likeleg legge f\u00f8ringar for korleis det er tenkt kring eksklusjonskriteria. \u00a7 4.Type og mengde narkotisk stoff lyder i dag: Straffriheten i brukerromsordningen omfatter \u00e9n brukerdose narkotiske stoffer som injiseres. Narkotiske stoffer til bruk i brukerromsordningen skal fremvises for personalet. Paragrafen endres til: \u00a7 4.om Straffrihet mv. Straffriheten i brukerromsordningen omfatter en mengde narkotiske stoffer beregnet til ett enkelt inntak. Narkotiske stoffer til bruk i brukerromsordningen skal fremvises for personalet. EPHRT: Endringa sj\u00e5ast p\u00e5 som ei formulering som er i tr\u00e5d med dei andre endringane og tidlegare endringar fr\u00e5 spr\u00f8yterom til brukarrom, og med omsyn til skadereduksjon og tryggare omgjevnad for inntak av ulike stoff. Ei slik endring vil kunne p\u00e5verke tenestene si kapasitet med omsyn til antal brukare i lokalet og tidsbruken til kvar enkelt brukar. Dagens brukarrom vil kunne oppleve endringar i brukargrupper, og enkeltpersonar kan f\u00e5 tilgang for \u00e5 bruke rusmidlar ein i utgangspunktet ikkje har ei avhengigheit til. Ein b\u00f8r ogs\u00e5 tenke p\u00e5 forebyggingsperspektivet her, sett opp mot kva som skal tolkast \u00e5 vere helseskadeleg og risikofylt bruk av narkotiske stoffer. Ein foresl\u00e5r i ny \u00a7 5 i forskrifta at kommunane kan s\u00f8ka departementet om unntak fr\u00e5 enkelte krav i brukarromordninga. Nytt andre ledd skal lyde: Departementet kan gj\u00f8re unntak fra kravene i f\u00f8rste ledd bokstav f. tilbud om enkel individuell helsehjelp, som for eksempel s\u00e5rstell, g. tilbud om r\u00e5dgivning og informasjon om helse- og omsorgstjenester og sosiale tjenester i forbindelse med godkjenning etter brukerromsloven \u00a7 3 eller ved s\u00f8knad om endring. Et vilk\u00e5r for unntak er at kommunen har tilsvarende tilbud rettet inn mot m\u00e5lgruppen et annet sted. EPHRT st\u00f8tter opp om moglegheit for unntak fr\u00e5 lista over brukarrommets innhald, som har v\u00e6rt s\u00e6rs spesifikk og som kan ha skapt enkelte utfordringar i etablering av brukarrom. Det er viktig \u00e5 ta med seg i behandling av s\u00f8knader om unntak at dagens lokalitetar er n\u00f8ye innretta for \u00e5 fylle alle funksjonar og for \u00e5 ivareta brukar og tilsette sin HMS. \u00a7 5 nytt tredje ledd skal lyde: Brukerromsordningen kan ogs\u00e5 omfatte tilbud om rusmiddelanalyse av de stoffene som skal inntas. EPHRT er positiv til rusmiddelanalyse i brukarrom. Dette passer godt inn i den kommunale drifta og varslingsteneste for farlege narkotiske stoffer i oml\u00f8p. Dette vil kunne f\u00f8re til st\u00f8rre tryggheit for brukar og tilsette. Nokre viktige implikasjonar som har v\u00e6rt l\u00f8fta tidlegare n\u00e5r rusmiddelanalyser i brukarrom har blitt dr\u00f8fta, er at det m\u00e5 utarbeidast gode rutinar for praksis. Det m\u00e5 tas stilling til kven som vil ha adgang til \u00e5 teste stoffet. I tillegg m\u00e5 det tas stilling til korleis helsepersonellet skal handtere openbart helseskadelege stoff. Videre har nokre av avgrensingane tidlegare vore at testutstyret ikkje har gitt gode nok resultat, at det berre m\u00e5ler nokre f\u00e5 verkestoff eller at testen tar for lang tid n\u00e5r folk er abstinente. Pris har ogs\u00e5 v\u00e6rt eit hinder, b\u00e5de for maskin og per test. \u00a7 6 nytt femte ledd skal lyde: 3 Departementet kan gj\u00f8re unntak fra kravene i f\u00f8rste og fjerde ledd (gjelder krav til kompetanse og bemanning) n\u00e5r dette kan begrunnes i unntak etter \u00a7 5 andre ledd. EPHRT er skeptisk til at kompetansekrava skal endrast p\u00e5. Brukarrommet i Bergen best\u00e5r av helse- og sosialfaglege personell i faste stillingar, og denne kompetansen er vesentleg for \u00e5 fylle brukarrommets funksjonar og ivareta brukarane best mogeleg. Det er dagleg kritiske situasjonar som krev kompetanse og godt samarbeid i tverrfaglege team. Om form\u00e5let skal vere \u00e5 ha fokus p\u00e5 skadereduksjon, m\u00e5 tilsette ha kompetanse p\u00e5 kroppens funksjoner. Blod\u00e5rer, reaksjonar, avvik, sk\u00e5nsam injeksjonspraksis, alternative inntaksm\u00e5tar og livredning ved overdose. N\u00e5r det gjeld bemanning er det i dag krav om at det er helsepersonell p\u00e5 kvart skift. Dette kravet m\u00e5 oppretthaldast. Det er ogs\u00e5 behov for tett leiaroppf\u00f8lging og veiledning i dagleg drift. Det som eventuelt kan vurderast \u00e5 lempast p\u00e5, er krav om at leiar m\u00e5 ha helsefagleg utdanning. Endring i helse- og omsorgstjenesteloven I lov 24. juni 2011 nr. 30 om kommunale helse- og omsorgstjenester m. (helse- og omsorgstjenesteloven) blir det gjort f\u00f8lgande endring: \u00a7 5-6 tredje punktum skal lyde: Kommunen kan inng\u00e5 avtale med private om drift av brukerromsordning. EPHRT vurderer at Bergen kommune ikkje b\u00f8r sette oppg\u00e5va med \u00e5 drifte eit brukarrom ut p\u00e5 anbod. Per i dag ivaretek etaten ein heilheit med \u00e5 drifte brukarrom, dette vil vi miste om kommunen gir ansvaret over til andre. Brukarrommet innehar ei kompleks drift med h\u00f8g kompetanse. Det er difor stor gevinst ved \u00e5 ta eit kommunalt ansvar for drifta mellom anna fordi ein tek vare p\u00e5 ein spisskompetanse. Synergieffekten i dag er samlokaliseringa med MO-senterets dagtilbod og tverrfagleg overdoseteam. Det gir mogelegheit til \u00e5 halde oversikten over rusfeltet og vere kommunens varslingsteneste for helseskadeleg og farleg narkotisk stoff i oml\u00f8p. Byr\u00e5det si vurdering og forslag til h\u00f8yringsuttale: Bergen kommune st\u00f8tter i all hovudsak endringane til lov og forskrift som er sendt p\u00e5 h\u00f8yring. Forsking viser at brukarrom har fleire positive helseeffektar for personar som bruker narkotika. Brukarrom bidreg til \u00e5 redusera risiko for overdosar ved \u00e5 tilby eit trygt milj\u00f8 med tilgang til medisinsk hjelp. Brukarrom gir tryggheit, og kan forbetre den generelle helsa og velv\u00e6ret til rusmiddelavhengige. Videre kan brukarrom fungere som ei bru til andre helse- og sosialtenester, og hjelpe rusmiddelavhengige med \u00e5 f\u00e5 tilgang til n\u00f8dvendig behandling og st\u00f8tte. Brukarrom bidreg og til \u00e5 redusere offentleg narkotikabruk og narkotikarelatert boss, noko som forbetrar den generelle folkehelsa og sikkerheita. Brukarrom fremmer sosial inkludering og tilh\u00f8righeit blant rusmiddelavhengige som bruker dette viktige tilbodet. Dette bidreg til \u00e5 redusere stigma og sosial isolasjon. Som departementet skrivar i h\u00f8yringsnotatet er kostnadane ved brukarromordningar som fyller alle krav i det gjeldande regelverket, truleg ein barriere for at fleire kommunar tilbyr brukarromordning, sj\u00f8lv om behovet kan vere til stades. Det er kun etablert to brukarromordningar i Noreg. F\u00e6rre absolutte krav kan bidra til \u00e5 redusere kostnader og til at fleire kommunar vel \u00e5 etablere brukarromordningar. Forslaga gjeld i hovudsak: 4 Vilk\u00e5ra for \u00e5 bli registrert som brukar blir endra fr\u00e5 \u00ablangvarig narkotikaavhengigheit og en helseskadeleg injeksjonspraksis\u00bb til \u00abhelseskadeleg og risikofylt bruk av narkotika\u00bb. Kva for stoff ein kan bruke i brukarrom blir endra fr\u00e5 \u00abnarkotiske stoffer som injiseres\u00bb til berre \u00abnarkotiske stoffer\u00bb. Kravet om at kommunen sj\u00f8lv m\u00e5 drive brukarrom blir oppheva, slik at kommunen kan inng\u00e5 avtale med private om drifta. Heimel for \u00e5 gjere unntak fr\u00e5 nokre av krava til brukarromordningar n\u00e5r det gjeld detaljerte krav til innhaldet, lokala og bemanninga. Kommunane f\u00e5r h\u00f8ve til \u00e5 tilby rusmiddelanalyser til dei registrerte brukarane i brukarrom. Bergen kommune st\u00f8ttar departementets forslag til lov- og forskriftsendringar som gjeld vilk\u00e5ra for \u00e5 bli registrert som brukar blir endra fr\u00e5 \u00ablangvarig narkotikaavhengigheit og en helseskadeleg injeksjonspraksis\u00bb til \u00abhelseskadeleg og risikofylt bruk av narkotika\u00bb. Bergen kommune visar til at departementet understrekar at det ikkje er meininga med forslaget at alle som bruker ulovlege rusmiddel skal f\u00e5 tilgang til brukarrom. Departementet meiner brukarromma framleis b\u00f8r ha personar med risikofylt og helseskadeleg bruk av narkotika som m\u00e5lgruppe, og ikkje personar med meir sporadisk bruk. Bergen kommune ber departementet likevel vurdere om gjeldande omgrep \u00abnarkotikaavhengig\u00bb b\u00f8r behaldast i lovteksten, eventuelt om det b\u00f8r tydeleggjerast p\u00e5 anna m\u00e5te kva som er m\u00e5lgruppa for brukarrom. Bergen kommune ser med stor bekymring p\u00e5 utviklinga med auke i rusbruk blant unge, og vil difor understreke at tilbod om brukarrom skal vere til vaksne, og framleis ha 18 \u00e5rs aldersgrense. Bergen kommune er opptekne av at endringane i lov og forskrift ikkje skal bidra til \u00e5 gjere det enklare for unge \u00e5 starte med rus, og at tilbodet skal vere for vaksne som er i aktiv rus. Bergen kommune st\u00f8tter og endringa om at kva for stoff ein kan bruke i brukarrom blir endra fr\u00e5 \u00abnarkotiske stoffer som injiseres\u00bb til berre \u00abnarkotiske stoffer\u00bb. Sj\u00f8lv om brukarar med injeksjonspraksis er dei som i aller st\u00f8rst grad har nytte av brukarrom med tanke p\u00e5 f\u00f8rebygging eller handtering av overdosar og f\u00f8rebygging av infeksjonar og smitte, meinar Bergen kommune, som departementet, at brukarrom b\u00f8r vere opne ogs\u00e5 for andre som har ein helseskadeleg og risikofylt bruk av narkotika. M\u00e5let om \u00e5 bidra til skadereduksjon, tryggleik og verdigheit b\u00f8r omfatte alle med s\u00e5 alvorlege rusmiddelproblem. Endringane gjer at fleire personar som driv med potensiell helseskadeleg praksis kan nytta brukarromma, og f\u00e5 ein kontaktflate inn mot offentlege hjelpetenester. Det vil vere til stor nytte for mange rusmiddelavhengige, og like eins til nytte for offentlege tenester som skal hjelpe desse personane. Bergen kommune er opptekne av at brukarromma skal vere trygge og hygieniske rom for rusinntak. Dei viktigaste helsetenestene b\u00f8r vere knytt til r\u00e5d og veiledning kring minst mogleg skadeleg rusinntak. Brukarromma m\u00e5 difor ha tilstrekkeleg og kompetent bemanning av mellom anna helsepersonell for \u00e5 kunne gje kvalifisert r\u00e5d knyta til rusinntak, og til \u00e5 handtere eventuelle kritiske verknader av rusinntaka. Det vere seg overdosar eller anna akutt fysisk eller psykisk verknad. Dette b\u00f8r lova kommunisere tydeleg. Det er alltid ein risiko knytt til rusinntak, og kommunen m\u00e5 gjere fortl\u00f8pande risikovurderingar knytt til endringar i brukarmilj\u00f8a, inkludert auka bruk av nye stoffar. Sikkerheita til brukarar og tilsette skal det ikkje kompromissast med. Utover dette st\u00f8tter Bergen kommune forslaget om at anna individuell helsehjelp og r\u00e5dgjeving kan gis ein annan stad om kommunen finn det meir tenleg. Bergen kommune st\u00f8tter forslaget om at kommunen kan inng\u00e5 avtale om drift av brukarrom med private akt\u00f8rar. Bergen kommune har god erfaring med at b\u00e5de private og ideelle akt\u00f8rar kan gi gode helsetenester og tilbod til m\u00e5lgruppa. 5 Bergen kommune st\u00f8ttar forslag om at det gis heimel til at kommunane kan gjennomf\u00f8re rusmiddelanalyser i brukarrom. Bergen kommune kan ikkje sj\u00e5 at det skal vere knytt anna prinsipielle vurderingar knytt til rusmiddelanalyser i brukarrom, enn til rusinntak i brukarrom. Det vert ikkje gjennomf\u00f8rt rusmiddelanalyser i brukarrom i dag. Bergen kommune vil difor p\u00e5peike at ei eventuell iverksetting av rusmiddelanalyser i brukarrom m\u00e5 bygge p\u00e5 gode risikovurderingar. Det m\u00e5 etablerast ein fagleg kompetent praksis av rusmiddelanalyser i brukarromma. Sikkerheita til tilsette m\u00e5 ivaretakast. Grunngjeving for \u00e5 legge saka fram for bystyret: Fullmaktene til byr\u00e5det pkt. 2.10.2 vedtatt av Bergen bystyre 27. november 2024 i sak 462/24: H\u00f8yringsuttalar i prinsipielle saker, som samtidig inneber politiske avvegingar, skal gjevast av bystyret. Saka er \u00e5 sj\u00e5 p\u00e5 som prinsipiell og ho inneber politiske avvegingar. Forretningsutvalet har i m\u00f8te 25.03.25 i sak 99/25 vedtatt: Utvalg for helse og sosial innstiller til bystyret som avgir h\u00f8ringssvar til \u00abH\u00f8ring - Forslag til endringer i lov og forskrift om ordning med brukerrom for inntak av narkotika\u00bb p\u00e5 vegne av Bergen kommune. Byr\u00e5det innstiller til bystyret \u00e5 gjere f\u00f8lgande vedtak: Bergen kommune avgir h\u00f8yringsuttale til forslag til endringer i lov og forskrift om ordning med brukarrom for inntak av narkotika slik han kjem fram av forslaget til byr\u00e5det. Dato: 1. april 2025 Marte Joan Monstad Charlotte Spurkeland Fung. byr\u00e5dsleder Byr\u00e5d for barnevern, sosiale tjenester og mangfold Dokumentet er godkjent elektronisk. Vedlegg: - H\u00f8yring - forslag til endringar i lov og forskrift om ordning med brukarrom for inntak av narkotika - H\u00f8yringsnotat - Endringar i lov og forskrift om ordning med brukarrom for inntak av narkotika 6 "
}