{
  "dokument_id": "9f0e254a-d5b2-5af0-80ce-aa46105b7373",
  "doc_type": "case_attachment",
  "kommune": 4601,
  "tittel": "Uttalelse fra Byantikvaren, datert 31.07.2024",
  "url": "https://bergen.kommune.no/politikere-utvalg/api/fil/bk360/11685152/Uttalelse-fra-Byantikvaren-datert-31-07-2024",
  "tekst": " Byantikvaren Til Intern korrespondanse PBE Byggesak Nord (Arbeidssted) v/Andreas V\u00e5r referanse: 2024/110664-8 Rise M\u00e6land Saksbehandler: Endre Steen Nilsen Dato: 31. juli 2024 Fra Byantikvaren Byantikvarens tilbakemelding - 122/635/0/0 Bj\u00f8rndalsbakken 9, 11, riving av driftsbygning i landbruket inntil 1000m2 Saken gjelder Vi har mottatt s\u00f8knad om tillatelse til rivning av l\u00e5ve i Bj\u00f8rndalsbakken, Loddefjord. I Kommuneplanens arealdel (KPA2018), vises eiendommen som LNF og den ligger innenfor hensynssonene H220_13 \u2013 Haakonsvern skytefelt \u2013 gul sone, 210_3 \u2013 Vei st\u00f8y \u2013 r\u00f8d sone. I kommunedelplan for LAKSEV\u00c5G. GNR 123 BNR 85 MFL., KOMMUNEDELPLAN RV 555 STORAVATNET - LIAVATNET er eiendommen vist som B\u00e5ndlangareal etter pbl. \u00a711-8. Eiendommen omfattes av reguleringsplan ID 16000000, LAKSEV\u00c5G. GNR 122 BNR 1, BJ\u00d8RNDALSBAKKEN BOLIGOMR\u00c5DE, ikrafttredelsesdato 07.12.20 Tiltaket er regulert i 1600 0000 Laksev\u00e5g bydel, Bj\u00f8rndalsbakken, gnr 122, bnr 1 m.fl. Bj\u00f8rndalsbakken boligomr\u00e5de. Eiendommen er her vist i plankartet som bevaringsverdig g\u00e5rdstun hvor bygningene skal bevares. I \u00a7 5.2 st\u00e5r det blant annet at feltet er: \u00abBevaringsverdig g\u00e5rdstun. Omr\u00e5det er avsatt til spesialomr\u00e5de for g\u00e5rdstun som p\u00e5 grunn av kulturhistorisk verdi skal bevares...( )...Eksisterende l\u00f8e tillates revet under forutsetning av at det f\u00f8res opp et nybygg som ivaretar plassering, volum og formspr\u00e5k til dagens l\u00f8e...\u00bb Det er ikke lagt ved rivedokumentasjon i tr\u00e5d med v\u00e5r veileder. https://www.bergen.kommune.no/hvaskjer/tema/kulturminner-i-bergen/skriftserie-og- publikasjoner/veiledere/veileder-for-dokumentasjon-av-bygninger Byantikvarens konklusjon Byantikvaren kan ikke anbefale rivning av l\u00f8en p\u00e5 det grunnlaget som ligger i s\u00f8knaden. Det er i reguleringsplanen en forutsetning for rivning at det skal oppf\u00f8res et er nybygg som skal sikre lesbarheten til g\u00e5rdstunet. F\u00e5r dette er avklart kan ikke vi se at forutsetning for rivning er til stede og kan derfor ikke anbefale tiltaket. Kulturmilj\u00f8faglig vurdering L\u00e5ven er sv\u00e6rt synlig i Loddefjord og en sentral del av det bevaringsverdige g\u00e5rdstunet og et sv\u00e6rt viktig historiefortellende element. I omr\u00e5det er dette eneste av denne kategorien igjen. Tunet er koblet sammen med en g\u00e5rdsvei ned til et tilh\u00f8rende naustmilj\u00f8. G\u00e5rden ble derfor regulert til spesialomr\u00e5det bevaring i 2009. Landbrukets kulturminner er i Bergen kommune sin politisk vedtatte kulturmilj\u00f8plan \u00abIdentitet med s\u00e6rpreg\u00bb l\u00f8ftet fram som viktig \u00e5 sikre for framtiden. I bydelen Laksev\u00e5g er dette omtalt i f\u00f8ringene for den videre utviklingen p\u00e5 side 265. Her st\u00e5r det at historiske g\u00e5rdsbebyggelse, naust bebyggelse og jordbrukslandskap med ruiner, steinsatte og oppbygde stier, kjerreveier, steingarder, bakkemurer og steinsatte bekker/veiter utgj\u00f8r viktige synlige kulturhistoriske objekt i landskapet og er viktige identitetsskapende elementer som m\u00e5 ivaretas. Etter befaring ser vi at l\u00e5ven p\u00e5 g\u00e5rdstunet har f\u00e5tt store skader p\u00e5 en av fasadene. V\u00e5r anbefaling vil i de fleste tilfeller v\u00e6re \u00e5 reparere bygningene som er skadet. Dette lar seg som oftest gj\u00f8re. Men, vi ser ogs\u00e5 at det i denne saken at reguleringsplanen fra 2009 legger opp til at det er mulig \u00e5 rive dagens bygning, det forutsetter derimot et nybygg som skal gjenspeile dagens l\u00e5ve. Vi stiller sp\u00f8rsm\u00e5l ved om det er mulig \u00e5 bygge et nytt hus p\u00e5 fotavtrykket av dagens l\u00e5ve med de bestemmelsene som ligger i dagens KPA og annet regelverk. Vi mener dette m\u00e5 avklares f\u00f8r man tar stilling til rivningen. Med hilsen Byantikvaren Johanne Gillow - Byantikvar Endre Steen Nilsen - r\u00e5dgiver Dokumentet er godkjent elektronisk. Kopi: "
}