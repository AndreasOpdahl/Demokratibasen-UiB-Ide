{
  "dokument_id": "cced9d14-b81c-5367-b5c6-9bd69d68303f",
  "doc_type": "case_attachment",
  "kommune": 4601,
  "tittel": "Boligkontorets uttalelse ang\u00e5ende mottatt h\u00f8ring om forslag til endringer i bost\u00f8tteloven",
  "url": "https://bergen.kommune.no/politikere-utvalg/api/fil/bk360/11458903/Boligkontorets-uttalelse-angaende-mottatt-horing-om-forslag-til-endringer-i-bostotteloven",
  "tekst": " Boligkontoret Til Intern korrespondanse BBSM - Seksjon for strategi og utredning - V\u00e5r referanse: 2024/156557-4 Velferd og bolig (Arbeidssted) v/Ingerd Lene Saksbehandler: Siv Christine T\u00f8njum Nyheim Dato: 8. november 2024 Fra Boligkontoret Boligkontorets uttalelse ang\u00e5ende mottatt h\u00f8ring om forslag til endringer i bost\u00f8tteloven Forslagene til lovendringer skal sikre at Husbanken har det tilstrekkelige rettslige grunnlag for \u00e5 behandle personopplysninger. Dette er viktig for at Husbanken skal kunne ivareta sitt forvaltningsansvar og oppfylle sin nasjonale kunnskapsrolle. Endringen av \u00a7 8 tydeliggj\u00f8r hvilke personopplysninger Husbanken kan innhente og behandle, og gir et klart behandlingsgrunnlag for helautomatiserte avgj\u00f8relser i saker om bost\u00f8tte, \u00a7 8 d omhandler Husbankens adgang til \u00e5 behandle personopplysninger til forskning, statistikk og analyse og \u00a7 8 e Husbankens mulighet til \u00e5 behandle personopplysninger n\u00e5r det er n\u00f8dvendig for \u00e5 teste, drifte eller utvikle sine IT-system. Boligkontoret er i Bergen kommune ansvarlig for den forberedende saksbehandlingen av bost\u00f8ttes\u00f8knadene. Mye av saksbehandlingen er allerede automatisert ved innhenting av for eksempel folkeregisteropplysninger og inntektsdata fra Skatteetaten. Boligkontoret oppfatter forslaget til endringer i bost\u00f8tteloven som positive; de sikrer at Husbankens behandlingsgrunnlag for \u00e5 treffe 1,5 millioner enkeltvedtak i \u00e5ret er lovlig, samt er innordnet slik at saksbehandlingen er mest mulig effektiv. Med hilsen Boligkontoret Siv Christine T\u00f8njum - leder Dokumentet er godkjent elektronisk. "
}