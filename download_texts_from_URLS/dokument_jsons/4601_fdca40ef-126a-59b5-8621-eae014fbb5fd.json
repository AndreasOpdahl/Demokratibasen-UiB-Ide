{
  "dokument_id": "fdca40ef-126a-59b5-8621-eae014fbb5fd",
  "doc_type": "case_attachment",
  "kommune": 4601,
  "tittel": "Tillatelse til tiltak",
  "url": "https://bergen.kommune.no/politikere-utvalg/api/fil/bk360/9000050/Tillatelse-til-tiltak",
  "tekst": " Plan- og bygningsetaten FORUM ARKITEKTER AS V\u00e5r referanse: BYGG-2023/12355-16 Damsg\u00e5rdsveien 16 Saksbehandler: Andreas Tveit Dato: 30.06.2023 5058 BERGEN TILLATELSE TIL TILTAK MED ANSVARSRETT Eiendom : Gnr 161 Bnr 1172 Adresse : \u00d8vre Kolstien 9 Tiltakshaver : Silje F\u00f8rsund Saanum Tiltaket : Fasadeendring bolig m.m. Vi viser til s\u00f8knad mottatt 05.04.2023 og tilleggsdokumentasjon mottatt 11.05.2023 og 02.06.2023. 1. S\u00f8knaden gjelder: \u2022 Tilbygg over to etasjer 16,2 m2. \u2022 Bruksendring fra tilleggsdel boder og t\u00f8rkerom til hoveddel soverom og bad. 16,9 m2 \u2022 Fasadeendring i form av utvidelse av vinduer mot vest i kjeller. 120 x 120 cm. Tiltaket krever dispensasjon fra reguleringsplanen med hensyn til byggegrense til offentlig veg, samt kommuneplanens arealdel \u00a7 26.5.3 med hensyn til grad av utnytting. Det er s\u00f8kt om disse dispensasjonene. 2. VEDTAK Det gis tillatelse til: \u2022 Tilbygg over to etasjer 16,2 m2. \u2022 Bruksendring fra tilleggsdel boder og t\u00f8rkerom til hoveddel soverom og bad. 16,9 m2 \u2022 Fasadeendring i form av utvidelse av vinduer mot vest i kjeller. 120 x 120 cm. 2.1 Dispensasjoner Det gis dispensasjon fra reguleringsplan nummer 10610000 om byggegrense mot vei, jf. vegloven \u00a7 29 og plan- og bygningsloven \u00a7 19-2. Det gis dispensasjon fra kommuneplanens arealdel \u00a7 26.5.3 om grad av utnytting, jf. plan- og bygningsloven \u00a7 19-2. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 2.2 Dokumentasjon som m\u00e5 sendes inn f\u00f8r det kan gis ferdigattest eller midlertidig brukstillatelse: \u2022 Kvittering for at alle masser er levert p\u00e5 godkjent mottak som PCB-forurensede masser, jf. byggteknisk forskrift \u00a7 9-3. 2.3 Plassering p\u00e5 eiendommen Plasseringen godkjennes 0 meter til nabogrense med hjemmel i plan- og bygningsloven \u00a7 29-4 tredje ledd bokstav a. Eier av g\u00e5rdsnummer 161 bruksnummer 1173 har i erkl\u00e6ring datert 02.01.2023 gitt samtykke til plassering av tiltaket. 2.4 Uttalelser og vedtak fra andre myndigheter Vilk\u00e5r og krav stilt i uttalelse datert 21.12.20222 fra Bymilj\u00f8etaten skal etterkommes, jf. plan- og bygningsloven \u00a7 21-5. 3. BEGRUNNELSE FOR VEDTAKET 3.1 Planstatus Kommuneplanens arealdel (KPA2018), vedtatt i Bystyret 19.06.2019, viser eiendommen som Bebyggelse og anlegg - \u00d8vrig byggesone \u00d8B og den ligger innenfor hensynssonene: Kulturmilj\u00f8 H570_3 Land\u00e5s Faresone H310_1 Aktsomhetsomr\u00e5der for steinsprang, jord- og flomskred og sn\u00f8skred Konsesjonsomr\u00e5de fjernvarme H410_1 Flesland - Sentrum I kommunedelplan for \u00c5RSTAD/FANA/BERGENHUS. KDP LAND\u00c5S er eiendommen vist som Boligomr\u00e5de der stadfestet reguleringsplan gjelder. Eiendommen ligger i delomr\u00e5det Planomr\u00e5de III Eiendommen omfattes av reguleringsplan 10610000, \u00c5RSTAD. BERGENSDALENS \u00d8STLIGE DEL, KOLSTIEN/STRIMMELEN, ikrafttredelsesdato 23.06.1952 og er regulert til \u00c5pen villamessig bebyggelse. 3.2 Nabovarsling Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og det er mottatt merknad fra g\u00e5rdsnummer 161 bruksnummer 1169. Merknaden g\u00e5r i hovedsak p\u00e5 at det er anf\u00f8rt at tilbygget vil bli s\u00e6rdeles sjenerende for nabo p\u00e5 flere m\u00e5ter, b\u00e5de i byggefase og som ferdig bygg. S\u00f8ker har kommentert at eiendommen til nabo som har kommet med merknad ligger p\u00e5 vestsiden av \u00d8vre Kolstien 9, og lavere i terrenget. Det anf\u00f8res derfor at det oms\u00f8kte tilbygget mot \u00f8st ikke vil v\u00e6re synlig fra denne eiendommen. Videre bemerkes det at utvidelse av vinduene i underetasjen vil ha liten p\u00e5virkning p\u00e5 nabo, da det er eksisterende vinduer som utvides nedover. Videre poengteres det at det ikke er mulig \u00e5 forhindre all sjenanse i byggeperioden, men at de vil ikke v\u00e6re st\u00f8rre enn en kan forvente i tettbygd str\u00f8k. Det vil ikke bli utf\u00f8rt st\u00f8yende og sjenerende arbeid utover normal arbeidstid. Saksnummer BYGG-2023/12355 Side 2 av 8 Vi vil i f\u00f8rste omgang bemerke at merknad til nabovarselet har kommet inn etter fristen, og merknaden er derfor i utgangspunktet ikke n\u00f8dvendig \u00e5 vurdere, men vi registrerer at s\u00f8ker har valgt \u00e5 ta med merknaden og besvare den. N\u00e5r det gjelder v\u00e5r vurdering av innholdet kan vi i likhet med s\u00f8ker ikke se grunnlaget for de ulempene det blir anf\u00f8rt at tiltaket medf\u00f8rer. Det oms\u00f8kte tilbygget vender bort fra nabo og vil i all hovedsak ikke v\u00e6re synlig fra naboeiendommen. Utvidelsen av vinduene i kjeller kan muligens gi noe mer innsyn til naboeiendommen, men dette er i fasade med lovlig avstand fra nabogrense, jf. plan- og bygningsloven \u00a7 29-4. Da er det ikke adgang til \u00e5 avsl\u00e5 utvidelsen av vinduer med hjemmel i plan- og bygningsloven \u00a7 29-4. Ulemper som m\u00e5tte oppst\u00e5 i byggeperioden omfattes ikke av plan- og bygningsloven, med mindre det er snakk om forhold som kan medf\u00f8re skade p\u00e5 person eller eiendom, noe vi ikke anser som relevant her. Vi kan derfor ikke se at det er forhold ved utf\u00f8relsen av tiltaket som m\u00e5 vektlegges i behandling av s\u00f8knaden. Vi vil ogs\u00e5 bemerke at det er anledning til \u00e5 utf\u00f8re omfattende oppussingsarbeid uten bygges\u00f8knad som for eksempel skifte av kledning og lignende, noe som antas \u00e5 kunne medf\u00f8re like mye st\u00f8y og ulempe for nabo. 3.3 Erkl\u00e6ring om ansvarsrett F\u00f8lgende ansvarsretter er erkl\u00e6rt: Foretak Org.nr Funksjon \u2013 tiltaksklasse Ansvarsomr\u00e5de Ansvarlig s\u00f8ker \u2013 FORUM ARKITEKTER AS 966587903 Ansvarlig s\u00f8ker Tiltaksklasse 1 Ansvarlig prosjekterende \u2013 Arkitektur og estetikk til FORUM ARKITEKTER AS 966587903 Tiltaksklasse 1 og med rammes\u00f8knad Ansvarlig prosjekterende \u2013 Byggpartner Bergen as 920649335 Arkitekturprosjektering Tiltaksklasse 1 T\u00f8mrerarbeid og Ansvarlig utf\u00f8rende \u2013 Byggpartner Bergen as 920649335 montering av Tiltaksklasse 1 trekonstruksjoner Obligatorisk kontroll skal gjennomf\u00f8res i henhold til byggesaksforskriften \u00a7 14-2. 3.4 Visuelle kvaliteter Ethvert tiltak etter kapittel 20 skal prosjekteres og utf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering. Ved tiltak som knytter seg til et eksisterende byggverks ytre, kan kommunen i vurderingen legge vekt p\u00e5 hensynet til viktige historiske, arkitektoniske og andre kulturelle verdier, jf. plan- og bygningsloven \u00a7 29-2. Etter v\u00e5r vurdering er bestemmelsen ivaretatt for oms\u00f8kte tiltak. 3.5 Forurenset grunn Det er i korrespondanse med kommunens saksbehandler for forurenset grunn, datert 12.05.2023, gitt aksept for at det ikke gjennomf\u00f8res milj\u00f8teknisk grunnunders\u00f8kelse i forbindelse med tiltaket. Forutsetningen for dette er at alle masser som ber\u00f8res av tiltaket skal behandles som PCB-forurensede masser, og leveres til godkjent mottak. Saksnummer BYGG-2023/12355 Side 3 av 8 3.6 Andre uttalelser eller vedtak Byantikvaren har gitt uttalelse datert 08.06.2023: Vi viser til oversendelse av sak BYGG-2023/12355 Saken gjelder S\u00f8knad om tillatelse til om tilbygg, bruksendring og fasadeendring. Kulturmilj\u00f8faglig vurdering og tilbakemelding Eiendommen ligger innenfor omr\u00e5de som i KPA 2018 er avsatt som hensynssone bevaring kulturmilj\u00f8, jf. retningslinje \u00a7 35.5: Land\u00e5s. Tomannsboligen er tegnet av arkitekt Martin Henriksen i 1959, og hadde opprinnelig fine arkitektoniske kvaliteter. Tomannsboligens andre halvpart har blitt bygget til, og endret takform fra saltak- til valmtaksform, dette har redusert de helhetlige arkitektoniske kvalitetene p\u00e5 tomannsboligen. Bygningen ligger helt opp mot skoggrensen som \u00f8verste husrekke i \u00d8vre Kolstien. Det oms\u00f8kte tilbygget i to etasjer er plassert p\u00e5 fasade som vender mot fjellskr\u00e5ningen. Tilbygget er trukket inn fra hj\u00f8rnet og bygger videre p\u00e5 bygningens arkitektoniske uttrykk, og forholder seg til volum og h\u00f8yde p\u00e5 den eksisterende bebyggelsen Byantikvaren anbefaler tiltaket. Med hilsen Byantikvaren 3.7 Unntak fra plankrav Tiltaket unntas fra plankravet etter kommuneplanens bestemmelser \u00a7 3.3.2. 3.8 Dispensasjon byggegrense Tiltaket kommer i strid med reguleringsplanen med hensyn til byggegrense til offentlig veg. Reguleringsplanen angir ikke byggegrense, og byggegrense er derfor gitt av vegloven p\u00e5 vedtakstidspunktet for reguleringsplanen. Denne reguleringsplanen er vedtatt 23.06.1952, og byggegrense er dermed 7,5 meter til vegkant. Det s\u00f8kes om tilbygg med minste avstand til vegkant p\u00e5 2,7 meter. Dispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. Det kan ikke dispenseres fra saksbehandlingsregler. Hovedhensynet bak byggegrense mot offentlig veg er hensynet til \u00e5 ivareta frisikt, drift og vedlikehold, skjerme omkringliggende bebyggelse fra un\u00f8dig st\u00f8y og forurensning samt sikre fremtidig oppgradering av veien. Det f\u00f8lger av form\u00e5lsbestemmelsen i plan- og bygningsloven at plan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet, likeverd og tas hensyn til barn og unges oppvekstmilj\u00f8 samt estetisk utforming av omgivelsene. Saksnummer BYGG-2023/12355 Side 4 av 8 S\u00f8ker begrunner s\u00f8knad om dispensasjon: Hensynene ikke tilsidesatt Form\u00e5let bak avstandskravet er if\u00f8lge Vegloven \u00a7 29 f\u00f8rste ledd \u00e5 ta vare p\u00e5 de kravene som en m\u00e5 ha til veisystemet og til trafikken, og til milj\u00f8et p\u00e5 eiendom som grenser opp mot veien, samt \u00e5 ta vare p\u00e5 milj\u00f8hensyn og andre samfunnshensyn. \u00d8vre Kolstien synes \u00e5 v\u00e6re ferdig utbygget. Veien synes dimensjonert for den trafikkbelastningen den har. \u00d8vre Kolstien er en blindvei, og ikke en gate for gjennomgangstrafikk. Omr\u00e5det er s\u00e5 \u00e5 si ferdig utbygget, iht den reguleringsplanen som gjelder. Omtrent alle hus i rekken mot \u00d8vre Kolstien ligger n\u00e6rmere vegkant enn 7,5 meter. De fleste mellom 1-5 meter fra vegkant. Dersom veien i fremtiden skal utvides, vil dette ang\u00e5 alle husene langs \u00d8vre Kolstien. Eksisterende inngangsparti ligger ca 2,9 m fra vegkant mens det nye tilbygget ligger ca 2,7 m fra. Tilbygget vil ikke forringe milj\u00f8et p\u00e5 eiendom som grenser opp mot veien. Tilbygget vil gi en bedre bosituasjon for en barnefamilie, ved at det tilfredsstiller deres behov for st\u00f8rre plass og en bedre inngangssituasjon, og at de dermed kan bli boende i boligen. Plasseringen av tilbygget vil heller ikke forringe uteoppholdsarealet til boligen. Uteoppholdsarealet mellom boligen og fortau / eiendomsgrense er fortsatt av god og brukbar st\u00f8rrelse. Boligen har ogs\u00e5 veldig gode og solfylte uteoppholdsarealer p\u00e5 nord-vestsiden av boligen. Tilbygget er gitt en utforming som underordner seg eksisterende bolighus, og glir inn i bygningsmilj\u00f8et i \u00d8vre Kolstien p\u00e5 en fin m\u00e5te. Vi kan med dette ikke se at det \u00e5 gi dispensasjon til et tilbygg n\u00e6rmere eiendomsgrense enn ca 2,7 meter og ca 4,7 m fra vegmidte, vil gj\u00f8re hensynene bak Veglovens form\u00e5lsbestemmelse vesentlig tilsidesatt, b\u00e5de n\u00e5r det kommer til veisystemet og trafikken, milj\u00f8et p\u00e5 eiendommen eller andre milj\u00f8- og samfunnshensyn. Det vises ogs\u00e5 til positiv uttale fra Bymilj\u00f8etaten hvor de konkluderer med at tiltaket ikke ber\u00f8rer veginteressene p\u00e5 en m\u00e5te som er til hinder for vegvedlikehold eller fremtidige vegutvidelser. Fordelene st\u00f8rre enn ulempene Hovedfordelen ved \u00e5 innvilge dispensasjon er at boligen tilpasses bedre til en barnefamilie slik at de kan bli boende i den boligen de har. \u00d8vre Kolstien er, som nevnt i f\u00f8lgeskriv til rammes\u00f8knad, preget av sm\u00e5 boligmoduler fra etterkrigstiden \u2013 ikke tilpasset dagens boligstandard. Omr\u00e5det har behov for flere st\u00f8rre boligmoduler, slik at ogs\u00e5 familier med flere barn kan bli boende i \u00d8vre Kolstien. Dette vil gi en mer variert beboergruppe i omr\u00e5det, og komme hele n\u00e6romr\u00e5det til gode. Tilbygget vil ikke forringe uteoppholdsarealet til boligen, og kommer kun ca 0,2 m n\u00e6rmere vegkant enn eksisterende bolighus. Utfra en kjapp sjekk i Bergenskart ser det ut som om samtlige eksisterende bolighus langs \u00d8vre Kolstien ligger n\u00e6rmere enn 7,5 meter fra vegkant, de fleste mellom 1 og 5 meter ifra. Vi kan ikke se noen ulemper knyttet til \u00e5 innvilge dispensasjon vedr. avstand til vegkant. Fordelene ved en dispensasjon anses derfor klart st\u00f8rre enn ulempene. I denne konkrete saken er det s\u00f8kt om tilbygg til eksisterende tomannsbolig som i utgangspunktet er plassert n\u00e6rmere offentlig veg enn byggegrensen. Utvidelsen er mot offentlig veg, og kommer derfor noe n\u00e6rmere vegen enn dagens situasjon. Bygget har eksisterende vindfang og inngangsparti med minste avstand til vegkant p\u00e5 2,9 meter, og endringen til ny minste avstand til vegkant p\u00e5 2,7 meter er derfor relativ liten. Tilbygget er over to etasjer, men endringen fra en etasje til to anses \u00e5 ha liten p\u00e5virkning p\u00e5 hovedhensynene bak bestemmelsen om byggegrense. Bymilj\u00f8etaten har gitt uttale der deres vurdering er at tiltaket ikke ber\u00f8rer veginteressene p\u00e5 en m\u00e5te som er til hinder for vegvedlikehold eller fremtidige vegutvidelser. Tiltaket vurderes til ikke \u00e5 vesentlig tilsidesette de hensyn bestemmelsene skal ivareta. Fordelene ved \u00e5 dispensere fra byggegrense vurderes til at boligen kan utvides til \u00e5 bedre tilpasses en barnefamilie. Etter det vi kan se medf\u00f8rer dispensasjonen ikke ulemper av betydning. Etter en samlet vurdering vil fordelene ved \u00e5 gi dispensasjon v\u00e6re klart st\u00f8rre enn ulempene. 3.9 Dispensasjon utnyttelsesgrad Tiltaket kommer i strid med kommuneplanens arealdel \u00a7 26.5.3 med hensyn til grad av utnytting: Grad av utnytting for ny bebyggelse skal v\u00e6re maks. 45 % BRA. Saksnummer BYGG-2023/12355 Side 5 av 8 Det s\u00f8kes om tilbygg som \u00f8ker utnyttelsesgraden p\u00e5 eiendommen til 46% BRA. Dispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. Det kan ikke dispenseres fra saksbehandlingsregler. Form\u00e5let med bestemmelse om tomteutnyttelse er \u00e5 regulere bygningers volum i forhold til behov for uteoppholdsareal, belastning p\u00e5 infrastruktur og forholdet til omgivelsene. Det f\u00f8lger av form\u00e5lsbestemmelsen i plan- og bygningsloven at plan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet, likeverd og tas hensyn til barn og unges oppvekstmilj\u00f8 samt estetisk utforming av omgivelsene. S\u00f8ker begrunner s\u00f8knad om dispensasjon: Hensynene ikke tilsidesatt Form\u00e5let bak maks utnyttelsesgrad i KPA 2018 er \u00e5 ta vare p\u00e5 de kvaliteter og at omr\u00e5dene i hovedsak opprettholdes med uendret utnyttelse, samt \u00e5 ta vare p\u00e5 milj\u00f8hensyn og andre samfunnshensyn. Dette inneb\u00e6rer at en \u00f8nsker \u00e5 bevare en noe lunde lik st\u00f8rrelse p\u00e5 bebyggelsen i omr\u00e5det. Dagens TU for \u00d8vre Kolstien 9 er lik 41 %, og ny TU er \u00f8kt til 46%. Dette er en minimal \u00f8kning og kun 1% over maks utnyttelsesgrad. Tilbygget er ikke stort og det \u00f8ker byggets fotavtrykk med kun ca 9 m2, hvilket m\u00e5 anses som minimalt. Den andre halvdelen av 2-mannsboligen, \u00d8vre Kolstien 11, fikk i 1987 tillatelse til oppf\u00f8ring av et mye st\u00f8rre tilbygg. Boligen har i dermed i dag en TU lik ca 74,5%. Eiendommene i omr\u00e5det er sm\u00e5 og gir dermed minimale muligheter for utvidelse av eksisterende boliger utfra maks. TU gitt i KPA 2018 for \u00d8B. Boligene er oppf\u00f8rt p\u00e5 50-tallet med andre krav til boligstandard, Det er viktig at det gir rom for en forbedring og fornyelse av eksisterende boligmasse slik at denne fungere ogs\u00e5 for dagens barnefamilier. Det viktigste med en lav TU er at utvidelsen ikke g\u00e5r p\u00e5 bekostning av gode uteoppholdsareal. Tilbygget er plassert p\u00e5 den delen av eiendommen som er minst attraktiv for opphold. Eiendommen har derfor ikke mistet brukbart uteareal. Det er a 265 m2 brukbart uteoppholdsareal tilgjengelig p\u00e5 eiendommen med sv\u00e6rt gode sol og utsiktsforhold. Tilbygget vil gi en bedre bosituasjon for en barnefamilie ved at det tilfredsstiller deres behov for st\u00f8rre plass og en bedre inngangssituasjon, og at de dermed kan bli boende i boligen. Plasseringen av tilbygget vil heller ikke forringe uteoppholdsarealet til boligen. Boligen har veldig gode og solfylte uteoppholdsarealer p\u00e5 nord-vestsiden av boligen som ikke ber\u00f8res av tiltaket. Tilbygget er gitt en utforming som underordner seg eksisterende bolighus, og glir inn i bygningsmilj\u00f8et i \u00d8vre Kolstien p\u00e5 en fin m\u00e5te. Vi kan med dette ikke se at det \u00e5 gi dispensasjon til et tilbygg som overskirder maks % TU med 1%, vil medf\u00f8re at hensynene bak \u00a7 26.5.3 i KPA 2018 vesentlig tilsidesettes. Det vises ogs\u00e5 til positiv uttale fra Bymilj\u00f8etaten hvor de konkluderer med at tiltaket ikke ber\u00f8rer veginteressene p\u00e5 en m\u00e5te som er til hinder for vegvedlikehold eller fremtidige vegutvidelser. Fordelene st\u00f8rre enn ulempene Hovedfordelen ved \u00e5 innvilge dispensasjon er at boligen tilpasses bedre til en alminnelig barnefamilie utfra dagens krav. \u00d8vre Kolstien er, som nevnt i f\u00f8lgeskriv til rammes\u00f8knad, preget av sm\u00e5 boligmoduler fra etterkrigstiden \u2013 ikke alle er tilpasset dagens boligstandard. Omr\u00e5det har behov for flere st\u00f8rre boligmoduler, slik at ogs\u00e5 alminnelige familier med flere barn kan bli boende i \u00d8vre Kolstienomr\u00e5det. Dette vil gi en mer variert beboergruppe i omr\u00e5det, og komme hele n\u00e6romr\u00e5det til gode. Tilbygget vil ikke forringe uteoppholdsarealet til boligen. I forlengelsen av ovenst\u00e5ende vises til Bergen kommune sitt Program for boligforsyning 2019-2030,1 hvor det fremg\u00e5r at \u00abhensynet til b\u00e6rekraftig utvikling og tilgang til boliger av variert st\u00f8rrelse og kostnad veier tungt.\u00bb Det oms\u00f8kte tiltaket m\u00f8ter disse hensyn, ved at tilbygget ivaretar mest mulig av eksisterende bygningsmasse samtidig som den moderate \u00f8kningen av boarealet medf\u00f8rer at boligen blir tilgjengelig for flere. Tiltaket virker dermed ogs\u00e5 langsiktig. Vi kan ikke se noen ulemper knyttet til \u00e5 innvilge dispensasjon vedr. overskridelse av TU p\u00e5 1%. Fordelene ved en dispensasjon anses derfor klart st\u00f8rre enn ulempene. Saksnummer BYGG-2023/12355 Side 6 av 8 I denne konkrete saken er det s\u00f8kt om utvidelse av bygningsmassen som medf\u00f8rer en noks\u00e5 beskjeden overskridelse av maksimal utnyttelsesgrad med 1% BRA. Tiltaket gjelder eksisterende bolig, og har derfor liten p\u00e5virkning p\u00e5 belastning p\u00e5 infrastruktur. Utvidelsen reduserer tilgjengelig uteoppholdsareal p\u00e5 eiendommen, men det er redegjort for at uteoppholdsarealet med st\u00f8rst brukskvalitet er p\u00e5 nordvestsiden av eiendommen, og p\u00e5virkes derfor ikke av tiltaket. Tiltaket vurderes til ikke \u00e5 vesentlig tilsidesette de hensyn bestemmelsene skal ivareta. Fordelene ved \u00e5 dispensere fra maksimal grad av utnytting vurderes til at boligen kan utvides til \u00e5 bedre tilpasses en barnefamilie utfra dagens krav. Ulempene vil v\u00e6re at kommuneplanens f\u00f8ringer for harmonisk helhet og hensyn til omgivelser kan bli tilsidesatt, samt at overskridelse av regulert grad av utnytting i etablerte boligstr\u00f8k ogs\u00e5 kan medf\u00f8re presedensvirkninger. Etter en samlet vurdering vil fordelene ved \u00e5 gi dispensasjon v\u00e6re klart st\u00f8rre enn ulempene. 4. GENERELLE BESTEMMELSER OG KLAGEADGANG Vedtaket kan p\u00e5klages, se orientering om rett til \u00e5 klage og andre generelle bestemmelser p\u00e5 siste side. Med hilsen Plan- og bygningsetaten Andreas Tveit Saksbehandler Trond Haugen Seksjonsleder Dette dokumentet er godkjent elektronisk. Kopi til: Silje F\u00f8rsund Saanum, \u00d8vre Kolstien 9, 5097 BERGEN Tone W\u00e5ge, \u00d8vre Kolstien 5, 5097 BERGEN Saksnummer BYGG-2023/12355 Side 7 av 8 Generelle bestemmelser: Saken er behandlet etter plan- og bygningsloven med tilh\u00f8rende Rettslig grunnlag: forskrifter; byggteknisk forskrift og byggesaksforskriften. Ferdigstillelse: N\u00e5r tiltaket er ferdigstilt skal det s\u00f8kes om ferdigattest. Ferdigattest (plan- og bygningsloven \u00a7 21-10 utstedes n\u00e5r det foreligger n\u00f8dvendig sluttdokumentasjon fra ansvarlig og byggesaksforskriften kapittel s\u00f8ker. 8) Er tiltaket ikke satt i gang senest innen 3 \u00e5r etter at tillatelse er gitt, faller Bortfall av tillatelse: tillatelsen bort. Tillatelsen faller ogs\u00e5 bort hvis tiltaket innstilles i lengre (plan- og bygningsloven \u00a7 21-9) tid enn 2 \u00e5r. Orientering om rett til \u00e5 klage p\u00e5 vedtaket: Den som er part eller har rettslig klageinteresse har rett til \u00e5 klage over Klagerett: vedtaket. Klagen sendes til: Bergen kommune, Plan- og bygningsetaten, (forvaltningslovens \u00a7 28) Postboks 7700, 5020 BERGEN. Klagefristen er tre uker fra den dag underretningen om vedtaket kom Klagefrist: frem til vedkommende part. Det er tilstrekkelig at klagen er postlagt (forvaltningslovens \u00a7\u00a7 29, 30 og innen fristens utl\u00f8p. Dersom klagen kommer inn etter fristens utl\u00f8p vil 31) den bli avvist. Klagen kan imidlertid tas under behandling n\u00e5r det foreligger s\u00e6rlige grunner eller klager ikke kan lastes for forsinkelsen. Rett til \u00e5 kreve begrunnelse: Dersom en part mener at vedtaket ikke er begrunnet, kan det settes (forvaltningslovens \u00a7\u00a7 24 og 25) frem krav om dette innen klagefristen utl\u00f8p. Klagen m\u00e5 nevne det vedtaket det klages over, hva som \u00f8nskes endret Klagens innhold: og v\u00e6re undertegnet av klageren eller hans fullmektig. Klagen b\u00f8r (forvaltningslovens \u00a7 32) begrunnes. Vedtaket kan gjennomf\u00f8res selv om det er p\u00e5klaget. Klager kan Utsetting av gjennomf\u00f8ring imidlertid anmode om \u00e5 f\u00e5 utsatt iverksettingen av vedtaket, inntil av vedtaket: klagefristen er ute eller klagen er avgjort. Statsforvalteren kan p\u00e5 (forvaltningslovens \u00a7 42) selvstendig grunnlag ta stilling til anmodning om utsatt iverksetting av vedtaket. Rett til \u00e5 se sakens Med visse begrensninger har partene rett til \u00e5 se dokumentene i saken. dokumenter: Det m\u00e5 ved et slikt \u00f8nske tas kontakt med Kundesenteret til Plan- og (forvaltningslovens \u00a7 11) bygningsetaten i Johannes Bruns gate 12. Rett til \u00e5 f\u00e5 veiledning: Kommunen vil kunne gi n\u00f8dvendig veiledning for at alle parter skal (forvaltningslovens \u00a7 11) kunne ivareta sine interesser p\u00e5 best mulig m\u00e5te. Det er adgang til \u00e5 kreve dekning for n\u00f8dvendige og vesentlige Kostnader ved klagen: kostnader, f. eks advokatbistand, i forbindelse med klagesaken der (forvaltningslovens \u00a7 36) vedtaket er endret til gunst for klager. Kravet m\u00e5 v\u00e6re fremsatt innen tre uker etter at underretning om det nye vedtaket er kommet frem til klager. S\u00f8ksm\u00e5l om gyldigheten av vedtaket, eller krav om erstatning som f\u00f8lge av vedtaket, kan ikke reises uten at en har brukt sin adgang til \u00e5 klage Vilk\u00e5r for \u00e5 reise sak for p\u00e5 vedtaket og klagen er avgjort av h\u00f8yeste klageinstans. S\u00f8ksm\u00e5l kan domstolene om vedtaket: likevel reises n\u00e5r det er g\u00e5tt 6 m\u00e5neder fra klage f\u00f8rste gang ble (forvaltningsloven \u00a7 27 b) fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Saksnummer BYGG-2023/12355 Side 8 av 8 "
}