{
  "dokument_id": "8c7ac410-83cf-52c3-9736-abef7a4cdd0a",
  "doc_type": "case_presentation",
  "kommune": 4601,
  "tittel": "Status for prosjektplan - kommunens bruk av planer som styringsverkt\u00f8y ",
  "url": "https://bergen.kommune.no/politikere-utvalg/api/fil/bk360/11865461/Framstilling-Status-for-prosjektplan-kommunens-bruk-av-planer-som-styringsverktoy-",
  "tekst": " Kontrollutvalget Saksframstilling V\u00e5r referanse: 2025/39348-1 Saksbehandler: Eli Merete Velle Status for prosjektplan - kommunens bruk av planer som styringsverkt\u00f8y Hva saken gjelder: Kontrollutvalget bestilte i m\u00f8tet 23.04.2024 sak 40/24 prosjektplan for forvaltningsrevisjonsprosjektet: \u00abForvaltningsrevisjon av kommunens bruk av planer som styringsverkt\u00f8y\u00bb. Prosjektet var blant de prioriterte p\u00e5 den nye planen for forvaltningsrevisjon for 2024 \u2013 2028, som ble vedtatt av bystyret i juni 2024. Deloitte sitt forslag til prosjektplan ble behandlet av kontrollutvalget i m\u00f8tet 11.06.2024, sak 70/24. Kontrollutvalget traff f\u00f8lgende vedtak: \u00abKontrollutvalget avventer en eventuell bestilling av forvaltningsrevisjon Planer som styringsverkt\u00f8y inntil byr\u00e5dets fremleggelse og bystyrets vedtak av ny planstrategi.\u00bb Bergen bystyre behandlet 30.10.2024, etter innstilling fra byr\u00e5det, sak 388/24: Planstrategi for Bergen kommune 2023\u20132027 med planprogram for kommuneplanens samfunnsdel. I planstrategien er det redegjort for utfordringsbildet, og for at byr\u00e5det tar sikte p\u00e5 \u00e5 revidere b\u00e5de kommuneplanens samfunnsdel og arealdel. Det er videre gitt en oversikt over gjeldende planer, og under punkt 4.2.3 st\u00e5r det blant annet at \u00abByr\u00e5det har som m\u00e5l \u00e5 redusere planbeholdningen for \u00e5 f\u00e5 mer overordnede planer som er mer tverrsektorielle, og samtidig styrke mulighetene for \u00e5 bruke planer som reelle styringsverkt\u00f8y for kommunens virksomhet.\u00bb Siden saken om planstrategi n\u00e5 er behandlet av bystyret, har sekretariat og ledelse har diskutert om vi n\u00e5 b\u00f8r g\u00e5 videre med bestillingen, jf. vedtaket i sak 70/24. Vi ble enige om at det trolig er mest hensiktsmessig \u00e5 vente med \u00e5 aktivere bestillingen i denne saken, siden det er satt i gang et forholdsvis omfattende rulleringsarbeid hvor ogs\u00e5 bystyret vil bli involvert. Forslag til vedtak: Bestillingen av forvaltningsrevisjonen Planer som styringsverkt\u00f8y, jf. sak 70/24, utsettes p\u00e5 ubestemt tid. Dato: 14. januar 2025 - Eli M. Velle - leder Dokumentet er godkjent elektronisk 1 "
}