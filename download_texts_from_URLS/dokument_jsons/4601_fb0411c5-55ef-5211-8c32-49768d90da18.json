{
  "dokument_id": "fb0411c5-55ef-5211-8c32-49768d90da18",
  "doc_type": "case_attachment",
  "kommune": 4601,
  "tittel": "Oppstart av arbeidet med Kvalitetsutviklingsplan for de kommunale barnehagene i Bergen 2023/24 - 2026/27",
  "url": "https://bergen.kommune.no/politikere-utvalg/api/fil/bk360/8714104/Oppstart-av-arbeidet-med-Kvalitetsutviklingsplan-for-de-kommunale-barnehagene-i-Bergen-2023-24-2026-27",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2023/199130-1 Oppstart av arbeidet med Kvalitetsutviklingsplan for de kommunale barnehagene i Bergen Hva saken gjelder Byr\u00e5d for barnehage og skole presenterer her rammene for arbeidet med ny kvalitetsutviklingsplan for de kommunale barnehagene. N\u00e5v\u00e6rende kvalitetsutviklingsplan for de kommunale barnehagene 2018-2021 ble forlenget etter vedtak i bystyret 28.04.2021 (sak 149/21) til \u00e5 gjelde ut 2023. Framleggelse av ny kvalitetsutviklingsplan er forankret i planstrategien der det st\u00e5r at planen skal bli rullert n\u00e5r tidsperioden for dagens plan g\u00e5r ut. Saken har v\u00e6rt dr\u00f8ftet i kommunens plannettverk. Byr\u00e5den innstiller til byr\u00e5det at arbeidet med kvalitetsutviklingsplan for de kommunale barnehagene i Bergen starter opp i tr\u00e5d med denne saken. Planens form\u00e5l og forankring Gjennom kvalitetsutviklingsplanen skal Bergen kommune vise retning og sette m\u00e5l, strategier og tiltak for de kommunale barnehagene i \u00e5rene som kommer, og den skal ligge til grunn for politiske og administrative valg og prioriteringer for de kommunale barnehagene. Planen er en faglig forankret og strategisk plan for kvalitetsutvikling i v\u00e5re kommunale barnehager, og skal st\u00f8tte opp under visjonen for barnehagesektoren i Bergen som er \u00abEn mangfoldig barnehage av h\u00f8y kvalitet for alle barn\u00bb. Planens m\u00e5lgruppe er alle barn, foreldre og ansatte i v\u00e5re kommunale barnehager. Planen er en temaplan, og den skal til endelig behandling i Bergen bystyre, jamf\u00f8r bystyrets reglement. Byr\u00e5det \u00f8nsker ikke at planen skal gjelde for en tidsavgrenset periode, men at den f\u00f8lges opp med en statusmelding etter tre \u00e5r med mulighet for rullering. Rammene for planen Ny kvalitetsutviklingsplan for de kommunale barnehagene i Bergen bygger videre p\u00e5 satsinger i gjeldende kvalitetsutviklingsplan Sammen for kvalitet \u2013 lek og l\u00e6ring og skal i tillegg sees i sammenheng med og st\u00f8tte opp under satsingene i de \u00f8vrige planene p\u00e5 barnehage- og oppvekstfeltet i Bergen kommune: \u2022 Sammen for kvalitet \u2013 l\u00e6ring og medvirkning (gjeldende kvalitetsutviklingsplan for bergensskolen) \u2022 Barnehagebruksplan 2022-2035 \u2022 Skyfritt \u2013 inkluderende oppvekstmilj\u00f8 for barn og unge i Bergen \u2022 Strategi for oppvekst \u2013 oppvekstreformen \u2022 Sp\u00f8r oss! Handlingsplan for inkluderende fellesskap i barnehage, skole og SFO Planen skal ogs\u00e5 v\u00e6re forankret i \u2022 Lov om barnehager (Barnehageloven) 1 \u2022 Rammeplan for barnehagens innhold og oppgaver (Rammeplanen) \u2022 FNs konvensjon om barnets rettigheter (barnekonvensjonen) \u2022 FNs b\u00e6rekraftsm\u00e5l Organisering av planarbeidet Planarbeidet er organisert og driftes av en kjernegruppe fra Seksjon for strategi, utvikling og utredning (SUU) i Byr\u00e5dsavdeling for barnehage og skole. I tillegg avholdes det jevnlige m\u00f8ter i en arbeidsgruppe der ogs\u00e5 representanter fra Etat for barnehage og Etat for spesialpedagogiske tjenester bidrar til innholdet og i skrivearbeidet i planen. Det er SUU som har ansvar for ledelsen av planarbeidet og for utarbeidelse av planen. Prosess for medvirkning Det er lagt opp til en omfattende medvirkningsprosess der ulike brukere blir h\u00f8rt. Dette gjelder b\u00e5de ansatte i de kommunale barnehagene, foreldre, barn, fagorganisasjonene og medvirkningsr\u00e5dene: Ansatte: o Det er orientert om planarbeidet p\u00e5 lederm\u00f8tene i byomr\u00e5dene, og gjennomf\u00f8rt prosessarbeid blant styrerne. Resultatet er en del av kunnskapsgrunnlaget og viktig for retning i planen. Det avholdes ogs\u00e5 flere samlinger med en egen ressursgruppe best\u00e5ende av styrere og pedagogiske ledere i til sammen syv kommunale barnehager, samt representanter fra pedagogiske fagsentre og migrasjonspedagoger fra Etat for barnehage. Foreldre/foresatte: o Foreldrestemmen hentes inn gjennom en sp\u00f8rreunders\u00f8kelse som sendes ut til samtlige foreldre i syv kommunale barnehager i januar 2024. Barn: o Tre kommunale barnehager innhenter barnestemmen gjennom blant annet praksisfortellinger, samtaler, bilder og tegninger. Organisasjonene og medvirkningsr\u00e5dene: SUU inviterer til referansegruppem\u00f8te der Ungdomsr\u00e5det, Kommunalt r\u00e5d for personer med forflytningsvansker (KRPF), fagorganisasjonene og hovedverneombud f\u00e5r komme med innspill til planen. Tentativ framdriftsplan Det er laget en fremdriftsplan som avsluttes med bystyrebehandling i november 2024: o Oppnevning av deltakere i kjernegruppe og arbeidsgruppe: h\u00f8sten 2023 o Oppstartsm\u00f8te med byr\u00e5den: desember 2023 o Byr\u00e5dssak oppstartsak: januar 2024 o Innhente kunnskapsgrunnlag/ brukermedvirkning, herunder surveyer og foreldreunders\u00f8kelse: H\u00f8sten 2023 - januar 2024 o Medvirkning og innspill fra referansegruppe og medvirkningsr\u00e5d: februar-mars 2024 o Samlinger med ressursgruppe i Innolab: oktober-desember 2023 og ved behov o M\u00f8ter i kjernegruppe og arbeidsgruppe: Jevnlige m\u00f8ter, leder har ansvaret for fremdrift o Utarbeidelse av h\u00f8ringsutkast i l\u00f8pet av v\u00e5ren 2024 o Intern foreleggelse h\u00f8ringsutkast: april 2024 o H\u00f8ringsperiode fire uker: estimert til mai 2024 o Behandling av h\u00f8ringsinnspill: juni - august 2024 o Saken leveres til byr\u00e5dets sekretariat og sluttbehandling i byr\u00e5d: oktober 2024 o Bystyrebehandling: november 2024 2 \u00d8konomiske konsekvenser Oppstart av arbeidet med ny kvalitetsutviklingsplan for de kommunale barnehagene har ingen \u00f8konomiske konsekvenser utover vedtatt budsjett. Utarbeiding av planen gj\u00f8res innenfor vedtatt ramme. Byr\u00e5dets forslag til temaplan som blir lagt fram for bystyret, kan inneholde tiltak som krever finansiering. Disse m\u00e5 i s\u00e5 fall bli vurdert i arbeidet med framtidige handlings- og \u00f8konomiplaner. Byr\u00e5dens vurdering og konklusjon Byr\u00e5det vil legge til rette for at alle barn skal ha et trygt og godt barnehagemilj\u00f8, og for at det skapes en kultur for dette i de kommunale barnehagene. Leken skal ha en sentral plass i barnehagen, og lekens egenverdi skal anerkjennes. De kommunale barnehagene skal ha gode lekemilj\u00f8. Verdiene varme, ser barnet og inkluderende skal gi retning for det pedagogiske arbeidet og samhandlingen med b\u00e5de barn og foreldre. \u00c5 g\u00e5 i barnehage er sosialt utjevnende, og i barnehagen f\u00e5r barna delta i meningsfulle fellesskap. Byr\u00e5det \u00f8nsker at barna som g\u00e5r i de kommunale barnehagene i Bergen skal utvikle grunnleggende kunnskaper og ferdigheter med utgangspunkt i egne forutsetninger og interesser. Barna skal bli robuste til \u00e5 mestre livet, takle motgang og f\u00f8le seg betydningsfulle i fellesskapet. Byr\u00e5det vil styrke spr\u00e5koppl\u00e6ringen i barnehagene. Arbeidet med spr\u00e5k skal v\u00e6re m\u00e5lrettet, helhetlig og kunnskapsbasert og fortsatt v\u00e6re integrert i aktivitetene i barnehagehverdagen. Leken skal ha en framtredende plass i barnehagehverdagen. Lek og trivsel i et trygt og godt barnehagemilj\u00f8 er grunnleggende for barns l\u00e6ring, utvikling og livsmestring. Personalets kunnskap, kompetanse og holdninger p\u00e5virker arbeidet med barn. Barna skal bli m\u00f8tt av et personale som tilrettelegger for gode pedagogiske prosesser tilpasset det enkelte barn og barnehagegruppen, som lytter og lar barn medvirke, og som er aktive sammen med barna. Byr\u00e5det \u00f8nsker \u00e5 styrke laget rundt barna. Det inneb\u00e6rer et tett samarbeid mellom barnehage og hjemmet til barnets beste. I tillegg omfatter et styrket lag rundt barna at det er et godt faglig samarbeid med instanser i andre etater og byr\u00e5dsavdelinger Vedtakskompetanse: Byr\u00e5dets fullmakter \u00a7 2.4 vedtatt av Bergen bystyre i sak 378-20: Byr\u00e5det har ansvar og myndighet til \u00e5 forest\u00e5 den l\u00f8pende drift av kommunens virksomhet, herunder \u00e5 beslutte igangsetting av planarbeid i kommunens regi, jamf\u00f8r gjeldende planinstruks, byr\u00e5dssak 1034/20. Byr\u00e5d for barnehage og skole og innstiller til byr\u00e5det \u00e5 fatte f\u00f8lgende vedtak: 1. Arbeidet med kvalitetsutviklingsplan for de kommunale barnehagene i Bergen starter opp i tr\u00e5d med denne saken. 2. Planen vil bli fulgt opp med en statusmelding etter tre \u00e5r. Dato: 30. januar 2024 Daniel C.E. H\u00e4gglund Byr\u00e5d for barnehage og skole Dokumentet er godkjent elektronisk. 3 "
}