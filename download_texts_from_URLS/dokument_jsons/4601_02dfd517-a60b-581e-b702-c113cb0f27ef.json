{
  "dokument_id": "02dfd517-a60b-581e-b702-c113cb0f27ef",
  "doc_type": "case_attachment",
  "kommune": 4601,
  "tittel": "Erfaringsnotat fra Sirkul\u00e6r Ressurssentral p\u00e5 \u00d8kern i Oslo",
  "url": "https://bergen.kommune.no/politikere-utvalg/api/fil/bk360/9702633/Erfaringsnotat-fra-Sirkulaer-Ressurssentral-pa-Okern-i-Oslo",
  "tekst": "Erfaringsnotat fra Sirkul\u00e6r Ressurssentral p\u00e5 \u00d8kern i Oslo Trafikk: \u25cf Trafikksikkerhet \u25cb Fors\u00f8ker \u00e5 begrense inn- og utkj\u00f8ring fra tomten i tidsrommet rett f\u00f8r og etter skolestart for naboskolen. Spesielt fokus p\u00e5 tungtrafikk. \u25cb I dialog med Oslo kommune har vi f\u00e5tt fjernet vegetasjon for \u00e5 bedre sikt i forbindelse med utkj\u00f8ring fra tomten. \u25cb Bidratt til innkj\u00f8p av refleksvester til naboskolen i forbindelse med en kampanje fra Skolebarnas trafikkalender. \u25cf Estimert gjennomsnittstrafikk: \u25cb Tungtrafikk: I snitt 1-2 lastebiler i uken. \u25cb Person- og varebiler: I snitt 4-5 biler om dagen St\u00f8y: \u25cf Ombygg opererer med st\u00f8ysvak drift, og bruker prim\u00e6rt elektrisk truck til all vareh\u00e5ndtering. Det viktigste tiltaket vi har gjort for \u00e5 opprettholde et lavt st\u00f8yniv\u00e5 er god oppl\u00e6ring av ansatte med fokus p\u00e5 hvilke aktiviteter som kan skape u\u00f8nsket st\u00f8y. Spesielt fokus er det p\u00e5 h\u00e5ndtering av tunge materialer, og hvordan man unng\u00e5r st\u00f8y knyttet til sammenst\u00f8t mellom disse. \u25cf V\u00e5r lokasjon p\u00e5 \u00d8kern torg gir noen f\u00f8ringer for \u00e5pningstider. Det er kun lov \u00e5 oppholde seg p\u00e5 tomten i f\u00f8lgende tidsrom: \u25cb Mandag- fredag: kl. 07:00-19:00 \u25cb L\u00f8rdager: kl. 09.00-18.00 Dette har ikke v\u00e6rt til hinder med dagens driftssituasjon. \u25cf Uheldige hendelser \u25cb Det har siden \u00e5pningen av ressurssentralen i mars 2023 v\u00e6rt en uheldig hendelse knyttet til st\u00f8y. Dette skjedde i forbindelse med leveranse av belegningsstein som ikke ble levert i henhold til Ombyggs rutiner/spesifisering. Etter denne hendelsen har Ombygg hatt tettere oppf\u00f8lging og sendt ut tydelig beskrivelser av hvordan varene som leveres skal v\u00e6re palletert og emballert ved leveranse. St\u00f8v: \u25cf Vi har ikke hatt utfordringer med st\u00f8v i forbindelse med v\u00e5r drift. \u25cb Det er forberedt infrastruktur for vanning av grus/asfalt hvis det skulle oppst\u00e5 problemer med dette. Dialog med naboer: \u25cf Har avholdt flere informasjonsm\u00f8ter med naboer \u25cf Har delt informasjon presentert for borettslagene i nabolaget \u00e5pent p\u00e5 v\u00e5re nettsider. \u25cf Har avholdt \u00e5pen dag for naboer. \u25cf Har dialog med FAU ved naboskolen. \u25cf Har opprettet en aktivitetspark for ungdom i n\u00e6romr\u00e5det. \u25cf Har hatt bes\u00f8k av elever fra en ungdomsskole i n\u00e6romr\u00e5det. Merknader til nabovarsel: Det kom flere merknader til utsendt nabovarselet. Merknadene gikk i hovedsak ut p\u00e5 at naboene var kritiske til trafikk- og sikkerhetsforholdene ved tiltaket, at naboene var negative til potensielt st\u00f8y forbundet med tiltaket, og at naboene var bekymret for at tiltaket vil gj\u00f8re at permanente l\u00f8sninger p\u00e5 eiendommen blir forsinket. I v\u00e5r etterf\u00f8lgende dialog med naboer har vi brukt tid p\u00e5 \u00e5 redusere usikkerhetene naboene har hatt til tiltakets belastning p\u00e5 omr\u00e5det. I denne dialogen var det ogs\u00e5 viktig \u00e5 tydeliggj\u00f8re hvilken type aktiviteter som skulle foreg\u00e5 p\u00e5 tomten, og hvilket aktivitetsniv\u00e5 vi forventet. Denne \u00e5pne dialogen, med fokus p\u00e5 usikkerhetene l\u00f8ftet av naboene, skapte \u00f8kt forst\u00e5else og trygghet for flere av partene som hadde v\u00e6rt bekymret for etableringen av ressurssentralen. Det var ogs\u00e5 viktig \u00e5 tydeliggj\u00f8re for naboen at v\u00e5rt tiltak ikke p\u00e5virker annen utvikling p\u00e5 tomten, men at vi kun er der i perioden tomten ellers vil st\u00e5 tom. Gjennom 10 m\u00e5neder med drift har vi f\u00e5tt demonstrert for naboene at vi forholder oss til tomtens \u00e5pningstider, holder oss godt innenfor grenser satt for st\u00f8y og ikke medf\u00f8rer trafikkbelastningen de fryktet innledningsvis. Med vennlig hilsen Emil Andresen Rygh Daglig leder www.ressurssentral.no +47 48406902 "
}