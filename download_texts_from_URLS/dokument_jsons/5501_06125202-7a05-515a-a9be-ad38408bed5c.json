{
  "dokument_id": "06125202-7a05-515a-a9be-ad38408bed5c",
  "doc_type": "case_presentation",
  "kommune": 5501,
  "tittel": "Valg til styrer i kommunale foretak",
  "url": "https://innsyn.tromso.kommune.no/application/getMoteDokument?dokid=2001576241",
  "tekst": "Arkivsaksnr. 24/00418-1 Saksbehandler Trond Eliassen Saksgang M\u00f8tedato Formannskapet 16.01.2024 Valg til styrer i kommunale foretak Kommunedirekt\u00f8rens innstilling til vedtak: 1. Valg av styrer i de kommunale foretakene Troms\u00f8 Brann og Redning, Troms\u00f8 Havn og Troms\u00f8badet skal gjennomf\u00f8res i kommunestyrets februarm\u00f8te. 2. Valgkomit\u00e9en for valg av styrer til KF i Troms\u00f8 kommune skal best\u00e5 av: a. ................................... (leder) b. .................................... c. .................................... 3. Valg av kompetente styrer er avgj\u00f8rende for best mulig forvaltning av foretakenes verdier og muligheter for \u00e5 realisere kommunens m\u00e5lsetning med eierskapet. 4. Formannskapets m\u00e5l er at styrene blir sammensatt i tr\u00e5d med kommunens eierskapsmelding, med tilstrekkelig kompetanse og mangfold for best mulig forvaltning av selskapsverdier og for \u00e5 realisere kommunens m\u00e5lsetninger med eierskapet. 5. Det skal \u00e5pnes for at innspill til kandidater kan sendes valgkomiteen direkte per e-post til valgkomite@tromso.kommune.no. Kandidater kan foresl\u00e5 seg selv eller andre. Det er imidlertid ikke et krav om at kandidater m\u00e5 v\u00e6re foresl\u00e5tt til valgkomiteen for at de skal velges. Mulighet for \u00e5 sende inn innspill til kandidater annonseres p\u00e5 kommunens nettsider og i nyhetsbrev med frist 1. februar 2024. 6. Styret skal v\u00e6re kjennetegnet av kompetanse, kapasitet og mangfold ut fra selskapets / foretakets egenart og kommunens form\u00e5l med eierskapet. Styret skal sammensettes slik at det kan handle uavhengig av s\u00e6rinteresser. Styrene skal gjenspeile samfunnet hva gjelder b\u00e5de kj\u00f8nn, alder og bakgrunn for \u00f8vrig. I alle styrene er det viktig med kompetanse om politikk og kobling mot kommunestyret. 7. Til styret i Troms\u00f8 Brann og Redning er det uttrykt \u00f8nske om kompetanse som kan ivareta behovet \u00e5 sikre samarbeid med \u00f8vrige beredskapsetater, der det stilles \u00f8kende krav til samhandling og oppgavel\u00f8sning. I tillegg er det \u00f8nskelig med kompetanse p\u00e5 \u00f8konomi, finans, n\u00e6ringsliv, innovasjon og forskning. 1 8. Til styret i Troms\u00f8 Havn KF er det behov for kompetanse som ivaretar form\u00e5lene om at Troms\u00f8 Havn som kommunens havnefaglige organ skal tilrettelegge for sikker, b\u00e6rekraftig og konkurransedyktig sj\u00f8transport, samt den myndighet og de forvaltningsoppgaver som er tillagt kommunen etter havne- og farvannsloven. Det er behov for kompetanse om forsvar og beredskap, reiseliv samt om det maritime gr\u00f8nne skiftet. 9. Til styret i Troms\u00f8badet KF er det behov for \u00e5 ivareta \u00f8konomisk, juridisk og reguleringsmessig kompetanse, samt kommersiell kompetanse. Mari Enoksen Hult Konst. kommunedirekt\u00f8r 2 Hva saken gjelder Sak som omhandler rammer og hvilke hensyn som skal ivaretas n\u00e5r styrevalg i kommunale foretak gjennomf\u00f8res. For \u00e5 sikre god og forsvarlig prosess i forhold til valg av styrer i kommunale foretak skal formannskapet, som kommunens eierutvalg, involveres i st\u00f8rre grad enn tidligere. Det foresl\u00e5s blant annet at det nedsettes en valgkomit\u00e8 som f\u00e5r i oppgave \u00e5 fremme forslag til styresammensetning i kommunale foretak. Saksutredning I henhold til kommunelovens \u00a7 9-1 er det kommunestyret som velger styre til kommunale foretak. Valgperioden for styremedlemmer er som hovedregel 2 \u00e5r, men det \u00e5pnes for at styremedlemmer kan velges for inntil 4 \u00e5r. Det har tidligere v\u00e6rt en praksis i Troms\u00f8 at styrer i kommunale foretak har funksjonstid i samsvar med kommunevalgperioden. Sak om valg av styrer i de kommunale foretakene; Troms\u00f8 Havn KF, Troms\u00f8 Brann og Redning KF og Troms\u00f8badet KF ble utsatt i kommunestyret den 20.des.2023. I forkant av at valg til disse foretakene gjennomf\u00f8res i kommunestyrets februarm\u00f8te skal formannskapet, som kommunens eierutvalg, fastsette rammer og hvilke hensyn som skal ivaretas n\u00e5r styrevalg i kommunale foretak gjennomf\u00f8res. N\u00e5r det gjelder Troms\u00f8bolig KF ble dette foretaket etablert i juni 2022, og n\u00e5v\u00e6rende styre ble valgt for en periode p\u00e5 2 \u00e5r. Det er derfor naturlig at valg av nytt styre i Troms\u00f8bolig KF f\u00f8rst gjennomf\u00f8res i kommunestyrets junim\u00f8te. I henhold til gjeldende eierskapsmelding i Troms\u00f8 kommune fremkommer det at en tilstrebe seg \u00e5 bruke valgkomit\u00e9er ved styrevalg. Dette gjelder hovedsakelig i kommunale aksjeselskap og interkommunale selskaper, men det er ikke noe i veien for ogs\u00e5 \u00e5 bruke det ved styrevalg i kommunale foretak. Det foresl\u00e5s \u00e5 oppnevne en valgkomit\u00e8 p\u00e5 3 medlemmer som utg\u00e5r fra formannskapet. Valgkomit\u00e8en skal kartlegge styrets n\u00e5v\u00e6rende kompetanse, fremtidig kompetansekrav og gi en begrunnet innstilling til ny styresammensetning. Det er \u00f8nskelig \u00e5 \u00e5pne opp prosessene rundt styrevalg, sikre et st\u00f8rre mangfold og at flest mulig aktuelle kandidater til styreverv blir gjort til kjenne. Valgkomit\u00e8en er derfor \u00e5pen for \u00e5 f\u00e5 innspill p\u00e5 kandidater til styreverv i kommunale foretak, og dette forsl\u00e5s gjort p\u00e5 f\u00f8lgende m\u00e5te: - Innspill p\u00e5 kandidater, det v\u00e6re seg selv eller andre, kan sendes valgkomiteen direkte per e-post til valgkomite@tromso.kommune.no. - Mulighet for \u00e5 sende inn innspill til kandidater annonseres p\u00e5 kommunens nettsider og i nyhetsbrev. For valg til styrer i Troms\u00f8 Havn KF, Troms\u00f8 Brann og Redning KF og Troms\u00f8badet KF settes fristen for innspill til 1. februar 2024. Det er ikke et krav om at kandidater m\u00e5 v\u00e6re foresl\u00e5tt til valgkomiteen for at de skal velges. Valg av kompetente styrer er avgj\u00f8rende for best mulig forvaltning av foretakenes verdier og muligheter for \u00e5 realisere kommunens m\u00e5lsetning med eierskapet. I henhold til kommunens eierskapsmelding skal styrene i kommunale foretak kjennetegnes av kompetanse, kapasitet og mangfold ut fra selskapets / foretakets egenart og kommunens form\u00e5l med eierskapet. Styrene skal sammensettes slik at det kan handle uavhengig av s\u00e6rinteresser. Troms\u00f8 kommune skal tilstrebe balansert kj\u00f8nnsrepresentasjon i de styrene hvor kommunene har eierposisjoner \u2013 uavhengig av organisasjonsform. B\u00e5de aksjeloven, lov om interkommunale selskap og kommuneloven har bestemmelser om kj\u00f8nnsrepresentasjon i styrene. N\u00e5r det gjelder konkret i forhold til styrevalg i Troms\u00f8 Havn KF er det behov for kompetanse som ivaretar form\u00e5lene om at Troms\u00f8 Havn som kommunens havnefaglige organ skal tilrettelegge for sikker, b\u00e6rekraftig og konkurransedyktig sj\u00f8transport, samt den myndighet og 3 de forvaltningsoppgaver som er tillagt kommunen etter havne- og farvannsloven. Det er videre behov for kompetanse om forsvar og beredskap, reiseliv samt om det maritime gr\u00f8nne skiftet. N\u00e5r det gjelder konkret i forhold til styrevalg i Troms\u00f8 Brann og Redning KF er det behov for kompetanse som kan ivareta behovet \u00e5 sikre samarbeid med \u00f8vrige beredskapsetater, der det stilles \u00f8kende krav til samhandling og oppgavel\u00f8sning. I tillegg er det \u00f8nskelig med kompetanse p\u00e5 \u00f8konomi, finans, n\u00e6ringsliv, innovasjon og forskning. N\u00e5r det gjelder konkret i forhold til styrevalg i Troms\u00f8badet KF er det behov \u00e5 ivareta \u00f8konomisk, juridisk og reguleringsmessig kompetanse, samt sikre tilstrekkelig kommersiell kompetanse. Valgkomit\u00e8en skal i tillegg til \u00e5 fremme forslag til ny styresammensetning ogs\u00e5 foresl\u00e5 styrets godtgj\u00f8relse og funksjonstiden til styret. I henhold til kommunens eierskapsmelding styrets godtgj\u00f8ring skal det v\u00e6re p\u00e5 moderat niv\u00e5, men fremme verdiskapningen i selskapene og fremst\u00e5 som rimelig ut ifra styrets ansvar, kompetanse, tidsbruk og arbeidets kompleksitet. Konklusjon Valg av styrer til de kommunale foretakene; Troms\u00f8 Havn KF, Troms\u00f8 Brann og Redning KF og Troms\u00f8badet KF ble utsatt i kommunestyret den 20.des.2023, og skal n\u00e5 gjennomf\u00f8res i kommunestyrets februarm\u00f8te. For \u00e5 sikre god og forsvarlig prosess i forhold til valg av styrer i kommunale foretak skal formannskapet, som kommunens eierutvalg, involveres i st\u00f8rre grad enn tidligere. Det skal nedsettes en valgkomit\u00e8 som f\u00e5r i oppgave \u00e5 fremme forslag til styresammensetning i kommunale foretak, samt styrets godtgj\u00f8relse og funksjonstiden til styret. Valgkomit\u00e8en er \u00e5pen for innspill p\u00e5 aktuelle kandidater, og forslag kan sendes direkte per e-post til valgkomite@tromso.kommune.no. Frist for innspill til kandidater til styrene i henholdsvis Troms\u00f8 Havn KF, Troms\u00f8 Brann og Redning KF og Troms\u00f8badet KF settes til 01. februar 2024. Styrene i kommunale foretak skal sammensettes i samsvar med til enhver tid gjeldende eierskapsmelding for Troms\u00f8 kommune. Vedtakskompetanse Formannskapet Vedlegg 4 "
}