{
  "dokument_id": "54803de8-9126-59d7-a5df-57e5ed216f3d",
  "doc_type": "case_attachment",
  "kommune": 4601,
  "tittel": "Fagnotat, sluttbehandling - Ytrebygda, Gnr. 116, Bnr. 195 m.fl., Sandsli\u00e5sen 46, Reguleringsplan",
  "url": "https://bergen.kommune.no/politikere-utvalg/api/fil/bk360/10661261/Fagnotat-sluttbehandling-Ytrebygda-Gnr-116-Bnr-195-m-fl-Sandsliasen-46-Reguleringsplan",
  "tekst": " Plan- og bygningsetaten Til Fagnotat BBU - Seksjon byutvikling (Arbeidssted) V\u00e5r referanse: PLAN-2022/20706-76 Saksbehandler: Gudrun Elisabet Stefansdottir Dato: 19.06.2024 Fra Plan- og bygningsetaten Forslag til detaljregulering anbefales vedtatt Ytrebygda, Gnr. 116, Bnr. 195 m.fl., Sandsli\u00e5sen 46, Reguleringsplan, Arealplan-ID 70900000 Om planforslaget Multiconsult ASA foresl\u00e5r p\u00e5 vegne av Sandsli\u00e5sen 46 Utbygging AS detaljregulering for et omr\u00e5de ved Sandsli\u00e5sen i Ytrebygda bydel. Figur 1: Planomr\u00e5dets avgrensning og oversiktsbilde sett fra s\u00f8r. Planomr\u00e5det ligger i kommuneplanens arealdel 2018 (KPA) innenfor byfortettingssone (BY) mot vest og ytre fortettingssone (Y) mot \u00f8st. Quality Hotel Edvard Grieg er planomr\u00e5dets n\u00e6rmeste nabo i s\u00f8r. Intensjonen med planforslaget er \u00e5 rive eksisterende kontorbebyggelse og f\u00f8re opp inntil 207 boenheter. Planforslaget legger opp til \u00e5 bygge p\u00e5 allerede utsprengte gr\u00e5 flater. Hovedgrepet i planforslaget er en tredeling av foresl\u00e5tt bebyggelse, med ulik utnyttelsesgrad, h\u00f8yde og formgiving. Planforslaget legger opp til en plassering av boligblokker langs Sandsli\u00e5sen, med mer oppl\u00f8st sm\u00e5skalabebyggelse mot \u00f8st. Uteoppholdsarealene er delt opp i felt der det planlegges arealer for uteopphold med ulik st\u00f8rrelse, utforming og funksjon. Planforslaget omfattes ikke av forskrift om konsekvensutredninger. Se planbeskrivelsen med vedlegg for utfyllende opplysninger. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN Planprosess og medvirkning Merknader og uttalelser ved offentlig ettersyn Planforslaget ble sendt p\u00e5 h\u00f8ring og lagt ut til offentlig ettersyn 25.09.2023. H\u00f8ringsfristen var den 21.11.2023. Det kom inn 1 privat merknad og 17 uttalelser fra h\u00f8ringsinstanser. Disse er oppsummert og kommentert av forslagsstiller i merknads- og endringsskjema datert 18.04.2024. Materialet er gjennomg\u00e5tt og vurderes som dekkende. Av uttalelsene og merknadene blir det i hovedtrekk pekt p\u00e5 f\u00f8lgende: \u2022 Bymilj\u00f8etaten har i prosessen kommet med innspill som gjelder plassering av renovasjon. De vurderer at valgt l\u00f8sning er problematisk med hensyn til myke trafikanter og opplevelsen av gatel\u00f8pet Sandsli\u00e5sen. \u2022 R\u00e5det for byforming og arkitektur mener at dybden p\u00e5 blokkbebyggelsen er lite hensiktsmessig for utforming av leiligheter med tilfredsstillende bokvaliteter. De anbefaler videre at det midterste punkthuset fjernes for \u00e5 oppn\u00e5 st\u00f8rre uteoppholds- arealer med bedre sol- og romforl\u00f8p. \u2022 Foreldrer\u00e5dets arbeidsutvalg (FAU) ved Skranevatnet skole p\u00e5peker redusert kapasitet ved skolen og anbefaler at en avventer videre utbygging i p\u00e5vente av \u00f8kt skolekapasitet. Medvirkning utover lovens minstekrav er gjennomf\u00f8rt av forslagsstiller. Det er avholdt m\u00f8te med naboer i nytt boligprosjekt Sandsli\u00e5sen 57 gnr. 116, bnr. 160, og i tillegg er det gjennomf\u00f8rt en workshop med elever ved Sandsli videreg\u00e5ende skole. Gjennom medvirkningen kom det frem ulike \u00f8nsker om bl.a. felleslokaler og aktivitetsrom. Dette er fulgt opp i planforslaget. Endringer etter offentlig ettersyn Planforslaget er bearbeidet etter offentlig ettersyn. Endringene g\u00e5r frem av merknads- og endringsskjema datert 18.04.2024. Planmaterialet er oppdatert i henhold til endringene. Kort oppsummert inneb\u00e6rer endringene: \u2022 Planbeskrivelsen, bestemmelser og plankart er oppdatert og ajourf\u00f8rt. \u2022 BB2 har f\u00e5tt endret form som gir st\u00f8rre uteomr\u00e5de i s\u00f8r. \u2022 Det skal etableres vannspeil, vannrenner og regnbed i tr\u00e5d med VA-rammeplanen. \u2022 Trappeforbindelse utf\u00f8res i naturmaterialer, jf. bestemmelse 3.1.1.7.3. \u2022 Krav om minimums stammeomkrets p\u00e5 trerekke, jf. bestemmelse 3.2.6.1.2. \u2022 Tydeliggj\u00f8ring av at f_UTE8 skal utformes som allment tilgjengelig torgomr\u00e5de med innslag av vegetasjon og tr\u00e6r. \u2022 Rekkef\u00f8lgekrav for opparbeidelse av fortau og sykkelfelt til Sandslikroken i tr\u00e5d med plan for Sandsli\u00e5sen 57, plan-ID 65340000. Endringer er gjennomf\u00f8rt med bakgrunn i innspill til offentlig ettersyn, og i dialog mellom forslagsstiller og plan- og bygningsetaten. Gjennomf\u00f8rte endringer er ikke av et omfang som utl\u00f8ser behov for ny h\u00f8ring. Forslagsstiller har ikke tatt hensyn til alle innspill fra bymilj\u00f8etaten, s\u00e6rlig n\u00e5r det gjelder forslag til plassering av renovasjonsl\u00f8sninger. Plan- og bygningsetaten st\u00f8tter forslagsstillers foretrukne l\u00f8sning. Se egen undertittel om renovasjon for mer utfyllende vurdering. Saksnummer PLAN-2022/20706 Side 2 av 11 Vurdering av planforslaget Plan- og bygningsetaten kommenterer sakens sentrale problemstillinger. \u00d8vrige tema anses som tilfredsstillende belyst og l\u00f8st. Vi slutter oss til hovedform\u00e5let boligbebyggelse og det planfaglige grepet i planforslaget. Forslaget til detaljregulering vurderes \u00e5 v\u00e6re tilfredsstillende og anbefales vedtatt. Planforslaget vurderes for \u00e5 v\u00e6re i tr\u00e5d med Bergen kommunes arealstrategi. Planomr\u00e5det ligger i gangavstand til bybaneholdeplass, bussholdeplasser, friluftsomr\u00e5der, barnehager og skole. Det planlegges \u00e5 etablere boligbebyggelse i hovedsak p\u00e5 allerede utsprengte flater, og eksisterende gr\u00f8ntomr\u00e5der sikres i st\u00f8rst mulig grad. Det er utarbeidet formingsveileder som sikrer kvaliteter ved gjennomf\u00f8ring. Uteoppholds- arealene skal beplantes og opparbeides med kvalitet. Kvaliteter er sikret i bestemmelsene og formingsveilederen skal danne grunnlag ved s\u00f8knad om rammetillatelse. Klimaavtrykk Foresl\u00e5tt bebyggelse er i hovedsak plassert p\u00e5 allerede bearbeidet terreng og eksisterende asfaltert parkeringsplass. Det er foresl\u00e5tt bestemmelser som sikrer gr\u00f8ntomr\u00e5dene. I planprosessen har riving av eksisterende bebyggelse, klimagassberegninger og ombruk v\u00e6rt viktige temaer. Det vises til vedlagt klimagassberegning datert 14.04.2023, samt ombrukskartlegging datert 22.04.2022. I bestemmelsene er det sikret delvis ombruk av materialer jf. bestemmelse 2.2. Det skal benyttes naturmaterialer, b\u00e6rekraftige og/eller milj\u00f8vennlige produkter til dekker, lekeplasser og annet utstyr. Planomr\u00e5det ligger i gangavstand til bybaneholdeplass Sandslivegen. Hovedadkomsten til bybaneholdeplassen er langs Sandsli\u00e5sen p\u00e5 fortau, eller sykkelfelt. Beboere har i tillegg mulighet for \u00e5 benytte nylig oppf\u00f8rt snarvei til bybanen via naboeiendom gnr. 116, bnr. 160. Det er gangavstand til bussholdeplass ved Flyplassvegen. Flate tak skal ha vegetasjon p\u00e5 takflater og beplantes med stedegne arter, eksempelvis midtnorsk blomstereng. Det tillates \u00e5 etablere solceller p\u00e5 tak. Fossilfrie/ nullutslipps anleggsplasser er ikke sikret i bestemmelsene da det ikke er hjemmel i loven for dette. Av klimagassberegningene g\u00e5r det frem at forslagsstiller vil stille krav om utslippsfri byggeplass, og at kj\u00f8ret\u00f8y for betong- og massetransport skal ha som m\u00e5l \u00e5 v\u00e6re utslippsfrie. Parkering Forslag til sykkelparkering er i tr\u00e5d med KPA, og i tillegg skal det tilrettelegges for sykkelverksted og vaskestasjon. Hoveddelen av sykkelparkeringsplassene foresl\u00e5s innend\u00f8rs. Det skal ogs\u00e5 etableres utvendige sykkelparkeringsplasser i n\u00e6rheten av inngangspartier og torg. I tr\u00e5d med KPA er det foresl\u00e5tt parkeringsdekning til 0,8 bil-parkeringsplasser per 100 m2 bolig. All bilparkering foresl\u00e5s l\u00f8st i felles parkeringsanlegg. Saksnummer PLAN-2022/20706 Side 3 av 11 Minimum 3% av plassene skal avsettes til bildeleordning. Det skal tilrettelegges for lading av el-bil ved alle bilparkeringsplassene. Plassering av bebyggelsen og arkitektonisk utforming Alle bygg og utomhusanlegg skal ha h\u00f8y kvalitet i formgivning og materialbruk. Formingsveileder datert 17.04.2024 skal legges til grunn ved byggesaksbehandling for tiltak innenfor planomr\u00e5det. Hensikten med formingsveilederen er \u00e5 sikre reguleringsplanens ambisjoner om h\u00f8y arkitektonisk kvalitet i detaljeringsfasen. Formingsveilederen henviser til aktuelle planbestemmelser n\u00e5r det gjelder arkitektonisk kvalitet, plassering, h\u00f8yder, uteoppholdsarealer etc. Gesimsh\u00f8yde, m\u00f8neretning og takutfoming er sikret i bestemmelse 3.1.1.5 i henhold til formingsveilederen. Bestemmelsene sikrer at bygg i felt BB4-BB6 skal utformes med saltak. Det er i tillegg utarbeidet arkitektonisk redegj\u00f8relse som sammenfaller med og utdyper formingsveilederen. Figur 2: Illustrasjon av planforslaget med foresl\u00e5tt bebyggelse og uterom. Saksnummer PLAN-2022/20706 Side 4 av 11 R\u00e5det for byforming og arkitektur kom med merknad til bredde p\u00e5 foresl\u00e5tte blokk- bebyggelse. Erfaringsmessig registrerer r\u00e5det at leiligheter der blokkbebyggelsen har stor dybde ofte ikke oppn\u00e5r tilfredsstillende planl\u00f8sninger. Det er sikret i bestemmelser at boliger med st\u00f8y p\u00e5 fasade over 55 dB skal v\u00e6re gjennomg\u00e5ende. Figur 3: Forslag til plankart datert 30.04.2024 Utnyttelsesgrad Planomr\u00e5det er delt opp i ulike felt der utnyttelsesgraden varierer. Utnyttelsen er oppgitt i m2 BRA og p\u00e5f\u00f8rt p\u00e5 plankartet, samtidig som det er foresl\u00e5tt maksimal byggeh\u00f8yde. Bebyggelsen skal nedtrappes b\u00e5de i volum og h\u00f8yde mot \u00f8st. Forslagsstiller argumenter med hvorfor m2 BRA er benyttet fremfor %-BRA som er det vanligste ved utarbeidelse av planforslag. Begrunnelsen fra forslagsstiller kommer frem i planbeskrivelsen kap. 5.3.2. I prosessen er utnyttelse og h\u00f8yde innen planomr\u00e5det redusert. Vi har ikke merknad til foresl\u00e5tt beregningsm\u00e5te eller utnyttelse. Saksnummer PLAN-2022/20706 Side 5 av 11 Bokvalitet og uteoppholdsarealer Det skal tilrettelegges for et variert og sammensatt boligomr\u00e5de med gode bokvaliteter og tilh\u00f8rende uteoppholdsarealer. Dele- og fellesl\u00f8sninger skal etableres sentralt i planomr\u00e5det. Det er sikret i bestemmelse 3.1.1.8 at det skal etableres felleslokaler p\u00e5 minimum 300 m2. Vi vurderer det som positivt at bestemmelsene sikrer etablering av delel\u00f8sninger og fellesarealer, og at det tilrettelegges for ulike aldergrupper, herunder ungdom. Lokalene kan bl.a. benyttes til frivillighet. Uteoppholdsarealene skal tilrettelegges for ulikt bruk. Oppholdsarealene for det enkelte byggetrinn med lekeplasser, parsellhager og veksthus skal v\u00e6re ferdig opparbeidet ved brukstillatelse. Intensjon om opparbeidelsen kommer frem av illustrasjonsplanen, illustrasjoner, formingsveileder, og arkitektonisk redegj\u00f8relse, og er delvis sikret i bestemmelsene. R\u00e5det for byforming og arkitektur anbefalte i merknad at BB4 tas ut av planforslaget for \u00e5 f\u00e5 til et st\u00f8rre sammenhengende uteoppholdsareal. I det st\u00f8rste omr\u00e5det f_UTE1 er det sikret i bestemmelser at det skal etableres minimum 100 m2 sm\u00e5barnslekeplass. Det er ogs\u00e5 sikret i bestemmelser at lekearealene innenfor planomr\u00e5det skal ha lekeapparater som stimulerer til motorisk utvikling og kreativitet for alle. Gr\u00f8nne omr\u00e5der skal ha parkmessig opparbeiding med bl\u00e5gr\u00f8nne kvaliteter. Omr\u00e5det f_UTE8 skal utformes som allment tilgjengelig torgomr\u00e5de med belegningsstein og innslag av vegetasjon og tr\u00e6r. Vi vurderer at st\u00f8rrelse og kvalitetskrav til uteoppholdsarealer er sikret i tilstrekkelig grad. For vurdering av st\u00f8rrelse og plassering av uteoppholdsarealer vises det til utklipp av plankartet i figur 3 over. Bestemmelse 2.8.1 tillater at balkonger mot st\u00f8yutsatt side skjermes med tett rekkverk eller innglassing. KPA \u00e5pner opp for dette i byfortettingssone etter en konkret vurdering. I planforslaget har deler av fasade st\u00f8yniv\u00e5 over 55 dB og ligger i gul st\u00f8ysone. H\u00f8yeste st\u00f8yniv\u00e5 p\u00e5 fasade er 60 dB. Det vises til st\u00f8yrapport datert 24.03.2023. I planarbeidet har det v\u00e6rt vurdert ulike bebyggelsesstrukturer. Endelig l\u00f8sning gir store felles uteoppholds- arealer med gode st\u00f8y- og solforhold, samt et s\u00e6rlig stort lekeareal for barn. Samlet sett vurderes planforslaget til \u00e5 gi boliger med tilfredsstillende bokvalitet. Renovasjon, adkomstvei og snuplass Renovasjon er i planforslaget l\u00f8st med nedkast til bunnt\u00f8mte containere plassert langs kommunal veg Sandsli\u00e5sen. Det vises til figur 4 under. I hentesituasjon vil st\u00f8ttelabber v\u00e6re delvis i lomme p\u00e5 offentlig areal, men kommer ikke ut i kj\u00f8reveien. I prosessen har det v\u00e6rt vurdert ulike l\u00f8sninger for plassering av renovasjon. Alternativet som en er forkastet hadde en plassering av bunnt\u00f8mte containere mot s\u00f8r og adkomsten til garasjeanlegget. L\u00f8sningen medf\u00f8rte rygging og kj\u00f8ring over fortau og sykkelfelt som plan- og bygningsetaten vurderte som u\u00f8nskelig. Det utg\u00e5tte forslaget ligger som vedlegg til orientering. Saksnummer PLAN-2022/20706 Side 6 av 11 Plan- og bygningsetaten st\u00f8tter forslaget om \u00e5 plassere nedkast langs veien Sandsli\u00e5sen. Forslagsstiller har sett p\u00e5 sambruk med naboprosjekt Sandsli\u00e5sen 59 (samme forslagsstiller) om restkapasitet. Dette har f\u00f8rt til at antall bunnt\u00f8mte containere er redusert fra 16 til 15. Det vises for \u00f8vrig til vedlagt renovasjonsteknisk avfallsplan (RTP). Bymilj\u00f8etaten har kommet med merknad om regulering av rundkj\u00f8ring/snuplass i enden av en kommunal vei. Merknaden er etterkommet av samme forslagsstiller ved utarbeidelse av plan for Sandsli\u00e5sen 59, gnr. 116, bnr. 212 m.fl. Plan-ID 70380000. Planen er vedtatt den 22.11.2023. I plan-ID 70380000 er det knyttet rekkef\u00f8lgekrav til rundkj\u00f8ringen; \u00abopparbeidet eller sikret opparbeidet\u00bb. Figur 4: Sandsli\u00e5sen med sporing for renovasjonskj\u00f8ret\u00f8y (NB: tegningen vender mot \u00f8st). Gjennomf\u00f8ring av rundkj\u00f8ringen er avhengig av at bygg innenfor planforslaget sin avgrensning rives. Frem til rundkj\u00f8ring/snuplass er etablert i enden av Sandsli\u00e5sen vil renovasjonskj\u00f8ret\u00f8y snu innenfor Sandsli\u00e5sen 46 etter avtale med grunneier. I planforslaget er kj\u00f8revei og snusl\u00f8yfe sikret ferdigstilt f\u00f8r bebyggelse tas i bruk, jf. bestemmelse 6.2.2. Naturmangfold Det er gjennomf\u00f8rt kartlegging av naturmangfold og utarbeidet naturmangfoldrapport datert 06.02.2023. Planlagt bebyggelse er i hovedsak foresl\u00e5tt plassert innenfor omr\u00e5der som allerede er utsprengt og bebygget, eller har v\u00e6rt benyttet til overflateparkering. Mot nord er det sikret ivaretakelse av skogholtet. Dette i tr\u00e5d med anbefalinger i natur- mangfoldrapporten. Skogsomr\u00e5det har relativt store furutr\u00e6r med innslag av l\u00f8vtr\u00e6r, s\u00e6rlig bj\u00f8rk. Ett st\u00f8rre furutre i nord-\u00f8st er sikret bevart i plankart og bestemmelser. Saksnummer PLAN-2022/20706 Side 7 av 11 Gr\u00f8ntomr\u00e5det i \u00f8st som vender mot golfbanen til Fana Golfklubb skal ivaretas i st\u00f8rst mulig grad. Dette er sikret i bestemmelsene. Omr\u00e5de GN (naturomr\u00e5de) er \u00f8kt etter offentlig ettersyn se figur 5. I bestemmelsene er det sikret at eksisterende vegetasjon ivaretas i omr\u00e5dene GN1 - GN4. Det tillates at det kan gj\u00f8res enkle tiltak for \u00e5 tilrettelegge for ferdsel og opphold. I felt GN1 tillates terrassering og mur. Innenfor hensynsone H540 skal vegetasjon skj\u00f8ttes p\u00e5 en skogfaglig m\u00e5te slik at skogen beholder sin karakter. Figur 5: GN (naturomr\u00e5de) ved offentlig ettersyn (t.v.) og til 2. gangs behandling (t.h). Bestemmelse 3.1.9.1.2 sikrer at utebelysning skal utformes slik at den ikke kaster lys inn i naturomr\u00e5det (GN). Fjerning av fremmede arter eller syke tr\u00e6r skal utf\u00f8res i samr\u00e5d med relevant gr\u00f8nnfaglig ekspertise (arborist, biolog eller lignende). Naturmangfoldloven (nml.) \u00a7\u00a7 8 til 12 er vurdert og svart ut i nevnte naturmangfoldrapport og planbeskrivelsen pkt. 8.7.3. Plan- og bygningsetaten st\u00f8tter vurderingene i planmaterialet og vurderer at planforslaget ivaretar hensynet til natur, gr\u00f8ntomr\u00e5der og naturmangfold. Kunnskapsgrunnlaget er vurdert som tilstrekkelig, jf. nml \u00a7 8. Det f\u00f8lger av dette at f\u00f8re-var- prinsippet i nml. \u00a79 ikke kommer til anvendelse. Vurderingene har tatt innover seg den samlede belastningen \u00f8kosystemet er, eller vil bli utsatt for, jf. nml. \u00a7 10. Skole og barnehage For barnehage- og skolekapasitet vises det til gjeldende barnehage- og skolebruksplan. Maksimal kapasitet og elevprognoser for de ulike skolene er noe ujevnt fordelt i bydelen. Skranevatnet skole har kapasitetsutfordringer i dag, og det forventes \u00f8kning i elevtall frem mot 2026. Det vises bl.a. til merknad fra Foreldrer\u00e5det i skolen (FAU), der de p\u00e5peker dette. Grunnskoleelever har rett til \u00e5 g\u00e5 p\u00e5 den skolen som er n\u00e6rmest, eller den skolen i n\u00e6rmilj\u00f8et de sokner til. Det planlegges flere store boligprosjekter i n\u00e6rheten av planomr\u00e5det som vil kunne p\u00e5virke skole- og barnehagekapasiteten i \u00e5rene fremover. Planforslagene/prosjektene i skolekretsen m\u00e5 vurderes samlet for \u00e5 f\u00e5 oversikt over barnehage- og skoledekning i n\u00e6romr\u00e5det. N\u00e5r det gjelder skolekapasitet har Byr\u00e5dsavdeling for barnehage og skole (BBS) orientert om at ved neste revisjon av skolebruksplanen vil de vurdere behov for endringer innenfor dagens skolekretser. I den forbindelse skal de kartlegge antall boliger og forventet boligutbygging i \u00e5rene fremover. Per mars i \u00e5r hadde barnetrinnet p\u00e5 Skranevatnet skole kapasitet etter at deler av skolekretsen ble flyttet over til Aurdalslia skole. Ungdomstrinnet har fremdeles kapasitetsutfordringer, og Bergen kommune leier i dag tilleggsareal i Saksnummer PLAN-2022/20706 Side 8 av 11 Sandslimarka 251 (det tidligere Aker-bygget). Per dags dato er det full bydelsvis barnehagedekning. Barn og unge sine interesser Uteoppholdsarealene, herunder lekeplasser for barn og unge, vurderes som tilstrekkelig sikret n\u00e5r det gjelder plassering, adkomst, st\u00f8rrelse, materialvalg og variasjon. Det er sikret ett st\u00f8rre g\u00e5rdsrom f_UTE1, som skal tilrettelegges for felles aktiviteter. Planomr\u00e5det ligger i et \u00e5pent landskap med et naturlig skogsholdt i nord og et mindre omr\u00e5de med naturlig skog mot \u00f8st. Disse omr\u00e5dene vurderes for \u00e5 ha kvaliteter for barns opphold og lek. Det er foretatt egen medvirkning (workshop) med ungdom fra Sandsli videreg\u00e5ende skole og leder for ungdomsr\u00e5det i Bergen. Deres innspill om felleslokaler er sikret i planforslaget. Ytrebygda kultursenter ligger i 15 - 20 minutters gangavstand fra planomr\u00e5det. Der ligger ogs\u00e5 Sandslihallen og Sandslibanen, en 11 \u0301er fotballbane med kunstgress. Det er tidligere etablert sikker snarvei fra Sandsli\u00e5sen via Peterdalsmyra til Skranevatnet skole. Det tilrettelegges for varierte boligst\u00f8rrelser, herunder rekkehus egnet for familier. Barn og unge sine interesser vurderes som ivaretatt i planforslaget. Energil\u00f8sninger Planomr\u00e5det har tilknytningsplikt for fjernvarme. Tilknytningsplikten er sikret i bestemmelse 2.10. Det tillates \u00e5 etablere solceller p\u00e5 tak jf. bestemmelse 3.1.1.5. St\u00f8y St\u00f8yvurderinger er foretatt i planprosessen. Bestemmelse 2.8.2 sikrer at leiligheter med st\u00f8y p\u00e5 fasade over Lden 55 dB skal v\u00e6re gjennomg\u00e5ende. Det skal videre tas s\u00e6rlig hensyn til st\u00f8y i hekkeperioden 15. april til 15. juli. Tema st\u00f8y er tilfredsstillende l\u00f8st. Universell utforming Det skal tilrettelegges for flere interne veier innen planomr\u00e5det. Delomr\u00e5dene forbindes med ramper som blir universelt tilgjengelige. Gangveiene kommer frem i illustrasjonsplanen. Omr\u00e5det er delvis bratt mot nord og \u00f8st. Det \u00e5pnes for etablering av trapper i gangveien mot nord-\u00f8st. L\u00f8sningen har v\u00e6rt dr\u00f8ftet i etaten, der en har kommet frem til at ramper i dette omr\u00e5det vil beslaglegge for store arealer i naturomr\u00e5det. Plan- og bygningsetaten st\u00f8tter foresl\u00e5tt l\u00f8sning med trapp. Figur 6: Utklipp av illustrasjonsplanen som viser trappeforbindelse i nord-\u00f8st Saksnummer PLAN-2022/20706 Side 9 av 11 Anbefalt vedtak: 1. I medhold av plan- og bygningsloven \u00a7\u00a7 12-12, jf. 12-11, vedtas f\u00f8lgende forslag til detaljregulering: a. Ytrebygda, Gnr. 116, Bnr. 195 m.fl., Sandsli\u00e5sen 46, Reguleringsplan, arealplan-ID 70900000 vist p\u00e5 plankart, sist datert 30.04.2024 b. Tilh\u00f8rende reguleringsbestemmelser, sist datert 05.06.2024 Plan- og bygningsetaten Aslaug Aalen Avdelingsleder Tarje Wanvik Etatsdirekt\u00f8r Dette dokumentet er godkjent elektronisk. Vedlegg: Plankart datert, 30.04.2024 Reguleringsbestemmelser, datert 05.06.2024 Planbeskrivelse, datert 19.04.2024 Merknads- og endringsskjema, datert 18.04.2024 Merknader samlet, datert 26.02.2024 Notat medvirkningsopplegg digital sp\u00f8rreunders\u00f8kelse, datert 31.03.2023 Notat medvirkningsopplegg, ungdomsworkshop, datert 31.03.2023 Referat Informasjonsm\u00f8te med naboer, datert 23.02.2024 Illustrasjonsplan datert 19.04.2024 Illustrasjoner (fellesarealer, torg, lekeplass, skogen, felleshus, furukollen, renovasjon) Snitt og oppriss, datert 17.04.2024 Illustrasjonsplan snitt og oppriss, datert 19.04.2024 Sol- skyggestudier 21. mai, datert 23.02.2024 Sol- skyggestudier 21. mars, datert 23.02.2024 Sol- skyggestudier, 21. juni, datert 23.02.2024 Sol- og skyggeillustrasjoner, 21. mars, datert 17.04.2024 Sol og skyggestudie, datert 23.02.2024 Arkitektonisk redegj\u00f8relse, datert 17.04.2024 Formingsveileder, datert 17.04.2024 MUA, datert 17.04.2024 Stedsanalyse, datert 24.10.2022 revidert september 2023 Plan for parkering, datert 31.03.2023 Tilkomst for brannbil, datert 23.02.2024 Klimagassberegninger, datert 14.04.2023 Klimanorm, datert 22.02.2024 Saksnummer PLAN-2022/20706 Side 10 av 11 Overordnet tilstandsrapport, datert 22.04.2022 Innledende ombrukskartlegging, datert 22.04.2022 ROS-analyse, datert 05.06.2023 VA-rammeplan, datert 05.06.2023 VA, HB001, datert 06.02.2023 VA, HB002, datert 06.02.2023 Uttalelse Bergen Vann til VA-rammeplan, datert 08.06.2023 Renovasjonsteknisk plan (RTP), datert 23.03.2023 Kapasitetsberegninger, datert 30.03.2023 RTP vedlegg plan og profil tilkomstvei, datert 07.02.2023 RTP vedlegg sporing, datert 22.02.2023 Uttale fra BIR til RTP, datert 06.09.2023 Alternativ renovasjonsl\u00f8sning (utg\u00e5tt alternativ), datert 07.06.2023 Naturmangfoldrapport, datert 06.02.2023 St\u00f8yutredning, datert 24.03.2023 Skredfarevurdering, datert 03.02.2023 Beskrivelse av vindanalyse, datert 09.06.2023 Vindanalyse, datert 09.06.2023 Kulturminnedokumentasjon, datert 16.02.2023 Byantikvarens tilbakemelding kulturminnedokumentasjon, datert 16.08.2023 Veg, normalprofil og overbygging (F001), datert 22.03.2023 Veg, plan og profil, normalprofil ved renovasjon (F002), datert 23.02.2023 Plan og profil, avkj\u00f8rsel til parkering (C001), datert 23.02.2024 Mobilitetsplan, datert 01.06.2023 Fullstendig dokumentoversikt og saksgang, se https://www.bergen.kommune.no/omkommunen/offentlig- innsyn/innsynplanogbyggesak saksnr PLAN-2022/20706 Saksnummer PLAN-2022/20706 Side 11 av 11 "
}