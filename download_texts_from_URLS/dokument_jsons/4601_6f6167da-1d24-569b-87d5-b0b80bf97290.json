{
  "dokument_id": "6f6167da-1d24-569b-87d5-b0b80bf97290",
  "doc_type": "case_attachment",
  "kommune": 4601,
  "tittel": "UMBY-sak 106_25_ Klagesak_ Bergenhus gnr 166 bnr 479 Nedre Korskirkeallmenningen 12B_",
  "url": "https://bergen.kommune.no/politikere-utvalg/api/fil/bk360/12467297/UMBY-sak-106-25-Klagesak-Bergenhus-gnr-166-bnr-479-Nedre-Korskirkeallmenningen-12B-",
  "tekst": "Fra: \"Dag Frode Hansen\" <dagfrodehansen@gmail.com> Sendt: mandag 7. april 2025 16:24:40 Til: \"Fr\u00f8nsdal, Bjarte\" <Bjarte.Fronsdal@bergen.kommune.no> Emne: UMBY-sak 106/25. Klagesak. Bergenhus gnr 166 bnr 479 Nedre Korskirkeallmenningen 12B. Hei Viser til samtale tidligere i dag. Jeg ber om og legger til grunn at du bringer denne e-posten videre til medlemmene i Utvalg for milj\u00f8 og byutvikling. Via Digipost har jeg i dag, 7. 4., mottatt brev fra Byr\u00e5dsavdeling for byutvikling om at klagen min skal opp til behandling i Utvalg for milj\u00f8 og byutvikling 10.4, og at jeg vil f\u00e5 anledning til \u00e5 holde et innlegg p\u00e5 form\u00f8te 3.4. Jeg ber derfor om utsettelse av saken til neste m\u00f8te i UMBY s\u00e5nn at jeg kan f\u00e5 lagt fram saken min p\u00e5 neste form\u00f8te. Saken gjelder rammetillatelse til bruksendring fra butikk til pub/bar gjennom dispensasjon fra reguleringsplanen for V\u00e5gsbunnen. I e-post til byutvikling@bergen.kommune 26.3. ba jeg om at saksbehandler i BBU med ansvar for videre behandling av fagnotatet/klage p\u00e5 vedtak om bekreftelse p\u00e5 mottak av e-posten b\u00e5de for \u00e5 sikre meg om at saksbehandler mottok e-posten, som inneholdt merknader til PBEs fagnotat, og for \u00e5 forh\u00f8re meg om fremdrift i saken s\u00e5nn at jeg var forberedt p\u00e5 \u00e5 stille n\u00e5r det ble form\u00f8te. Jeg mottok aldri slik tilbakemelding. Jeg ser at PBE og til dels ogs\u00e5 Byr\u00e5dsavdeling for byutvikling har uriktig eller fordreid gjengivelse av min fremstilling p\u00e5 en del punkter, og oppfordrer utvalgsmedlemmene derfor til \u00e5 lese mine merknader til nabovarsel, min tilleggsmerknad av 18.12.2024, klagen min av 28.02.2025 p\u00e5 PBEs vedtak om rammetillatelse og e-posten min av 26.03.2025 om viktige feil i PBEs fagnotat. For\u00f8vrig vil jeg tilf\u00f8ye at jeg st\u00f8tter anstrengelsene for \u00e5 bringe mer positive aktiviteter og virksomheter til Nedre Korskirkeallmenningen. Og jeg er positiv til uteserveringer p\u00e5 dag og tidlig kveld, til tross for at det kan v\u00e6re negativt for hybelboerne som leier hos meg. Men politikerne m\u00e5 ikke glemme de som bor der, og at vi m\u00e5 ha en fornuftig utnyttelse ogs\u00e5 av etasjene over gateplan. En tillatelse til pub/bar inneb\u00e6rer i praksis muligheter for st\u00f8y til langt p\u00e5 natten. Kommunen har ikke regelverk og tilsynsmyndigheter som i praksis beskytter beboerne mot sv\u00e6rt plagsomme st\u00f8yplager p\u00e5 kveld- og nattestid. Dette har vi erfaring for p\u00e5 Nedre Korskirkeallmenningen. For egen del er det sannsynlig at driftsopplegget jeg har i nabobygget p\u00e5 Nedre Korskirkeallmenningen 12 med 6 hybler i 2.-4. etasje kan bli vanskelig \u00e5 videref\u00f8re med en pub/bar i Nedre Korskirkeallmenningen 12B. Og en ombygging til leiligheter vil inneb\u00e6re kostnader i millionklassen, samtidig som slike leiligheter fortsatt vil kunne v\u00e6re utsatt for st\u00f8yproblemer og i s\u00e5 fall neppe s\u00e6rlig attraktive. Mvh Dag Frode Hansen \u00e1 "
}