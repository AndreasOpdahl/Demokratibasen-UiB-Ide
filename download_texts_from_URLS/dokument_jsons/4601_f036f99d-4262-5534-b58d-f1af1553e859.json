{
  "dokument_id": "f036f99d-4262-5534-b58d-f1af1553e859",
  "doc_type": "case_minutes",
  "kommune": 4601,
  "tittel": "Saksprotokoll UBSI, 17092024, Sak 81/24, H\u00f8ringsuttalelse - Forslag til regler om bruk av fysisk inngripen for \u00e5 avverge at en elev utsetter noen for psykiske krenkelser eller vesentlig forstyrrer undervisningen for andre elever",
  "url": "https://bergen.kommune.no/politikere-utvalg/api/fil/bk360/11167512/Innstilling-vedtak-Horingsuttalelse-Forslag-til-regler-om-bruk-av-fysisk-inngripen-for-a-avverge-at-en-elev-utsetter-noen-for-psykiske-krenkelser-eller-vesentlig-forstyrrer-undervisningen-for-andre-elever",
  "tekst": "H\u00f8ringsuttalelse - Forslag til regler om bruk av fysisk inngripen for \u00e5 avverge at en elev utsetter noen for psykiske krenkelser eller vesentlig forstyrrer undervisningen for andre elever Utvalg for barnehage, skole og idrett behandlet saken i m\u00f8tet 17.09.2024 sak 81/24 og avga f\u00f8lgende innstilling: Bergen kommune avgir h\u00f8ringsuttalelse til \u00abForslag til regler om bruk av fysisk inngripen for \u00e5 avverge at en elev utsetter noen for psykiske krenkelser eller vesentlig forstyrrer undervisningen for andre elever\u00bb slik den fremkommer av byr\u00e5dets forslag. Utvalg for barnehage, skole og idretts behandling F\u00f8lgende representanter tok ordet: Sunniva Andresdottir Vik (R) Merknader fremsatt i utvalget: Sunniva Andresdottir Vik (R) fremsatte p\u00e5 vegne av R, f\u00f8lgende merknader: Merknad 1: Bystyret mener at st\u00f8rre voksentetthet i skolen er avgj\u00f8rende for \u00e5 forebygge vold i klasserommet. Det er per i dag for mange elever per voksen, noe som g\u00e5r ut over muligheten til oppf\u00f8lging av den enkelte og muligheten til \u00e5 forebygge u\u00f8nskede hendelser. Dersom den enkelte l\u00e6rer f\u00e5r mer tid til \u00e5 f\u00f8lge opp hver elev, vil det bli f\u00e6rre situasjoner som eskalerer fysisk. Merknad 2: Ved vold, trusler eller utagering i klasserommet er det i noen tilfeller viktig for l\u00e6rer \u00e5 kunne varsle andre voksne. Bystyret ser p\u00e5 det som avgj\u00f8rende for sikkerheten til elever og ansatte at det etableres varslingssystem p\u00e5 alle skoler som ikke er avhengig av l\u00e6rernes private mobiltelefoner. Votering: Innstillingen ble tiltr\u00e5dt enstemmig. Merknad 1-2 fra R, fremsatt av Sunniva Andresdottir Vik (R) fikk 1 stemme (R). Byr\u00e5det behandlet saken i m\u00f8tet 05.09.2024 sak 273/24 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende. "
}