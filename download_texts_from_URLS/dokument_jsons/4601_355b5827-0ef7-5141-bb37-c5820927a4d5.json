{
  "dokument_id": "355b5827-0ef7-5141-bb37-c5820927a4d5",
  "doc_type": "case_attachment",
  "kommune": 4601,
  "tittel": "Stadfesting gnr 163 bnr 272 klagesakx",
  "url": "https://bergen.kommune.no/politikere-utvalg/api/fil/bk360/11305990/Stadfesting-gnr-163-bnr-272-klagesakx",
  "tekst": " V\u00e5r dato: V\u00e5r ref: 25.09.2024 2024/9997 Deres dato: Deres ref: 27.06.2024 KLAGE-2023/15901 SANDS ADVOKATFIRMA DA AVD BERGEN Saksbehandler, innvalgstelefon Nyg\u00e5rdsgaten 95 Tonje Engstr\u00f6m, 5557 2152 5008 BERGEN Att: Advokat Lars Selmar Alsaker Bergen kommune gnr. 163 bnr. 272 Stemmeveien 50. Bygningstekniske installasjoner. Rivingstillatelse Viser til oversendelse av klagesak fra Bergen kommune, mottatt hos Statsforvalteren 27.06.2024. Vedtak Statsforvalteren i Vestland stadfester Bergen kommune sitt vedtak av 14.06.2023 om tillatelse til riving av deler av bygg i tredje etasje, inklusive byggteknisk installasjon, referanse BYGG- 2023/12660-8. Sakens bakgrunn Saken har en lengre sakshistorikk som forutsettes kjent for partene. Den gang Fylkesmannen i Hordaland behandlet f\u00f8rste klagesak 07.12.2006. Siden den gang har saken v\u00e6rt gjennom flere behandlinger i kommunen, klageinstans og i rettsapparatet. Fylkesmannen i Hordaland fattet endelig vedtak datert 26.03.2009 om tiltakets st\u00f8rrelse. Vedtaket er pr\u00f8vd rettslig. Gjennom stadfesting i Gulating lagmannsrett er det avgjort gjennom rettskraftig dom at vedtakene er gyldig. For \u00e5 f\u00e5 blokkene i lovlige former vedtok Bergen kommune p\u00e5legg om retting.1 Etter klage ble rettingsp\u00e5legget stadfestet av Fylkesmannen, se vedlegg nr. 1.2 Trapp- og heishuset har tidligere v\u00e6rt oms\u00f8kt i legaliseringss\u00f8knad hvor tillatelse og dispensasjon for tiltaket ble gitt p\u00e5 vilk\u00e5r om at \u00f8vrige ulovligheter ble rettet innen fastsatt rettingsfrist.3 Rettingsfristen ble ikke overholdt og tillatelsen til trapp- og heishuset falt dermed bort. Seksjonssameiet Svartediket 23 har s\u00f8kt om legalisering av trapp- og heishus, og kommunen har 1 Se vedtak fra Bergen kommune datert 11.02.2010 2 Se vedtak fra Fylkesmannen i Hordaland datert 22.03.2013, referanse 2008/6709 3 Se vedtak fra Fylkesmannen i Hordaland datert 27.04.2015, referanse 2008/6709 E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/5 avsl\u00e5tt s\u00f8knaden.4 Avslagsvedtaket er p\u00e5klaget av tiltakshaver representert ved Ryger Advokatfirma AS, og er behandlet i klagesak med referanse 2024/10272. For \u00e5 sikre progresjon har Bergen kommune p\u00e5 vegne av ansvarlig foretak Kehm AS s\u00f8kt om tillatelse til riving av deler av tredje etasje inklusive trapp- og heishuset. Arealet som rammetillatelsen gjelder er om lag 208,7 m2. S\u00f8knaden inng\u00e5r i prosess for tvangsgjennomf\u00f8ring av rivingsp\u00e5legg. S\u00f8knaden er innsendt av Ramb\u00f8ll Norge AS. Kommunen gav tillatelse til riving i vedtak av 14.06.2023. Tillatelsen ble p\u00e5klaget av Rakners Eiendomsselskap AS representert ved Sands Advokatfirma DA ved advokat Lars Selmar Alsaker i e-post av 07.09.2023. Det vises til at klagersiden ikke har f\u00e5tt rammetillatelse tilsendt, vedtaket innehar feil n\u00e5r det gjelder innkomne nabomerknader og det stilles sp\u00f8rsm\u00e5l om tillatelsen til riving inkluderer trapp- og heishuset. Klagen ble behandlet av utvalg for milj\u00f8 og byutvikling i m\u00f8tet den 06.06.2024 sak 189/24. Utvalgsmedlem Lars Selmar Alsaker ba om habilitetsvurdering idet han mente han burde kjennes inhabil. Utvalget sa seg enig i hans vurdering og kjente ham inhabil. Lise Wergeland Str\u00f8mmen m\u00f8tte. Gjennom enstemmig votering ble klagen ikke tatt til f\u00f8lge. Saken ble deretter sendt Statsforvalteren for endelig avgj\u00f8relse i brev av 27.06.2024. Vi mottok tilleggsmerknader fra advokat Alsaker i e-post av 27.06.2024 der det ble bedt om at klagen ble satt i bero i p\u00e5vente av Statsforvalterens klagebehandling av legaliseringss\u00f8knaden. Henvendelsen ble besvart 07.08.2024. Vi finner saken tilfredsstillende opplyst, jf. fvl. \u00a7 33 siste ledd, jf. \u00a7 17. Regelverk Forvaltningsloven gjelder for Statsforvalterens behandling av klagesaken, jf. pbl. \u00a7 1-9 f\u00f8rste avsnitt. Statsforvalteren er delegert myndighet til \u00e5 avgj\u00f8re klagesaker etter pbl. \u00a7 1-9 femte avsnitt og rundskriv T-2/ 09 fra Kommunal- og distriktsdepartementet. Statsforvalteren skal som klageinstans se til at kommunen under behandling av saken har fulgt de lovene, forskriftene og saksbehandlingsreglene som gjelder p\u00e5 omr\u00e5det. Under klagebehandlingen kan vi pr\u00f8ve alle sider av saken, herunder ta hensyn til eventuelle nye omstendigheter, jf. fvl. \u00a7 34. Som klageinstans har vi kompetanse til \u00e5 treffe nytt vedtak i saken, stadfeste kommunens vedtak eller oppheve det og sende saken tilbake til kommunen for helt eller delvis ny behandling, jf. fvl. \u00a7 34. Om forvaltningens utredningsplikt f\u00f8lger det av forvaltningsloven \u00a7 17 f\u00f8rste ledd: \u00abForvaltningsorganet skal p\u00e5se at saken er s\u00e5 godt opplyst som mulig f\u00f8r vedtak treffes.\u00bb Virkningen av saksbehandlingsfeil er regulert i forvaltningsloven \u00a7 41: \u00abEr reglene om behandlingsm\u00e5ten i denne lov eller forskrifter gitt i medhold av loven ikke overholdt ved behandlingen av en sak som gjelder enkeltvedtak, er vedtaket likevel gyldig n\u00e5r det er grunn til \u00e5 regne med at feilen ikke kan ha virket bestemmende p\u00e5 vedtakets innhold.\u00bb Kravene til nabovarsling f\u00f8lger av plan- og bygningsloven \u00a7 21-3. Det f\u00f8lger av f\u00f8rste ledd: 4 Se vedtak fra Bergen kommune datert 17.06.2024, referanse BYGG-2024/10613-29 Side: 3/5 \u00abF\u00f8r s\u00f8knad sendes inn, skal naboer og gjenboere varsles av s\u00f8ker hvis ikke disse skriftlig har meddelt at de ikke har merknader til s\u00f8knaden.\u00bb Plansituasjon Eiendommen er ikke detaljregulert. Kommuneplanen viser eiendommen som ytre fortettingssone og innenfor hensynssone fjernvarme, kulturmilj\u00f8 Fjellsiden og Historisk sentrum, samt bestemmelsesomr\u00e5de #4. Kommunedelplan Fjellsiden S\u00f8r viser den som boligomr\u00e5de og i delomr\u00e5de E \u2013 \u00c5rstad. Statsforvalterens vurdering Innledende avklaringer Vi har ingen bemerkninger til at kommunen har valgt \u00e5 realitetsbehandle klagen selv om denne kom inn etter utl\u00f8p av den ordin\u00e6re klagefristen p\u00e5 tre uker, jf. fvl. \u00a7 29. Vi tar klagen til behandling i det f\u00f8lgende. Innsyn, saksopplysning, nabovarsling S\u00f8knaden er nabovarslet i samsvar med kravene i plan- og bygningsloven (pbl.) \u00a7 21-3. Sameiet er ikke naboer i lovens forstand,5 men har likefullt blitt orientert om s\u00f8knaden. Rakners Eiendomsselskap var godt kjent med at kommunen ville p\u00e5se at riving for de ulovlige tiltak ville bli oms\u00f8kt. Saken har p\u00e5g\u00e5tt i over 20 \u00e5r, og nevnte trapp- og heishus har v\u00e6rt behandlet i flere omganger, ogs\u00e5 for domstolene. Etter v\u00e5rt syn var saken tilstrekkelig opplyst p\u00e5 vedtakstidspunktet, jf. fvl. \u00a7 17. Det er ikke fremsatt nye opplysninger i klagen som kommunen ikke var kjent med p\u00e5 vedtakstidspunktet. Manglende orientering av Rakners Eiendomsselskap AS har ikke hatt betydning for vedtakets innhold, jf. fvl. \u00a7 41. Omfanget av rammetillatelsen I klagen stilles det sp\u00f8rsm\u00e5l om trapp- og heishus er inkludert i rammetillatelsen. Vedtaket p\u00e5 side \u00e9n er utformet slik: \u00ab1. S\u00f8knaden gjelder Riving av deler av bygning \u2013 tvangsgjennomf\u00f8ring av rivingsvedtak, ca 208,7 m2 2. VEDTAK Det gis rammetillatelse til: Riving av deler av bygning \u2013 tvangsgjennomf\u00f8ring av rivningsvedtak, ca 208,7 m2\u00bb Videre under punkt 2.3 er f\u00f8lgende fastsatt: \u00abTiltakets h\u00f8yde er omtalt i Fylkesmannens/Statsforvalters vedtak datert 26.03.2009 og 27.04.2015. Utdrag fra Fylkesmannen i Hordalands vedtak datert 26.03.2009: \u00abFylkesmannen i Hordaland vedtar at i henhold til s\u00f8knaden av 18.2.2008 m\u00e5 bygg C p\u00e5 gnr. 163 bnr 272 i Bergen kommune reduseres slik at \u00f8verste etasje fjernes med unntak av leiligheten n\u00e6rmest bygg B.\u00bb 5 Se Ot.prp.nr.45(2007-2009) s. 319 hvoretter naboer og gjenboere skal varsler Side: 4/5 Fylkesmannens vedtak er pr\u00f8vd rettslig. Kommunen oppfatter at tiltaket slik det er s\u00f8kt gjennomf\u00f8rt er i tr\u00e5d med de n\u00f8dvendige tiltak for \u00e5 bringe tiltaket i lovlige former og i tr\u00e5d med rettskraftig dom (Gulating lagmannsrett).\u00bb Videre viser vi til v\u00e5rt vedtak av 22.03.2013, referanse 2008/6709, hvor vi stadfester p\u00e5legg om retting. Direkte under v\u00e5r vedtakstekst har vi skrevet f\u00f8lgende: \u00abDette vedtaket betyr at tiltakshaver m\u00e5 rive \u00f8verste etasje av blokk D og to av de \u00f8verste leilighetene i blokk C samt trappehus og heishus i tredje etasje i blokk C samt foreta en del tilpassinger p\u00e5 disse to boligblokkene for takgesimsen.\u00bb Rammetillatelsen inkluderer etter dette utvilsomt trapp- og heishuset i tredje etasje. Atkomst for seksjon nr. 21 Leiligheten i \u00f8verste etasje, blokk C vil bli uten tilkomst n\u00e5r trapp- og heishuset rives. Dette har v\u00e6rt omtalt i en rekke avgj\u00f8relse. Forholdet ble blant annet behandlet i v\u00e5rt vedtak av 28.09.2021, se vedlegg nr. 2, hvor vi la til grunn: \u00abStatsforvalteren ser heller ikke at kommunen har noen forpliktelse til \u00e5 sluttf\u00f8re eller bygge ny adkomst for snr. 21. Seksjon 21 omfattes ikke av rivningsp\u00e5legget, og ny adkomst er ikke n\u00f8dvendig for \u00e5 gjennomf\u00f8re fullbyrdelsen. Fullbyrdelsen medf\u00f8rer ikke at kommunen f\u00e5r eller overtar noe tiltakshaver- eller byggherreansvar for seksjon 21. For gjennomf\u00f8ring av selve rivningen er det tilstrekkelig at leiligheten sikres/sperres av p\u00e5 forsvarlig vis, jf. pbl. \u00a7\u00a7 28-2 og 31-3 mfl. ... Vi ser ikke at den framlagte avtalen fra 2014 er relevant. Avtalen er for det f\u00f8rste inng\u00e5tt mellom kommunen og seksjonssameiet som s\u00e5dan, mens n\u00e5v\u00e6rende eier av seksjon 21 ikke kan utlede direkte rettigheter. Avtalens pkt. 4 m\u00e5 oppfattes slik at det kun er \u00f8vrige seksjoner som ikke skal bli ber\u00f8rt av omprosjekterte l\u00f8sninger for ny adkomst til snr. 21. Avtalen regulerer ellers \u00f8konomiske forhold, og medf\u00f8rer etter v\u00e5rt syn ingen begrensning, verken for fullbyrdelsen eller omgj\u00f8ringen av brukstillatelsen.\u00bb6 Vi ser ikke grunn til \u00e5 behandle dette sp\u00f8rsm\u00e5let ytterligere da det har v\u00e6rt grundig dr\u00f8ftet tidligere. Statsforvalteren har gjennomg\u00e5tt rammetillatelsen og har ikke funnet at det hefter feil ved vedtaket. Avslutning Klagen har etter dette ikke f\u00f8rt frem. Statsforvalteren i Vestland stadfester Bergen kommune sitt vedtak av 14.06.2023 om tillatelse til riving av deler av bygg i tredje etasje, inklusive byggteknisk installasjon. Statsforvalterens vedtak p\u00e5 side \u00e9n er endelig og kan ikke p\u00e5klages videre, jf. fvl. \u00a7 28 tredje ledd. Med hilsen Stine Ross Ids\u00f8 Tonje Engstr\u00f6m seniorr\u00e5dgiver r\u00e5dgiver 6 Se Statsforvalterens vedtak, referanse 2021/12401 Side: 5/5 Dokumentet er elektronisk godkjent Vedlegg: 1 28-Fylkesmannen i Hordaland sitt vedtak, datert 22.03.2013.PDF 2 Bergen kommune, gnr. 163 bnr. 272, Svartediksveien 25. Kopi til: Bergen kommune Postboks 7700 5020 BERGEN RAMB\u00d8LL NORGE AS AVD BERGEN Nyg\u00e5rdsgaten 93 5008 BERGEN "
}