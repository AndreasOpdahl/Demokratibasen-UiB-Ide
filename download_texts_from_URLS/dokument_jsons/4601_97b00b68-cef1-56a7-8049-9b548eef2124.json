{
  "dokument_id": "97b00b68-cef1-56a7-8049-9b548eef2124",
  "doc_type": "case_attachment",
  "kommune": 4601,
  "tittel": "Statsforvalteren omgj\u00f8r vedtak -  165-363-0-0 C. Sundts gate 65. Klage p\u00e5 tillatelse. Nybygg bolig - Bygg 1",
  "url": "https://bergen.kommune.no/politikere-utvalg/api/fil/bk360/11803151/Statsforvalteren-omgjor-vedtak-165-363-0-0-C-Sundts-gate-65-Klage-pa-tillatelse-Nybygg-bolig-Bygg-1",
  "tekst": " V\u00e5r dato: V\u00e5r ref: 21.11.2024 2024/13098 Deres dato: Deres ref: 03.09.2024 KLAGE-2024/12345 HELP FORSIKRING AS Saksbehandler, innvalgstelefon Postboks 1870 Vika Tonje Engstr\u00f6m, 5557 2152 0124 OSLO Att: advokat Jevgenija Gr\u00f8nning Bergen kommune gnr. 165 bnr. 363. C Sundts gate 65. Nybygg bolig 1 Viser til oversending av klagesak fra Bergen kommune, mottatt hos Statsforvalteren 03.09.2024. Vedtak Statsforvalteren i Vestland omgj\u00f8r Bergen kommune sitt vedtak av 26.04.2024 om rammetillatelse til oppf\u00f8ring av nybygg, referanse BYGG-2023/12641. Statsforvalteren avsl\u00e5r s\u00f8knad om oppf\u00f8ring av nybygg, bolig 1, p\u00e5 gbnr. 165/363. Sakens bakgrunn Bergen kommune mottok s\u00f8knad 19.04.2023 om tillatelse til oppf\u00f8ring av to boliger p\u00e5 gbnr. 165/363, C Sundts gate 65. Bolig omtalt som bolig 1 er s\u00f8kt oppf\u00f8rt med 78 m 2 BRA. Bolig omtalt som bolig 2 er s\u00f8kt oppf\u00f8rt med 79 m2 BRA. Eiendommen, en parsell tilh\u00f8rende eiendom med flere parseller, er per i dag eid av kommunen. Tiltakshaver Nagelg\u00e5rden AS har inng\u00e5tt avtale med kommune om at selskapet er gitt fullmakt til \u00e5 sende inn bygges\u00f8knad for oppf\u00f8ring av bolig p\u00e5 parsellen. Kommunen behandlet s\u00f8knadene i to separate saker, henholdsvis sak med referanse BYGG- 2023/12641 (bolig1) og sak med referanse BYGG-2023/12644 (bolig 2). Kommunen avslo s\u00f8knadene i to vedtak begge datert 05.10.2023. Vedtaket ble p\u00e5klaget og klagen ble tatt til f\u00f8lge av byr\u00e5d for byutvikling den 12.03.2024 under sak 2023/258242 p\u00e5 n\u00e6rmere vilk\u00e5r. Nabo, Giselda Di Giovanni, har p\u00e5klaget byr\u00e5dets vedtak i brev av 04.04.2024. Hun er eier av gnr. 165//534, Sliberget 1, og er representert av HELP Forsikring AS ved advokat Benedicte Lund Reiten. I klagen blir det gjort gjeldende at vilk\u00e5rene for \u00e5 dispensere, slik de f\u00f8lger av plan- og bygningsloven (pbl.) \u00a7 19-2 ikke er oppfylt i denne saken. Det vises s\u00e6rlig til kravene i pbl. \u00a7 29-4 om avstand til nabogrensen, og det blir anf\u00f8rt at det ikke er grunnlag for \u00e5 dispensere fra kravene da hensynet bak bestemmelsen blir vesentlig tilsidesatt og det ikke foreligger fordeler som klart er st\u00f8rre enn E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/8 ulempene. Videre er det vist til at i dispensasjonsvurderingene er det ikke rom for \u00e5 vektlegge at oppf\u00f8ringen av byggene er en gjenoppbygging av tidligere bygg som stod p\u00e5 eiendommen. Det vises til at omr\u00e5det er endret i ettertid og at ny reguleringsplan har blitt vedtatt. Med grunnlag i det politiske omgj\u00f8ringsvedtaket utstedte kommunens administrasjon rammetillatelse i vedtak av 26.04.2024. I tillatelsen ble det gitt f\u00f8lgende dispensasjoner: byggegrense mot vei arealform\u00e5l avstandskrav mot nabogrense plankrav Klager, Di Giovanni, har sendt inn klage p\u00e5 rammetillatelsen i brev datert 16.05.2024. Hovedtrekkene i denne klagen er lik klagen innsendt 04.04.2024. Tilsvar til klagen er inngitt av tiltakshaver representert ved Landsvik & Larsen Advokatfirma AS ved advokat Arne Christian Landsvik i brev av 19.04.2024. Utvalg for milj\u00f8 og byutvikling behandlet klagen i m\u00f8te av 22.08.2024 sak 265/24. Klagen ble ikke tatt til f\u00f8lge. Vedtaket ble fattet med 9 mot 8 stemmer. Saken ble deretter sendt Statsforvalteren for endelig avgj\u00f8relse i brev av 03.09.2024. Statsforvalteren mottok tilleggsmerknader fra klager per e-post den 27.09.2024, fremsatt av HELP Forskikring AS ved advokat Jevgenija Gr\u00f8nning. Statsforvalteren finner saken tilstrekkelig opplyst, jf. forvaltningsloven (fvl.) \u00a7 33 siste ledd, jf. \u00a7 17. Regelverk Forvaltningsloven gjelder for Statsforvalterens behandling av klagesaken, jf. pbl. \u00a7 1-9 f\u00f8rste ledd. Statsforvalteren er delegert myndighet til \u00e5 avgj\u00f8re klagesaker etter pbl. \u00a7 1-9 femte ledd og rundskriv T-2/09 fra Kommunal- og distriktsdepartementet. Statsforvalteren skal som klageinstans se til at kommunen under behandling av saken har fulgt de lovene, forskriftene og saksbehandlingsreglene som gjelder p\u00e5 omr\u00e5det. Under klagebehandlingen kan vi pr\u00f8ve alle sider av saken, herunder ta hensyn til eventuelle nye omstendigheter, jf. fvl. \u00a7 34. Som klageinstans har vi kompetanse til \u00e5 treffe nytt vedtak i saken, stadfeste kommunens vedtak eller oppheve det og sende saken tilbake til kommunen for helt eller delvis ny behandling, jf. fvl. \u00a7 34. Ved vurdering av det frie skj\u00f8nnet, skal Statsforvalteren legge stor vekt p\u00e5 hensynet til det kommunale selvstyret. Avstandskrav Plan- og bygningsloven hovedregel om avstandsregler f\u00f8lger av \u00a7 29-4 andre ledd: \u00abHvis ikke annet er bestemt i plan etter kapittel 11 eller 12, skal byggverk ha en avstand fra nabogrense som angitt i forskrift eller som minst svarer til byggverkets halve h\u00f8yde og ikke under 4 meter.\u00bb Dispensasjonskravene Tiltak i strid med plan eller bestemmelser i plan- og bygningsloven, kan bare tillates dersom det blir gitt dispensasjon fra bestemmelsen tiltaket strider mot, jf. plan- og bygningsloven kapittel 19. Side: 3/8 Med hjemmel i plan- og bygningsloven \u00a7 19-2 kan kommunen dispensere fra bestemmelser gitt i eller i medhold av plan- og bygningsloven. Kommunen kan ikke dispensere dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser blir vesentlig tilsidesatt. I tillegg m\u00e5 fordelene ved \u00e5 dispensere v\u00e6re klart st\u00f8rre enn ulempene. Vilk\u00e5rene i plan- og bygningsloven \u00a7 19-2 er rettslige vurderingstema, ikke et kommunalt skj\u00f8nn. Det er derfor ikke anledning til \u00e5 legge nevneverdig vekt p\u00e5 hensynet til det lokale selvstyret. Plansituasjon Eiendommen omfattes av reguleringsplan ID 5240000, BERGENHUS. SLIBERGET, ikrafttredelsesdato 25.03.1985. Den er regulert til gangvei / fortau og kj\u00f8revei. Eiendommen er regulert til spesialomr\u00e5de bevaring. I kommunedelplan for sentrum er eiendommen vist som Boligomr\u00e5de. Kommuneplanens arealdel (KPA2018), vedtatt i Bystyret 19.06.2019, viser eiendommen som byfortettingssone BY1 og den ligger innenfor f\u00f8lgende hensynssoner / faresoner: Delvis i r\u00f8d og gul sone for vei st\u00f8y Konsesjonsomr\u00e5de fjernvarme Brannsmitteomr\u00e5de Luftkvalitet gul sone B\u00e5ndlagt etter lov om kulturminner, automatisk fredet bygrunn Hensyn kulturmilj\u00f8 H570-2 Trehusbebyggelse fra Nordnes til Sydnes Hensyn kulturmilj\u00f8 H570-7 Historisk sentrum Bestemmelsesomr\u00e5de #4 Eiendommen ligger i Riksantikvaren sitt NB! Omr\u00e5de Statsforvalterens vurdering Presiseringer S\u00f8knaden gjelder oppf\u00f8ring av to boliger. I saksbehandlingen er tiltakene delt opp og behandlet hver for seg i to ulike vedtak. I det f\u00f8lgende behandler vi byggesaken for bolig 1, sak KLAGE-2024/12345. Bygg 2, med kommunens referansenummer KLAGE-2024/12346 behandles i sak med v\u00e5rt referansenummer 2024/13099. Oms\u00f8kte nybygg er avhengig av flere dispensasjoner. Statsforvalteren vurderer i det f\u00f8lgende om det er grunnlag for \u00e5 innvilge oms\u00f8kte dispensasjoner. Dispensasjon nabogrense, pbl. \u00a7 29-4 I pbl. \u00a7 29-4 andre ledd er det angitt at byggverk skal ha en avstand fra nabogrense p\u00e5 minst 4 meter, hvis ikke annet er bestemt i plan. I s\u00f8knaden er det vist til reguleringsplanens \u00a7 8 og det gj\u00f8res gjeldende at bestemmelsen \u00e5pner for \u00e5 fravike avstandsbestemmelsen i plan- og bygningsloven for plassering av tiltak n\u00e6rmere nabogrense dersom det er anbefalt av brannvesenet. Side: 4/8 Av bestemmelsen i \u00a7 8 f\u00f8lger det: \u00abBygningsr\u00e5det kan dispensere fra bestemmelsene i bygningslovens \u00a7 70 om minste avstand til nabogrense, og annen bebyggelse under forutsetning av at dispensasjonen er anbefalt av brannvesenet.\u00bb Bestemmelsen angir ikke noe annet enn det som uansett f\u00f8lger av n\u00e5gjeldende plan- og bygningsloven hvor pbl. \u00a7 19-2 p\u00e5 generelt grunnlag \u00e5pner opp for \u00e5 dispensere fra kravene i lov og planer. Bolig 1, bygg til venstre i situasjonskartet, er tenkt plassert 1,2 meter fra nabogrensen i nord\u00f8st. Nabobygget, Sliberget 1 er plassert i eiendomsgrensen slik at byggene blir liggende 1,2 meter fra hverandre. Da bygget er tenkt plassert n\u00e6rmere enn 4 meter fra nabogrensen, er det avhengig av dispensasjon. Kommunen har lagt til grunn f\u00f8lgende i rammetillatelsen om dispensasjonsvurderingen: \u00abN\u00e5r det gjelder utbygging i sentrum vil terskelen for \u00e5 gi dispensasjon fra avstandskravet v\u00e6re lavere. Det m\u00e5 vurderes om utbyggingen er p\u00e5regnelig og om ulempene anses \u00e5 v\u00e6re kvalifiserte, eller innenfor t\u00e5legrensen av hva som b\u00f8r aksepteres.\u00bb Kommunens angivelse av at det m\u00e5 vurderes om utbyggingen er p\u00e5regnelig og om ulempene er kvalifiserte, refererer seg til Kommunal- og distriktsdepartementets rundksriv, H-2015-8. Dette vurderingstemaet er angitt av departementet for tilfeller hvor h\u00f8yde- og avstandskravene i lov/plan er oppfylt, men hvor nabo likevel mener at tiltaket gir ulemper. 1 I v\u00e5r sak er imidlertid ikke avstandskravet oppfylt, og vurderingen m\u00e5 ta utgangspunkt i dispensasjonsvilk\u00e5renes ordlyd slik disse er angitt i pbl. \u00a7 19-2 annet ledd, og i \u00f8vrige relevante rettskilder. Dispensasjon krever at hensynene bak bestemmelsen det dispenseres fra ikke vesentlig blir satt til side. Videre m\u00e5 hensynene i lovens form\u00e5lsbestemmelse eller nasjonale eller regionale interesser ikke settes vesentlig til side. I tillegg m\u00e5 fordelene med \u00e5 gi dispensasjon v\u00e6re klart st\u00f8rre enn ulempene. Etter \u00a7 1-1 har plan- og bygningsloven til form\u00e5l \u00e5 fremme b\u00e6rekraftig utvikling. Planlegging og vedtak skal sikre \u00e5penhet, forutsigbarhet og medvirkning for alle ber\u00f8rte interesser og myndigheter. Hensynet til barn og unges interesser og prinsipp om universell utforming, skal ivaretas. Det skal legges vekt p\u00e5 langsiktige l\u00f8sninger og konsekvenser for milj\u00f8 og samfunn skal beskrives. Sivilombudet har ved flere anledninger uttalt seg om sp\u00f8rsm\u00e5let om dispensasjon fra kravet til 4 meter avstand fra nabogrense,2 og har gitt utrykk for at det skal en del til for \u00e5 oppfylle de relativt 1 Se rundskriv H-2015-8 punkt 3.4 fra Kommunal- og distriktsdepartmentet 2 Se bl.a. SOMB-2009-82, sak 2009/83 og sak 2011/1023 Side: 5/8 strenge kravene til dispensasjon fra avstandskravet. Ombudet begrunner dette bl.a. med at det m\u00e5 legges til grunn at lovgiver allerede har foretatt en avveining mellom utbygger og naboens interesser, og det m\u00e5 da utvises tilbakeholdenhet med \u00e5 dispensere fra avstandskravet. Statsforvalteren legger stor vekt p\u00e5 Sivilombudets uttalelser i sin klagebehandling. Etter forarbeidene er avstandskravet i \u00a7 29-4 andre ledd fastsatt f\u00f8rst og fremst av branntekniske hensyn.3 Det presiseres imidlertid at kravet ogs\u00e5 begrunnes i andre forhold. Relevante hensyn vil v\u00e6re \u00e5 sikre naboeiendommen lys, luft og utsikt i tillegg til \u00e5 unng\u00e5 innsyn. Byr\u00e5det har uttalt f\u00f8lgende i sin vurdering av dispensasjon fra avstandskravet: \u00abDen eldre reguleringsplanen fra 1985 avsetter den til arealform\u00e5let gangvei / fortau. Sett hen til arealform\u00e5let kan klager ha hatt en forventning om at det ikke skulle bygges p\u00e5 eiendommen. KPA 2018 viser imidlertid eiendommen som byfortettingssone, noe som tilsier at det kan komme bebyggelse.\u00bb4 Oms\u00f8kte bolig inng\u00e5r ikke i detaljreguleringsplanen, og det er s\u00f8kt om dispensasjon fra kravet om utarbeidelse av slik plan etter KPA2018 \u00a7 3.1. Arealet er i reguleringsplanen er alts\u00e5 vist som gangvei / fortau og kj\u00f8revei. Avstandskravet p\u00e5 4 meter, slik det er angitt i pbl. \u00a7 29-4 annet ledd, kan if\u00f8lge bestemmelsen fravikes der annet \u00aber bestemt i plan\u00bb. Selv om eiendommen ligger i byfortettingssone inneb\u00e6rer dette ikke at kommunen har vedtatt et annet avstandskrav for eiendommen enn det som f\u00f8lger av bestemmelsen i pbl. \u00a7 29-4 annet ledd. Vurderingen av om avstandskravet er overholdt, m\u00e5 derfor ta utgangspunkt i avstandskravet fastsatt av lovgiver. Utgangspunktet for vurderingen er derfor den interesseavveiningen som allerede er foretatt av lovgiver og som avstandskravet p\u00e5 4 meter gir utrykk for. Arealform\u00e5let for oms\u00f8kte eiendom, angir som nevnt bruk til gangvei / fortau og kj\u00f8revei. Dette inneb\u00e6rer at planen gir allmennheten tilgang til arealet uten at arealform\u00e5let angir at tomten skal brukes til byggverk. Sivilombudet har understreket at det ikke uten videre er p\u00e5regnelig at det bygges i strid med reguleringsplanen.5 Selv for eldre planer, m\u00e5 innbyggerne kunne forvente at utbygging skjer i samsvar med plan. Etter Statsforvalterens syn kan omr\u00e5deangivelsen i KPA2018 gi et visst bidrag til hvor terskelen legges i dispensasjonsvurderingen. Samtidig m\u00e5 det utvises varsomhet med \u00e5 gi planens generelle fortettingsintensjon stor vekt p\u00e5 bekostning av innholdet i detaljplanen og de f\u00f8ringer denne gir. Slik plantolkning vil kunne skape en lite forutsigbar tilstand for innbyggerne. Endringer i arealplanlegging b\u00f8r fortrinnsvis skje gjennom plan og planendring heller enn ved bruk av flere dispensasjoner. Sp\u00f8rsm\u00e5let i det f\u00f8lgende er om dispensasjon fra avstandskravet for oppf\u00f8ring av bolig, inneb\u00e6rer at hensynet til brannsikkerhet, lys, luft og innsyn/utsikt blir vesentlig tilsidesatt. 3 Jf. Ot.prp nr.45 (2007-2008) s. 342 4 Se behandling av byr\u00e5det referanse 2024/57261, side 3 5 Jf. SOMB-2017-27 Side: 6/8 Vi har inntatt forel\u00f8pig skisse av oms\u00f8kte boliger slik de er oms\u00f8kt. Skissen illustrerer hvordan forholdene vil bli ved oppf\u00f8ring av boligene. Bolig 1 er tenkt utformet med en forholdsvis lav profil og bolig 2 ligger bak bolig 1 i dette bildet. Det er opplyst at bolig 1 skal oppf\u00f8res uten vinduer mot Sliberget 1. Slik boligen er utformet, vil den ha en lavere h\u00f8yde enn Sliberget 1. Sliberget 1 har to vinduer av beskjeden st\u00f8rrelse i f\u00f8rste etasje som vil vende mot bolig 1, se inntatt bilde. Slik Statsforvalteren vurderer det, vil p\u00e5virkningen p\u00e5 innsyn og tap av utsikt og lys v\u00e6re av begrenset omfang for f\u00f8rste og andre etasje i Sliberget 1, gitt beskrevne forhold, se inntatt bilde fra Google Street View. Fra tredje etasje vil bolig 1 bli langt mer merkbar. Boligen vil f\u00e5 redusert utsikten til gatemilj\u00f8et i Strandgaten. Med tanke p\u00e5 at byggene blir liggende 1,2 meter fra hverandre, vil bolig 1 gi en opplevelse av trange forhold selv om dette bygget kun oppf\u00f8res i to etasjer. Forholdet til lys, luft og innsyn vil p\u00e5virkes markant med oms\u00f8kte plassering. Tiltakshaver har i sitt tilsvar vist til at oms\u00f8kte boliger i realiteten er gjenoppbygging av boliger som brant helt eller delvis under II. verdenskrig. Sliberget 1 er derfor utformet slik at det er tilpasset at oms\u00f8kte eiendom bebygges. Statsforvalteren deler oppfatningen om at Sliberget 1 er tilpasset til tidligere bebyggelse som stod p\u00e5 oms\u00f8kte tomt. Vurderingen v\u00e5r over viser likevel at hensynene bak avstandskravet blir sterkt p\u00e5virket av tiltaket. For opplevelsen fra byggets tredje etasje, vil tilgang til utsyn og lys bli endret og redusert. Bolig 1 vil skape en situasjon hvor Sliberget 1 blir inneklemt fordi dagens luftige situasjon mot Strandgaten fjernes. Videre viser vil til at selv om oppf\u00f8ring av stillas for vedlikeholdsarbeid og gjennomf\u00f8ring av slikt arbeid vil kunne gjennomf\u00f8res slik bolig 1 plasseres, vil det gj\u00f8re vedlikeholdsarbeid mer vanskelig og kostnadskrevende. Dette momentet f\u00e5r ikke avgj\u00f8rende betydning i seg selv, men det gir likevel et visst bidrag inn i totalvurderingen. Etter gjennomgangen finner vi at hensynene bak avstandskravet blir vesentlig tilsidesatt dersom dispensasjon til oppf\u00f8ring av bolig 1 blir gitt, jf. pbl. \u00a7 19-2 annet ledd. Tiltakshaver har vist som relevant fordel at det etableres en ny bolig i sentrumskjernen som sikrer bolig for ytterligere en familie. Statsforvalteren er enig i at dette er en relevant fordel, godt i samsvar med f\u00f8ringene som er gitt i kommuneplanen. Etter v\u00e5rt syn er imidlertid ikke denne fordelen klart Side: 7/8 st\u00f8rre enn ulempene som nabo p\u00e5f\u00f8res i form av tap av utsikt, lys, luftig plass mot Strandgaten samt opplevelse av p\u00e5trengende bygg. Dispensasjon fra avstandskravet i pbl. \u00a7 29-4 annet ledd m\u00e5 etter dette avsl\u00e5s i det vilk\u00e5rene ikke er oppfylt, jf. pbl. \u00a7 19-2 annet ledd. Dispensasjon fra veg Reguleringsplanen angir ikke byggegrense mot den aktuelle vegen. Planen er fra 25.03.1985. Avstandsbegrensningen f\u00f8lger da byggegrense i henhold til vegloven p\u00e5 dette tidspunktet, en grense fastsatt til 12,5 meter fra vegmidte. Bolig 1 er tenkt plassert 3,2 meter fra vegmidte til den kommunale vegen. Hovedhensynet bak byggegrense mot offentlig veg, er ivaretaking av frisikt, drift, vedlikehold samt \u00e5 skjerme bebyggelse fra st\u00f8y og forurensing i tillegg til \u00e5 sikre fremtidig oppgradering av vegen. Bymilj\u00f8etaten har avgitt negativ uttalelse dater 28.06.2023. I uttalelsen understreker etaten at boligen vil komme i konflikt med veginteressene b\u00e5de ved \u00e5 hindre fremtidig arealbehov for vegutbedring/fortau, og for drift og vedlikehold av vegen. Etaten er avhengig av tilstrekkelig areal for \u00e5 drifte og vedlikeholde vegen. Utover fagetatens egen vurdering, vil Statsforvalteren understreke at plasseringen av bolig 1 inneb\u00e6rer en stor overskridelse av avstandskravet. Vi slutter oss til Bymilj\u00f8etatens syn om at oppf\u00f8ringen av bolig vil gj\u00f8r det krevende \u00e5 drifte, vedlikeholde samt \u00e5 sikre fremtidig arealbehov for vegen. Oppf\u00f8ring av bolig vil etter dette sette hensynene bak byggegrensen mot offentlig veg vesentlig til side, og det f\u00f8rste vilk\u00e5ret for \u00e5 gi dispensasjon fra byggegrense mot veg er derfor ikke oppfylt, jf. pbl. \u00a7 19-2 annet ledd. Tiltaket oppfyller ikke omtalte dispensasjoner, og m\u00e5 avsl\u00e5s, jf. pbl. \u00a7 19-2. Vi g\u00e5r derfor ikke n\u00e6rmere inn i vurderingen av dispensasjon fra arealform\u00e5let og fra plankravet. Avslutning Klagen har etter dette f\u00f8rt frem. Statsforvalteren i Vestland omgj\u00f8r Bergen kommune sitt vedtak av 26.04.2024 om rammetillatelse til oppf\u00f8ring av nybygg, referanse BYGG-2023/12641. Statsforvalteren avsl\u00e5r s\u00f8knad om oppf\u00f8ring av nybygg, bolig 1, p\u00e5 gbnr. 165/363. Vedtaket er endret til gunst for klager som part. Etter forvaltningsloven \u00a7 36 skal part tilkjennes dekning for vesentlige kostnader som har v\u00e6rt n\u00f8dvendig for \u00e5 f\u00e5 endret vedtaket. S\u00f8knad om dekking av sakskostnader sendes Statsforvalterens postmottak innen tre uker fra vedtaksdato. Timelister m\u00e5 vedlegges s\u00f8knaden. Statsforvalterens vedtak p\u00e5 side \u00e9n er endelig og kan ikke p\u00e5klages videre, jf. fvl. \u00a7 28 tredje ledd. Side: 8/8 Med hilsen Stine Ross Ids\u00f8 Tonje Engstr\u00f8m seniorr\u00e5dgiver r\u00e5dgiver Dokumentet er elektronisk godkjent Kopi til: Bergen kommune Postboks 7700 5020 BERGEN ADVOKATFIRMAET LANDSVIK & LARSEN AS Kanalveien 7 5068 BERGEN Di Giovanni Giselda Sliberget 1 5004 Bergen NAGELG\u00c5RDEN AS Nagelg\u00e5rden 6 5004 BERGEN "
}