{
  "dokument_id": "bdd80b52-f90d-57ed-b442-e74f2150a4d5",
  "doc_type": "case_minutes",
  "kommune": 4601,
  "tittel": "Saksprotokoll UMBY, 05122024, Sak 429/24, Ytrebygda gnr 36 bnr 22 Nordeidst\u00f8len 27. Klage over avslag p\u00e5 s\u00f8knad om naust",
  "url": "https://bergen.kommune.no/politikere-utvalg/api/fil/bk360/11697643/Innstilling-vedtak-Ytrebygda-gnr-36-bnr-22-Nordeidstolen-27-Klage-over-avslag-pa-soknad-om-naust",
  "tekst": "Ytrebygda gnr 36 bnr 22 Nordeidst\u00f8len 27. Klage over avslag p\u00e5 s\u00f8knad om naust Utvalg for milj\u00f8 og byutvikling behandlet saken i m\u00f8tet 05.12.2024 sak 429/24 og fattet f\u00f8lgende vedtak: 1. Med hjemmel i forvaltningslovens \u00a7 33, 2. ledd oppheves plan- og bygningsetatens vedtak av 14.08.2024 i sak BYGG-2024/13139 2. Med hjemmel i plan- og bygningslovens \u00a7 19-2 innvilges s\u00f8knad om dispensasjon de KPA-2019 \u00a7 6.1.1 byggegrense mot sj\u00f8 3. Med hjemmel i plan- og bygningslovens \u00a7 20-1, jfr. \u00a7 20-2 og \u00a7 21-4, 1. ledd innvilges s\u00f8knad om byggetillatelse i ett trinn for oppf\u00f8ring av naust. Tiltaksklasser godkjennes for de enkelte ansvarsomr\u00e5der slik de fremg\u00e5r av gjennomf\u00f8ringsplan mottatt 02.05.2024. Basert p\u00e5 nabosamtykker, og med hjemmel i plan- og bygningslovens \u00a7 29-4, 3. ledd a), innvilges plassering n\u00e6rmere nabogrense enn 4 meter. Begrunnelse for vedtak: Saken gjelder s\u00f8knad om oppf\u00f8relse av et naust p\u00e5 27 m2 p\u00e5 en utskilt naustparsell i en etablert naustrekke i Mjelkavika ved Nord\u00e5svannet. Parsellen er markert med gult p\u00e5 kartet nedenfor. Innvilgelse av bygges\u00f8knaden fordrer dispensasjon fra KPAs byggegrense mot sj\u00f8. UMBY m\u00e5 ogs\u00e5 ta stilling til om tiltaket n\u00f8dvendiggj\u00f8r dispensasjon fra reguleringsplankrav jfr KPA- 2019 \u00a7 3-1, eller om tiltaket er omfattet av unntaket for plankravet i KPA-2019, \u00a7 3.2.1. UMBY har v\u00e6rt p\u00e5 befaring p\u00e5 nausttomten. UMBY kunne ved selvsyn bekrefte at tiltakshavers beskrivelse om de stedlige forhold er korrekt. Strandsonen p\u00e5 denne tomten er ikke egnet for vassing eller bading p\u00e5 grunn av synkesand og skarpe steiner. Dessuten er tomten skyggebelagt mesteparten av dagen. Dette har betydning for UMBYs vurdering av om vilk\u00e5rene for dispensasjon er til stede. Dispensasjon fra KPAs bestemmelse om byggegrense langs sj\u00f8 Byggegrense mot sj\u00f8, med utgangspunkt i lovens strandsonebestemmelse i \u00a7 1-8, er fastsatt i KPA \u00a7 6.1.1 Bestemmelsen lyder: \u00a7 6 Byggegrenser (pbl \u00a7\u00a7 1-8 og 11-11 nr 5) \u00ab6.1 Sj\u00f8 6.1.1 Langs sj\u00f8 gjelder f\u00f8lgende minimumsgrenser for tiltak etter pbl \u00a7 1-6: - sentrumskjerne og byfortettingssone: 10 meter - ytre fortettingssone: 25 meter - fritidsbebyggelse: 25 meter - I/L6: 5 meter - naust: 0 meter - Forsvaret: 0 meter - LNF: 100 meter - \u00d8vrig byggesone og \u00f8vrige arealkategorier: \u00b7 regulerte omr\u00e5der: 25 meter \u00b7 uregulerte omr\u00e5der: 50 meter\u00bb Som det fremg\u00e5r, er byggegrense for naust i KPA satt til 0 meter. Dette er jo naturlig all den tid naust ikke kan ligge andre steder enn ved sj\u00f8en. I denne saken er det ogs\u00e5 tale om et naust, og tiltaket er s\u00e5ledes ikke i strid med ordlyden i byggegrensebestemmelsen i KPA- 2019 punkt 6.1.1. Fagetaten har tidligere lagt til grunn at bestemmelsen m\u00e5 tolkes slik at byggegrensen for naust p\u00e5 0 meter kun gjelder i planarklarte naust-omr\u00e5der. Noe slikt forbehold kan imidlertid ikke ledes ut av selve ordlyden i KPA, der byggegrensen for naust p\u00e5 generelt grunnlag er fatsatt til 0 meter. Det rettslige utgangspunktet er at en alminnelig ordlydsforst\u00e5else skal legges til grunn ogs\u00e5 ved tolkning av reguleringsplaner. Det kan s\u00e5ledes stilles sp\u00f8rsm\u00e5l ved om det overhodet er n\u00f8dvendig med dispensasjon fra KPAs bestemmelse om byggegrense mot sj\u00f8 i dette tilfellet. UMBY velger likevel, for \u00e5 v\u00e6re trygg p\u00e5 at tiltakshaver gis et lovlig tillatelsesgrunnlag, valgt \u00e5 innvilge dispensasjon fra byggegrensebestemmelsen i KPA \u00a7 6.1.1. Synsm\u00e5ten m\u00e5 i s\u00e5 fall v\u00e6re at det her er tale om et tiltak i \u00f8vrig byggesone, og at byggegrensen da vil v\u00e6re 50 meter i uregulerte omr\u00e5der. Vilk\u00e5rene for \u00e5 innvilge dispensasjon fremg\u00e5r av plan- og bygningslovens \u00a7 19-2, 2. ledd: \u00abDispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene.(...)\u00bb I avslaget har plan- og bygningsetaten lagt til grunn at det Nasjonalt strandsonevern og Statlige planretningslinjer for differensiert forvaltning av strandsonen langs sj\u00f8en har som overordnet m\u00e5lsetning \u00e5 sikre strandsonen med de n\u00e6re sj\u00f8arealer for allmennhetens praktisering av friluftsliv, hensynet til natur- og kulturmilj\u00f8, landskap og andre allmenne interesser. Det skal s\u00e5ledes praktiseres en sv\u00e6rt streng praksis ved behandling av dispensasjoner i strandsonen. Videre uttaler PBE: 2 \u00abAlle tiltak av karakter utbygging og privatisering i strandsonen bryter derfor med nasjonale verdier i strandsonen is\u00e6r der presset er stort, som strandsonen i Bergen. De relativt f\u00e5 gjenv\u00e6rende strandsoneverdier i sj\u00f8kanten og i de n\u00e6re sj\u00f8omr\u00e5der i disse kommunene m\u00e5 sikres allmennheten for fremtiden.\u00bb UMBY mener at en slik generell \u00abnei til alt\u00bb-holdning ikke har forankring verken i lov, plan eller statlige plankretningslinjer. Man kan ikke ha som en apriori grunnholdning at det skal sies nei til alle utbyggingstiltak i strandsonen i Bergen. Det er plan- og bygningslovens klare forutsetning at enhver s\u00f8knad om dispensasjon skal vurderes helt konkret opp mot lovens vurderingskriterier \u2013 ut fra de s\u00e6regne forhold i den enkelte sak. At det m\u00e5 foretas en konkret vurdering i den enkelte sak inneb\u00e6rer ogs\u00e5 at UMBY ikke finner \u00e5 kunne legge avgj\u00f8rende vekt p\u00e5 Statsforvalters uttalelse i saken. Statsforvalter uttaler: \u00abOmr\u00e5det rundt Nord\u00e5svannet er under s\u00e6rlig stort press for nedbygging og privatisering. Dette er et strandomr\u00e5de i kommunen med stor friluftsverdi da det ligger sentralt til for en stor del av byens befolkning.\u00bb UMBY er ikke uenig i at Nord\u00e5svannet i sin alminnelighet har stor friliftsverdi, fordi det ligger sentralt til for en stor del av befolkningen. Men det som er lovens vurderingstema, og som UMBY skal ta stilling til i denne saken, er likevel om det konkrete arealet som utgj\u00f8res av denne naustparsellen er av stor frilufts-verdi eller ikke for allmennheten. Det har UMBY ved selvsyn kunne konkludere med at den ikke har. Verken PBE eller Statsforvalter har befart den aktuelle tomten. UMBY har med utgangspunkt i det ovennevnte kommet til at etablering av et naust p\u00e5 denne konkrete parsellen ikke vil komme i konflikt med hensynet bak KPAs byggegrense mot sj\u00f8. Byggegrensen mot sj\u00f8 er fastsatt for \u00e5 sikre hensynene til allmennhetens ut\u00f8velse av ferdsel og rekreasjon i strandsonen og naturverdier i strandsonen. I denne saken kommer dispensasjon ikke i konflikt med disse hensynene. De stedlige forhold tilsier at strandtomten og sj\u00f8kanten p\u00e5 det aktuelle arealet ikke er egnet for allmennhetens ferdsel og friluftsliv. Strandsonen p\u00e5 denne tomten er ikke egnet for vassing eller bading p\u00e5 grunn av synkesand og skarpe steiner. Dessuten er tomten skyggebelagt mesteparten av dagen. Den har av disse grunner heller aldri v\u00e6rt brukt av allmennheten til slike form\u00e5l. Det finner ogs\u00e5 egnede friomr\u00e5der like i n\u00e6rheten som er godt egnet for bading og friluftsliv. N\u00e5r den faktiske situasjonen er at dette konkrete arealet ikke er egnet for, eller viktig for, allmennhetens ferdsel \u2013 og friluftsliv, s\u00e5 kan myndighetene legge noe som er usant til grunn for sin myndighetsut\u00f8velse. Man kan ikke la generelle vurderinger, eller generelle klipp-og- lim-pregede begrunnelser, komme i stedet for konkrete vurderinger. I de statlige planretningslinjene for differert strandsoneforvaltning heter det at \u00abArealbruken skal vurderes konkret mot de interesser som gj\u00f8r seg gjeldende i ulike deler av strandsonen.\u00bb Det vises ogs\u00e5 til at de statlige planretningslinjene for differensiert forvaltning av strandsonen langs sj\u00f8en har f\u00f8lgende omtale hva gjelder sone 2 som Bergen kommune er en del av: \u00abVurderingen vil v\u00e6re avhengig av hva slags type tiltak det gjelder. Det kan v\u00e6re grunnlag for \u00e5 tillate visse tiltak n\u00e6r sj\u00f8en, som for eksempel brygger, naust, n\u00e6ringstiltak og sj\u00f8rettede reiselivsanlegg. (...) 3 Muligheten for fritidsfiske gjennom \u00e5 tillate oppf\u00f8ring av naust og brygge skal ogs\u00e5 tillegges vekt i vurderingen av tiltak i 100-metersbeltet. Disse hensynene m\u00e5 veies opp mot hensynet til de allmenne interesser som er angitt foran, og mulighetene for felles brygger og naust b\u00f8r ogs\u00e5 vurderes. Det b\u00f8r vektlegges om hensynet til tilgjengelighet til strandsonen for allmennheten kan ivaretas ved at det avsettes areal til kyststi, friluftsomr\u00e5de, badeplasser eller lignende.\u00bb Retningslinjene \u00e5pner for at kunne tillate tiltak som naust n\u00e6r sj\u00f8en ogs\u00e5 i sone 2, nettopp av den grunn at naust ikke kan ligge andre steder enn i strandsonen. Det er ogs\u00e5 generelt ansett som en fordel at etablering av brygger og naust konsentreres, slik som i dette tilfellet, heller enn at de spres jevnt langs kyst-stripen. Her er det tale om et konsentrert naustomr\u00e5de, der aktuelle naustparsell er blant de f\u00e5 gjenv\u00e6rende. Om man ikke skulle kunne etablere naust i konserterte naust-omr\u00e5der, og heller ikke spredt, s\u00e5 ville man jo aldri kunne legge til rette infrastruktur for ut\u00f8velse av sj\u00f8veis friluftsliv. Private bygge- og naustanlegg utgj\u00f8r i et areal- og ressursdisponeringsperspektiv en viktig forutsetning for at befolkningen skal kunne ut\u00f8ve fritidsfiske og annen sj\u00f8basert rekreasjon. I denne saken kommer derfor dispensasjon fra byggegrensen mot sj\u00f8 ikke vesentlig i konflikt med de hensynene bak byggegrensebestemmelsen. Tomten har ikke betydning verken som naturomr\u00e5de eller hva gjelder allmennhetens friluftsinteresser. Samtidig vil bruk av tomten til naust- og b\u00e5tform\u00e5l v\u00e6re med \u00e5 fremme sj\u00f8veis friluftsliv, jfr. de statlige planretningslinjene ovenfor. Fordelene med dispensasjon anses \u00e5 v\u00e6re klart st\u00f8rre enn ulempene etter en samlet vurdering. Fordelene er at det kan etableres infrastruktur som muliggj\u00f8r bruk av b\u00e5t, og dermed ut\u00f8velse av sj\u00f8basert friluftsliv. De stedlige forhold p\u00e5 sj\u00f8tomten i dag er slik at tomten ikke er egnet for sj\u00f8setting av b\u00e5t, da det ikke er mulig \u00e5 komme tilstrekkelig n\u00e6rt nok sj\u00f8en med bil og henger for \u00e5 kunne sj\u00f8sette en b\u00e5t p\u00e5 denne tomten. Eventuelt b\u00e5t/kajakk e.l. m\u00e5 b\u00e6res fra veien og ned til sj\u00f8en. Oms\u00f8kte naust vil avhjelpe dette. Ulempene med \u00e5 innvilge dispensasjon er ubetydelige , all den tid tomten verken er viktig for natur eller friluftsliv. Begge lovens vilk\u00e5r f\u00e5r \u00e5 innvilge dispensasjon er til stede, og UMBY benytter da ogs\u00e5 sin diskresjon\u00e6re adgang til \u00e5 innvilge oms\u00f8kte dispensasjon. Trenger tiltaket dispensasjon fra KPAs reguleringsplankrav? KPA-2019 \u00a7 3.1 har en vidtg\u00e5ende bestemmelse om reguleringsplankrav. I \u00a7 3.2 er det imidlertid ogs\u00e5 noen generelle unntak fra reguleringsplankravet. Et av unntakene etter \u00a7 3.2.1 er at det ikke skal gjelde reguleringsplankrav for tiltak omfattet av pbl. \u00a7 20-4 a, b og e: \u00ab a. mindre tiltak p\u00e5 bebygd eiendom b. alminnelige driftsbygninger i landbruket c. midlertidige bygninger, konstruksjoner eller anlegg som nevnt i \u00a7 20-1 f\u00f8rste ledd bokstav j og som ikke skal plasseres for lengre tidsrom enn 2 \u00e5r d. opprettelse av grunneiendom mv. som nevnt i \u00a7 20-1 f\u00f8rste ledd bokstav m e. andre mindre tiltak som etter kommunens skj\u00f8nn kan forest\u00e5s av tiltakshaver\u00bb I v\u00e5r sak er det tale om et mindre tiltak p\u00e5 en bebygd eiendom. Grunneiendommen gbnr. 36/22 har ogs\u00e5 et bolighus, og det er s\u00e5ledes tale om en bebygd eiendom. Byggesaksforskriftens \u00a7 3-1 definerer hva som er \u00e5 anse som et mindre tiltak i relasjon til pbl. \u00a7 20-4 a. Bygg med b\u00e5de BRA og BYA under 50 m2 er \u00e5 anse som mindre tiltak. Det er ogs\u00e5 4 frittliggende bygning under 70 m2 som ikke skal brukes til beboelse. Oms\u00f8kte naust er p\u00e5 BRA \u00a7 27,5 m2, og dermed under denne arealgrensen. Dette ville etter UMBYs oppfatning uansett v\u00e6re \u00e5 anse som et mindre tiltak som etter kommunens skj\u00f8nn kan foretas av tiltakshaver, jfr. pbl. \u00a7 20-4 e) All den tid tiltaket kommer inn under unntaket i KPA \u00a7 3.2.1 beh\u00f8ves ikke dispensasjon fra reguleringsplankrav. I den utstrekning det er krevd byggesaksgebyr for slik dispensasjonsbehandling s\u00e5 skal gebyret tilbakebetales. Byggetillatelse Etter plan- og bygningslovens \u00a7 21-4 har byggesaksmyndighet en plikt til \u00e5 innvilge tiltak som er i samsvar med lov forskrift og gjeldende arealplaner. Det er innvilget dispensasjon fra byggegrense mot sj\u00f8. Tiltaket for \u00f8vrig er i samsvar med lov forskrift og plan. Basert p\u00e5 nabosamtykker, og med hjemmel i plan- og bygningslovens \u00a7 29-4, 3. ledd a), innvilges plassering n\u00e6rmere nabogrense enn 4 meter. Det er innhentet nabosamtykke for plassering n\u00e6rmere nabogrense enn 4 meter fra samtlige ber\u00f8rte naboer, jfr. pbl. \u00a7 29-4. Se vedleggs- gruppe Q til s\u00f8knaden. Utvalg for milj\u00f8 og byutviklings behandling F\u00f8lgende representanter tok ordet: Lars Selmar Alsaker (H), Lillian Blom (SV), Rebekka Helle Stensb\u00f8 (H). Forslag fremsatt i utvalget: Lars Selmar Alsaker (H) fremsatte p\u00e5 vegne av H, A, FrP, BL, INP og Sp f\u00f8lgende alternative forslag: 1. Med hjemmel i forvaltningslovens \u00a7 33, 2. ledd oppheves plan- og bygningsetatens vedtak av 14.08.2024 i sak BYGG-2024/13139 2. Med hjemmel i plan- og bygningslovens \u00a7 19-2 innvilges s\u00f8knad om dispensasjon de KPA-2019 \u00a7 6.1.1 byggegrense mot sj\u00f8 3. Med hjemmel i plan- og bygningslovens \u00a7 20-1, jfr. \u00a7 20-2 og \u00a7 21-4, 1. ledd innvilges s\u00f8knad om byggetillatelse i ett trinn for oppf\u00f8ring av naust. Tiltaksklasser godkjennes for de enkelte ansvarsomr\u00e5der slik de fremg\u00e5r av gjennomf\u00f8ringsplan mottatt 02.05.2024. Basert p\u00e5 nabosamtykker, og med hjemmel i plan- og bygningslovens \u00a7 29-4, 3. ledd a), innvilges plassering n\u00e6rmere nabogrense enn 4 meter. Begrunnelse for vedtak: Saken gjelder s\u00f8knad om oppf\u00f8relse av et naust p\u00e5 27 m2 p\u00e5 en utskilt naustparsell i en etablert naustrekke i Mjelkavika ved Nord\u00e5svannet. Parsellen er markert med gult p\u00e5 kartet nedenfor. 5 Innvilgelse av bygges\u00f8knaden fordrer dispensasjon fra KPAs byggegrense mot sj\u00f8. UMBY m\u00e5 ogs\u00e5 ta stilling til om tiltaket n\u00f8dvendiggj\u00f8r dispensasjon fra reguleringsplankrav jfr KPA- 2019 \u00a7 3-1, eller om tiltaket er omfattet av unntaket for plankravet i KPA-2019, \u00a7 3.2.1. UMBY har v\u00e6rt p\u00e5 befaring p\u00e5 nausttomten. UMBY kunne ved selvsyn bekrefte at tiltakshavers beskrivelse om de stedlige forhold er korrekt. Strandsonen p\u00e5 denne tomten er ikke egnet for vassing eller bading p\u00e5 grunn av synkesand og skarpe steiner. Dessuten er tomten skyggebelagt mesteparten av dagen. Dette har betydning for UMBYs vurdering av om vilk\u00e5rene for dispensasjon er til stede. Dispensasjon fra KPAs bestemmelse om byggegrense langs sj\u00f8 Byggegrense mot sj\u00f8, med utgangspunkt i lovens strandsonebestemmelse i \u00a7 1-8, er fastsatt i KPA \u00a7 6.1.1 Bestemmelsen lyder: \u00a7 6 Byggegrenser (pbl \u00a7\u00a7 1-8 og 11-11 nr 5) \u00ab6.1 Sj\u00f8 6.1.1 Langs sj\u00f8 gjelder f\u00f8lgende minimumsgrenser for tiltak etter pbl \u00a7 1-6: - sentrumskjerne og byfortettingssone: 10 meter - ytre fortettingssone: 25 meter - fritidsbebyggelse: 25 meter - I/L6: 5 meter - naust: 0 meter - Forsvaret: 0 meter - LNF: 100 meter - \u00d8vrig byggesone og \u00f8vrige arealkategorier: \u00b7 regulerte omr\u00e5der: 25 meter \u00b7 uregulerte omr\u00e5der: 50 meter\u00bb Som det fremg\u00e5r, er byggegrense for naust i KPA satt til 0 meter. Dette er jo naturlig all den tid naust ikke kan ligge andre steder enn ved sj\u00f8en. I denne saken er det ogs\u00e5 tale om et naust, og tiltaket er s\u00e5ledes ikke i strid med ordlyden i byggegrensebestemmelsen i KPA- 2019 punkt 6.1.1. Fagetaten har tidligere lagt til grunn at bestemmelsen m\u00e5 tolkes slik at byggegrensen for naust p\u00e5 0 meter kun gjelder i planarklarte naust-omr\u00e5der. Noe slikt forbehold kan imidlertid ikke ledes ut av selve ordlyden i KPA, der byggegrensen for naust p\u00e5 generelt grunnlag er fatsatt til 0 meter. Det rettslige utgangspunktet er at en alminnelig ordlydsforst\u00e5else skal legges til grunn ogs\u00e5 ved tolkning av reguleringsplaner. 6 Det kan s\u00e5ledes stilles sp\u00f8rsm\u00e5l ved om det overhodet er n\u00f8dvendig med dispensasjon fra KPAs bestemmelse om byggegrense mot sj\u00f8 i dette tilfellet. UMBY velger likevel, for \u00e5 v\u00e6re trygg p\u00e5 at tiltakshaver gis et lovlig tillatelsesgrunnlag, valgt \u00e5 innvilge dispensasjon fra byggegrensebestemmelsen i KPA \u00a7 6.1.1. Synsm\u00e5ten m\u00e5 i s\u00e5 fall v\u00e6re at det her er tale om et tiltak i \u00f8vrig byggesone, og at byggegrensen da vil v\u00e6re 50 meter i uregulerte omr\u00e5der. Vilk\u00e5rene for \u00e5 innvilge dispensasjon fremg\u00e5r av plan- og bygningslovens \u00a7 19-2, 2. ledd: \u00abDispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene.(...)\u00bb I avslaget har plan- og bygningsetaten lagt til grunn at det Nasjonalt strandsonevern og Statlige planretningslinjer for differensiert forvaltning av strandsonen langs sj\u00f8en har som overordnet m\u00e5lsetning \u00e5 sikre strandsonen med de n\u00e6re sj\u00f8arealer for allmennhetens praktisering av friluftsliv, hensynet til natur- og kulturmilj\u00f8, landskap og andre allmenne interesser. Det skal s\u00e5ledes praktiseres en sv\u00e6rt streng praksis ved behandling av dispensasjoner i strandsonen. Videre uttaler PBE: \u00abAlle tiltak av karakter utbygging og privatisering i strandsonen bryter derfor med nasjonale verdier i strandsonen is\u00e6r der presset er stort, som strandsonen i Bergen. De relativt f\u00e5 gjenv\u00e6rende strandsoneverdier i sj\u00f8kanten og i de n\u00e6re sj\u00f8omr\u00e5der i disse kommunene m\u00e5 sikres allmennheten for fremtiden.\u00bb UMBY mener at en slik generell \u00abnei til alt\u00bb-holdning ikke har forankring verken i lov, plan eller statlige plankretningslinjer. Man kan ikke ha som en apriori grunnholdning at det skal sies nei til alle utbyggingstiltak i strandsonen i Bergen. Det er plan- og bygningslovens klare forutsetning at enhver s\u00f8knad om dispensasjon skal vurderes helt konkret opp mot lovens vurderingskriterier \u2013 ut fra de s\u00e6regne forhold i den enkelte sak. At det m\u00e5 foretas en konkret vurdering i den enkelte sak inneb\u00e6rer ogs\u00e5 at UMBY ikke finner \u00e5 kunne legge avgj\u00f8rende vekt p\u00e5 Statsforvalters uttalelse i saken. Statsforvalter uttaler: \u00abOmr\u00e5det rundt Nord\u00e5svannet er under s\u00e6rlig stort press for nedbygging og privatisering. Dette er et strandomr\u00e5de i kommunen med stor friluftsverdi da det ligger sentralt til for en stor del av byens befolkning.\u00bb UMBY er ikke uenig i at Nord\u00e5svannet i sin alminnelighet har stor friliftsverdi, fordi det ligger sentralt til for en stor del av befolkningen. Men det som er lovens vurderingstema, og som UMBY skal ta stilling til i denne saken, er likevel om det konkrete arealet som utgj\u00f8res av denne naustparsellen er av stor frilufts-verdi eller ikke for allmennheten. Det har UMBY ved selvsyn kunne konkludere med at den ikke har. Verken PBE eller Statsforvalter har befart den aktuelle tomten. UMBY har med utgangspunkt i det ovennevnte kommet til at etablering av et naust p\u00e5 denne konkrete parsellen ikke vil komme i konflikt med hensynet bak KPAs byggegrense mot sj\u00f8. Byggegrensen mot sj\u00f8 er fastsatt for \u00e5 sikre hensynene til allmennhetens ut\u00f8velse av ferdsel og rekreasjon i strandsonen og naturverdier i strandsonen. I denne saken kommer 7 dispensasjon ikke i konflikt med disse hensynene. De stedlige forhold tilsier at strandtomten og sj\u00f8kanten p\u00e5 det aktuelle arealet ikke er egnet for allmennhetens ferdsel og friluftsliv. Strandsonen p\u00e5 denne tomten er ikke egnet for vassing eller bading p\u00e5 grunn av synkesand og skarpe steiner. Dessuten er tomten skyggebelagt mesteparten av dagen. Den har av disse grunner heller aldri v\u00e6rt brukt av allmennheten til slike form\u00e5l. Det finner ogs\u00e5 egnede friomr\u00e5der like i n\u00e6rheten som er godt egnet for bading og friluftsliv. N\u00e5r den faktiske situasjonen er at dette konkrete arealet ikke er egnet for, eller viktig for, allmennhetens ferdsel \u2013 og friluftsliv, s\u00e5 kan myndighetene legge noe som er usant til grunn for sin myndighetsut\u00f8velse. Man kan ikke la generelle vurderinger, eller generelle klipp-og- lim-pregede begrunnelser, komme i stedet for konkrete vurderinger. I de statlige planretningslinjene for differert strandsoneforvaltning heter det at \u00abArealbruken skal vurderes konkret mot de interesser som gj\u00f8r seg gjeldende i ulike deler av strandsonen.\u00bb Det vises ogs\u00e5 til at de statlige planretningslinjene for differensiert forvaltning av strandsonen langs sj\u00f8en har f\u00f8lgende omtale hva gjelder sone 2 som Bergen kommune er en del av: \u00abVurderingen vil v\u00e6re avhengig av hva slags type tiltak det gjelder. Det kan v\u00e6re grunnlag for \u00e5 tillate visse tiltak n\u00e6r sj\u00f8en, som for eksempel brygger, naust, n\u00e6ringstiltak og sj\u00f8rettede reiselivsanlegg. (...) Muligheten for fritidsfiske gjennom \u00e5 tillate oppf\u00f8ring av naust og brygge skal ogs\u00e5 tillegges vekt i vurderingen av tiltak i 100-metersbeltet. Disse hensynene m\u00e5 veies opp mot hensynet til de allmenne interesser som er angitt foran, og mulighetene for felles brygger og naust b\u00f8r ogs\u00e5 vurderes. Det b\u00f8r vektlegges om hensynet til tilgjengelighet til strandsonen for allmennheten kan ivaretas ved at det avsettes areal til kyststi, friluftsomr\u00e5de, badeplasser eller lignende.\u00bb Retningslinjene \u00e5pner for at kunne tillate tiltak som naust n\u00e6r sj\u00f8en ogs\u00e5 i sone 2, nettopp av den grunn at naust ikke kan ligge andre steder enn i strandsonen. Det er ogs\u00e5 generelt ansett som en fordel at etablering av brygger og naust konsentreres, slik som i dette tilfellet, heller enn at de spres jevnt langs kyst-stripen. Her er det tale om et konsentrert naustomr\u00e5de, der aktuelle naustparsell er blant de f\u00e5 gjenv\u00e6rende. Om man ikke skulle kunne etablere naust i konserterte naust-omr\u00e5der, og heller ikke spredt, s\u00e5 ville man jo aldri kunne legge til rette infrastruktur for ut\u00f8velse av sj\u00f8veis friluftsliv. Private bygge- og naustanlegg utgj\u00f8r i et areal- og ressursdisponeringsperspektiv en viktig forutsetning for at befolkningen skal kunne ut\u00f8ve fritidsfiske og annen sj\u00f8basert rekreasjon. I denne saken kommer derfor dispensasjon fra byggegrensen mot sj\u00f8 ikke vesentlig i konflikt med de hensynene bak byggegrensebestemmelsen. Tomten har ikke betydning verken som naturomr\u00e5de eller hva gjelder allmennhetens friluftsinteresser. Samtidig vil bruk av tomten til naust- og b\u00e5tform\u00e5l v\u00e6re med \u00e5 fremme sj\u00f8veis friluftsliv, jfr. de statlige planretningslinjene ovenfor. Fordelene med dispensasjon anses \u00e5 v\u00e6re klart st\u00f8rre enn ulempene etter en samlet vurdering. Fordelene er at det kan etableres infrastruktur som muliggj\u00f8r bruk av b\u00e5t, og dermed ut\u00f8velse av sj\u00f8basert friluftsliv. De stedlige forhold p\u00e5 sj\u00f8tomten i dag er slik at tomten ikke er egnet for sj\u00f8setting av b\u00e5t, da det ikke er mulig \u00e5 komme tilstrekkelig n\u00e6rt nok sj\u00f8en med bil og henger for \u00e5 kunne sj\u00f8sette en b\u00e5t p\u00e5 denne tomten. Eventuelt b\u00e5t/kajakk e.l. m\u00e5 b\u00e6res fra veien og ned til sj\u00f8en. Oms\u00f8kte naust vil avhjelpe dette. Ulempene med \u00e5 innvilge dispensasjon er ubetydelige , all den tid tomten verken er viktig for natur eller friluftsliv. 8 Begge lovens vilk\u00e5r f\u00e5r \u00e5 innvilge dispensasjon er til stede, og UMBY benytter da ogs\u00e5 sin diskresjon\u00e6re adgang til \u00e5 innvilge oms\u00f8kte dispensasjon. Trenger tiltaket dispensasjon fra KPAs reguleringsplankrav? KPA-2019 \u00a7 3.1 har en vidtg\u00e5ende bestemmelse om reguleringsplankrav. I \u00a7 3.2 er det imidlertid ogs\u00e5 noen generelle unntak fra reguleringsplankravet. Et av unntakene etter \u00a7 3.2.1 er at det ikke skal gjelde reguleringsplankrav for tiltak omfattet av pbl. \u00a7 20-4 a, b og e: \u00ab a. mindre tiltak p\u00e5 bebygd eiendom b. alminnelige driftsbygninger i landbruket c. midlertidige bygninger, konstruksjoner eller anlegg som nevnt i \u00a7 20-1 f\u00f8rste ledd bokstav j og som ikke skal plasseres for lengre tidsrom enn 2 \u00e5r d. opprettelse av grunneiendom mv. som nevnt i \u00a7 20-1 f\u00f8rste ledd bokstav m e. andre mindre tiltak som etter kommunens skj\u00f8nn kan forest\u00e5s av tiltakshaver\u00bb I v\u00e5r sak er det tale om et mindre tiltak p\u00e5 en bebygd eiendom. Grunneiendommen gbnr. 36/22 har ogs\u00e5 et bolighus, og det er s\u00e5ledes tale om en bebygd eiendom. Byggesaksforskriftens \u00a7 3-1 definerer hva som er \u00e5 anse som et mindre tiltak i relasjon til pbl. \u00a7 20-4 a. Bygg med b\u00e5de BRA og BYA under 50 m2 er \u00e5 anse som mindre tiltak. Det er ogs\u00e5 frittliggende bygning under 70 m2 som ikke skal brukes til beboelse. Oms\u00f8kte naust er p\u00e5 BRA \u00a7 27,5 m2, og dermed under denne arealgrensen. Dette ville etter UMBYs oppfatning uansett v\u00e6re \u00e5 anse som et mindre tiltak som etter kommunens skj\u00f8nn kan foretas av tiltakshaver, jfr. pbl. \u00a7 20-4 e) All den tid tiltaket kommer inn under unntaket i KPA \u00a7 3.2.1 beh\u00f8ves ikke dispensasjon fra reguleringsplankrav. I den utstrekning det er krevd byggesaksgebyr for slik dispensasjonsbehandling s\u00e5 skal gebyret tilbakebetales. Byggetillatelse Etter plan- og bygningslovens \u00a7 21-4 har byggesaksmyndighet en plikt til \u00e5 innvilge tiltak som er i samsvar med lov forskrift og gjeldende arealplaner. Det er innvilget dispensasjon fra byggegrense mot sj\u00f8. Tiltaket for \u00f8vrig er i samsvar med lov forskrift og plan. Basert p\u00e5 nabosamtykker, og med hjemmel i plan- og bygningslovens \u00a7 29-4, 3. ledd a), innvilges plassering n\u00e6rmere nabogrense enn 4 meter. Det er innhentet nabosamtykke for plassering n\u00e6rmere nabogrense enn 4 meter fra samtlige ber\u00f8rte naboer, jfr. pbl. \u00a7 29-4. Se vedleggs- gruppe Q til s\u00f8knaden. Votering: Alternativt forslag punkt 1-3 fra H, A, FrP, BL, INP og Sp, fremsatt av Lars Selmar Alsaker (H), ble vedtatt med 12 stemmer (H, A, FrP, BL, INP, Sp). Innstillingen fikk 5 stemmer (SV, MDG, V, R), og var dermed falt. Utvalg for milj\u00f8 og byutvikling behandlet saken i m\u00f8tet 14.11.2024 sak 406/24 og fattet f\u00f8lgende vedtak: Saken utsettes for felles befaring. 9 Byr\u00e5det behandlet saken i m\u00f8tet 31.10.2024 sak 331/24 Byr\u00e5det innstiller til utvalg for milj\u00f8 og byutvikling \u00e5 fatte f\u00f8lgende vedtak: Fagetatens vedtak datert 14.08.2024 opprettholdes. Klagen tas ikke til f\u00f8lge. 10 "
}