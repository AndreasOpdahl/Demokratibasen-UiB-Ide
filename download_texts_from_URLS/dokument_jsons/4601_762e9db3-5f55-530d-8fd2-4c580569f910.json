{
  "dokument_id": "762e9db3-5f55-530d-8fd2-4c580569f910",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 50 fra Katrine Berg N\u00f8dtvedt (MDG) om innsamling av matavfall - Utvalg for milj\u00f8 og byutvikling ",
  "url": "https://bergen.kommune.no/politikere-utvalg/api/fil/bk360/9621735/Svar-pa-skriftlig-sporsmal-nr-50-fra-Katrine-Berg-Nodtvedt-MDG-om-innsamling-av-matavfall-Utvalg-for-miljo-og-byutvikling-",
  "tekst": " BBU - kommunaldirekt\u00f8rens stab Til Intern korrespondanse Bystyrets kontor (Arbeidssted) V\u00e5r referanse: 2023/284257-3 Saksbehandler: Malene Nesse Gr\u00f8nningen Fra Dato: 2. januar 2024 Byr\u00e5d for byutvikling Svar p\u00e5 skriftlig sp\u00f8rsm\u00e5l nr. 50 fra Katrine Berg N\u00f8dtvedt (MDG) om innsamling av matavfall - Utvalg for milj\u00f8 og byutvikling Stadig flere bergensere har f\u00e5tt tilbud om innsamling av matavfall, men det er ogs\u00e5 mange som fremdeles mangler tilbud. Representanten sp\u00f8r derfor: Sp\u00f8rsm\u00e5l til byr\u00e5den: 1. Hvor mange av innbyggerne er dekket av tilbud om matavfallinnsamlingen i dag? 2. Hvordan fordeles disse mellom de ulike metodene for innsamling (eget spann, bossnett osv.)? 3. N\u00e5r skal alle innbyggere v\u00e6re dekket? 4. Hva koster ordningen? Svar fra byr\u00e5den: 1. Alle innbyggerne i Bergen kommune har et tilbud, enten ved egen beholder, fellesl\u00f8sning, bossnettet eller de 60 returpunktene. 2. Estimert ca 40.000 boenheter har f\u00e5tt tilbud om egen matavfallsbeholder i Bergen. Videre har i overkant av 30.000 boenheter f\u00e5tt tilbud om matavfallsutsortering ved fellesl\u00f8sning (borettslag/sameier) og knappe 10.000 boenheter tilknyttet bossnettet har f\u00e5tt tilgang til matavfallsutsortering gjennom de punktene vi har etablert der. \u00d8vrige boenheter m\u00e5 inntil videre benytte de 60 returpunktene som er plassert rundt om i kommunen. 3. Alle innbyggerne er i dag dekket, men da med en kombinasjon av egne beholdere, fellesl\u00f8sninger i borettslag/sameier, bossnettet (bl\u00e5tt nett) og de omtalte 60 returpunkt. Det nye bossnettet (Gr\u00f8nt nett) er tilrettelagt for innsamling av matavfall som egen avfallstype, og alle boenheter tilknyttet denne delen av bossnettet vil etter hvert f\u00e5 tilbud om utsortering matavfallsutsortering i bossnettet. I dag kan alle boenheter tilknyttet bossnettet (bl\u00e5tt- og gr\u00f8nt nett) benytte bossnett- og returpunktl\u00f8sningene som er etablert Bergen sentrum. Det jobbes kontinuerlig med \u00e5 f\u00e5 etablert tilpassede l\u00f8sninger for utsortering/innsamling av matavfall i gjenst\u00e5ende fellesl\u00f8sninger og hver uke blir nye boliglag p\u00e5koblet denne tjenesten. Dette er et arbeid som er ressurskrevende, b\u00e5de fordi det tar tid \u00e5 f\u00e5 p\u00e5 plass en dialog med rette vedkommende (kontaktperson/styre mm) i de respektive boliglag men ogs\u00e5 pga manglende tilgjengelig areal for nye oppsamlingsenheter. De boenheter som i dag har egen beholder for restavfall og papir, men som enn\u00e5 ikke har f\u00e5tt tilbud om egen matavfallsbeholder, ligger i omr\u00e5der hvor det enten arealmessig ikke er forsvarlig \u00e5 sette ut en ny beholder eller at de ligger i veier/gater hvor BIR i dag ikke har tilstrekkelig antall sm\u00e5/tilpassede fossilfrie renovasjonskj\u00f8ret\u00f8y til \u00e5 kunne samle inn ytterligere en avfallsfraksjon. BIR vil motta nye tilpassede fossilfrie kj\u00f8ret\u00f8y i 2024/25 som vil gj\u00f8re det mulig \u00e5 tilby flere innbyggere \u00e5 kunne utsortere matavfall i egen beholder. Inntil videre m\u00e5 disse likevel benytte returpunkt-l\u00f8sningen. 4. De samlede kostnader for innsamling av matavfall (i alle BIR-kommuner) i 2023 er beregnet til \u00e5 bli i underkant av 20 mill kr . Dette inkluderer ogs\u00e5 avskrivninger p\u00e5 de investeringer som er gjort i nytt driftsmateriell (biler og oppsamlingsenheter). Christine Kahrs - Byr\u00e5d for byutvikling Dokumentet er godkjent elektronisk. "
}