{
  "dokument_id": "91fe6b61-c198-5538-8faa-1d7b86d63552",
  "doc_type": "case_attachment",
  "kommune": 4601,
  "tittel": "Foresp\u00f8rsel -  Fanafjorden, bestilling av notat i forbindelse med h\u00f8ringssak - S\u00f8knad om  tillatelse etter forurensningsloven for mudring i sj\u00f8 - Fanafjorden",
  "url": "https://bergen.kommune.no/politikere-utvalg/api/fil/bk360/11102344/Foresporsel-Fanafjorden-bestilling-av-notat-i-forbindelse-med-horingssak-Soknad-om-tillatelse-etter-forurensningsloven-for-mudring-i-sjo-Fanafjorden",
  "tekst": " Plan- og bygningsetaten Til Intern korrespondanse BBU - Kommunaldirekt\u00f8rens stab (Arbeidssted) V\u00e5r referanse: HENV-2024/15941-2 Saksbehandler: Ulf S\u00e6terdal Fra Dato: 09.09.2024 Plan- og bygningsetaten Foresp\u00f8rsel - Fanafjorden, bestilling av notat i forbindelse med h\u00f8ringssak - S\u00f8knad om tillatelse etter forurensningsloven for mudring i sj\u00f8 - Fanafjorden Det vises til brev av 30.8.2024 med referanse 2024/126535 vedr. ovennevnte sak. Tiltaket er beskrevet i s\u00f8knaden om tillatelse, og gjelder mudring av sj\u00f8bunnen utenfor eksisterende kai p\u00e5 gnr. 94, bnr.3. Det er bedt om at Plan- og bygningsetaten redegj\u00f8r for planstatus. Det aktuelle omr\u00e5det er uregulert. Omr\u00e5det er i kommuneplanens arealdel avsatt til bruk og vern av sj\u00f8 og vassdrag. Omr\u00e5det vest for tiltaket er avsatt til kombinert form\u00e5l i sj\u00f8 og vassdrag. Det er gitt bestemmelser til disse arealform\u00e5lene. Kommuneplanens arealdel med bestemmelser finnes her: Bergen kommune - Kommuneplanens arealdel 2018 I omr\u00e5det vest for tiltaket er ogs\u00e5 avmerket et omr\u00e5de med marint naturtype- \u00e5legrassamfunn. Vassdraget innerst i Breivika er avmerket som sj\u00f8\u00f8rretvassdrag. Det legges til grunn at s\u00f8ker ogs\u00e5 vil gj\u00f8re en vurdering av om tiltaket er s\u00f8knadspliktig etter plan- og bygningsloven. Det gj\u00f8res oppmerksom p\u00e5 adgangen til \u00e5 be om forh\u00e5ndskonferanse. Plan- og bygningsetaten har for\u00f8vrig ikke merknader til saken. Med hilsen PLAN- OG BYGNINGSETATEN Tarje Iversen Wanvik Etatsdirekt\u00f8r Ulf S\u00e6terdal Avdelingssjef Dette dokumentet er godkjent elektronisk. "
}