{
  "dokument_id": "55f3aef9-90d0-531c-b070-d0ba5f06300e",
  "doc_type": "case_presentation",
  "kommune": 4601,
  "tittel": "Interpellasjon nr. 12 fra Karl Eidesund (H) og Caroline Taule (H) om hurtigspor (hurtigdomstol) for behandling av straffesaker mot unge lovbrytere i Bergen. Bergen bystyre 29.04.2025",
  "url": "https://bergen.kommune.no/politikere-utvalg/api/fil/bk360/12518757/Framstilling-Interpellasjon-nr-12-fra-Karl-Eidesund-H-og-Caroline-Taule-H-om-hurtigspor-hurtigdomstol-for-behandling-av-straffesaker-mot-unge-lovbrytere-i-Bergen-Bergen-bystyre-29-04-2025",
  "tekst": " Bystyrets kontor Til Intern korrespondanse BBSM -komunaldirek\u00f8rens stab V\u00e5r referanse: 2025/154665-2 Saksbehandler: Anette Hatlemark Drabl\u00f8s Dato: 22. april 2025 Fra Bystyrets kontor Interpellasjon nr. 12 fra Karl Eidesund (H) og Caroline Taule (H) om hurtigspor (hurtigdomstol) for behandling av straffesaker mot unge lovbrytere i Bergen. Bergen bystyre 29.04.2025 Den 23. oktober 2023 ga Justis- og beredskapsdepartementet et oppdrag om \u00e5 utrede etablering av hurtigspor for behandling av straffesaker mot unge lovbrytere i Oslo. Meg bekjent er ikke denne utredningen ferdigstilt enn\u00e5. Imidlertid er en slik l\u00f8sning allerede p\u00e5 plass i Oslo og er under etablering i Agder. M\u00e5let med hurtigsporet er \u00e5 redusere tiden fra lovbrudd til dom, for \u00e5 forebygge gjentakelse og \u00f8ke tilliten til rettssystemet blant unge lovbrytere under 18 \u00e5r. Ungdomskriminaliteten i Bergen har vist en betydelig \u00f8kning de siste \u00e5rene, spesielt blant ungdom under 18 \u00e5r. Vest politidistrikt rapporterte i 2023 en 40% \u00f8kning i saker der mistenkte var under 18 \u00e5r Ungdomsran \u00f8kte fra \u00e5 utgj\u00f8re 31% av alle ran i 2023 til 38% i 2024. Typer kriminalitet har endret seg og eksempelvis har det v\u00e6rt en stor \u00f8kning av vold og trusler der man kan vise til 126 voldslovbrudd med mistenkte under 18 \u00e5r i f\u00f8rste kvartal 2024 mot 70 i samme periode \u00e5ret f\u00f8r. Formen for kriminalitet har ogs\u00e5 endret seg. Man har ogs\u00e5 registrert \u00f8king i ran blant mindre\u00e5rige relatert til statussymboler, rusmidler og penger innenfor milj\u00f8er involvert i narkotikasalg. Kriminelle nettverk, s\u00e6rlig med tilknytning til Sverige, kan ogs\u00e5 f\u00e5 fotfeste i Bergen. Disse rekrutterer ungdom helt ned i 15-\u00e5rsalderen til narkotikahandel. Disse ungdommene brukes til oppbevaring, transport og salg av narkotika, og videre rekrutterer de ofte enda yngre ungdommer. Bergen kommune har satt i gang flere tiltak for \u00e5 m\u00f8te denne utviklingen og 4. september 2024 vedtok Bergen bystyre en innsatspakke \u00abFelles innsats mot ungdomskriminalitet\u00bb der bystyret ber byr\u00e5det legge frem en status i l\u00f8pet av 2025. Det ble ogs\u00e5 vedtatt en merknad der Bystyret ber byr\u00e5det jobbe opp mot regjeringen for \u00e5 styrke budsjettene til forebyggende arbeid ved politiet i Bergen. Sp\u00f8rsm\u00e5l: Vil byr\u00e5det jobbe for opprettelse av et hurtigspor (hurtigdomstol) i Bergen? Med hilsen Bystyrets kontor Anette H. Drabl\u00f8s - F\u00f8rstekonsulent Dokumentet er godkjent elektronisk. Kopi: Byr\u00e5dsleders avdeling stab (Arbeidssted) "
}