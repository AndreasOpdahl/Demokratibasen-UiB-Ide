{
  "dokument_id": "93a37ad0-488c-57e2-afc4-075d6671a16c",
  "doc_type": "case_attachment",
  "kommune": 4601,
  "tittel": "H\u00f8ringsbrev - Forslag til endringer i forskrift om byggesak (byggesaksforskriften) -  Unntak fra s\u00f8knadsplikt for solenergianlegg, etterisolering med videre",
  "url": "https://bergen.kommune.no/politikere-utvalg/api/fil/bk360/12301224/Horingsbrev-Forslag-til-endringer-i-forskrift-om-byggesak-byggesaksforskriften-Unntak-fra-soknadsplikt-for-solenergianlegg-etterisolering-med-videre",
  "tekst": "Bergen kommune Postboks 7700 5020 BERGEN Deres ref V\u00e5r ref Dato 24/3258-14 13. mars 2025 H\u00f8ringsbrev \u2013 Forslag til endringer i forskrift om byggesak (byggesaksforskriften) \u2013 Unntak fra s\u00f8knadsplikt for solenergianlegg, etterisolering med videre Kommunal- og distriktsdepartementet sender med dette p\u00e5 h\u00f8ring forslag til endringer i forskrift om byggesak (byggesaksforskriften). Bakgrunn I Handlingsplan for energieffektivisering i alle deler av norsk \u00f8konomi st\u00e5r det at regjeringen vil utrede mulige endringer i byggteknisk forskrift og byggesaksforskriften som kan legge til rette for energieffektivitet, energifleksibilitet og lokal energiproduksjon. Som et ledd i arbeidet med \u00e5 f\u00f8lge opp dette punktet, har kommunal- og distriktsdepartementet vurdert noen mindre endringer i byggesaksforskriften som kan gjennomf\u00f8res p\u00e5 kort sikt. Det er disse som omtales i det vedlagte h\u00f8ringsnotatet. N\u00e6rmere om h\u00f8ringsforslaget Departementet foresl\u00e5r fem endringer i byggesaksforskriften: 1. Unntak fra s\u00f8knadsplikt for solenergianlegg p\u00e5 eksisterende sm\u00e5husbebyggelse og mindre frittliggende bygninger som ikke brukes til beboelse Departementet foresl\u00e5r \u00e5 unnta installering av solcellepaneler og solfangere p\u00e5 eksisterende sm\u00e5husbebyggelse innenfor en branncelle fra s\u00f8knadsplikt (byggesaksbehandling). Unntaket foresl\u00e5s ogs\u00e5 \u00e5 gjelde installering p\u00e5 mindre frittliggende bygninger som ikke brukes til beboelse, jf. byggesaksforskriften \u00a7 4-1 f\u00f8rste ledd bokstav a, og frittst\u00e5ende solenergianlegg p\u00e5 bebygd eiendom oppf\u00f8rt p\u00e5 bakkeplan. 2. Unntak fra s\u00f8knadsplikt og dispensasjon fra grad av utnytting for etterisolering (energieffektivisering) inntil 15 centimeter p\u00e5 eksisterende sm\u00e5husbebyggelse Departementet foresl\u00e5r at etterisolering av yttervegger og tak inntil 15 centimeter p\u00e5 eksisterende sm\u00e5husbebyggelse blir unntatt b\u00e5de fra krav om s\u00f8knad om tillatelse og Postadresse Kontoradresse Telefon* Avdeling Saksbehandler Postboks 8112 Dep Akersg. 59 22 24 90 90 Bolig- og Sebastian Stene 0032 Oslo Org.nr. bygningsavdelingen Law postmottak@kdd.dep.no www.kdd.dep.no 972 417 858 22 24 71 92 dispensasjon fra krav i plan om grad av utnytting. Etterisoleringen m\u00e5 v\u00e6re innenfor en branncelle og ikke endre bygningens karakter. 3. Tydeliggj\u00f8re unntak for etablering av ladestasjoner Departementet foresl\u00e5r \u00e5 tydeliggj\u00f8re at etablering av ladestasjoner med st\u00f8rrelse inntil 50 m2 bruksareal eller bebygd areal p\u00e5 omr\u00e5de regulert til bensinstasjoner, parkeringsplasser, havner og kaianlegg, er unntatt fra s\u00f8knadsplikt. 4. Utvidelse av unntaket for tiltak p\u00e5 eksisterende vassdragsanlegg som behandles etter damsikkerhetsforskriften Vannkraftanlegg eller andre tiltak i vassdrag som er konsesjonsbehandlet etter vannressursloven, er unntatt fra en rekke krav i byggesaksdelen av plan- og bygningsloven. Unntaket omfatter ikke tiltak p\u00e5 eldre anlegg som er etablert f\u00f8r det var krav om konsesjon. Departementet foresl\u00e5r \u00e5 utvide unntaket i byggesaksforskriften til ogs\u00e5 \u00e5 omfatte nye tiltak p\u00e5 eksisterende anlegg som ikke tidligere er konsesjonsbehandlet. 5. Utvidelse av unntaket for tiltak p\u00e5 navigasjonsinnretninger som behandles etter havne- og farvannsloven Oppf\u00f8ring, gjenoppf\u00f8ring og reparasjon av navigasjonsinnretninger som er behandlet etter havne- og farvannsloven, er unntatt fra krav til s\u00f8knadsplikt, ansvar, kontroll og tilsyn. Departementet foresl\u00e5r \u00e5 utvide unntaket i byggesaksforskriften til ogs\u00e5 \u00e5 omfatte riving av tiltak p\u00e5 eksisterende navigasjonsinnretninger. H\u00f8ringsfrist og innsending av h\u00f8ringsuttalelse H\u00f8ringsfristen er 13. juni 2025. H\u00f8ringsuttalelser skal avgis digitalt p\u00e5 regjeringen.no. Dette gj\u00f8res under \u00abSend inn h\u00f8ringssvar\u00bb nederst p\u00e5 www.regjeringen.no/id3089364. Der ligger ogs\u00e5 h\u00f8ringsnotat og oversikt over h\u00f8ringsinstanser. Alle kan avgi h\u00f8ringsuttalelse. H\u00f8ringsuttalelser er offentlige etter offentleglova, og blir publisert sammen med \u00f8vrige h\u00f8ringsuttalelser. Med hilsen Mariann Jodis Blomli (e.f.) avdelingsdirekt\u00f8r Sebastian Stene Law seniorr\u00e5dgiver Dokumentet er elektronisk signert og har derfor ikke h\u00e5ndskrevne signaturer Side 2 "
}