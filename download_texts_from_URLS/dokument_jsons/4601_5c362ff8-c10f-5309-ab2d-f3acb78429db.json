{
  "dokument_id": "5c362ff8-c10f-5309-ab2d-f3acb78429db",
  "doc_type": "case_attachment",
  "kommune": 4601,
  "tittel": "Stedsanalyse datert 05.11.2021",
  "url": "https://bergen.kommune.no/politikere-utvalg/api/fil/bk360/12708051/Stedsanalyse-datert-05-11-2021",
  "tekst": " Jacob Kj\u00f8des veg, Mosebakken STEDSANALYSE 05.11.2021 Innledning Som et virkemiddel for god byutvikling ble det innf\u00f8rt i kommuneplanens arealdel 2018 krav om innledende stedsanalyse som grunnlag for reguleringsplan. Form\u00e5let med stedsanalysen er \u00e5 s\u00f8rge for bedre samarbeid og \u00f8kt forutsigbarhet for alle involverte akt\u00f8rer, samt at man \u00f8nsker \u00e5 oppn\u00e5 bedre sammenheng mellom byens struktur og enkeltprosjekter. Denne stedsanalysen er basert p\u00e5 Bergen kommunes veileder for stedsanalyser og ser p\u00e5 sammenhengen mellom det planlagte prosjekt og omgivelsene. Analysen skal synliggj\u00f8re stedets situasjon og muligheter, og bidra til at nytt prosjekt tar hensyn til og utvikler stedets potensial. Forslagsstiller er Orion Prosjekt AS, og plankonsulent er Ard arealplan as i samarbeid med KAP AS. Form\u00e5let med planarbeidet er \u00e5 bygge ut omr\u00e5det og legge til rette for eneboliger. Intensjonen er \u00e5 legge til rette for et fremtidsrettet boligprosjekt med spesielt gode bokvaliteter. Omr\u00e5det har sv\u00e6rt gode sol- og lysforhold. Boligprosjektet vil v\u00e6re godt tilpasset n\u00e6rmilj\u00f8et. Omkringliggende typologi og omr\u00e5dets topografi har v\u00e6rt f\u00f8rende for utforming av det foresl\u00e5tte prosjektet. Innhold 1. Oversikt s. 3 2. Landskap og historie s. 5 3. Kommunikasjon og m\u00e5lpunkt s. 6 4. Bebyggelse s. 7 5. Bo- og milj\u00f8utfordringer s. 9 6. Anbefaling s. 10 2 1. Oversikt Omr\u00e5det som er utgangspunkt for denne analysen ligger p\u00e5 Paradis i Fana bydel. Paradis er et boligomr\u00e5de som ligger mellom Nord\u00e5svannet i vest, Myravatnet i \u00f8st, Fantoft i nord og Hop i s\u00f8r. En oversikt over omr\u00e5det vises nedenfor. Paradis sentrum Paradis bybanestopp D\u00f8dehavet Nord\u00e5svatnet 3 Plan- og byggesaksomr\u00e5det ligger innenfor sone 2 (byfortettingssone) i kommuneplanens arealdel, samt at det er omfattet av hensynssone for kulturmilj\u00f8. Planomr\u00e5det omfatter i hovedsak eiendommene gbnr. 41/137, 140, 152, 164, 345, 366, 406, 416, 875 og 1041 m.fl. Det er en rekke gjeldende detaljreguleringsplaner, p\u00e5g\u00e5ende planarbeid og byggeprosjekter i og i n\u00e6rhet av analyseomr\u00e5det. Disse er illustrert i temakartet og listet opp i tegnforklaringen nedenfor. 4 2. Landskap og historie Paradis er et etablert sentrum og boligomr\u00e5de i Fana bydel. Frem til senere \u00e5r har omr\u00e5det v\u00e6rt preget av enebolig- og villabebyggelse. Like ved v\u00e5rt planomr\u00e5de ligger Jacob Kj\u00f8des eiendommer med tilh\u00f8rende parkanlegg. Dette har vi definert som et viktig lokalt landskapsrom. Eiendommen med et stort bygg p\u00e5 toppen, Jacob Kj\u00f8des veg 15, har vi definert som et viktig lokalt h\u00f8ydedrag. Jacob Kj\u00f8des veg 15 var kontorbygning for skipsreder Jacob Kj\u00f8de. Bygget er oppf\u00f8rt i 1935 i teglstein med ornamenter i tegl. Huset er tegnet av Erlend Tryti og ble tildelt A.C. Houens fonds diplom i 1939 (grind.no). Nord for planomr\u00e5det er Paradisall\u00e9en 20 (tidligere Montesorriskolen) markert som et viktig lokalt h\u00f8ydedrag og et viktig lokalt landskapsrom. Paradisall\u00e9en 20 har antakelig v\u00e6rt v\u00e5ningshuset til Vestre Paradis, et bruk under Storetveit g\u00e5rd. Bruket het opprinnelig Paradis og ble delt i to i 1894: \u00d8stre og Vestre Paradis (kulturminnegrunnlaget kdp, 1998). Vossabanetras\u00e9en er like ved planomr\u00e5det. Dette er en historisk jernbanetras\u00e9 som fra starten i 1883 hadde stasjoner p\u00e5 Fj\u00f8sanger, Hop og Nesttun. I 1964 ble jernbanen med stasjoner og holdeplasser lagt ned. I dag er tras\u00e9en forbi planomr\u00e5det i bruk som sykkelveg. 5 Jacob Kj\u00f8des veg 15 Paradisall\u00e9en 20 6 3. Kommunikasjon og m\u00e5lpunkt Prosjektet har adkomst fra Jacob Kj\u00f8des veg. N\u00e6rmeste barneskole er Paradis skole nord for planomr\u00e5det, og Hop ungdomsskole ligger s\u00f8r for planomr\u00e5det. Det er ca. 600 meter til bybanestoppet p\u00e5 Paradis, og kort veg til kollektiv. Sykkelveg til Bergen sentrum g\u00e5r like ved. Gangforbindelser, parker og bl\u00e5gr\u00f8nne byrom er vist p\u00e5 temakartet. 7 4. Bebyggelse Omr\u00e5det rundt Paradiskrysset g\u00e5r i dag gjennom en stor transformasjon. Det skal fortettes rundt bybanestoppet i tr\u00e5d med omr\u00e5deplanen for Paradis. Det skal tilrettelegges for flere boliger, butikker og kontorer. Store leilighetsbygg er under oppf\u00f8ring og flere reguleringsplaner er under utarbeiding i omr\u00e5det. Samtidig er omr\u00e5det del av et viktig kulturmilj\u00f8 med villabebyggelse og eplehager. Innenfor planomr\u00e5det er det en eldre villa som skal bevares, og hensynet til dette huset blir viktig i planarbeidet. I kommuneplanens arealdel er store deler av Paradis, ogs\u00e5 v\u00e5rt planomr\u00e5de, vist med hensynssone kulturmilj\u00f8. De karakteristiske trekkene ved bebyggelse, bebyggelsesstruktur og kulturlandskap definerer omr\u00e5der og gir det s\u00e6rpreg. Ny bebyggelse skal derfor tilpasses eksisterende stedskarakter og strukturer. 8 5. Bo- og milj\u00f8utfordringer Paradis er et etablert boligmilj\u00f8 med variert topologi, i form av eneboliger og villaer samt nyere leilighetsbygg. I folkehelseoversikten for Bergen fra 2019 er det ikke spesielle bo- og milj\u00f8utfordringer som skiller seg ut. Paradis scorer h\u00f8yt blant annet p\u00e5 tillit til nabolaget og p\u00e5 generell tillit. P\u00e5 8. trinn har en andel p\u00e5 over 20% oppgitt at de har psykiske plager. Planomr\u00e5det er iht. gjeldende kommuneplan ikke utsatt for st\u00f8y. Det er heller ikke registrert spesielt d\u00e5rlig luftkvalitet i omr\u00e5det. Det er flere gr\u00f8nne omr\u00e5der i n\u00e6rheten. Jacob Kj\u00f8des veg mangler fortau p\u00e5 deler av vegen. 9 Anbefaling Planomr\u00e5det er preget av villabebyggelse med familieboliger, og et godt naboskap. Planinitiativet skisserer en moderat fortetting i dette omr\u00e5det. Forslag til ny bebyggelse er tilpasset terrenget. Det vil v\u00e6re spesielt fokus p\u00e5 skjerming av utearealer for alle boligene. Boligene vender seg kun mot s\u00f8r og vest noe som gir boligene gode solforhold og fine uteoppholdsareal. \u00d8kt antall boenheter vil f\u00f8re til minimal trafikk\u00f8kning. Det planlegges for en parkeringsdekning i tr\u00e5d med kommuneplanens krav. Eksisterende villa (Mosebakken 9) skal bevares, vist p\u00e5 kartet med bygning som kan ha bevaringsverdi. Boligprosjektet er utformet med en bebyggelse som legges inntil eksisterende terreng for \u00e5 unng\u00e5 skj\u00e6ringer. 10 Paradisomr\u00e5det har en variert bebyggelse og str\u00f8kets karakter preges av \u00e5 v\u00e6re et boligomr\u00e5de med sv\u00e6rt gode kvaliteter. Boliger og gr\u00f8nt- arealer/hager er flettet sammen p\u00e5 en m\u00e5te som gir lys og luft til alle, men ogs\u00e5 privatliv. Dette har v\u00e6rt et viktig utgangspunkt for planleggingen av b\u00e5de boliger og fellesareal. Det skal legges til rette for 4 eneboliger med tilh\u00f8rende tilkomstvei og utomhusareal. Boligene skal ha et tilsnitt av tidsriktig og moderne arkitektonisk uttrykk med h\u00f8y kvalitet av materialbruk. Boligene skal orienteres s\u00f8r og vest noe som legger til rette for gode solopphold og fine uteareal. Planforslaget tar sikte p\u00e5 at garasjen tilh\u00f8rende Jacob Kj\u00f8des veg 18 rives da ny tilkomstvei og parkeringsplass vil etableres her. De to nye eneboligene vest i planomr\u00e5det vil ha parkeringsl\u00f8sning p\u00e5 selve eiendommen, mens de to boligene \u00f8st deler felles parkering som legges i tilknytning tilkomstvei. 11 Perspektiv fra \u00f8st (Utarbeidet av KAP) Perspektiv fra \u00f8st. Utarbeidet av KAP) Perspektiv fra S\u00f8r-\u00f8st (Utarbeidet av KAP) Perspektiv fra s\u00f8r (Utarbeidet av KAP) 12 Avkj\u00f8rsel Avkj\u00f8rselinntil inntilplanomr\u00e5det planomr\u00e5detfrafraJacob JacobKj\u00f8des Kj\u00f8desveg veg Mosebakken 12 Gangtilkomst til Mosebakken 9 Mosebakken 9 og 12 Utsikten fra Mosebakken 12 ned til Jacob Kj\u00f8des veg Mosebakken 9 13 "
}