{
  "dokument_id": "9b7018b8-6527-5f51-a0fa-56e1605bdda2",
  "doc_type": "case_attachment",
  "kommune": 4601,
  "tittel": "Kommunalt r\u00e5d for personer med funksjonsnedsettelsers innspill til redegj\u00f8relse om informasjon til befolkningen i en krisesituasjon, med vekt p\u00e5 personer med funksjonsnedsettelser",
  "url": "https://bergen.kommune.no/politikere-utvalg/api/fil/bk360/9856987/Kommunalt-rad-for-personer-med-funksjonsnedsettelsers-innspill-til-redegjorelse-om-informasjon-til-befolkningen-i-en-krisesituasjon-med-vekt-pa-personer-med-funksjonsnedsettelser",
  "tekst": " Kommunalt r\u00e5d for personer med funksjonsnedsettelse Til Intern korrespondanse Utvalg for finans, kultur og n\u00e6ring/Bystyret V\u00e5r referanse: 2024/05173-16 Saksbehandler: Ragnhild Hvoslef Kr\u00fcger Fra Dato: 9. februar 2024 Kommunalt r\u00e5d for personer med funksjonsnedsettelse Kommunalt r\u00e5d for personer med funksjonsnedsettelsers innspill til redegj\u00f8relse om informasjon til befolkningen i en krisesituasjon, med vekt p\u00e5 personer med funksjonsnedsettelser KRPF fattet i m\u00f8te 6. februar vedtak i sak 20/24 Redegj\u00f8relse om informasjon til befolkningen i en krisesituasjon med vekt p\u00e5 personer med funksjonsnedsettelser. I henhold til pkt. 6 i r\u00e5dets reglement 1, samt pkt. 6.5 i Reglement for bystyret og utvalgene, bes utvalg for finans, kultur og n\u00e6ring votere over f\u00f8lgende vedtakspunkt og merknad: Forslag til vedtak: Bystyret ber byr\u00e5det redegj\u00f8re n\u00e6rmere for hvordan den delen av befolkningen som ikke kan nyttiggj\u00f8re seg digital informasjon skal informeres i krisesituasjoner. Merknad 1: Pressekonferanser m\u00e5 tekstes i tillegg til at man bruker tegnspr\u00e5kstolk. Merknad 2: Det m\u00e5 gj\u00f8res en gjennomgang av nettsidene som brukes i en krisesituasjon for \u00e5 se om de er reelt universelt utformet Begrunnelse for forslag / merknader: KRPF takker for redegj\u00f8relsen og ser at mye godt arbeid har blitt gjort og gj\u00f8res i kommunen i forhold til \u00e5 n\u00e5 ut med informasjon i krisesituasjoner, spesielt animasjoner, figurer o.l. som er lettforst\u00e5elig for alle. Vi savner derimot mer informasjon om hvordan kommunen skal n\u00e5 ut til den befolkningsgruppen som ikke kan nyttiggj\u00f8re seg digital informasjon via kommunens nettside/lenker i smser ogs\u00e5videre. En del har ikke smarttelefoner eller telefoner der en kan g\u00e5 inn p\u00e5 internett selv om det i meldingen er en link til kommunens nettsider, mange av disse har heller ikke datamaskin eller nettbrett heller. Det vises til erfaringer fra pandemien der det var hyppige pressekonferanse, som ble tegnspr\u00e5kstolket. Det er et mindretall av de h\u00f8rselshemmede i Norge som bruker tegnspr\u00e5k. For mange flere, b\u00e5de h\u00f8rselshemmede og fremmedspr\u00e5klige, vil det v\u00e6re viktigere at pressekonferanser direktetekstes og ikke bare tekstes i etterkant. 1 Pkt. 6 i reglementene til de tre r\u00e5dene er likelydende. I tillegg \u00f8nsker KRPF informasjon om i hvilken grad sidene som brukes i krisesituasjoner er reelt universelt utformet (i f\u00f8lge bufdir var alle Norges kommuner sine nettsider mangelfulle n\u00e5r det gjaldt universell utforming). Begrunnelsen skal det ikke voteres over i utvalget eller bystyret. Med hilsen Kommunalt r\u00e5d for personer med funksjonsnedsettelse Sonja Ljostveit - leder Ragnhild Hvoslef Kr\u00fcger - seniorr\u00e5dgiver Dokumentet er godkjent elektronisk. Kopi: "
}