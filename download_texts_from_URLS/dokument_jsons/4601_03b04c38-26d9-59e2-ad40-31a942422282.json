{
  "dokument_id": "03b04c38-26d9-59e2-ad40-31a942422282",
  "doc_type": "case_presentation",
  "kommune": 4601,
  "tittel": "Forskrift om folkevalgtes rett til godtgj\u00f8ring og velferdsgoder i Bergen kommune",
  "url": "https://bergen.kommune.no/politikere-utvalg/api/fil/bk360/10216037/Framstilling-Forskrift-om-folkevalgtes-rett-til-godtgjoring-og-velferdsgoder-i-Bergen-kommune",
  "tekst": " Forretningsutvalget Saksframstilling V\u00e5r referanse: 2024/24822-13 Saksbehandler: Ida Rambech Forskrift om folkevalgtes rett til godtgj\u00f8ring og velferdsgoder i Bergen kommune Hva saken gjelder: Bystyredirekt\u00f8ren legger her frem forslag til \u00abForskrift om folkevalgtes rett til godtgj\u00f8ring og velferdsgoder i Bergen kommune\u00bb etter endt h\u00f8ring. Forskriften f\u00f8lger vedlagt med bystyredirekt\u00f8rens anbefalinger til oppdateringer etter h\u00f8ringsrunden. Kommuneloven sl\u00e5r fast at kommunestyret skal gi forskrift om folkevalgtes rett til dekning av utgifter og \u00f8konomisk tap (\u00a7 8-3), arbeidsgodtgj\u00f8ring (\u00a7 8-4), ettergodtgj\u00f8ring (\u00a7 8-6) og permisjoner (\u00a7 8-10). Forvaltningsloven stiller krav til hvordan forskrifter skal utformes. Det gjelder s\u00e6rlige krav til kunngj\u00f8ring for at kommunene og fylkeskommunene skal kunne p\u00e5berope seg reglene. Forskriften skal if\u00f8lge kommuneloven vedtas av bystyret selv. Forskrifter skal kunngj\u00f8res i Norsk Lovtidend. Forskriften f\u00e5r virkning for folkevalgte og personer i kommunale tillitsverv i Bergen kommune H\u00f8ring: Forretningsutvalget fattet i m\u00f8te 20.02.2024 sak 71/24 f\u00f8lgende vedtak: \u00ab1. Forslag til Forskrift om folkevalgtes rett til godtgj\u00f8ring og velferdsgoder i Bergen kommune sendes p\u00e5 h\u00f8ring. 2. H\u00f8ringsfristen settes til 5 uker fra vedtaksdato i forretningsutvalget.\u00bb Utkastet til forskrift er sendt til byr\u00e5det, sekretariatet for kontrollutvalget og de styrer, r\u00e5d og utvalg som omfattes av forskriften. Innspill og merknader fra h\u00f8ringsrunden er gjennomg\u00e5tt, vurdert og beskrevet i saken. Forretningsutvalget har i m\u00f8te 02.04.2024 sak 120/24 gitt Kontrollutvalget utsatt h\u00f8ringsfrist til 24. april 2024. Det er mottatt f\u00f8lgende h\u00f8ringsinnspill: \u2022 H\u00f8ringsinnspill fra kommunalt r\u00e5d for personer med funksjonsnedsettelse \u2022 H\u00f8ringssvar - Forskrift om folkevalgtes rett til godtgj\u00f8ring og velferdsgoder i Bergen kommune fra Byr\u00e5dsleders avdeling \u2022 H\u00f8yringssuttale fr\u00e5 kontrollutvalget til \u00abforskrift om folkevalgtes rett til godtgj\u00f8ring og velferdsgoder i Bergen kommune\u00bb Innspill og merknader fra h\u00f8ringsrunden er gjennomg\u00e5tt, vurdert og beskrevet i saken. 1 Forslag til vedtak: 1. Bystyret vedtar forskrift om folkevalgtes rett til godtgj\u00f8ring og velferdsgoder i Bergen kommune. 2. Forskriften trer i kraft fra vedtaksdato. Dato: 9. april 2024 Trine P. Gr\u00f8nbech - bystyredirekt\u00f8r Anita Ommedal \u2013 Fagleder bystyrets administrasjon/ personalleder Dokumentet er godkjent elektronisk. Vedlegg: 1. Forslag til Forskrift om folkevalgtes rett til godtgj\u00f8ring og velferdsgoder i Bergen kommune 2. Saksfremlegg til forretningsutvalget H\u00f8ring av Forskrift om folkevalgtes rett til godtgj\u00f8ring og velferdsgoder i Bergen kommune 3. H\u00f8ring av Forskrift om folkevalgtes rett til godtgj\u00f8ring og velferdsgoder i Bergen kommune 4. H\u00f8ringssvar - Forskrift om folkevalgtes rett til godtgj\u00f8ring og velferdsgoder i Bergen kommune fra Byr\u00e5dsleders avdeling 5. H\u00f8yringsuttale fr\u00e5 kontrollutvalet til \"Forskrift om folkevalgtes rett til godtgj\u00f8ring og velferdsgoder i Bergen kommune\" 6. Forskrift om folkevalgtes rett til godtgj\u00f8ring og velferdsgoder i Bergen kommune 7. Forskrift om godtgj\u00f8ring og dekning av utgifter og \u00f8konomisk tap for tillitsverv i styrer, r\u00e5d og utvalg i Bergen kommune, hvor sekretariatsfunksjonen er underlagt byr\u00e5det 8. Oversikt over honorarkategorier og honorarsatser for styrer, r\u00e5d og utvalg i forskriftens kapittel 6 9. Honorarsatser for de ulike honorarkategoriene 10. Protokoll kontrollutvalget 23.04.2024 2 Saksframstilling: De to gjeldende forskriftene danner grunnlaget for utarbeidelsen av forslag til ny forskrift. De foresl\u00e5tte endringene er n\u00e6rmere beskrevet i sak 71/24.Saken her omhandler innspill fra h\u00f8ringen og viser endelig forslag til forskrift etter h\u00f8ringsrunden. H\u00f8ringen Kommunalt r\u00e5d for personer med funksjonsnedsettelse (KRPF) \u00abKRPF behandlet saken i m\u00f8te 12. mars, sak 41/24 og vedtok f\u00f8lgende uttalelse: KRPF st\u00f8tter h\u00f8ringsutkastet slik det foreligger, men mener det kan v\u00e6re fornuftig \u00e5 legge til et underpunkt under \u00a725 Godtgj\u00f8ring for annen aktivitet i Eldrer\u00e5det, Kommunalt r\u00e5d for personer med funksjonsnedsettelse og Ungdomsr\u00e5dets medlemmer og varamedlemmer. Kommunale arbeidsgrupper/arbeidsutvalg/undergrupper eller befaringer r\u00e5dene blir bedt om \u00e5 delta i/p\u00e5 forventes i s\u00e5 stor utstrekning som mulig dekket av den aktuelle etaten eller byr\u00e5dsavdelingen.\u00bb Vurdering KRPF har meddelt at underpunktet er foresl\u00e5tt med bakgrunn i at slik ordningen fungerer i dag, ber kommunen om at r\u00e5dsmedlemmer deltar i ulike arbeidsgrupper, stiller p\u00e5 innspillsm\u00f8ter ogs\u00e5 videre. Utgiftene til honorar dekkes i dag fra r\u00e5denes eget budsjett. Et forslag om at den aktuelle etaten eller byr\u00e5dsavdelingen skal dekke utgifter til r\u00e5dene vil ha budsjettmessige konsekvenser. Det vi i s\u00e5 fall kreve ytterligere utredning, og trolig ny h\u00f8ringsrunde slik at s\u00e6rlig byr\u00e5det f\u00e5r anledning til \u00e5 uttale seg n\u00e6rmere om dette punktet. Bystyredirekt\u00f8ren anbefaler derfor \u00e5 ikke ta med forslaget i denne omgang. Byr\u00e5dsavdeling for byutvikling (BBU) Byarkitekten har gitt f\u00f8lgende innspill til h\u00f8ringsforslaget: \u00abDet fremst\u00e5r som mer oversiktlig at disse to forskriftene n\u00e5 samles i en, slik tilfellet er i mange kommuner ellers i landet. Byarkitekten, som sekretariat for R\u00e5det for byforming og arkitektur, har ingen merknader til forslaget.\u00bb BBU stiller seg bak Byarkitekten sin vurdering og har ingen flere kommentarer til h\u00f8ringsforslaget. Byr\u00e5dsavdeling for finans (BFIN) BFIN har gitt f\u00f8lgende innspill til h\u00f8ringsutkastet: \u2022 \u00abBFIN mener det er fornuftig \u00e5 sl\u00e5 sammen de to forskriftene. \u2022 I h\u00f8ringsutkastets \u00a7 22 foresl\u00e5s det at \u00abRepresentanter som deltar p\u00e5 oppl\u00e6ring som de er formelt innkalt til fra utvalgets sekretariat, tilst\u00e5s m\u00f8tegodtgj\u00f8ring etter satsen for varamedlem, for oppl\u00e6ring som inng\u00e5r i vedtatt oppl\u00e6ringsprogram for utvalget.\u00bb I og med at Takstnemnda og Klagenemden for eiendomsskattesaker er plassert i forskjellige honorargrupper i h\u00f8ringsutkastet, medf\u00f8rer dette at det foresl\u00e5s at medlemmene i de ulike nemndene skal f\u00e5 ulik kompensasjon for (lik) oppl\u00e6ringen. \u2022 I h\u00f8ringsutkastets \u00a7 23 foresl\u00e5s det at nemndenes medlemmer skal godgj\u00f8res for befaringer etter satsen for varamedlem. Det er ikke uvanlig praksis at Klagenemnd for eiendomsskattesaker sine befaringer inng\u00e5r som en integrert del av m\u00f8tene deres, og er knyttet til de saker som behandles i det enkelte m\u00f8tet. Slik forskriften er utformet i h\u00f8ringsutkastet, vil det kun forst\u00e5s som at nemndsmedlemmene har rett p\u00e5 dobbel godgj\u00f8ring i de tilfeller man utf\u00f8rer befaringer som en del av m\u00f8tet. P\u00e5 den 3 bakgrunn kan det v\u00e6re hensiktsmessig \u00e5 vurdere intensjonen i paragrafen, og eventuelt en begrensing i forskriften der befaringer av kortere varighet som inng\u00e5r som en del av m\u00f8tene ikke utl\u00f8ser rett p\u00e5 \u00abekstra\u00bb godtgj\u00f8relse.\u00bb Vurdering Bystyredirekt\u00f8ren viser her til byr\u00e5dsleders avdeling sitt h\u00f8ringssvar. Byr\u00e5dsleders avdeling har besvart ut kulepunkt 2 og kulepunkt 3 i sitt h\u00f8ringssvar. Byr\u00e5dsleders avdeling (BLED) Innledende Byr\u00e5dsleders avdeling har gitt innspill p\u00e5 endringer av spr\u00e5klig og redaksjonell karakter for \u00e5 tilpasse forskriften ytterligere til kommunelovens bestemmelser og forarbeider. Samtidig har BLED gitt innspill til innholdsmessige endringer \u00a7 3 Rett til dekning av utgifter og \u00f8konomisk tap BLED viser til at i forarbeidene til Kommuneloven st\u00e5r det at de som har et kommunalt tillitsverv har krav p\u00e5 dekning av \u00abn\u00f8dvendige utgifter..\u00bb og anbefaler at ordet \u00abn\u00f8dvendig\u00bb tas med innledningsvis i pkt. b. Videre anbefaler BLED at tredje setning i \u00a7 4 \u00abUtgifter etter \u00a7 3 f\u00f8rste ledd bokstav b) dekkes med inntil 830 kroner per dag\u00bb flyttes til \u00a7 3 b) da det h\u00f8rer naturlig hjemme der. \u00a7 3 b) vil da f\u00e5 f\u00f8lgende ordlyd etter BLED sitt forslag: b) \u00abdekning av n\u00f8dvendige utgifter som f\u00f8lge av vervet, ogs\u00e5 utgifter til andre for \u00e5 utf\u00f8re n\u00f8dvendige arbeidsoppgaver, barnepass og andre omsorgsoppgaver man i forbindelse med vervet ikke selv kan utf\u00f8re, dekkes med inntil 830 kroner pr. dag.\u00bb Vurdering Bystyredirekt\u00f8ren slutter seg til BLED sin vurdering og foresl\u00e5r at forslaget til endring i bestemmelsen inntas i sin helhet. \u00a74 Utm\u00e5ling av utgifter BLED foresl\u00e5r vi at tittelen p\u00e5 \u00a7 4 endres til \u00abUtm\u00e5ling og dokumentasjon av utgifter\u00bb slik at det blir tydelig hva paragrafen dreier seg om. Vurdering Bystyredirekt\u00f8ren slutter seg til BLED sin vurdering og foresl\u00e5r at forslaget til endring i bestemmelsen inntas i sin helhet. \u00a7 5 Utm\u00e5ling av tapt inntekt BLED foresl\u00e5r at formuleringen \u00abfaktisk tap av overtidsgodtgj\u00f8ring\u00bb i andre avsnitt, strykes, da dette allerede dekkes av setningen for \u00f8vrig. I \u00a7 5 tredje avsnitt, siste setning, viser BLED til at man b\u00f8r sette et bel\u00f8psmessig tak for \u00e5 v\u00e6re i samsvar med kommunelovens bestemmelse. Kommuneloven \u00a7 8-3, 3. ledd sier f\u00f8lgende: \u00abDen som taper inntekt fordi han eller hun har et kommunalt eller fylkeskommunalt tillitsverv, har krav p\u00e5 erstatning opp til et visst bel\u00f8p per dag. Kommunestyret eller fylkestinget gir selv forskrift om slik erstatning. Det skal fastsettes ulike satser for dokumenterte og ikke dokumenterte tap.\u00bb Vider foresl\u00e5r BLED at bestemmelsens siste avsnitt endres slik at den lyder: 4 \u00abI forbindelse med befaringer, reiser, kurs, oppl\u00e6ring og seminarer dekkes tap av inntekt og p\u00e5f\u00f8rte utgifter kun n\u00e5r medlemmene og varamedlemmene er formelt innkalt fra utvalgets (eller organets) sekretariat, eller n\u00e5r deltakelsen p\u00e5 forh\u00e5nd er godkjent av utvalget (eller organet), arbeidsutvalg eller leder for utvalget (eller organet).\u00bb Vurdering Bystyredirekt\u00f8ren slutter seg i hovedsak til BLED sine vurderinger og foresl\u00e5r for det f\u00f8rste at ordlyden \u00abfaktisk tap av overtidsgodtgj\u00f8ring\u00bb i 2. ledd strykes. Bystyredirekt\u00f8ren kjenner ikke til at \u00a7 5 3.ledd siste setning, tidligere har skapt tolkningstvil og foresl\u00e5r derfor at bestemmelsen beholdes uten endringer. Bystyredirekt\u00f8ren slutter seg til BLED sin vurdering som ogs\u00e5 fremkommer av kontrollutvalget sitt h\u00f8ringssvar. Kontrollutvalgets forslag gir en s\u00e6rlig dekkende beskrivelse, og bystyredirekt\u00f8ren foresl\u00e5r derfor at \u00a7 5 5.ledd blir endret slik det fremkommer i h\u00f8ringsinnspillet fra Kontrollutvalget: \u00abI forbindelse med befaringer, reiser, kurs, oppl\u00e6ring og seminarer dekkes tap av inntekt og p\u00e5f\u00f8rte utgifter kun n\u00e5r medlemmene og varamedlemmene er formelt innkalt fra bystyrets kontor, utvalgets eller r\u00e5dets sekretariat, eller n\u00e5r deltakelsen p\u00e5 forh\u00e5nd er godkjent av utvalget eller r\u00e5det, arbeidsutvalg eller leder for utvalget eller r\u00e5det.\u00bb \u00a7 7 Velferdsordninger BLED anbefaler \u00e5 stryke f\u00f8rste setning, for \u00e5 harmonisere bestemmelsen med endringer i folketrygdloven. Folkevalgte regnes som frilanser etter folketrygdloven \u00a7 1-9, jf. forarbeidene til kommuneloven. Andre setning foresl\u00e5s str\u00f8ket da dette viser til interne rutiner p\u00e5 Bystyrets kontor, og h\u00f8rer heller hjemme i en veileder til forskriften. I tillegg foresl\u00e5r BLED \u00e5 presisere at utbetaling av folkevalgtes sykepenger etter arbeidsgiverperioden f\u00f8lger reglene for frilanser. Foresl\u00e5tte ordlyd er hentet fra Oslo kommune sin Forskrift om folkevalgtes rett til godtgj\u00f8ring og velferdsgoder, Oslo kommune, \u00a7 14: \u00abKommunen skal betale sykepenger tilsvarende full godtgj\u00f8ring i arbeidsgiverperioden fra den f\u00f8rste til den sekstende sykedagen, jf. folketrygdloven \u00a7 8-19. Har den folkevalgte krav p\u00e5 godtgj\u00f8ring utover seks ganger grunnbel\u00f8pet, jf. folketrygdloven \u00a7 8-10 andre ledd, skal kommunen betale forskjellen mellom det den folkevalgte har krav p\u00e5 \u00e5 f\u00e5 utbetalt i sykepenger fra folketrygden og det den folkevalgte ville f\u00e5tt i godtgj\u00f8ring i den samme perioden.\u00bb Vurdering Forslaget til endring i bestemmelsen inntas i sin helhet n\u00e5r det gjelder harmonisering med folketrygdloven. Ordlyden \u00abogs\u00e5\u00bb strykes i 3. ledd. Det er p.t. ikke utarbeidet en egen veileder, men dette vil bystyredirekt\u00f8ren eventuelt komme tilbake til, og da ogs\u00e5 legge til rette for et samarbeid med byr\u00e5dssiden. \u00a7 9 Godtgj\u00f8ring for IKT-utstyr BLED viser til at f\u00f8lgende formulering h\u00f8rer mer hjemme i en veileder enn i en forskrift og anbefaler \u00e5 fjerne setningen: \u00abBystyrets kontor bestiller og dekker n\u00f8dvendige lisenser til Microsoft Office.\u00bb Vurdering Bystyredirekt\u00f8ren viser til at det er tjenlig \u00e5 tydelig vise at de som ikke benytter kommunale PC, og dermed ikke automatisk har de n\u00f8dvendige MS lisensene, f\u00e5r dette dekket. Bystyrets 5 kontor f\u00e5r mange sp\u00f8rsm\u00e5l knyttet til lisensrettigheter. Bystyredirekt\u00f8ren foresl\u00e5r at formuleringen tydeliggj\u00f8res og forenkles ved \u00abBystyrets kontor dekker n\u00f8dvendige lisenser\u00bb. \u00a7 11 Godtgj\u00f8ring ved fratredelse. Ettergodtgj\u00f8ring BLED foresl\u00e5r bestemmelsen flyttet til kapittel 4. Denne paragrafen gjelder kun for hel- og deltidsverv dvs. de som har vervet som hovedbeskjeftigelse og b\u00f8r derfor flyttes til kapittel 4. BLED viser ogs\u00e5 til at ordet \u00abetterl\u00f8nn\u00bb i f\u00f8rste setning kan med fordel strykes. Tredje avsnitt er noe tungt formulert og BLED anbefaler derfor \u00e5 endre setningen til: \u00abDersom den nye stillingens l\u00f8nn utgj\u00f8r mindre enn det vedkommende hadde i godtgj\u00f8ring fra kommunen, utbetales differansen i maksimalt tre m\u00e5neder fra vedkommende fratr\u00e5dte sitt verv i kommunen.\u00bb Vurdering Bystyredirekt\u00f8ren slutter seg til forslaget til plassering, og bestemmelsen er foresl\u00e5tt flyttet til kapittel 4 som omhandler hel- og deltidsverv. Ordlyden \u00abetterl\u00f8nn\u00bb i 1. ledd strykes. \u00ab(eller ville f\u00e5tt)\u00bb i 3. ledd str\u00f8ket. Bystyredirekt\u00f8ren mener at ordlyden \u00abettergodtgj\u00f8ring\u00bb ikke b\u00f8r erstattes med \u00abgodtgj\u00f8ring\u00bb, da bestemmelsen omhandler ettergodtgj\u00f8ring og det b\u00f8r v\u00e6re sammenhengende begrepsbruk i bestemmelsen. \u00a7 12 Godtgj\u00f8ring av folkevalgte verv i bystyret (hel- eller deltidsverv) \u00a7 12 nest siste avsnitt BLED foresl\u00e5r i nest siste avsnitt \u00e5 erstatte opplisting av verv med formuleringen \u00abFolkevalgte i fulltidsverv tilst\u00e5s ikke m\u00f8tegodtgj\u00f8ring for......\u00bb siden det i neste avsnitt er brukt begrepet \u00abFolkevalgte\u00bb. Vurdering Bystyredirekt\u00f8ren foresl\u00e5r \u00e5 beholde opplisting av verv for \u00e5 tydelig vise hvilke folkevalgte verv som ikke tilst\u00e5s m\u00f8tegodtgj\u00f8ring i medhold av forskriften. S\u00e5 vidt bystyredirekt\u00f8ren er kjent med, er dette ogs\u00e5 i samsvar med praksis i Oslo kommune. \u00a7 13 Godtgj\u00f8ring av folkevalgte verv i byr\u00e5det (heltidsverv) BLED ber om bestemmelsen tar h\u00f8yde for at det kan variere om byr\u00e5dsleder inng\u00e5r i vaktordningen eller ikke, slik at andre avsnitt endres til: \u00abByr\u00e5dets medlemmer som inng\u00e5r i kommunens virksomhetsovergripende vaktordninger i henhold til Overordnet beredskapsplan for Bergen kommune, i funksjonen vakthavende byr\u00e5d, godtgj\u00f8res med et vakttillegg.\u00bb Vurdering Bystyredirekt\u00f8ren foresl\u00e5r at forslaget til endring i bestemmelsen blir tatt inn i sin helhet. \u00a7 22 Godtgj\u00f8ring for oppl\u00e6ring BLED foresl\u00e5r at siste del av f\u00f8rste avsnitt fjernes, og viser til at et utvalgs sekretariat vil neppe kalle inn til oppl\u00e6ring uten at dette er forankret i utvalget eller i kommuneloven (folkevalgtoppl\u00e6ring). Oppl\u00e6ring vil dessuten kunne finne sted f\u00f8r et utvalg har konstituert seg og vedtatt egen oppl\u00e6ringsplan. Vurdering Bystyredirekt\u00f8ren slutter seg til BLED sin vurdering og foresl\u00e5r at forslaget til endring i bestemmelsen inntas i sin helhet. 6 \u00a7 23 Godtgj\u00f8ring for befaringer BLED foresl\u00e5r \u00e5 ta inn et nytt andre avsnitt: \u00abBefaringer av kortere varighet som inng\u00e5r som en inkludert del av m\u00f8tene utl\u00f8ser ikke rett p\u00e5 godtgj\u00f8relse etter denne paragraf.\u00bb Begrunnelse: Noen utvalg (Takstnemnda og Klagenemden for eiendomsskattesaker) har kortere befaringer som en del av sine ordin\u00e6re m\u00f8ter og da b\u00f8r det ikke utbetales dobbel godtgj\u00f8relse, kun m\u00f8tegodtgj\u00f8relse. Vurdering Bystyredirekt\u00f8ren viser til BLED sin vurdering. BLED sitt forslag til endring i bestemmelsen er foresl\u00e5tt tatt inn i sin helhet. Bestemmelsen er da foresl\u00e5tt tatt inn som 2. ledd. Dagens 2. ledd blir endret til 3. ledd uten endringer. Kontrollutvalget Kontrollutvalget har gitt f\u00f8lgende innspill til h\u00f8ringsforslaget: Kontrollutvalet behandla h\u00f8yringsutkastet i m\u00f8tet 23.04.2024 sak 37/24 og fatta f\u00f8lgande vedtak: 1. Kontrollutvalet ber bystyret om \u00e5 justere \"Forskrift om folkevalgtes rett til godtgj\u00f8ring og velferdsgoder i Bergen kommune\" \u00a7 12 bokstav e) til \u00e5 lyde slik: \u00abLeder av kontrollutvalget godtgj\u00f8res med 50 % av gjeldende godtgj\u00f8ring for leder av bystyreutvalg. Nestleder av kontrollutvalget godtgj\u00f8res med 20 % av gjeldende godtgj\u00f8ring for leder av bystyreutvalg.\u00bb 2. Kontrollutvalet ber om at forskrifta \u00a7 5 femte ledd blir justert til \u00e5 lyde slik: \u00abI forbindelse med befaringer, reiser, kurs, oppl\u00e6ring og seminarer dekkes tap av inntekt og p\u00e5f\u00f8rte utgifter kun n\u00e5r medlemmene og varamedlemmene er formelt innkalt fra bystyrets kontor, utvalgets eller r\u00e5dets sekretariat, eller n\u00e5r deltakelsen p\u00e5 forh\u00e5nd er godkjent av utvalget eller r\u00e5det, arbeidsutvalg eller leder for utvalget eller r\u00e5det.\u00bb 3. Kontrollutvalet ber bystyret vurdere \u00e5 tydeleggjere n\u00e5r byr\u00e5dar og andre politikarar sine aktivitetar skjer under ut\u00f8ving av \u00abkommunale tillitsverv\u00bb. 4. Grunngjevinga for h\u00f8yringsuttalen g\u00e5r fram av saksframlegget. Vurdering Kulepunkt 1. Vedtak om godtgj\u00f8ring av kontrollutvalgets leder og nestleder ble fattet i Bergen Bystyre den 25.10.2023 sak 6/23 etter innstilling fra den midlertidige valgkomiteen for forberedelse av valg til det konstituerende bystyrem\u00f8tet. Eventuelle endringer i godtgj\u00f8ring av leder og nestleder i Kontrollutvalget m\u00e5 fattes av bystyret. Kulepunkt 2 er foresl\u00e5tt tatt inn i sin helhet, slik det ble gjort rede for over. N\u00e5r det gjelder kulepunkt 3, er virkeomr\u00e5det for forskriften uttrykt i \u00a7 2, jf. kommunelovens bestemmelser om folkevalgtes rettigheter i kapittel 8. Virkeomr\u00e5det er n\u00e6rmere avgrenset i kapittel 5 og 6. Endelig forslag til forskrift \u2013 overordnet om foresl\u00e5tte endringer Etter dette legges forskriften frem for behandling. I all hovedsak er det da foretatt spr\u00e5klige forenklinger og justeringer, samt at to gjeldende forskrifter er sl\u00e5tt sammen til en. 7 Videre er det tatt inn to helt nye bestemmelser. \u00a7 13 2. ledd som gjelder vakttillegg for byr\u00e5dets medlemmer som inng\u00e5r i kommunens virksomhetsovergripende vaktordninger i henhold til Overordnet beredskapsplan for Bergen kommune og \u00a7 25 hvor det er foresl\u00e5tt en egen bestemmelse for \u00abgodtgj\u00f8ring for annen aktivitet\u00bb for medvirkningsr\u00e5dene Kort oppsummering av kapitlenes innhold Kapittel 1. Generelle forhold N\u00e5v\u00e6rende bestemmelser foresl\u00e5s videref\u00f8rt med f\u00f8lgende endring: Hjemmelshenvisning til kommuneloven er fjernet i denne bestemmelsen, og inntatt i hjemmelsfeltet innledningsvis i forskriften. Kapittel 2. Dekning av utgifter og \u00f8konomisk tap N\u00e5v\u00e6rende bestemmelser foresl\u00e5s videref\u00f8rt med f\u00f8lgende endring: Krav p\u00e5 dekning og \u00f8konomisk tap som ikke kan dokumenteres, dekkes dersom utgiftene eller tapet er tilstrekkelig sannsynliggjort i samsvar med ordlyden i forarbeidene til kommuneloven. Tilsvarende er ordlyden \u00abn\u00f8dvendige\u00bb tatt inn i \u00a7 3 b), som samsvarer med ordlyden i forarbeidene til kommuneloven. Satsene for godtgj\u00f8relse er regulert per 01.05.23 med utgangspunkt i \u00e5rlig prosentvis l\u00f8nnsvekst for ansatte i kommunal virksomhet. Kapittel 3. Pensjon og ulike velferdsordninger N\u00e5v\u00e6rende bestemmelser foresl\u00e5s videref\u00f8rt med f\u00f8lgende endring: Ordlyden \u00abFolkevalgte i verv som tilsvarer 50 % stilling eller mer\u00bb er endret til \u00abfolkevalgte som har vervet som sin hovedbeskjeftigelse\u00bb. Dette er identisk med ordlyden i kommuneloven \u00a7 8-6, \u00a7 8-8, \u00a7 8-9 og \u00a7 8-10 og i forarbeidene Prop. 46 L (2017-2018) kapittel 30, jf. kapittel 15. Dette gjelder forskriftens \u00a7 7. Kapittel 4. Godtgj\u00f8ring for hel- eller deltidsverv N\u00e5v\u00e6rende bestemmelser foresl\u00e5s videref\u00f8rt med f\u00f8lgende endring: Kontrollutvalgets leder og nestleder godtgj\u00f8res med henholdsvis 40 % stilling og 15 % stilling. Arbeidsutvalgsmedlemmer i fulltidsverv tilst\u00e5s ikke godtgj\u00f8ring for deltakelse i de folkevalgte organ som omfattes av forskriften, jf. Bergen bystyre den 25.10.23 sak 6/23. \u00a7 13 2.ledd er ny. Bestemmelsen gjelder vakttillegg for byr\u00e5dets medlemmer som inng\u00e5r i kommunens virksomhetsovergripende vaktordninger i henhold til Overordnet beredskapsplan for Bergen kommune. Kapittel 5. Godtgj\u00f8ring for m\u00f8ter og andre aktiviteter i bystyret, bystyreutvalg, forretningsutvalg, valgstyret og klagenemd N\u00e5v\u00e6rende bestemmelser foresl\u00e5s videref\u00f8rt med f\u00f8lgende endring: Ordlyden arbeidsgruppe er endret til arbeidsutvalg, som er i tr\u00e5d med kommunelovens ordlyd, jf. Reglement for Bergen bystyre og utvalgene punkt 4.4 og 4.5. Satsene for godtgj\u00f8relse er regulert per 01.05.23 med utgangspunkt i \u00e5rlig prosentvis l\u00f8nnsvekst for ansatte i kommunal virksomhet. Kapittel 6. Godtgj\u00f8ring for andre kommunale organ valgt av bystyret eller oppnevnt av byr\u00e5det N\u00e5v\u00e6rende bestemmelser foresl\u00e5s videref\u00f8rt med f\u00f8lgende endringer: Regulering av satsene endres fra 01.01. til 01.05. slik at dette samsvarer med utvalgene i kapittel 4 og 5. Videre foresl\u00e5s Karanteneutvalget lagt inn i honorarkategori 2. \u00a7 25 tatt inn en egen bestemmelse for \u00abgodtgj\u00f8ring for annen aktivitet\u00bb, i medvirkningsr\u00e5dene. 8 Kapittel 7. Avsluttende bestemmelser N\u00e5v\u00e6rende bestemmelser foresl\u00e5s videref\u00f8rt med f\u00f8lgende endring: Regulering av satsene endres fra 01.01. til 01.05. slik at dette samsvarer med utvalgene i kapittel 4 og 5. Bystyrets kontor foretar den \u00e5rlige reguleringen av satsene. Kapittel 8. Ikrafttredelse Ingen endringer 3. \u00d8konomiske konsekvenser Forslaget til forskrift har ingen \u00f8konomiske konsekvenser utover den \u00e5rlige reguleringen av satsene. 9 "
}