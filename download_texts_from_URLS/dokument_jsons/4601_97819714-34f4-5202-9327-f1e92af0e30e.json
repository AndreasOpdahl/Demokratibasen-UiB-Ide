{
  "dokument_id": "97819714-34f4-5202-9327-f1e92af0e30e",
  "doc_type": "case_attachment",
  "kommune": 4601,
  "tittel": "Uttale til forprosjektet fra Byantikvaren",
  "url": "https://bergen.kommune.no/politikere-utvalg/api/fil/bk360/11947064/Uttale-til-forprosjektet-fra-Byantikvaren",
  "tekst": " Byantikvaren BV Prosjekt - gjennomf\u00f8ring (Arbeidssted) V\u00e5r referanse: 2024/68640-8 Postboks 7700 Saksbehandler: Torbj\u00f8rn Melle 5020 BERGEN Dato: 15. januar 2025 Deres ref.: H\u00f8ringsuttalelse - Forprosjektrapport for dam Skredderdalen Vi viser til intern korrespondanse, datert 16. desember, 2024. Hva saken gjelder Dam Skredderdalen ligger i Mulelvvassdraget. Den ble bygget i 1882, og p\u00e5bygget i 1924, men oppfyller ikke dagens krav i damsikkerhetsforskriften. Det er derfor utarbeidet en forprosjektrapport for dam Skredderdalen p\u00e5 vegne av Bergen vann. I forprosjektrapporten til SWECO (2024/dok.nummer:R-01), anbefales det \u00e5 legge ned dam Skredderdalen, og f\u00f8re vannet tilbake til sitt naturlige elvel\u00f8p, fremfor \u00e5 bygge ny dam eller bygge om den gamle. Bergen Vann anbefaler ogs\u00e5 denne l\u00f8sningen. Ber\u00f8rte verneverdier Byantikvaren i Bergen har utarbeidet kulturminnegrunnlag for Mulelvvassdraget (2020). Konstruksjoner som murte dammer og oppmurte torvdammer, stier, kjerreveier, veier, steingarder og steinsatte og st\u00f8pte kanaler, broer og damhus anses \u00e5 v\u00e6re viktige kulturminner. Inntaksdammen i Skredderdalen er et godt bevart teknisk kulturminne med h\u00f8y verdi. I kommuneplanens arealdel (KPA 2018) er tiltaksomr\u00e5det vist innenfor hensynssone bevaring kulturmilj\u00f8, H570. Hele Byfjellsomr\u00e5det er definert som hensynssone H570_5 Byfjellene. I bestemmelsene til KPA \u00a7 35.5 er det knyttet f\u00f8lgende retningslinjer til hensynssonen H570: Kulturmilj\u00f8 og historisk bebyggelse skal sikres og ivaretas. De karakteristiske trekkene ved bebyggelse, bebyggelsesstruktur og kulturlandskap definerer omr\u00e5der og gir det s\u00e6rpreg. Det skal derfor tas spesielle hensyn til dette ved s\u00f8knad om tiltak og endret arealbruk. Om og hvordan et tiltak ber\u00f8rer kulturminner eller kulturmilj\u00f8 skal vurderes i samr\u00e5d med Byantikvaren. Byantikvarens vurdering Forprosjektrapportens samlete vurdering av de tekniske l\u00f8sningene, de \u00f8konomiske utgiftene, hensynet til b\u00e6rekraft og naturmilj\u00f8 tilsier at dam Skredderdalen b\u00f8r legges ned, fremfor \u00e5 bygge ny dam eller bygge om den eksisterende. Byantikvarens foretrukne l\u00f8sning er \u00e5 bevare den eksisterende dammen som et teknisk kulturminne, men har forst\u00e5else for at det i dette tilfellet ikke er et realistisk alternativ. Byantikvaren ber likevel om at n\u00e5r elven blir tilbakef\u00f8rt til sitt naturlige l\u00f8p, s\u00e5 blir s\u00e5 mye som mulig av damanlegget bevart som historiefortellende element, slik at det ogs\u00e5 i fremtiden vil v\u00e6re lesbart at det har v\u00e6rt en dam p\u00e5 stedet. Postadresse: Telefon: 55566508 Postboks 7700, 5017 BERGEN E-post: byantikvaren@bergen.kommune.no Kontoradresse: Internett: www.bergen.kommune.no Skostredet 5 Med hilsen Byantikvaren Johanne Gillow - leder Torbj\u00f8rn Melle - saksbehandler Dokumentet er godkjent elektronisk. Side 2 av 2 "
}