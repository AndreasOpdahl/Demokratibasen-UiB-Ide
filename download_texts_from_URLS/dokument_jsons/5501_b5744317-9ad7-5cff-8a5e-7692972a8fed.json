{
  "dokument_id": "b5744317-9ad7-5cff-8a5e-7692972a8fed",
  "doc_type": "case_presentation",
  "kommune": 5501,
  "tittel": "Orientering til kommunestyret om endelige vedtak i hovedutvalg og r\u00e5dgivende organ i april 2024",
  "url": "https://innsyn.tromso.kommune.no/application/getMoteDokument?dokid=2001687019",
  "tekst": "Arkivsaksnr. 24/06505-1 Saksbehandler Line Vatne Saksgang M\u00f8tedato Kommunestyret 17.04.2024 Orientering til kommunestyret om endelige vedtak i hovedutvalg og r\u00e5dgivende organ i april 2024 Kommunedirekt\u00f8rens innstilling til vedtak: Redegj\u00f8relse om endelige vedtak fattet i hovedutvalg og r\u00e5dgivende organ i april 2024 tas til orientering. Stig Tore Johnsen Mari Enoksen Hult Kommunedirekt\u00f8r Direkt\u00f8r for organisasjon 1 Hva saken gjelder Orientering til kommunestyret om endelige vedtak fattet i hovedutvalg og r\u00e5dgivende organ i april 2024. Saksutredning Reglement for hovedutvalgene, pkt. 2 fastsetter at kommunestyret skal orienteres om saker som endelig behandles av hovedutvalgene: \u00abHovedutvalgene har avgj\u00f8relsesmyndighet i saker som gjelder deres ansvarsomr\u00e5der, begrenset av de rammer og retningslinjer som er vedtatt av kommunestyret. Saker som har v\u00e6rt til endelig behandling i hovedutvalgene skal sendes samlet til kommunestyret som orienteringssak.\u00bb I kommunestyrets sak 66/22 ble det i tillegg fattet f\u00f8lgende vedtak: \u00abKommunestyret ber om at saker som ikkje g\u00e5r til kommunestyret og som er behandla i andre utval som integreringsutvalet eller studentutvalet ogs\u00e5 blir tatt med i denne rapporteringa.\u00bb I denne saken orienteres kommunestyret om endelige vedtak fattet i hovedutvalgene og de r\u00e5dgivende organer i april 2024. Helse- og velferdsutvalget 3. april 2024 I helse- og velferdsutvalgets m\u00f8te 03.04.2024 ble en sak endelig avgjort. Sak 13/24 H\u00f8ringsinnspill \u00abTiltak for \u00e5 sikre b\u00e6rekraft i Helse Nord\u00bb Helse- og velferdsutvalgets vedtak: Basert p\u00e5 Helse- og velferdsutvalgets innspill p\u00e5 m\u00f8te 3. april lager administrasjonen forslag til h\u00f8ringsuttalelse til Helse Nords h\u00f8ringsnotat \u00abTiltak for \u00e5 sikre b\u00e6rekraft i Helse Nord\u00bb. Helse- og velferdsutvalget gir f\u00f8lgende innspill til administrasjonen: 1. Behovet for et kreftsenter ved UNN. Det handler om \u00e5 f\u00e5 et sterkere fagmilj\u00f8, ogs\u00e5 fordi dette er et omr\u00e5de som g\u00e5r mot mer subspesialisering. 2. Byggingen av UNN \u00c5sg\u00e5rd m\u00e5 settes i gang. Det er gammelt og slitt bygg, som er uverdig for pasienter, p\u00e5r\u00f8rende og ansatte. 3. Nyf\u00f8dtintensiven p\u00e5 UNN m\u00e5 bedres. S\u00e5 er det ogs\u00e5 slik at vi har et regionsykehus i Nord- Norge, og det er UNN. Vi m\u00e5 ikke fragmentere spesialisthelsetjenesten mer. Det har vi ikke til n\u00e5r vi har et pasientgrunnlag i hele landsdelen p\u00e5 rundt en halv million mennesker. Derfor m\u00e5 UNN som regionsykehus styrkes, og f\u00e5 mer spesialisering p\u00e5 flere omr\u00e5der, blant annet kreftomr\u00e5det. Troms\u00f8 kommune ber om at Helse Nord styrker UNN i sin p\u00e5g\u00e5ende omstillingsprosess. Som Helse Nords regionssykehus og universitetssykehus er det viktig \u00e5 v\u00e6re i stand til \u00e5 ivareta kvaliteten for hele landsdelen. Tilgangen p\u00e5 spesialisert medisinsk behandling, spesialister og avansert utstyr er viktig for \u00e5 sikre innbyggerne i Nord-Norge likeverdige tilbud. UNNs rolle som regionens universitetssykehus gir muligheter for forskning og utdanning, noe som styrker mulighetene for utvikling av behandlinger og rekruttering av helsepersonell. 2 Sakene som ble behandlet i helse- og velferdsutvalget 3. april kan leses her: Innsyn - m\u00f8tekalender (tromso.kommune.no) Kommune- og byutviklingsutvalget 4. april 2024 I kommune- og byutviklingsutvalgets m\u00f8te 04.04.2024 ble fem saker endelig avgjort. Sak 16/24 Plan 1918 Detaljregulering for Troms\u00f8 n\u00e6ringspark - Ramfjordmoen Kommune- og byutviklingsutvalgets vedtak: Planen sendes tilbake til administrasjonen p\u00e5 grunn av at VAO-l\u00f8sningen, spesielt drikkevanns- og slokkevannstilgang, er uavklart. Ved ny politisk behandling av planen bes det om at VAO- l\u00f8sningen er avklart Sak 17/24 Plan 1886 - Omr\u00e5deregulering for E8- flyplasstunnelen - utlegging til offentlig ettersyn Kommune- og byutviklingsutvalgets vedtak: Forslag til omr\u00e5deregulering 1886 \u2013 E8 Flyplasstunnelen, med plankart, planbestemmelser og planbeskrivelse, datert 15.12.2023 legges ut til offentlig ettersyn. Vedtaket er hjemlet i plan- og bygningslovens \u00a7 12-10. Det bes om innspill p\u00e5 muligheten for \u00e5 binde sammen felt BN6 og BN7 i Breivika med et hevet gangfelt, for \u00e5 bidra til en sammenhengende gang- og sykkell\u00f8sning. Sak 18/24 Plan 1860 - Detaljregulering for Einerhagen boligomr\u00e5de - endring etter forenklet prosess Kommune- og byutviklingsutvalgets vedtak: Endringer av plan 1860 - detaljregulering for Einerhagen boligomr\u00e5de med reviderte bestemmelser av 14.03.2024 og revidert plankart av 19.07.2023, vedtas. Vedtaket er hjemlet i plan- og bygningsloven \u00a7 12-14 annet ledd. Sak 19/24 Utbyggingsavtale til offentlig ettersyn - Bjerkakervegen 14 Plan 1913 Kommune- og byutviklingsutvalgets vedtak: Forslag til at utbyggingsavtale mellom Troms\u00f8 kommune og Nordlyset Eiendom AS for utbyggingen av Bjerkakervegen 14 legges ut til offentlig ettersyn i 30 dager. Sak 20/24 Plan 1943 - Detaljreguleringsplan for Jonas Lies gate 15 - til offentlig ettersyn Kommune- og byutviklingsutvalgets vedtak: Det \u00e5pnes for maks h\u00f8yde p\u00e5 kote +44. Romh\u00f8yde for fellesarealer for beboerne og utadrettet virksomhet langs Mellomvegen settes til 3,0 m, og min romh\u00f8yde for \u00f8vrige boligetasjer sikres p\u00e5 2,6. 3 Forslag til plan 1943 \u2013 detaljreguleringsplan for Jonas Lies gate 14, gbnr. 200/647, 200/649, 200/802 og 200/3971 med plankart av 07.03.2024 og planbestemmelser av 07.03.2024, sendes p\u00e5 h\u00f8ring og legges ut til offentlig ettersyn i seks uker. Utnyttelsesgrad: Planen legger opp til en h\u00f8y utnyttelsesgrad, og selv om uteoppholdsarealene er av god kvalitet, og at \u00e5 l\u00f8se deler av fellesarealene innend\u00f8rs er spennende og fremtidsrettet, er ikke tomten mer enn 3 daa. Det bes i h\u00f8ringen spesielt om innspill p\u00e5 om en slik utnyttelsesgrad er hensiktsmessig for boligutviklingen i Troms\u00f8. Vedtaket er hjemlet i plan- og bygningsloven \u00a7 12-10. KOBY ber administrasjonen komme tilbake med en vurdering av \u00e5 stenge Mellomvegen mellom Mus\u00e9gata og Vestregata for gjennomkj\u00f8ring, og endre vegen til gatetun eller lignende form\u00e5l. Sakene som ble behandlet i kommune- og byutviklingsutvalget den 4. april kan leses her: Innsyn - m\u00f8tekalender (tromso.kommune.no) Milj\u00f8-, idrett-, kultur- og samfunnsutviklingsutvalget 3. april 2024 I milj\u00f8-, idrett-, kultur- og samfunnsutviklingsutvalgets m\u00f8te 03.04.2024 ble tre saker endelig avgjort. Sak 42/24 S\u00f8knad om tilskudd - n\u00e6rmilj\u00f8 og frivillighet Milj\u00f8-, idrett-, kultur- og samfunnsutviklingsutvalgets vedtak: 1. Det innvilges et tilskudd p\u00e5 kr 40 000 til Skittenelv musikkorps. 2. Det innvilges et tilskudd p\u00e5 kr 125 000 til Kulturnatta Troms\u00f8. 3. S\u00f8knad fra Renate Stenersen avsl\u00e5s. 4. S\u00f8knad fra Change Balanse AS avsl\u00e5s. Sak 44/24 Omr\u00e5denavn, vegkode 83006, Kr\u00e5kskardalen Milj\u00f8-, idrett-, kultur- og samfunnsutviklingsutvalgets vedtak: Vegkode 83006 gis navnet Kr\u00e5kskardale Sak 45/24 Navnsetting av tre veger p\u00e5 Bjerkaker Milj\u00f8-, idrett-, kultur- og samfunnsutviklingsutvalgets vedtak: Vegkode 31151 gis navnet Brit Hofseths veg Vegkode 31152 gis navnet Karoline Mathisens veg Vegkode 31153 gis navnet Kirsten Sands veg Sakene som ble behandlet i milj\u00f8-, idrett-, kultur- og samfunnsutviklingsutvalget den 3. april kan leses her: Innsyn - m\u00f8tekalender (tromso.kommune.no) Oppvekst- og utdanningsutvalget 5. april 2024 I oppvekst- og utdanningsutvalgets m\u00f8te 05.04.2024 ble en sak endelig avgjort. 4 Sak 21/24 Opprettelse av samisk ungdomstrinn Oppvekst- og utdanningsutvalgets vedtak: 1. Troms\u00f8 kommune oppretter h\u00f8sten 2024 en samiskklasse p\u00e5 8. \u2013 10. trinn for oppl\u00e6ring p\u00e5 samisk ved Gr\u00f8nn\u00e5sen ungdomsskole. 2. Vedtakspunkt 7 i sak 171/18 \u00abRegulering av kretsgrenser for Troms\u00f8skolene\u00bb oppheves fra skolestart h\u00f8st 2025. Sakene som ble behandlet i oppvekst- og utdanningsutvalget 5. april kan leses her: Innsyn - m\u00f8tekalender (tromso.kommune.no) Eldrer\u00e5det 2. april 2024 I eldrer\u00e5dets m\u00f8te 02.04.2024 ble to saker endelig avgjort. Sak 8/24 Storbykonferansen for eldrer\u00e5d 2024 - Kristiansand Eldrer\u00e5dets vedtak: Eldrer\u00e5det melder f\u00f8lgende medlemmer p\u00e5 Storbykonferansen for eldrer\u00e5d 2024: H\u00e5vard Sandberg, Ivar S\u00e6ther, Gunhild Johansen, Toril Torgersen, Rolf Bj\u00f8rnar Fygle og Anna Amdal Fyhn. 9/24 \u00c5rsmelding for Troms\u00f8 eldrer\u00e5d 2023 Eldrer\u00e5dets vedtak: \u00c5rsmelding som vedlagt, med de endringene som ble fremsatt i m\u00f8tet, vedtas. \u00c5rsmeldingen oversendes kommunestyret. Vedtak i orienteringssaker: Orientering om Kval\u00f8ysletta bo- og velferdssenter Eldrer\u00e5dets vedtak: Eldrer\u00e5det viser til informasjonen om Kval\u00f8ysletta bo- og velferdssenter gitt i m\u00f8te i dag, og eldrer\u00e5det forventer \u00e5 bli representert i ressursgruppen og prosjektstyret. Eldrer\u00e5det viser i den anledning til v\u00e5r rett til \u00e5 kunne delta og uttale seg i alle saker som gjelder eldre p\u00e5 et s\u00e5 tidlig tidspunkt i saksbehandlingen at uttalelsene fra r\u00e5det har mulighet til \u00e5 p\u00e5virke utfallet av saken. Vedtaket sendes kommunedirekt\u00f8ren og eldrer\u00e5det ber om tilbakemelding. Orientering om skilting p\u00e5 Kval\u00f8ya Eldrer\u00e5dets vedtak: 5 1. Eldrer\u00e5det viser til informasjonen om skilting p\u00e5 Kval\u00f8ysletta gitt i m\u00f8te i dag, og ber kommunedirekt\u00f8ren s\u00f8rge for at hjemmetjenestens uniformerte biler gis adkomst og rett til parkering p\u00e5 eiendommene i den grad beboerne har behov for hjemmetjenester. 2. Eldrer\u00e5det anmoder om at det igangsettes en revisjon av skiltingen som begrenser beboernes adkomst til egen bolig. 3. I tillegg mener eldrer\u00e5det at det er viktig \u00e5 legge til rette for at eldre skal ha god tilgjengelighet til sine boliger for \u00e5 oppfylle m\u00e5lsettingen om \u00e5 kunne eldre bo trygt hjemme lengst mulig Sakene som ble behandlet i eldrer\u00e5det 2. april kan leses her: Innsyn - m\u00f8tekalender (tromso.kommune.no) Kommunalt r\u00e5d for mennesker med nedsatt funksjonsevne 2. april 2024 I kommunalt r\u00e5d for mennesker med nedsatt funksjonsevne sitt m\u00f8te den 02.04.2024 ble det ikke fattet endelige vedtak. Vedtak i orienteringssaker: Orientering om \u00e5rsregnskapet og hvordan det jobbes videre med ved direkt\u00f8r for \u00f8konomi R\u00e5det vedtok enstemmig f\u00f8lgende: I lys av de \u00f8konomiske utfordringene kommunen st\u00e5r overfor, \u00f8nsker r\u00e5det \u00e5 understreke viktigheten av \u00e5 ivareta og beskytte behovene og rettighetene til byens mennesker med funksjonsnedsettelse. Vi ber om at kommunen fortsetter \u00e5 jobbe for \u00e5 sikre god livskvalitet for denne gruppen, og at behovene til mennesker med funksjonsnedsettelser ikke blir neglisjert i budsjettjusteringene. Det er avgj\u00f8rende at kommunen fortsetter \u00e5 gi tilstrekkelig st\u00f8tte og ressurser for \u00e5 opprettholde trivsel og deltakelse for mennesker med funksjonshemming i Troms\u00f8 kommune. R\u00e5det er spesielt bekymret for voksne personer med funksjonsnedsettelser og assistansebehov som ikke har n\u00e6rst\u00e5ende som kan tale deres sak hvis tilbud reduseres eller fjernes. Orientering om kommunens sexologtjeneste R\u00e5det vedtok enstemmig f\u00f8lgende: R\u00e5det \u00f8nsker \u00e5 uttrykke v\u00e5r sterke st\u00f8tte til den nye stillingen som helsesykepleier og sexologisk r\u00e5dgiver i forebyggende helsetjenester i Troms\u00f8 kommune, hvor veiledning til barn, ungdom og unge voksne med funksjonsnedsettelser skal vektlegges. R\u00e5det \u00f8nsker \u00e5 understreke den viktige rollen denne stillingen har, spesielt med tanke p\u00e5 at barn, ungdom og unge voksne med funksjonsnedsettelser st\u00e5r overfor en \u00f8kt risiko for vold og seksuelle overgrep sammenlignet med andre barn. Mange faktorer kan bidra til denne s\u00e5rbarheten, men en vesentlig \u00e5rsak er manglende undervisning om grensesetting og en lav forst\u00e5else for at personer med funksjonsnedsettelser ogs\u00e5 har rett til autonomi over egen kropp. Tidligere har det v\u00e6rt en mangel p\u00e5 tilstrekkelige tilbud, spesialisert r\u00e5dgivning og st\u00f8tte for denne s\u00e5rbare gruppen. Vi oppfordrer derfor til \u00e5 prioritere, st\u00f8tte og kontinuerlig utvikle denne stillingen, slik at den kan fortsette \u00e5 v\u00e6re et essensielt verkt\u00f8y for \u00e5 fremme seksuell helse og trivsel blant personer med funksjonsnedsettelser i Troms\u00f8. 6 Sakene som ble behandlet i kommunalt r\u00e5d for mennesker med nedsatt funksjonsevne den 2. april kan leses her: Innsyn - m\u00f8tekalender (tromso.kommune.no) Mangfolds- og integreringsutvalget 2. april 2024 I mangfolds- og integreringsutvalgets m\u00f8te den 02.04.2024 ble en sak endelig avgjort. Sak 12/24 Reglement for mangfolds- og integreringsutvalget Mangfolds- og integreringsutvalgets vedtak: Mangfolds- og integreringsutvalget anbefaler at administrasjonen innarbeider f\u00f8lgende punkter i revideringen av utvalgets reglement: \u2022 Utvalget \u00f8nsker at administrasjonen ser p\u00e5 en definisjon av hva som ligger i mangfold og integrering. \u2022 Utvalget \u00f8nsker ogs\u00e5 at administrasjonen ser p\u00e5 sammensetningen av utvalget mht. ulike grupper ut over innvandring. Sakene som ble behandlet i mangfolds- og integreringsutvalget den 2. april kan leses her: Innsyn - m\u00f8tekalender (tromso.kommune.no) Vedtakskompetanse Kommunestyret. 7 "
}