{
  "dokument_id": "be8a35d9-a3ba-5d7a-85e2-2377d2f50038",
  "doc_type": "case_presentation",
  "kommune": 4601,
  "tittel": "Ny deltakerkommune til Bergen og Omland Friluftsr\u00e5d",
  "url": "https://bergen.kommune.no/politikere-utvalg/api/fil/bk360/11441278/Framstilling-Ny-deltakerkommune-til-Bergen-og-Omland-Friluftsrad",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/168937-1 Ny deltakerkommune til Bergen og Omland Friluftsr\u00e5d Hva saken gjelder: Saken gjelder godkjenning av Voss herad som ny deltaker i Bergen og Omland Friluftsr\u00e5d (BOF) Kommunalt Oppgavefellesskap. Deltakelse i BOF skjer med virkning fra 1. januar 2025. H\u00f8sten 2021 hadde Vestland fylkeskommune utlysning av \u00abTilskot til prosjektering for \u00e5 f\u00e5 med fleire kommunar i eit friluftsr\u00e5d\u00bb. Tilskuddsrammen var p\u00e5 tilsammen kr 450.000, -. Kommuner og friluftsr\u00e5d kunne s\u00f8ke. I sin saksutredning skrev fylkeskommunen blant annet: \u00abFor \u00e5 styrke satsinga p\u00e5 friluftsliv i Vestland og for \u00e5 oppn\u00e5 mest mogleg hensiktsmessig forvaltning og drift av tilrettelagte friluftsomr\u00e5de, er det eit \u00f8nske at flest mogleg kommunar er medlem av eit friluftsr\u00e5d. Erfaring visar at kommunar som har organisert drifta av friluftsomr\u00e5da i kommunen gjennom eit friluftsr\u00e5d f\u00e5r mykje meir igjen for pengane enn om dei sj\u00f8lv skulle st\u00e5tt for drifta av desse omr\u00e5da. Friluftsr\u00e5da bidreg til eit auka fokus p\u00e5 friluftsliv og naturforvaltning ved at dei organiserer strandryddeaksjonar, arrangerer frilufslivsaktivitetar og er h\u00f8yringspart i saker som omhandlar friluftsliv. Bergen og Omland Friluftsr\u00e5d s\u00f8ker om tilskot for \u00e5 kunne sette av interne ressursar for \u00e5 utgreie medlemsskap for ein eller fleire nye medlemskommunar. Dei vil arrangere arbeidsm\u00f8te med kommunane og f\u00e5 fram eit kunnskapsgrunnlag som gjev dei aktuelle medlemskommunane gode f\u00f8resetnadar for \u00e5 kunne fatte vedtak om medlemsskap. Kommunane Voss og Gulen har teke kontakt for kartlegge mogleg medlemsskap.\u00bb BOF fikk tildelt kr. 165.000,- til form\u00e5let. BOF er motivert til \u00e5 utvikle selskapet videre ved blant annet \u00e5 hjelpe nye deltakerkommuner med \u00e5 sette friluftslivet p\u00e5 agendaen nettopp slik fylkeskommunen \u00f8nsker. Fedje, Gulen, Masfjorden og Modalen s\u00f8kte om deltakelse i 2023. Bergen bystyre behandlet saken om nye deltakerkommuner til Bergen og Omland Friluftsr\u00e5d i m\u00f8tet 18.10.2023 sak 365/23 og fattet f\u00f8lgende vedtak: \u00abBergen bystyre gir med dette sin tilslutning til at kommunene Fedje, Gulen, Masfjorden og Modalen blir nye deltakere i Bergen og Omland Friluftsr\u00e5d Kommunalt Oppgavefellesskap med virkning fra 01.01.2024. De nye deltakerkommunenes ansvar og forpliktelser f\u00f8lger av samarbeidsavtalen og lov om kommuner og fylkeskommuner (LOV-2018-06-22-83 fra 01.01.2020 \u00abkommuneloven\u00bb).\u00bb S\u00f8knaden fra Voss herad var p\u00e5 det tidspunktet ikke behandlet i representantskapsm\u00f8tet og kommunen ble da informert om at deres s\u00f8knad ville bli behandlet p\u00e5 representantskapsm\u00f8tet f\u00f8rst i 2024. S\u00f8knad fra Voss herad er vedlagt dette brev sammen med gjeldende samarbeidsavtale og forslag til ny samarbeidsavtale gjeldende fra 01.01.2025. 1 S\u00f8knaden fra Voss herad er ved en inkurie ikke blitt behandlet i Bergen bystyre f\u00f8r n\u00e5. BOFs vurdering og anbefaling: I brev datert 23. april 2024 fra BOFs administrasjon anbefalt at Voss herad blir ny deltaker i Bergen og Omland Friluftsr\u00e5d Kommunalt Oppgavefellesskap med virkning fra 01.01.2025. Opptak av nye deltakerkommuner vil komme eksisterende deltakerkommuner til gode gjennom et bedre friluftstilbud i nye og eksisterende utfartsomr\u00e5der. Administrasjonen mener ogs\u00e5 at deltakelse i BOF vil komme den nye deltakerkommunens innbyggere til gode. Tilbudet til organisasjoner, enkeltpersoner, bygdelag og dugnadsgjenger vil kunne bli bedre ved \u00e5 benytte BOF sin organisasjon i stedet for, eller i tillegg til, kommunenes egne staber. Med et tjenestespekter som nevnt ovenfor er administrasjonen trygg p\u00e5 at opptak av nye kommuner ikke skal g\u00e5 p\u00e5 bekostning av service-niv\u00e5et til de eksisterende deltakerkommunene. Kommunens eierandeler i BOF skal iflg Samarbeidsavtalen fastsettes med bakgrunn i befolkningsdata. Befolkningsgrunnlaget i BOF sine seksten deltakerkommuner er if\u00f8lge SSB pr 30.09.2023 p\u00e5 455.649 personer. Voss herad hadde p\u00e5 samme tidspunkt en samlet befolkning p\u00e5 16.267 personer. Nytt befolkningsgrunnlag vil bli 471.916, og vil medf\u00f8re endringer i dagens deltakerkommuner sine eierandeler som vist i tabellen nedenfor: Det foresl\u00e5s at Voss herad innplasseres i region \u00ab\u00d8st\u00bb. Det foresl\u00e5s at styrets sammensetning forblir uendret (ett styremedlem som velges fra hver av de fire regionene og tre styremedlemmer fra Bergen) med 7 medlemmer fra kommunene og i tillegg \u00e9n ansatte-representant. Det foresl\u00e5s at Voss herad deltar med \u00e9n representant i representantskapet ved at dette blir utvidet fra dagens 19 representanter til 20 representanter (4 representanter fra Bergen og \u00e9n representant fra hver av de seksten andre kommunene). Vedlagt brevet fra BOF f\u00f8lger gjeldende samarbeidsavtale og forslag til ny samarbeidsavtale. Alle endringer er markert med gult i det nye forslaget. Administrasjonen og styret til BOF er positive til opptak av nye deltakerkommuner. Representantskapet til BOF er ogs\u00e5 positiv og fattet f\u00f8lgende vedtak i m\u00f8te 21.03.2024: 2 \u00abRepresentantskapet gir sin tilslutning til at Voss herad blir ny deltaker i Bergen og Omland Friluftsr\u00e5d Kommunalt Oppgavefellesskap, med virkning fra 01.01.2025. Representantskapet ber om at den nye kommunens s\u00f8knad og ny samarbeidsavtale sendes ut til alle n\u00e5v\u00e6rende deltakerkommuner for godkjenning.\u00bb Administrasjonen ber n\u00e5 om at alle deltakerkommuner tar Voss herad sin s\u00f8knad opp til diskusjon i sine respektive kommunestyrer, og anbefaler at det gj\u00f8res vedtak innen 30.09.2024. F\u00f8lgende ordlyd til vedtak i deltakerkommunenes respektive kommunestyrer anbefales: \u00abKommunestyret i ................... kommune gir med dette sin tilslutning til at Voss herad blir ny deltaker i Bergen og Omland Friluftsr\u00e5d Kommunalt Oppgavefellesskap med virkning fra 01.01.2025. Den nye deltakerkommunens ansvar og forpliktelser f\u00f8lger av samarbeidsavtalen og lov om kommuner og fylkeskommuner (LOV-2018-06-22-83 fra 01.01.2020 \u00abkommuneloven\u00bb).\u00bb \u00d8konomiske konsekvenser: Bergen kommunes eierbr\u00f8k blir redusert med 2,2 prosentpoeng. Utover det er det ingen \u00f8konomiske konsekvenser. Byr\u00e5dets vurdering og anbefaling/konklusjon: Byr\u00e5det viser til forslag til ny samarbeidsavtale for Bergen og Omland Friluftsr\u00e5d, vedlegg 2. Byr\u00e5det anbefaler Bergen bystyre vedtar at Voss herad blir ny deltaker i Bergen og Omland Friluftsr\u00e5d Kommunalt Oppgavefellesskap. Begrunnelse for framleggelse til bystyret: Reglement for bystyret og utvalgene 2023-2027 punkt 5.8.4 Regionalt, interkommunalt og internasjonalt samarbeid: a. Strategier for og avtaler om regionalt, interkommunalt og internasjonalt samarbeid b. Medlemskap i regionale, interkommunale og internasjonale organisasjoner som forutsetter politiske avveininger. Byr\u00e5det innstiller til bystyret \u00e5 fatte f\u00f8lgende vedtak: Bergen bystyre gir med dette sin tilslutning til at Voss herad blir ny deltaker i Bergen og Omland Friluftsr\u00e5d Kommunalt Oppgavefellesskap med virkning fra 01.01.2025. Den nye deltakerkommunens ansvar og forpliktelser f\u00f8lger av samarbeidsavtalen og lov om kommuner og fylkeskommuner (LOV-2018-06-22-83 fra 01.01.2020 \u00abkommuneloven\u00bb). Dato: 19. november 2024 Christine B. Meyer Christine Kahrs Byr\u00e5dsleder Byr\u00e5d for byutvikling Dokumentet er godkjent elektronisk. Vedlegg: 1. Vedtak - Opptak av ny deltakerkommune i BOF - Voss herad 2. Forslag til ny samarbeidsavtale gjeldene fra 01.01.2025. 3. Gjeldende samarbeidsavtale pr 01.01.2024 4. Saksutredning ny kommune til BOF datert 23. april 2024 5. S\u00f8knad om medlemskap i Bergen og omland friluftsr\u00e5d 3 "
}