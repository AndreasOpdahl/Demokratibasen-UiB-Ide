{
  "dokument_id": "f4c149b8-52ff-5678-94cf-d9c4f46812eb",
  "doc_type": "case_attachment",
  "kommune": 4601,
  "tittel": "S\u00f8knad om endring, anmodning om omgj\u00f8ring",
  "url": "https://bergen.kommune.no/politikere-utvalg/api/fil/bk360/9998395/Soknad-om-endring-anmodning-om-omgjoring",
  "tekst": " Bergen kommune Plan- og bygningsetaten Johannes Bruns gate 12 5008, Bergen Deres ref.: V\u00e5r ref.: Dato: 201412297 5102495 2023-11-13 S\u00f8knad om endring av gitt tillatelse Gnr. 166 Bnr. 1165 Byggeplass: Fl\u00f8en Gnr. 166 Bnr. 1165 Tiltak: Riving/demontering antikvarisk bygg Tiltakshaver: Bane NOR SF Adresse: Postboks 4350, 2408 Hamar Ansv. s\u00f8ker: Norconsult AS Adresse: Postboks 1199, 5811 BERGEN Det vises til tillatelse gitt i sak 201412297 p\u00e5 gbnr 166/1165 i Kalfarveien 99. I 2017 ble arealet, som var avsatt til gjenoppf\u00f8ring av sj\u00f8husene i reguleringsplan (PlanID 19380000), omdisponert til jernbaneform\u00e5l. Denne reguleringsendringen medf\u00f8rer at gjenoppf\u00f8ring av bygninger iht. vedtaket i sak 201412297 vil v\u00e6re i strid med gjeldende plan. Da vilk\u00e5ret om gjenoppf\u00f8ring er i strid med gjeldende plan, anser vi dette vilk\u00e5r som bortfalt. For ordens skyld s\u00f8kes det om endring av vedtak, og at krav om gjenoppf\u00f8ring av bygningene tas ut. P\u00e5 vegne av tiltakshaver, Bane NOR SF s\u00f8kes det om endring av gitt tillatelse i sak 201412297 p\u00e5 gbnr 166/1165 i Kalfarveien 99. Det har v\u00e6rt to saksnummer p\u00e5 dette tiltaket, og denne s\u00f8knaden omhandler antikvarisk demontering av verneverdig del av bygg. Den andre saken er ikke aktuell i denne s\u00f8knaden, men har til informasjon saksnr 201409313 og omhandler riving av bygg som ikke har antikvarisk verdi. Bakgrunn Bakgrunnen for endringss\u00f8knaden er at det i opprinnelig reguleringsplan (PlanID 19380000) pkt. 2.2.2 stilles krav om at f\u00f8r omr\u00e5de B1 og FK1 benyttes som midlertidig anleggsomr\u00e5de eller f\u00f8r s\u00f8knad om rivingstillatelse eller byggetillatelse tas til behandling for tiltak i omr\u00e5det, skal det i samarbeid med Byantikvaren utarbeides en prosjektbeskrivelse for bevaring, flytting og gjenoppbygging av sj\u00f8hus (Kalfarvn. 99, 120 og 122) innenfor planomr\u00e5det. Dette kravet om prosjektbeskrivelse er oppfylt av Bane NOR. Det fremg\u00e5r ikke av selve rekkef\u00f8lgekravet at det p\u00e5ligger tiltakshaver \u00e5 utf\u00f8re riving og gjenoppbygging av sj\u00f8husene. Bane NOR har imidlertid etter s\u00f8knad om tillatelse for riving av sj\u00f8husene p\u00e5tatt seg forpliktelse til \u00e5 reetablere sj\u00f8husene innenfor planomr\u00e5det, i henhold til tillatelsen. Vilk\u00e5ret om reetablering i rivningstillatelse anses som i utgangspunktet for \u00e5 v\u00e6re et gyldig vilk\u00e5r siden det skal ivareta form\u00e5l i reguleringsplanen. Norconsult Norge AS Valkendorfsgate 6, NO-5012 Bergen Hovedkontor: NO 962392687 MVA Pb. 1199, NO-5811 Bergen Vestfjordgaten 4, NO-1338 Sandvika post.bergen@norconsult.no Tel.: +47 55 37 55 00 Pb. 626, NO-1303 Sandvika www.norconsult.no Etter rivingen av sj\u00f8husene har det blitt vedtatt en ny reguleringsplan for godsterminal p\u00e5 Nyg\u00e5rdstangen (PlanID 648200000), som har medf\u00f8rt at arealet for reetablering av sj\u00f8husene (Kalfarvn. 99) er omregulert fra bolig til jernbaneform\u00e5l. Bakgrunnen for omreguleringen er at Bane NOR m\u00e5tte avse arealet p\u00e5 Mindemyren som f\u00f8lge av reguleringsplanen for Bybanen til Fyllingsdalen. Dermed oppstod det et behov for et st\u00f8rre areal for jernbanedrift p\u00e5 Nyg\u00e5rdstangen godsterminal. Dette har gjort at det ikke er mulig \u00e5 f\u00f8re opp husene p\u00e5 lokasjonen som opprinnelig planlagt. Det aktuelle arealet skal brukes til r\u00f8mningsplass og gr\u00f8ntareal for jernbanen. Plansituasjonen Bergen kommune har utarbeidet andre reguleringsplaner, som gir muligheter for \u00e5 gjenreise husene p\u00e5 andre lokasjoner. Mulige plasseringer for sj\u00f8husene er inntatt i reguleringsplanen for Bybanen fra Sentrum til Fyllingsdalen vedtatt i 2017, og i reguleringsplan for Store Lungeg\u00e5rdsvann vedtatt i 2020. Det er ogs\u00e5 gjort utredninger og mulighetsstudier av mulige lokasjoner av sj\u00f8husene. Det har tidligere blitt utredet 4 forskjellige lokasjoner. P\u00e5 bakgrunn av dette besluttet Bergen kommune i vedtak av 31.03.2022 sak 1092/22 at det skulle jobbes videre med gjenoppf\u00f8ring innenfor lokasjon 1, som er i Fl\u00f8en. Sekund\u00e6rt \u00e5pnes det for plassering p\u00e5 lokasjon 3 i Gr\u00f8nneviks\u00f8ren dersom det f\u00f8rste valget ikke viser seg \u00f8nskelig \u00e5 gjennomf\u00f8re. Det er Bergen kommune som m\u00e5 ta stilling til endelig plassering av sj\u00f8husene, og det er kommunen selv som er hjemmelshaver p\u00e5 de foresl\u00e5tte alternativene. Bane NOR har jobbet gjennom flere \u00e5r med \u00e5 f\u00e5 klarhet i hvor Bergen kommune \u00f8nsker bygningsmassen oppf\u00f8rt, og \u00e5 f\u00e5 n\u00f8dvendige avklaringer for \u00e5 komme videre i prosessen for at sj\u00f8husene skulle kunne reetableres p\u00e5 en annen lokasjon enn der de opprinnelig var tiltenkt. P\u00e5 grunn av usikkerhetene omkring lokasjon og fremdrift, har Bane NOR v\u00e6rt i dialog med Bergen kommune om muligheten for at kommunen kunne overta byggherreansvaret for gjenoppf\u00f8ringen, da de er n\u00e6rmest \u00e5 kunne p\u00e5virke prosesser og fatte beslutninger som er n\u00f8dvendig for \u00e5 kunne realisere oppf\u00f8ringen av sj\u00f8husene. Forhandlingene er n\u00e5 avsluttet, da det ikke lyktes \u00e5 komme til enighet med en slik avtale. Til orientering kobles ikke denne saken mot gjenoppf\u00f8ring av husene i Kalfarveien 120 og 122. Bane NOR arbeider n\u00e5 med \u00e5 f\u00e5 i gang prosessen med \u00e5 gjenreise disse to byggene. Endringss\u00f8knad Det s\u00f8kes med dette om endring av gitt tillatelse for \u00e5 frita Bane NOR fra sin forpliktelse til \u00e5 oppfylle vilk\u00e5rene i rivetillatelsen. Dette begrunnes med at forutsetningene har endret seg s\u00e5 betydelig fra rivningstidspunktet og frem til i dag. Det har skjedd betydelige endringer i reguleringsstatus, som har endret forutsetningene som gjaldt da byggene ble demontert. Dette har p\u00e5virket Bane NOR sin mulighet for \u00e5 styre fremdriften i prosjektet med \u00e5 gjenoppf\u00f8re byggene, og ogs\u00e5 medf\u00f8rt en st\u00f8rre usikkerhet med hensyn til kostnader med gjenoppf\u00f8ring. Endringss\u00f8knaden er ikke nabovarslet. Vi begrunner dette med at vedtaket av ny reguleringsplan for omr\u00e5det i 2017 i realiteten fjernet muligheten for gjenoppbygging av sj\u00f8husene p\u00e5 opprinnelig eiendom. Vi antar dermed at ber\u00f8rte naboer langt p\u00e5 vei allerede er informert om at sj\u00f8husene ikke ville bli gjenreist som tiltenkt, gjennom planprosessen i 2017. Vi unnlater dermed \u00e5 varsle naboer jf. PBL \u00a7 21-3 annet ledd. 2023-11-13 | Side 2 av 3 Med vennlig hilsen Norconsult AS Eirik Fjereide 2023-11-13 | Side 3 av 3 Bergen kommune Plan- og bygningsetaten Johannes Bruns gate 12 5008, Bergen Deres ref.: V\u00e5r ref.: Dato: 201412297 5102495 2024-02-15 Tilsvar til foresp\u00f8rsel om tilleggsopplysninger - Gbnr 166/1165 Byggeplass: Fl\u00f8en Gnr. 166 Bnr. 1165 Tiltak: Riving/demontering antikvarisk bygg Tiltakshaver: Bane NOR SF Adresse: Postboks 4350, 2408 Hamar Ansv. s\u00f8ker: Norconsult Norge AS Adresse: Postboks 1199, 5811 BERGEN Det vises til brev mottatt 09.01.2024 med deres referanse 2023/17592-5. Utbyggingsprosjektet Arna-Fl\u00f8en g\u00e5r mot ferdigstilling, med planlagt \u00e5pning av dobbeltsporet mellom Arna og Bergen 1. mai 2024. Bane NOR har oppfylt kravet om prosjektbeskrivelse for Kalfarveien 99, 120 og 122 i henhold til 2014- reguleringsplanen. Prosessen med tilbakef\u00f8ring av Kalfarveien 120 og 122 ivaretas av Bane NOR Eiendom og denne prosessen er godt i gang. Vi viser til den omfattende endringen i planstatus som har funnet sted i dette og tilst\u00f8tende omr\u00e5der og den omfattende kontakten som har v\u00e6rt mellom kommunen og Bane NOR knyttet til gjenoppbygging av Kalfarveien 99, siden tillatelsen til riving og demontering ble gitt 15.08.2014. Dette er redegjort for i bl.a. byr\u00e5dssak 1092/22, i v\u00e5rt forrige brev til Plan- og bygningsetaten og i deres siste brev, samt i tidligere korrespondanse mellom Bergen kommune og Bane NOR. Det har v\u00e6rt en omfattende dialog for \u00e5 finne l\u00f8sninger som kan ivareta de ulike hensynene i saken. En har s\u00e5 langt ikke lykkes i \u00e5 finne en l\u00f8sning for gjenoppbygging. Slik Bane NOR ser det, kan det ikke v\u00e6re tvil om at den forpliktelsen Bane NOR p\u00e5tok seg ved s\u00f8knaden og tillatelsen i 2014 var knyttet til (arealbruken i) 2014-reguleringsplanen. Ut fra at reguleringsendringer ikke lenger muliggj\u00f8r oppfylling av vilk\u00e5ret om gjenoppbygging i tillatelsen av 15.08.2014 kan Bane NOR ikke se at det er grunnlag for \u00e5 p\u00e5legge Bane NOR \u00e5 s\u00f8ke om dispensasjon fra et vilk\u00e5r som faktisk ikke kan oppfylles. Som nevnt n\u00e6rmer dobbeltsporprosjektet seg ferdigstillelse og Bane NOR m\u00e5 avklare og avslutte saker som ikke er formelt avsluttet, herunder denne saken. Siden kommunen ikke tidligere har erkl\u00e6rt at kommunen ans\u00e5 Bane NORs forpliktelse til gjenoppbygging som bortfalt, tok Bane NOR initiativ til \u00e5 f\u00e5 dette formalisert, ved s\u00f8knaden av 13.11.2023, for \u00e5 f\u00e5 en formell avslutning av byggesaken fra 2014. Norconsult Norge AS Valkendorfsgate 6, NO-5012 Bergen Hovedkontor: NO 962392687 MVA Pb. 1199, NO-5811 Bergen Vestfjordgaten 4, NO-1338 Sandvika post.bergen@norconsult.no Tel.: +47 55 37 55 00 Pb. 626, NO-1303 Sandvika www.norconsult.no Dersom Plan- og bygningsetaten ikke vil avslutte saken slik Bane NOR har bedt om, men n\u00e5 vurderer saken slik at vilk\u00e5ret om gjenoppbygging fortsatt st\u00e5r ved lag, har Bane NOR sendt inn sin s\u00f8knad av 13.11.2023 p\u00e5 et feil grunnlag. Ut fra dette m\u00e5 Bane NOR med dette trekke s\u00f8knaden datert 13.11.2023. Ut fra dette ber vi igjen om en bekreftelse fra kommunen p\u00e5 at oppbyggingsadgangen i samsvar med tillatelsen fra 2014 er bortfalt. S\u00e5 vidt vi kan se har kommunen ikke redegjort for begrunnelsen for at vilk\u00e5ret fortsatt st\u00e5r ved lag, ut over \u00e5 vise til rivingstillatelsen fra 2014. Dersom kommunen skulle holde fast p\u00e5 at Bane NOR er forpliktet til \u00e5 gjenoppf\u00f8re Kalfarveien 99, ber vi i s\u00e5 fall om en redegj\u00f8relse for begrunnelsen og grunnlaget for det, herunder kommunens vurdering av omfanget og varigheten av forpliktelsen. Hvis byggesak \u00f8nsker et m\u00f8te i sakens anledning, er Bane NOR klare for det p\u00e5 kort varsel. For Bane NOR Endre Trovik Norconsult 2024-02-14 | Side 2 av 2 "
}