{
  "dokument_id": "bebd5331-aab4-5ad2-b147-5aa3121a75b9",
  "doc_type": "case_minutes",
  "kommune": 4601,
  "tittel": "Saksprotokoll UBSI, 17092024, Sak 84/24, Forskrift om skoleregler og skoledemokrati",
  "url": "https://bergen.kommune.no/politikere-utvalg/api/fil/bk360/11167524/Innstilling-vedtak-Forskrift-om-skoleregler-og-skoledemokrati",
  "tekst": "Forskrift om skoleregler og skoledemokrati Utvalg for barnehage, skole og idrett behandlet saken i m\u00f8tet 17.09.2024 sak 84/24 og avga f\u00f8lgende innstilling: Bystyret vedtar \u00abForskrift om skoleregler og skoledemokrati\u00bb. Merknad Bystyrepolitikere i Bergen skal v\u00e6re tilgjengelige for grunnskoleelever som en del av deres demokratioppl\u00e6ring. Bystyret oppfordrer grunnskoler som \u00f8nsker det til \u00e5 invitere politikere til skolebes\u00f8k, eller \u00e5 arrangere bes\u00f8k for elevene i Gamle r\u00e5dhus. Informasjonen om dette skal v\u00e6re lett tilgjengelig p\u00e5 kommunens nettsider og byr\u00e5det har ansvar for \u00e5 sikre at grunnskolene er informert om denne muligheten. Utvalg for barnehage, skole og idretts behandling F\u00f8lgende representanter tok ordet: Linn Kristin Eng\u00f8 (A), Mikkel Gr\u00fcner (SV), Vasan Singaravel (H), Johanna K.S. Fond (A). Forslag fremsatt i utvalget: Linn Kristin Eng\u00f8 (A) fremsatte p\u00e5 vegne av A, R og KrF, f\u00f8lgende alternative forslag: \u00a7 6g/ \u00a7 8e: endres slik at l\u00e6rer i det aktuelle klasserommet f\u00e5r fullmakt til \u00e5 bortvise elever fra oppl\u00e6rings\u00f8kten i inntil to klokketimer. Merknader fremsatt i utvalget: Linn Kristin Eng\u00f8 (A) fremsatte p\u00e5 vegne av A, R og KrF, f\u00f8lgende merknader: Merknad 1 Bystyret viser til at det er behov for \u00e5 styrke l\u00e6rernes rolle som klasseleder. Det fremst\u00e5r tungvint og vanskelig gjennomf\u00f8rbart at l\u00e6rer i en situasjon hvor man har behov for \u00e5 bortvise en elev fra oppl\u00e6rings\u00f8kten m\u00e5 forlate klasserommet og den aktuelle situasjonen, henvende seg til rektor, for s\u00e5 \u00e5 be rektor fatte en beslutning. Bystyret har tillit til at l\u00e6rerne i bergensskolen kan ta den type beslutninger. Merknad 2 Bystyret legger til grunn at gjenstander som forstyrrer undervisningen (f.eks. chromebooks og mobiler) kan inndras av l\u00e6rer uten at dette utl\u00f8ser krav begrunnelse. Merknad 3 Bystyrepolitikere i Bergen skal v\u00e6re tilgjengelige for grunnskoleelever som en del av deres demokratioppl\u00e6ring. Bystyret oppfordrer grunnskoler som \u00f8nsker det til \u00e5 invitere politikere til skolebes\u00f8k, eller \u00e5 arrangere bes\u00f8k for elevene i Gamle r\u00e5dhus. Informasjonen om dette skal v\u00e6re lett tilgjengelig p\u00e5 kommunens nettsider og byr\u00e5det har ansvar for \u00e5 sikre at grunnskolene er informert om denne muligheten. Linn Kristin Eng\u00f8 (A) fremsatte p\u00e5 vegne av Ungdomsr\u00e5det, f\u00f8lgende merknader: Merknad 1 Til \u00a75: Det b\u00f8r tilf\u00f8yes har med, bruker, eller er p\u00e5virket under \u00a75 bokstav h. Merknad 2 Til \u00a713: Det b\u00f8r v\u00e6re klarere retningslinjer for drift av elevr\u00e5det, her iblant et tydelig mandat, krav p\u00e5 oppl\u00e6ring og ressurser tilgjengelig. Votering: Alternativt forslag fra A, R og KrF fremsatt av Linn Kristin Eng\u00f8 (A) fikk 6 stemmer (A, R, KrF). Innstillingen ble tiltr\u00e5dt enstemmig. Merknad 1-2 fra A, R og KrF, fremsatt av Linn Kristin Eng\u00f8 (A) fikk 6 stemmer (A, R, KrF). Merknad 3 fra A, R og KrF, fremsatt av Linn Kristin Eng\u00f8 (A) ble tiltr\u00e5dt med 9 stemmer (A, SV, MDG, R, KrF). Merknad 1-2 fra Ungdomsr\u00e5det, fremsatt av Linn Kristin Eng\u00f8 (A) fikk 0 stemmer. Byr\u00e5det behandlet saken i m\u00f8tet 05.09.2024 sak 258/24 Byr\u00e5det innstiller til bystyret \u00e5 fatte f\u00f8lgende vedtak: Med unntak av merknad er byr\u00e5dets og utvalgets innstilling likelydende. 2 "
}