{
  "dokument_id": "3883195c-322c-503b-9798-67bd40a1bb43",
  "doc_type": "case_attachment",
  "kommune": 4601,
  "tittel": "Utslippstillatelse datert 06.09.2023",
  "url": "https://bergen.kommune.no/politikere-utvalg/api/fil/bk360/9136042/Utslippstillatelse-datert-06-09-2023",
  "tekst": " Bergen Vann Birger Bjerke V\u00e5r referanse: 2023/212098-2 Jomfrustien 9 Saksbehandler: Arild Magnar Totland 5093 BERGEN Dato: 6. september 2023 Deres ref.: IVXHNX Utslippstillatelse ved bruksendring fra fritidsbolig til hel\u00e5rsbolig. Gnr 52 bnr 12 Dyngelandseidet 32 Tillatelse gis med hjemmel i forskrift om utslipp av sanit\u00e6rt avl\u00f8psvann fra mindre avl\u00f8psanlegg, Bergen kommune, av 21.11.2015. Det foreligger gyldig utslippstillatelse for fritidsboligen i Bksak 200809914-4 - datert 27. juni 2008. Eiendommen er registrert med Biovac renseanlegg, dimensjonert og godkjent for hel\u00e5rsbolig. Ny utslippstillatelse gis i forbindelse med bruksendring til hel\u00e5rsbolig i henhold til komplett s\u00f8knad av 15. august 2023. Det s\u00f8kes om utslippstillatelse i forbindelse med bruksendring fra fritidsbolig til hel\u00e5rsbolig. Eiendommen har i dag Biovac minirenseanlegg godkjent for hel\u00e5rsbolig. Anlegg ble etablert i 2010 og oppgradert i januar 2022. Utslipp av renset avl\u00f8psvann ledes til spredningsgr\u00f8ft p\u00e5 egen eiendom. Eiendommen har derfor allerede godkjent avl\u00f8psanlegg som for hel\u00e5rsbolig. Begrunnelse for tillatelsen: Det foreligger utslippstillatelse i dag, for fritidsbolig. Utslippet er allerede etablert i henhold til lokal forskrift \u00a7 4 sone 5a \u2013 forbudssone landomr\u00e5der. Bruksendring av eiendommen vurderes \u00e5 medf\u00f8re minimale forurensningsmessige ulemper. Bergen Vann finner ut fra dette \u00e5 kunne innvilge s\u00f8knaden. Vilk\u00e5r for tillatelsen: Avl\u00f8psvannet skal renses i godkjent minirenseanlegg dimensjonert for en bolig. Anlegget skal v\u00e6re dokumentert i henhold til: - NS-EN: 12566-3 innledende typepr\u00f8ving utf\u00f8rt av utpekt pr\u00f8velaboratorium. - Minirenseanlegg skal ha teknisk godkjenningsbevis / sertifikat fra Sintef. Minirenseanlegg skal for \u00f8vrig tilfredsstille krav og beskrivelse i VA-Milj\u00f8blad nr. 52. Sanit\u00e6rt avl\u00f8psvann med utslipp til dette omr\u00e5de skal minst etterkomme 90 % reduksjon av fosfor og 90 % reduksjon av BOF5. Renseeffekten skal beregnes som \u00e5rlig middelverdi av det som blir tilf\u00f8rt renseanlegget. Etter rensing skal avl\u00f8psvannet f\u00f8res til minimum 20 meter lang spredningsgr\u00f8ft med egnede infiltrasjonsmasser p\u00e5 egen eiendom. Gr\u00f8ften skal etableres p\u00e5 tvers av terrenget. Spredningsgr\u00f8ft skal v\u00e6re dimensjonert stor nok, og den m\u00e5 ikke ende opp i et punktutslipp. Postadresse: Telefon: 55566675 Postboks 7700 5020 BERGEN E-post: vann.avlop@bergen.kommune.no Kontoradresse: Internett: www.bergen.kommune.no Utslippssted for avl\u00f8psvann fra renseanlegg skal for\u00f8vrig lokaliseres og utformes slik at virkningene av utslippet p\u00e5 resipienten blir minst mulig og at brukerkonflikter unng\u00e5s, herunder slik at utslippet ikke medf\u00f8rer fare for forurensning av drikkevann. Det skal opprettes skriftlig drifts- og vedlikeholdsavtale med leverand\u00f8r av minirenseanlegget. Brudd p\u00e5 avtalen kan medf\u00f8re fare for forurensning og betraktes derfor som et ulovlig utslipp. Alt sanit\u00e6rt avl\u00f8psvann fra boligen skal renses og anlegget skal ha kj\u00f8rbar adkomst. Takvann skal IKKE ledes til renseanlegg. Nedgravbart minirenseanlegg m\u00e5 plasseres slik at det kan t\u00f8mmes med slamsugebil. Teknisk sluttdokumentasjon skal innsendes til Bergen Vann f\u00f8r anlegget tas i bruk. Vi forutsetter at alle privatrettslige forhold er avklart. Andre forhold: Eieren av avl\u00f8psanlegget er ansvarlig for at anlegget drives og vedlikeholdes slik at kravene i utslippstillatelsen f\u00f8lges. Skulle det vise seg at avl\u00f8psanlegget / spredningsgr\u00f8ft medf\u00f8rer hygieniske eller forurensningsmessige ulemper kan Bergen Vann gi p\u00e5legg om endring eller opph\u00f8r av lovlig utslipp etter \u00a7 8 i lokal forskrift. Jf. forurensningsforskriften \u00a7 12-14 og forurensningsloven \u00a7 18. Helsemyndighetene kan kreve omlegging dersom anlegget skulle medf\u00f8re hygieniske ulemper, jf. Forskrift om milj\u00f8rettet helsevern, Helsedepartementet, \u00a7 9. \u00c5pne beholdere for v\u00e6ske som br\u00f8nner, slamavskillere, minirenseanlegg m.m. skal til enhver tid v\u00e6re sikret slik at barn hindres fra \u00e5 falle i dem, jf. \u00a7 31-3 i Plan- og bygningsloven. Helsevernetaten anbefaler at det benyttes l\u00e5sbart lokk. N\u00e5r offentlig kloakk f\u00f8res frem i omr\u00e5det, og utslippet med rimelighet kan knyttes til denne, eventuelt gjennom private fellesledninger, skal tilknytning skje uten utgifter for kommunen. Vanlige avgifter skal da betales. Sluttdokumentasjon: Bergen Vann skal som forurensningsmyndighet f\u00f8re tilsyn med private avl\u00f8psanlegg. Avl\u00f8psanlegget er registrert i v\u00e5re systemer fra tidligere. Dersom det gj\u00f8res endringer p\u00e5 privat avl\u00f8psanlegg m\u00e5 slik dokumentasjon sendes oss n\u00e5r arbeidet er utf\u00f8r. Bergen Vann \u00f8nsker en tilbakemelding n\u00e5r status p\u00e5 bygning faktisk er endret. Antall servicebes\u00f8k og t\u00f8mmehyppighet av anlegg m\u00e5 avklares med Biovac n\u00e5r status p\u00e5 bygning endres til hel\u00e5rsbolig. Klageadgang: Tillatelse til utslipp er et enkeltvedtak og kan p\u00e5klages etter \u00a7 28 i forvaltningsloven. Klagefristen er 3 uker fra den dagen vedtaket er mottatt, se for \u00f8vrig vedlagte orientering om klageadgang. Side 2 av 3 Med hilsen Bergen Vann Randi Erdal - leder Arild Totland - saksbehandler Dokumentet er godkjent elektronisk. Side 3 av 3 "
}