{
  "dokument_id": "57f1828c-5fbe-539f-93a8-da7db98bf26e",
  "doc_type": "case_presentation",
  "kommune": 4601,
  "tittel": "Oppnevning av styremedlemmer til arbeidsmarkedsbedrifter som Bergen kommune har eierinteresser i",
  "url": "https://bergen.kommune.no/politikere-utvalg/api/fil/bk360/10275085/Framstilling-Oppnevning-av-styremedlemmer-til-arbeidsmarkedsbedrifter-som-Bergen-kommune-har-eierinteresser-i",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2023/234600-66 Oppnevning av styremedlemmer til arbeidsmarkedsbedrifter som Bergen kommune har eierinteresser i Hva saken gjelder: Denne saken gjelder styrer i selskaper hvor byr\u00e5d for finans har eieroppf\u00f8lgingsansvaret. Det skal oppnevnes nye medlemmer til styrene i arbeidsmarkedsbedriftene som Bergen kommune har eierinteresser i. Byr\u00e5det foresl\u00e5r styremedlemmer til aksjeselskaper hvor kommunen har eierandeler. Medlemmene velges deretter formelt p\u00e5 det enkelte selskaps generalforsamling, jf. Aksjeloven \u00a7 6-3. Bergen kommune har 100 % eierskap i fire av arbeidsmarkedsbedriftene, og er deleier i to av bedriftene. Selskapene kommunen er deleier i er Gr\u00f8nneviken AS og A2G Gruppen AS. Sistnevnte har egen valgkomit\u00e9 som foresl\u00e5r styremedlemmer overfor generalforsamlingen. Endringene i styresammensetningene i de ulike selskapene gj\u00f8res i samsvar med eierskapsmeldingens kap. III \u00abKrav til et godt eierskap\u00bb - prinsipp 5: \u00abStyresammensetningen skal kjennetegnes av kompetanse, kapasitet og mangfold ut fra det enkelte selskaps form\u00e5l og egenart\u00bb. \u00d8konomiske konsekvenser: Ikke relevant for saken. Byr\u00e5dsleders vurdering og anbefaling/konklusjon: Det foreligger f\u00f8lgende forslag til medlemmer til styrene i arbeidsmarkedsbedriftene: Midtun Vekst AS Selskapet eies 100 % av Bergen kommune, og skal ledes av et styre p\u00e5 3 \u2013 5 personer, inkl. ansattes representant. Til styret i Midtun Vekst AS foresl\u00e5r Bergen kommune f\u00f8lgende representanter: Hege Solbakken (HS) \u2013 velges som styreleder HS (f.1972) er utdannet statsviter fra UiB, med videreutdanning i styrekompetanse og Business & Human Rights. Hun er i dag partner og styreleder i B\u00f8nes Virik, Bergen og Oslo, og som driver styre- og topplederrekrutering samt strategisk r\u00e5dgivning med tyngdepunkt i tech, finans, ocean industries og offentlig sektor. HS har ogs\u00e5 ledererfaring som stabssjef og statsr\u00e5dens stedfortreder i to departement i Regjeringen Stoltenberg II og III. Hun har ogs\u00e5 ledet b\u00e5de stiftelser, familieeide selskap, og v\u00e6rt toppleder for Jefferson Wells Norge. HS har lang styreerfaring fra bl.a. aksjeselskap og stiftelser, og er p.t. nestleder i styret i Varanger Kraft AS. Det kan nevnes at hun var bystyremedlem fra 2019 - 2023. 1 Stian Sk\u00e5r Ludvigsen (SSL) \u2013 gjenvelges som nestleder SSL (f. 1976) har studert religionsvitenskap, sosialantropologi og sammenliknende politikk p\u00e5 UiB, og tatt PhD innen politisk \u00f8konomi i Aarhus. I perioden 2010 \u2013 2022 var han ansatt i Hordaland-/Vestland fylkeskommune som seniorr\u00e5dgiver i seksjon for forskning, internasjonalisering og analyse, og som seksjonssjef for statistikk, kart og analyse. Fra 2022 til 2023 var han seniorr\u00e5dgiver for samfunnsanalyse i Asplan Viak, og er fra 2024 seniorr\u00e5dgiver i sekretariatet for kontrollutvalet i Vestland fylkeskommune. SSL har tidligere v\u00e6rt nestleder og leder av Bergen Venstre, nestleder i styret for Plan- og analysesystem for n\u00e6ring, demografi og arbeidsmarked og medlem av kontrollutvalget i Bergen kommune. Fra 2021 har han v\u00e6rt medlem og nestleder i styret for Midtun Vekst AS, og har tidligere styreerfaring fra ALF AS. Brian Dale (BD) \u2013 velges som medlem BD (f. 1987) har en dobbel bachelorgrad fra University of the Sunshine Coast (Australia), Bachelor of Business / Bachelor of Arts, Markedsf\u00f8ring og Grafisk Design. Han har ogs\u00e5 befalsutdanning og bakgrunn som offiser og leder i Forsvaret. De siste \u00e5rene har han jobbet i teknologi- og designbransjen b\u00e5de i byr\u00e5 og konsulentselskap, og leder i dag Dfind Consulting Bergen som er et av regionskontorene i Norge. BD har flere \u00e5rs erfaring innen ledelse, forretningsutvikling, salg og markedsf\u00f8ring med tette kundeforhold mot b\u00e5de store nasjonale og sterke lokale merkevarer inn mot flere bransjer. BD er p.t. deltaker i styrekandidatprogrammet i regi av Bergen N\u00e6ringsr\u00e5d og har hatt flere styreverv, herunder Kirkens Bymisjon Bergen. Spekter Pluss AS Selskapet eies 100 % av Bergen kommune, og skal ledes av et styre p\u00e5 3 \u2013 5 personer, inkl. ansattes representant. Til styret i Spekter Pluss AS foresl\u00e5r Bergen kommune f\u00f8lgende representanter: Anette Dybvik (AD) \u2013 velges som styreleder AD (f. 1991) har mastergrader b\u00e5de i finansiell \u00f8konomi og regnskap og revisjon fra NHH. Fra 2015 til 2022 var hun statsautorisert revisor i Ernst & Young, bl.a. inn mot st\u00f8rre virksomheter innen offshore, industri og shipping. Fra 2022 har hun hatt stillingen som \u00abHead of Investor Relations and Communication\u00bb med ansvar for bl.a. b\u00f8rskommunikasjon og kommunikasjon med investorer i selskapet Scana ASA. I kraft av sin stilling har hun flere styreverv i datterselskap i Scana ASA, og har erfaring fra politiske verv, styreverv i n\u00e6ringslivet, allmennyttige stiftelser, herunder stiftelsen Robin Hood Huset. Montserrat F. Telseth (MFT) \u2013 velges som nestleder MFT er utdannet sivilingeni\u00f8r og har en MBA i Business & administrasjon, og arbeider som \u00abDirector Divisjon MEP & Sustainable Solutions\u00bb i Ramb\u00f8ll, Norge. Hun har mer enn 25 \u00e5rs erfaring fra lederroller innen ulike sektorer, inkludert shipping, olje og gass, og AEC (automatisk eksponeringskontroll). De siste fire \u00e5rene har hun opparbeidet seg verdifull ekspertise i ulike styrer, hvor hennes tekniske ferdigheter kombineres med sosial og kulturell forst\u00e5else. MFTs styrke ligger i \u00e5 skape og anvende kreative, varige og milj\u00f8bevisste praksiser som fremmer vekst og gagner b\u00e5de kunder og organisasjonen. Mathias Sagevik (MS) \u2013 velges som medlem MS (f. 1994) gjennomf\u00f8rer for tiden en mastergrad i juss ved UIB. Han har tidligere arbeidet to \u00e5r som Business Developer i tidligere Marin IT (n\u00e5 Sopra Steria), arbeidet med X- Operasjoner i Avo Consulting, og hatt et internship i sj\u00f8matanalyseselskapet Kontali, samt arbeidet fire m\u00e5neder innen kinesisk forretningsjuss i East & Concord Partners. Sammen med to samarbeidspartnere har han grunnlagt Salmon City, Norges st\u00f8rste m\u00f8teplass for studenter og sj\u00f8matn\u00e6ringen, hvor han er daglig leder. I tillegg til m\u00f8teplass-eventet som g\u00e5r \u00e5rlig i Bergen, tilbyr Salmon City data- og konsulentvirksomhet som motiverer studenters 2 karrierevalg inn mot selskaper i sj\u00f8matn\u00e6ringen. I l\u00f8pet av studietiden har MS v\u00e6rt en del av ledelsen i studentorganisasjonen Springbrettet, og v\u00e6rt leder av Ekspertgruppe Student i Bergen N\u00e6ringsr\u00e5d. Petter Visted (PV) \u2013 velges som medlem PV (f. 1946) har ingeni\u00f8rutdannelse fra Birmingham University og \u00f8konomiutdanning fra NHH m.m. I sin mange\u00e5rige karriere har PV innehatt flere ledende stillinger innenfor et bredt spekter av virksomheter og bransjer. I siste del av sin yrkeskarriere (frem til fylte 72 \u00e5r) var han senior spesialr\u00e5dgiver for personer med s\u00e6rdeles h\u00f8y utdannelse. PV har i tillegg tung og variert erfaring fra rekke styreverv i ulike type virksomheter, og opplyser at han har god kjennskap til arbeidsmarkedsbedrifter bl.a. Beredt og Nordnes Verksteder. P.t. er han styreleder i Bryggens Venner og har ogs\u00e5 styreverv i flere stiftelser. Nordnes Verksteder AS Selskapet eies 100 % av Bergen kommune og skal ledes av et styre p\u00e5 3 \u2013 5 personer, inkl. ansattes representant. Til styret i Nordnes Verksteder AS foresl\u00e5r Bergen kommune f\u00f8lgende representanter: Vigdis Anita G\u00e5skjenn (VAG) \u2013 gjenvelges som styreleder VAG (f. 1969) er utdannet sivil\u00f8konom fra NHH og har ogs\u00e5 en master i \u00abInnovasjon og ledelse\u00bb fra NTNU. Hun er n\u00e5 finansdirekt\u00f8r i Stiftelsen Diakonova Haraldsplass. Tidligere har hun v\u00e6rt ansatt som \u00f8konomidirekt\u00f8r i Haraldsplass Diakonale Stiftelse, og administrasjons- og \u00f8konomidirekt\u00f8r p\u00e5 Chr. Michelsens Institutt (CMI) i Bergen. Fra 2016 \u2013 2017 var VAG byr\u00e5d for helse og omsorg i Bergen kommune. Hun har i tillegg flere styreverv, bl.a. i Haraldsplass Diakonale Sykehus AS, Beredt AS og Solli Sykehus AS samt i Forbrukerr\u00e5det. Iver Belle-Ramos (IBR) \u2013 velges som medlem IBR (f. 1989) har en mastergrad i psykologi fra UIB med spesialisering innen arbeids- og organisasjonspsykologi. Han har i tillegg grunnutdannelse i ledelse fra Handelsh\u00f8yskolen BI (\u00f8konomi, logistikk, markedsf\u00f8ring og ledelse). IBR har ti \u00e5rs erfaring som forsker, underviser og praktiker i mangfoldsfeltet. Han jobber til daglig med ledelsesutvikling i privat og offentlig sektor. IBR brenner for de myke sidene av n\u00e6rings- og samfunnsutvikling gjennom kompetanse, inkludering og ledelse. Han har hatt verv som tillitsvalgt, v\u00e6rt oppnevnt i ekspertutvalg og i styrer i organisasjonsliv, bl.a. knyttet til kompetansegruppen i One Ocean Havbyen Bergen og referansegruppen til NOU 2020:16 \u2013 By- og levek\u00e5rsutfordinger. Jan Olav Langeland (JOL) \u2013 velges som medlem JOL (f. 1970) har utdanning fra ulike studier p\u00e5 NHH innenfor bl.a. bedrifts\u00f8konomi, markedsf\u00f8ring, merkevareledelse og strategi. Som ansatt i BKK gjennomf\u00f8rte han Statkraft sitt to\u00e5rige ledelsesprogram NEXT. JOL er n\u00e5 administrerende direkt\u00f8r for Salmon Group AS, og har ellers en lang karriere innenfor ledende stillinger i ulike selskaper, herunder EWOS, Synn\u00f8ve Finden, BKK og arbeidsmarkedsbedriften Gr\u00f8nneviken AS. Han har ogs\u00e5 erfaring fra styrearbeid, bl.a. som nestleder i styret i BKK Gr\u00f8nn Invest (n\u00e5 Eviny Ventures) og styreleder i Cheespartner AS. JOL innehar i dag verv som medlem i BIR sin bedriftsforsamling for Bergen kommune, og er ogs\u00e5 medlem i Ekspertgruppe mangfold og inkludering i Bergen N\u00e6ringsr\u00e5d. Gr\u00f8nneviken AS Bergen kommune eier 78,14 % av selskapet, og velger tre styremedlemmer og ett varamedlem til styret. Til styret i Gr\u00f8nneviken AS foresl\u00e5r Bergen kommune f\u00f8lgende representanter: 3 Ove Foldnes (OF) \u2013 gjenvelges som styreleder OF (f. 1951) har utdannelse b\u00e5de fra Bergen ingeni\u00f8rh\u00f8gskole, Bedrifts\u00f8konomisk institutt og Forsvaret h\u00f8gskole. I sin yrkeskarriere har han erfaring fra private ingeni\u00f8r- og r\u00e5dgivningsfirma, samt hatt en lang og variert karriere i Bergen kommune i lederstillinger innen tekniske tjenester og samferdsel. I \u00e5rene fra 2012 \u2013 2016 var OF kommunaldirekt\u00f8r i Byr\u00e5dsavdeling for finans, eiendom og eierskap. Han har innehatt en rekke styreverv i virksomheter innenfor eiendom, samferdsel og kommunal infrastruktur m.m., og har siden 2018 v\u00e6rt styreleder i Gr\u00f8nneviken AS. Anne Marit Steen (AMS) \u2013 gjenvelges som nestleder AMS (f. 1961) er utdannet sivil\u00f8konom fra Universitetet i Nordland (tidligere Sivilutdanningen i Bod\u00f8), og har en Executive MBA fra NHH. Hun er ogs\u00e5 sivilingeni\u00f8r fra NTNU, og har deltatt p\u00e5 styreprogrammet til NHH. AMS arbeider i dag som mobilitetsanalytiker i Sivilingeni\u00f8r Helge Hopen AS. Fra 2015-2023 var hun \u00f8konomidirekt\u00f8r i Eviny-konsernet (tidligere BKK-konsernet), og fra 2008 - 2015 var hun \u00f8konomidirekt\u00f8r i DNB Livsforsikring. Tidligere har hun hatt ulike lederstillinger, herunder \u00f8konomidirekt\u00f8r, tilknyttet konsernet GC Rieber, og v\u00e6rt \u00f8konomisjef i eiendomsavdelingen i Vital Forsikring. AMS har hatt flere styreverv. Foruten \u00e5 v\u00e6re nestleder i styret i Gr\u00f8nneviken AS, er hun i dag ogs\u00e5 styremedlem i Elmera Group ASA der hun i tillegg er medlem av styrets revisjonsutvalg. Francine Mbanza Jensen (FMJ) \u2013 gjenvelges som medlem FMJ (f. 1987) har en mastergrad i samfunnsvitenskap med fordypning i statsvitenskap, og med s\u00e6rlig kompetanse p\u00e5 flerkulturelt entrepren\u00f8rskap, b\u00e6rekraft, og regional utvikling. I dag er FMJ leder for Empo Flerkulturelt Ressurssenter i Kirkens Bymisjon i Bergen. Hun har tidligere arbeidet som veileder ved NorA NAV \u00c5rstad. FMJ er grunnleggeren av Unity Spark, en katalysator for gr\u00fcndere med flerkulturell bakgrunn, og er en av initiativtakerne til 0,22- nettverket, med m\u00e5l om \u00e5 fremme mangfold p\u00e5 ledelsesniv\u00e5. Hun brenner for mangfold i arbeidslivet p\u00e5 alle niv\u00e5er og deltar i den offentlige debatten med avisinnlegg og foredrag om mangfold og inkludering. FMJ har erfaring som styreleder (n\u00e5 styremedlem) i Unity Spark, er styreleder for Cre8 Gr\u00fcnderhus SA (en virksomhet beslektet med Unity Spark), og har siden 2021 v\u00e6rt styremedlem i Gr\u00f8nneviken AS. Norvald Visnes (NV) \u2013 velges som varamedlem NV (f. 1943) har i sin 40 \u00e5r lange yrkeskarriere i politiet bl.a. innehatt stillingen som lensmann i Fana i 18 av disse. Han har ogs\u00e5 sv\u00e6rt lang fartstid om lokalpolitiker, b\u00e5de i Laksev\u00e5g bydelsstyre og i Bergen bystyre. I sistnevnte satt han fra 2003 \u2013 2019. NV har i tillegg hatt ulike verv i en rekke r\u00e5d og utvalg i kommunen, her kan nevnes Komite for helse og sosial, Komite for oppvekst og Komite for milj\u00f8 og byutvikling m.fl. Han har ogs\u00e5 sittet i flere styrer for Bergen kommune i ulike virksomheter, eksempelvis Bergen og Omland Havnevesen og Gr\u00f8nneviken AS. Fra 2021 har han sittet i styret i Bergen Parkering AS. ALF AS, Senter for arbeidslivsforberedelse Selskapet eies 100 % av Bergen kommune og skal ledes av et styre p\u00e5 3 \u2013 6 personer, inkl. ansattes representant. Til styret i ALF AS foresl\u00e5r Bergen kommune f\u00f8lgende representanter: Magne Ervik (ME) \u2013 gjenvelges som styreleder ME (f. 1954) pensjonerte seg i 2018 etter \u00e5 ha jobbet i Bergen kommune i n\u00e6rmere 40 \u00e5r. Han er utdannet sosionom, og har hatt stillinger som sosialkurator, sosialkonsulent, sosialsjef, planlegger og seksjonssjef. De siste 7 \u00e5rene av sin yrkeskarriere var han kommunaldirekt\u00f8r i Byr\u00e5dsavdeling for sosial, bolig og inkludering. Han har erfaring bl.a. innen fagfeltene sosialtjenesten, barnevern, rus, psykisk helse, inkludering av innvandrere og flyktninger og boliger for vanskeligstilte. I stillingene som planlegger, seksjonssjef og kommunaldirekt\u00f8r har han v\u00e6rt involvert i, og samarbeidet med ALF AS helt fra 4 virksomheten ble planlagt og etablert. ME har siden 2021 v\u00e6rt styreleder i ALF AS, og innehar i tillegg styreverv i Bergen R\u00f8de Kors og Stiftelsen Ulvsnes\u00f8y Skolehjem. Thor Brekkeflat (TB) \u2013 velges som nestleder TB (f. 1955) er teolog med embedseksamen fra Menighetsfakultetet i 1985. Siden 2017 har han v\u00e6rt sogneprest i Slettebakken menighet, og har tidligere 10 \u00e5r som prest i Mariakirken. I \u00e5rene 1998-2012 var han gateprest i Kirkens Bymisjon, og var ogs\u00e5 den som etablerte Bymisjonen i Bergen. Videre var han grunnlegger av Natteravnene, og leder i perioden 1992- 1997. TB har ogs\u00e5 en karriere som TV-reporter og har drevet eget foretak \u00abHva skal til A/S\u00bb (foredrag og personalh\u00e5ndtering). Han har sittet som bystyrerepresentant i seks perioder i tidsrommet fra 1999 \u2013 2023, og har erfaring fra en rekke styreverv. Han er p.t. styreleder i Foreningen Rein By, styremedlem i Sudmannske Stiftelse og Bergen Kirkelige Fellesr\u00e5d. TB er opptatt av \u00e5 lage verdighet og dager med mening for mennesker som ikke finner sin plass i det normale arbeids- og samfunnsliv. Merima Bektesevic (MB) \u2013 velges som medlem MB (f. 1989) har en master i innovasjon og ledelse fra H\u00f8gskulen p\u00e5 Vestlandet, herunder et \u00e5r med entrepren\u00f8rskap fra Berkeley University. I tillegg har hun en bachelor i planlegging og administrasjon fra H\u00f8gskulen i Volda. MB jobber n\u00e5 som kundeansvarlig for noen nasjonale utvalgte offentlige kunder i Capgemini. F\u00f8r det var hun Head of Operations p\u00e5 Capgemini sitt Bergenskontor der hun var en del av ledergruppen. Hun har tidligere arbeidet som kunder\u00e5dgiver for privatkunder og som studentr\u00e5dgiver i DnB. MB har opparbeidet seg kompetanse innenfor bl.a. forretningsutvikling, markedsf\u00f8ring, offentlige anskaffelser, innovasjon og digitalisering. I 2022 ble hun topp tre finalist for Sunnivaprisen i regi av Bergen N\u00e6ringsr\u00e5d, og i 2023 valgt ut til \u00e5 v\u00e6re med i ledelsesprogrammet \"Women in Tech\" i regi av Sparebanken Vest. MB har erfaring fra flere styreverv, og har siden h\u00f8sten 2021 v\u00e6rt styremedlem i Tide AS. MB er opptatt av mangfold og inkludering og var bl.a. initiativtager for praksisordningen i Capgemini Bergen. --- Konklusjon: Byr\u00e5dsleder anbefaler at byr\u00e5det oppnevner de foresl\u00e5tte kandidater som styremedlemmer. Styresammensetningene vurderes \u00e5 oppfylle krav til at sittende medlemmer av bystyret og byr\u00e5det ikke skal ha styreverv i selskaper eid av kommunen, samt aksjelovens krav til representasjon av begge kj\u00f8nn i styrer. Videre vurderes ogs\u00e5 krav til kompetanse, kapasitet og mangfold ut fra selskapets form\u00e5l og egenart, slik det er nedfelt i kommunens eierskapsmelding \u00e5 v\u00e6re ivaretatt. Vedtakskompetanse: Byr\u00e5dets fullmakter \u00a7 5.3 vedtatt av bystyret 16.12.2020 i sak 378/20: \u00a7 5.3 Valg av styremedlemmer i selskaper \u2013 herunder aksjeselskaper Byr\u00e5det ivaretar funksjonen som generalforsamling i kommunens heleide aksjeselskaper. Byr\u00e5det har mandat til p\u00e5 kommunens vegne \u00e5 foresl\u00e5 styrerepresentanter i AS hvor kommunen har eierinteresser. Byr\u00e5det ivaretar kommunens interesser i andre rettssubjekt organisert som AS, IKS, gjensidige selskaper og pensjonskasser. Byr\u00e5det utpeker dessuten representanter til styrende organer i andre rettssubjekter som ikke er organisert som aksjeselskaper, s\u00e5 fremt det ikke er fastsatt at bystyret selv har denne myndigheten. Byr\u00e5dsleder innstiller til byr\u00e5det \u00e5 fatte f\u00f8lgende vedtak: Til styret i f\u00f8lgende arbeidsmarkedsbedrifter foresl\u00e5r Bergen kommune f\u00f8lgende representanter: 5 1. Midtun Vekst AS Hege Solbakken, styreleder Stian Sk\u00e5r Ludvigsen, nestleder Brian Dale, medlem 2. Spekter Pluss AS Anette Dybvik, styreleder Montserrat F. Telseth, nestleder Mathias Sagevik, medlem Petter Visted, medlem 3. Nordnes Verksteder AS Vigdis Anita G\u00e5skjenn, styreleder Iver Belle-Ramos, medlem Jan Olav Langeland, medlem 4. Gr\u00f8nneviken AS Ove Foldnes, styreleder Anne Marit Steen, nestleder Francine Mbanza Jensen, medlem Norvald Visnes, varamedlem 5. Alf AS Senter for arbeidslivsforberedelse Magne Ervik, styreleder Thor Brekkeflat, nestleder Merima Bektesevic, medlem Dato: 23. april 2024 Christine B. Meyer Byr\u00e5dsleder Dokumentet er godkjent elektronisk. 6 "
}