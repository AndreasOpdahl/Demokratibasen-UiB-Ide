{
  "dokument_id": "1ef9faa5-dbe2-5ea1-81c8-64d82564398d",
  "doc_type": "case_attachment",
  "kommune": 4601,
  "tittel": "Dispensasjonss\u00f8knad",
  "url": "https://bergen.kommune.no/politikere-utvalg/api/fil/bk360/10409867/Dispensasjonssoknad",
  "tekst": "Plan- og bygningsetaten Bergen kommune Postboks 7700 5020 Bergen Vedlegges elektronisk s\u00f8knad Bergen, den 8. januar 2024 V\u00e5r ref: 10547 Deres ref.: BYGG-2022/15451 S\u00d8KNAD OM DISPENSASJON FOR REKKEF\u00d8LGEKRAV FOR OPPARBEIDELSE AV OFFENTLIG VEGAREAL Eiendom Gnr. 158 bnr. 45 Tiltakets adresse: Solheimsgaten 58, 5054 Bergen Tiltakets art: Dispensasjon fra rekkef\u00f8lgekrav Tiltakshaver: Eiendomsselskapet Solheimsgaten 58 AS 1. INNLEDNING Det vises til byggesak 201734151 og BYGG-2022/15451 hvor det den den 31. august 2020 ble gitt midlertidig brukstillatelse for oppf\u00f8ring av bolig/forretning over 7 etasjer. I forbindelse med s\u00f8knad om ferdigattest s\u00f8kes det om dispensasjon fra: - Reguleringsplan \u00c5RSTAD. GNR 158 BNR 45, SOLHEIMSGATEN, planid. 63400000 \u00a7 3.2 punkt 1. om krav til ferdig opparbeidet offentlig veiareal. Planen er heretter kalt Solheimsgaten 58- planen. 2. REGULERINGSPLAN \u00a7 3.2 PUNKT 1 OM KRAV TIL FERDIG OPPARBEIDET OFFENTLIG VEIEAREAL 2.1 Innledning Etter reguleringsplanen for Solheimsgaten 58, planid. 63400000 \u00a7 3.2 punkt 1 er det krav til at \u00aboffentlig veiareal\u00bb \u00abi tilgrensende plan Solheimsgaten 23 plan-id 64300000\u00bb skal \u00abv\u00e6re sikret gjennomf\u00f8rt\u00bb f\u00f8r det kan gis midlertidig brukstillatelse eller ferdigattest. Det s\u00f8kes om dispensasjon fra kravet til opparbeidelse av offentlig veiareal. Advokatfirmaet Landsvik & Larsen AS | Kanalveien 11, 5068 Bergen | post@llco.no | Org.nr.: 924 394 420 2.2 Omfanget av rekkef\u00f8lgekravet Innledning Det aktuelle rekkef\u00f8lgekravet gjelder krav til opparbeidelse av \u00aboffentlig veiareal\u00bb \u00abi tilgrensende plan\u00bb. Den tilgrensende planen er som nevnt reguleringsplan Solheimsgaten 23, plan-id 64300000, heretter kalt Solheimsgaten 23-planen. Solheimsgaten 23-planen sitt hovedform\u00e5l var \u00e5 tilrettelegge for utvidelse av eksisterende hotell p\u00e5 eiendommen gnr. 158 bnr. 30 m.fl, mens hensikten med Solheimsgaten 58-planen var \u00e5 \u00e5pne for en blokk med kombinert n\u00e6ring og boligform\u00e5l. Reguleringsplanen Solheimsgaten 23 har de samme rekkef\u00f8lgekravene som i reguleringsplan Solheimsgaten 58, men Solheimsgaten 23-planen har i tillegg krav til opparbeidelse av \u00abvareleveringslomme p\u00e5 vestsiden av Solheimsgaten\u00bb, jf. \u00a7 3.3.5Det eksisterer i dag en vareleveringslomme p\u00e5 \u00f8stsiden av Solheimsgaten, og denne vareleveringslommen er i reguleringsplanen Solheimsgaten 23 regulert flyttet til vestsiden av Solheimsgaten. Utklipp fra Google Streetview \u2013 mot nord Vareleveringslommen er en del av offentlig vegareal under arealform\u00e5let \u00abkj\u00f8reveg\u00bb, hvilket inneb\u00e6rer at plikten til \u00e5 flytte vareleveringslommen kun ligger til Solheimsgaten 23-planen. Plikten til \u00e5 opparbeide \u00aboffentlig veiareal\u00bb i Solheimsgaten 58-planen m\u00e5 f\u00f8lgelig forst\u00e5s slik at det omfatter alt areal som er avsatt til offentlig trafikkform\u00e5l, med unntak av veg og fortau som skal opparbeides som en del av flyttingen av vareleveringslommen. Sp\u00f8rsm\u00e5let er hvilke deler av offentlig vegareal som f\u00f8lger av flyttingen av vareleveringslommen. 2 Hvilke arealer inng\u00e5r som en del av vareleveringslommen Det er i hverken bestemmelsene, eller i plankartet i Solheimsgaten 23-planen angitt eller n\u00e6rmere avgrenset hvilke deler av offentlige trafikkarealet som er en del av flyttingen av vareleveringslommen. Hvilke arealer som er en del av rekkef\u00f8lgekravet i Solheimsgaten 58-planen m\u00e5 avgj\u00f8res av en tolkning av plankartet til Solheimsgaten 23-planen. Reguleringsplaner er arealplaner som angir rettslige rammer for fremtidig utnyttelse av arealer, jf. pbl. \u00a7 12-1. Reguleringsplaner kan hjemle inngrep i eierr\u00e5digheten p\u00e5 en eiendom, s\u00e5 langt innholdet i reguleringsplanen er fastsatt i tr\u00e5d med plan- og bygningslovens bestemmelser, og i tr\u00e5d med legalitetsprinsippets krav til tilstrekkelig klar lovhjemmel for inngrep i grunneiers rettsstilling. Legalitetsprinsippet inneb\u00e6rer at en hjemmel som tillater inngrep i borgernes eierr\u00e5dighet m\u00e5 v\u00e6re tilstrekkelig klart utformet. En reguleringsplans innhold og rettsvirkning m\u00e5 derfor fremg\u00e5 p\u00e5 en tilstrekkelig klar og entydig m\u00e5te for \u00e5 kunne hjemle avslag p\u00e5 en s\u00f8knad om tiltak, se SOMB-2021/2112. Solheimsgaten 58-planen stiller som nevnt krav til at \u00aboffentlig veiareal\u00bb skal v\u00e6re ferdig opparbeidet, med unntak av \u00abvareleveringslomme\u00bb som er et rekkef\u00f8lgekrav som kun ligger til Solheimsgaten 23- planen. 2.2.2.1 Hensikten med vareleveringslommen Slik det fremg\u00e5r av planbeskrivelsen til Solheimsgaten 23-planen datert 11. juli 2016 er hensikten med vareleveringslommen \u00e5 unng\u00e5 un\u00f8dvendig trafikk inn p\u00e5 torget i \u00f8stsiden av planomr\u00e5det, samt at vareleveringslommen ogs\u00e5 kan fungere som et busstopp for bes\u00f8kende til det regulert utvidede hotellet i Solheimsgaten 23-planen. Videre fremg\u00e5r det av planbeskrivelsen at utvidelsen av fortau nord for vareleveringslommen er \u00abp\u00e5tenkt opparbeidet med plantebed\u00bb, der \u00abdet st\u00f8rste [plantebedet] er planlagt foran inngangspartiet til hotellet for \u00e5 skjerme den mot vegen\u00bb. Flyttingen av vareleveringslommen medf\u00f8rer en omlegging av veibanen og utvidelse av fortau med den f\u00f8lge at gatetverrsnittet i Solheimsgaten KV4995 inn mot krysset til Vikens gate KV4179 reduseres. Det fremg\u00e5r av planbeskrivelsen i Solheimsgaten 23-planen at dimensjonerende kj\u00f8ret\u00f8y for det nye gatetverrsnittet i krysset Vikens gate og Solheimsgaten er boggibuss. Bussene som skal benytte krysset er busser som skal parkere p\u00e5 vareleveringslommen utenfor det regulert utvidede hotellet i Solheimsgaten 23-planen. 2.2.2.2 Vareleveringslomme En vareleveringslomme er en utvidelse av vegbanen hvor kj\u00f8ret\u00f8y som skal levere gjenstander kan svinge ut av kj\u00f8rebanen slik at kj\u00f8ret\u00f8yet kan st\u00e5 parkert uten at det p\u00e5virker trafikken p\u00e5 veien. Dette i 3 motsetning til vareleveringsstopp i gaten hvor det er n\u00f8dvendig for andre kj\u00f8ret\u00f8y \u00e5 foreta forbikj\u00f8ringer n\u00e5r kj\u00f8refeltet blir benyttet til varelevering. For \u00e5 etablere en vareleveringslomme m\u00e5 det enten etableres en lomme p\u00e5 utsiden av kj\u00f8refeltet, eller s\u00e5 veien innsnevres f\u00f8r og etter vareleveringslommen for at det skal etableres en vareleveringslomme p\u00e5 utsiden av vegens kj\u00f8refelt. . Det er utvilsomt at selve den nye vareleveringslommen ikke inng\u00e5r som en del av rekkef\u00f8lgekravet om opparbeidelse av \u00aboffentlig[e] veiarealet\u00bb i Solheimsgaten 58-planen. Utklipp fra reguleringsplan 2.2.2.3 Flytting av veg for etablering av vareleveringslommen Flyttingen av vareleveringslommen medf\u00f8rer at det m\u00e5 gj\u00f8res endringer av for det tilliggende veiarealet. Arealet der vareleveringslommen skal plasseres er det i dag kj\u00f8revei. Dette medf\u00f8rer at Solheimsgaten m\u00e5 forskyves mot \u00f8st p\u00e5 strekket fra krysset Vikens gate til innkj\u00f8ringen til gnr. 158 bnr. 33. Selve forskyvningen av vegen m\u00e5 forst\u00e5s som en del av flyttingen av vareleveringslommen, og ikke en del av rekkef\u00f8lgekravet til opparbeidelse av \u00aboffentlig veiareal\u00bb i Solheimsgaten 58-planen. 2.2.2.4 Utvidelse av fortau s\u00f8r for vareleveringslommen Rett s\u00f8r for vareleveringslommen, der det i dag er kj\u00f8reveg, skal fortauet det eksisterende fortauet o_SF5 utvides, se utklipp nedenfor. 4 Utklipp fra reguleringsplan og flyfoto av dagens situasjon (v\u00e5r p\u00e5tegning) Utvidelsen av fortauet er n\u00f8dvendig for \u00e5 kunne etablere vareleveringslomme som det er mulig for biler og lastebiler \u00e5 svinge inn p\u00e5. Uten utvidelsen av fortauet vil det ikke v\u00e6re en vareleveringslomme, men kun et vareleveringsfelt. Siden vareleveringlommen ligger plassert umiddelbart etter en 90-graders sving er det n\u00f8dvendig \u00e5 utvide fortauet som regulert for \u00e5 etablere vareleveringslommen slik at en unng\u00e5r trafikkfarlige situasjoner. Basert p\u00e5 klarhetskravet til planbestemmelser, og at utvidelsen av fortauet har en klar funksjon for vareleveringslommen m\u00e5 det legges til grunn at utvidelsen av fortauet s\u00f8r for vareleveringslommen ikke en del av rekkef\u00f8lgekravet til opparbeidelse av \u00aboffentlig veiareal\u00bb i Solheimsgaten 58-planen. 2.2.2.5 Utvidelse av fortau nord for vareleveringslommen Nord for vareleveringslommen er det regulert inn en utvidelse av fortauet, se utklipp fra reguleringsplankartet. Tilsvarende som for utvidelsen av fortauet s\u00f8r for vareleveringslommen er utvidelsen n\u00f8dvendig for \u00e5 etablere en vareleveringslomme som ligger p\u00e5 utsiden av kj\u00f8rebanen. Som nevnt ovenfor under punkt 2.2.1 fungerer utvidelsen av fortauet p\u00e5 nordsiden av selve vareleveringslommen planlagt benyttet til plantebed for \u00e5 skjerme inngangspartiet til hotellet mot vegen. Det m\u00e5 legges til grunn at utvidelsen av fortau rett nord for vareleveringslommen ikke er en del av rekkef\u00f8lgekravet til opparbeidelse av \u00aboffentlig veiareal\u00bb i Solheimsgaten 58-planen. 5 Utklipp fra reguleringsplan og flyfoto av dagens situasjon (v\u00e5r p\u00e5tegning) Gjenst\u00e5ende deler av \u00aboffentlig veiareal\u00bb Som redegjort for ovenfor er selve vareleveringslommen, utvidelsen av fortau p\u00e5 nord og s\u00f8rsiden av vareleveringslommen og forskyvningen av kj\u00f8rebanen endringer som faller inn under rekkef\u00f8lgekravet om opparbeidelse av \u00abvareleveringslomme p\u00e5 vestsiden av Solheimsgaten\u00bb, som kun er et rekkef\u00f8lgekrav i Solheimsgaten 23-planen, og dermed ikke en del av rekkef\u00f8lgekravet til opparbeidelse av \u00aboffentlig veiareal\u00bb i Solheimsgaten 58-planen. Solheimsgaten 23-planen best\u00e5r av flere omr\u00e5der med offentlig veiareal, blant annet hovedveinett for sykkel som passerer gjennom omr\u00e5det. Dette arealet er ferdig opparbeidet av tiltakshaver i byggesak BYGG-2023/10255. Av gjenst\u00e5ende veiareal som inng\u00e5r i rekkef\u00f8lgekrav om opparbeidelse av \u00aboffentlig veiareal\u00bb i Solheimsgaten 58-planen er det kun mindre endringer av kj\u00f8rebane og fortau i Vikens gate, KV4179, i form av justering av kantstein, flytting av refuge, og utvidelse av fortau, se utklipp av reguleringsplanen under. 6 Utklipp fra reguleringsplan med flyfoto av dagens situasjon (v\u00e5r p\u00e5tegning) 2.3 Generelt om dispensasjon I henhold til plan- og bygningsloven \u00a7 19-2 kan det i s\u00e6rlige tilfeller gis dispensasjon dersom hensynene bak bestemmelsen det dispenseres fra, eller hensynene i lovens form\u00e5lsbestemmelse ikke blir vesentlig tilsidesatt. I tillegg m\u00e5 fordelene ved \u00e5 gi dispensasjon v\u00e6re klart st\u00f8rre enn ulempene etter en samlet vurdering. Det skal legges s\u00e6rlig vekt p\u00e5 konsekvenser for helse, milj\u00f8, jordvern, sikkerhet og tilgjengelighet. Det er med andre ord to vilk\u00e5r som m\u00e5 v\u00e6re oppfylt for at det skal kunne gis dispensasjon. For det f\u00f8rste m\u00e5 dispensasjonen ikke inneb\u00e6re at hensynene bak bestemmelsen det dispenseres fra eller lovens form\u00e5lsbestemmelse blir \u00abvesentlig tilsidesatt\u00bb. For det andre m\u00e5 fordelene ved dispensasjon v\u00e6re \u00abklart st\u00f8rre\u00bb enn ulempene. I tillegg skal det legges s\u00e6rlig vekt p\u00e5 konsekvenser for helse, milj\u00f8, jordvern, sikkerhet og tilgjengelighet. 2.4 Vurdering av hensyn Hensynet bak kravet til opparbeidelse av offentlig veiareal er \u00e5 s\u00f8rge for at en tiltakshaver bekoster oppgradering av n\u00f8dvendig infrastruktur for tiltaket. Ved \u00e5 stille krav til at infrastrukturen er ferdigstilt 7 f\u00f8r tiltak gis midlertidig brukstillatelse/ferdigattest sikrer kommunen at tiltaket, med tilh\u00f8rende belastning p\u00e5 infrastrukturen, ikke tas i bruk f\u00f8r infrastrukturen er ferdig oppgradert. Hensynet bak kravet til rekkef\u00f8lgekrav om opparbeidelse av vegareal er n\u00e6rt tilknyttet det regulert utvidede hotellet i Solheimsgaten 23-planen, hvor det er regulert inn en vareleveringslomme som ogs\u00e5 skal benyttes som bussholdeplass for bes\u00f8kende til hotellet. Solheimsgaten 58-planen regulerer inn en byg\u00e5rd med kombinert bolig- og forretning og generer et langt mindre behov for oppgradering av offentlig veiareal enn en utvidelse av hotell med behov for tilh\u00f8rende bussholdeplass. Det m\u00e5 legges til grunn at behovet for oppgraderingene av det offentlige veiarealet inn til hotellet og rundt vareleveringslommen i det vesentlige er utl\u00f8st av Solheimsgaten 23-planen.Som redegjort for ovenfor under pkt. 2.2.3 er det kun mindre endringer av kj\u00f8rebane og fortau i Vikens gate, KV4179, i form av justering av kantstein, flytting av refuge, og utvidelse av fortau som gjenst\u00e5r \u00e5 opparbeide for \u00e5 oppfylle rekkef\u00f8lgekravet til opparbeidelse av offentlig veiareal i \u00a7 3.2 punkt 1 i Solheimsgaten 58-planen. De vesentlige deler av opparbeidelse av offentlig veiareal er knyttet til flytting av vareleveringslommen fra \u00f8st til vestsiden av Solheimsgaten Dette arbeidet er ikke en del av rekkef\u00f8lgekravet i Solheimsgaten 58-planen \u00a7 3.2 og er ikke en del av det offentlige veiarealet som tiltakshaver er p\u00e5lagt \u00e5 opparbeide f\u00f8r det kan gis ferdigattest i byggesaken. Det er som redegjort for ikke klart avgrenset i reguleringsplanen hvilke deler av det offentlige veiarealet som er en del av flyttingen av vareleveringslommen og hvilke deler av det offentlige veiarealet som er en del av rekkef\u00f8lgekravet i Solheimsgaten 58-planen \u00a7 3.2. At de vesentlige deler av det gjenst\u00e5ende arbeidet er knyttet til flyttingen av vareleveringslommen taler for at det b\u00f8r gis dispensasjon fra Solheimsgaten 58-planen \u00a7 3.2 punkt 1 om opparbeidelse av offentlig veiareal. Flyttingen av vareleveringslommen vil medf\u00f8re endringer av kj\u00f8rebanen i Solheimsgaten og medf\u00f8rer at krysset mellom Solheimsgaten KV4995 og Vikens gate KV4179 strammes opp/endres. De gjenst\u00e5ende arbeidene i form av justering av kantstein, flytting av refuge, og utvidelse av fortau som er en del av rekkef\u00f8lgekravet i Solheimsgaten 58-planen \u00a7 3.2 punkt 1 henger tett sammen med flyttingen av vareleveringslommen, og kan ikke gjennomf\u00f8res f\u00f8r vareleveringslommen er flyttet. Som redegjort for er det kun mindre deler av de gjenst\u00e5ende deler av det offentlige veiarealet som ikke er en del av omleggingen av vareleveringslommen og oppgradering av infrastruktur n\u00f8dvendiggjort av det regulert utvidede hotellet i Solheimsgaten 23-planen. De gjenst\u00e5ende delene er som nevnt indirekte utl\u00f8st av at vareleveringslommen medf\u00f8rer en omlegging av trafikkareal som og oppstramming av krysset Vikens gate og Solheimsgaten. Dette taler med tyngde for at tiltakshaver b\u00f8r f\u00e5 en dispensasjon fra rekkef\u00f8lgekravet for opparbeiding av de resterende delene av offentlig veiareal. De gjenst\u00e5ende delene av det offentlige veiarealet kan videre ikke gjennomf\u00f8res f\u00f8r flyttingen av vareleveringlommen er gjennomf\u00f8rt. Flyttingen av vareleveringslommen er som nevnt et rekkef\u00f8lgekrav i Solheimsgaten 23-planen, og gjennomf\u00f8ringen av dette ligger utenfor tiltakshavers kontroll. Dette taler 8 for at kommunen b\u00f8r gi dispensasjon fra Solheimsgaten 58-planen \u00a7 3.2 punkt 1 om opparbeidelse av offentlig veiareal. Som nevnt er det ikke i Solheimsgaten 23-planen klart avgrenset hvilke arealer som ligger til rekkef\u00f8lgekravet om opparbeidelse av offentlig veiareal og hvilke arealer som ligger til rekkef\u00f8lgekravet om flytting av vareleveringslommen. Siden oppstart av reguleringsprosessen i januar 2014 har det alltid v\u00e6rt en forst\u00e5else mellom kommunen og tiltakshaver at sistnevnte vil f\u00e5 rekkef\u00f8lgekrav tilknyttet opparbeidelse av hovedsykkelveien gjennom omr\u00e5det med tilh\u00f8rende utomhusarealer. Dette fremg\u00e5r blant annet av den midlertidig brukstillatelse datert 21. august 2020 hvor det presiseres at det p\u00e5 vedtakstidspunktet kun er ferdigstillelse av torg og bossug som gjenst\u00e5r. Det at tiltakshaver har ferdigstilt alle delene som ble identifisert som gjenst\u00e5ende arbeider i den midlertidige brukstillatelsen taler med tyngde for at tiltakshaver b\u00f8r f\u00e5 en dispensasjon fra rekkef\u00f8lgekravet i \u00a7 3.2 punkt 1 om opparbeidelse av offentlig veiareal. De to reguleringsplanene Solheimsgaten 58 og Solheimsgaten 23 ble vedtatt samme dag; den 21. juni 2017. Planen er tilliggende og det er i Solheimsgaten 58-planen som nevnt rekkef\u00f8lgekrav om opparbeidelse av offentlig veiareal i Solheimsgaten 23-planen. Som forslagstiller til Solheimsgaten 58- planen hadde tiltakshaver kontroll over klarheten i bestemmelser og rekkef\u00f8lgekrav som ble vedtatt i Solheimsgaten 58-planen, men hadde ingen innvirkning p\u00e5 innholdet og mangelen p\u00e5 klarhet i bestemmelsene i Solheimsgaten 23-planen. At Solheimsgaten 23-planen mangler en klar avgrensning av hvilke deler av det offentlige veiarealet som faller inn rekkef\u00f8lgekravet til flyttingen av vareleveringslommen etter \u00a7 3.3.5 og hvilke deler av offentlige veiarealet som er en del av rekkef\u00f8lgekravet til opparbeidelse av offentlig veiareal etter \u00a7 3.3.1 taler med tyngde for at tiltakshaver b\u00f8r f\u00e5 en dispensasjon fra rekkef\u00f8lgekravet for opparbeiding av de resterende delene av offentlig veiareal. Oppsummert s\u00e5 er det kun mindre endringer av det offentlige veiarealet som ikke er ferdig opparbeidet. Vegarealet henger tett sammen med rekkef\u00f8lgekravet om flytting av vareleveringslommen, og kan ikke gjennomf\u00f8res f\u00f8r vareleveringslommen er flyttet, slik at en dispensasjon fra rekkef\u00f8lgekravet i Solheimsgaten 58-planen \u00a7 3.2 punkt 1 ikke vil medf\u00f8re at det offentlige veiarealet ikke vil bli ferdig opparbeidet. Uklarheten i Solheimsgaten 23-planen sett opp imot klarhetskravet til rekkef\u00f8lgebestemmelser gj\u00f8r at kommunen b\u00f8r gi dispensasjon fra rekkef\u00f8lgekravet. Samlet sett er det klart at en dispensasjon fra reguleringsplanen \u00a7 3.2 punkt 1 ikke vesentlig tilsidesetter hensynet bak kravet til opparbeidelse av \u00aboffentlig veiareal\u00bb eller hensynet bak lovens form\u00e5lsbestemmelse for \u00f8vrig. 9 2.5 Vurdering av konsekvenser Det godkjente og ferdigstilte tiltaket gjelder som kjent oppf\u00f8ring av et kombinert bolig/forretningsbygg over 7 etasjer i Solheimsgaten 58. Prosessen rundt tiltaket har p\u00e5g\u00e5tt i over 11 \u00e5r siden det avholdt oppstartsm\u00f8te for gjennomf\u00f8ring av reguleringsplan den 12. desember 2012. Tiltakshaver har siden oppstart av planen akseptert de vilk\u00e5r som er krevd av kommunen og gjennomf\u00f8rt tiltaket i tr\u00e5d med reguleringsplan samt opparbeidet den infrastrukturen som det inntil utstedelsen av den midlertidige brukstillatelsen den 31. august 2020 var en felles forst\u00e5else mellom kommunen og tiltakshaver om at var en del av rekkef\u00f8lgekravene i Solheimsgaten 58-planen \u00a7 3.2. Den klare fordelen med en dispensasjon er at tiltakshaver f\u00e5r avsluttet byggesaken. Videre s\u00e5 er som nevnt ingen klar avgrensning i Solheimsgaten 23-planen om hvilke arealer som faller inn under kravet til flytting av vareleveringslommen og hvilke arealer som er del av det offentlige veiareareal som er et rekkef\u00f8lgekrav om at skal opparbeides i Solheimsgaten 58-planen. Det m\u00e5 vurderes som en fordel at kostnaden knyttet til oppgradering av arealene som ikke er klart avgrenset tilfaller forslagstiller for planen med uklarheten. Uansett s\u00e5 kan ikke de mindre gjenst\u00e5ende delene av arbeidet gjennomf\u00f8res f\u00f8r vareleveringslommen i Solheimsgaten 23-planen er flyttet, noe som ligger utenfor tiltakshavers kontroll \u00e5 gjennomf\u00f8re. Tiltakshaver har f\u00f8lgelig ingen mulighet til \u00e5 sluttf\u00f8re oppgraderingen av det offentlige veiarealet. Det m\u00e5 derfor vurderes som en fordel at tiltakshaver f\u00e5r avsluttet byggesaken n\u00e5r de gjenst\u00e5ende delene av det offentlige veiarealet ikke er mulig \u00e5 opparbeide p\u00e5 n\u00e5v\u00e6rende tidspunkt. Ulempen med dispensasjonen er at kommunen kun kan kreve at tiltakshaver i Solheimsgaten 23-saken oppgraderer det offentlige veiarealet. Denne ulempen m\u00e5 vurderes som liten da de gjenst\u00e5ende delene i all vesentlighet er knyttet til rekkef\u00f8lgekravet om flytting av vareleveringslommen som er et rekkef\u00f8lgekrav som kun ligger til Solheimsgaten 23-planen. Samlet sett er fordelene med at tiltakshaver f\u00e5r sluttf\u00f8rt byggesaken s\u00e5 store at fordelene med \u00e5 gi en dispensasjon er klart st\u00f8rre enn ulempene. 2.6 Konklusjon Etter dette kan vi ikke se at en dispensasjon fra rekkef\u00f8lgekravet om opparbeidelse av offentlig veiareal vil medf\u00f8re vesentlig tilsidesettelse av hensynet bak bestemmelsene eller lovens form\u00e5lsbestemmelse for \u00f8vrige. Videre overstiger fordelene med en dispensasjon i saken klart ulempene etter en samlet vurdering. 10 3. AVSLUTNING Etter tiltakshavers vurdering er det basert p\u00e5 ovennevnte gode grunner for \u00e5 innvilge dispensasjoner som oms\u00f8kt samt at vilk\u00e5rene i pbl. \u00a7 19-2 er oppfylt slik at oms\u00f8kte dispensasjoner kan og b\u00f8r innvilges. Med vennlig hilsen Advokatfirmaet Landsvik & Larsen AS Jostein Kvakland Advokatfullmektig e-post: jostein@llco.no mobil: 971 54 086 11 "
}