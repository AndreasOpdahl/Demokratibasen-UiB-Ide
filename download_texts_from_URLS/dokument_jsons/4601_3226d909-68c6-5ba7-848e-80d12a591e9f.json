{
  "dokument_id": "3226d909-68c6-5ba7-848e-80d12a591e9f",
  "doc_type": "case_attachment",
  "kommune": 4601,
  "tittel": "Statsforvalteren omgj\u00f8r vedtak. Vinjes gate 3. Takterrasse.",
  "url": "https://bergen.kommune.no/politikere-utvalg/api/fil/bk360/12591156/Statsforvalteren-omgjor-vedtak-Vinjes-gate-3-Takterrasse-",
  "tekst": " V\u00e5r dato: V\u00e5r ref: 01.04.2025 2024/19195 Dykkar dato: Dykkar ref: 29.11.2024 2024/60969-2 VESTLAND FYLKESKOMMUNE KULTUR OG Saksbehandlar, innvalstelefon FOLKEHELSE Hilde \u00d8ye, 5557 2130 Postboks 7900 5020 BERGEN Bergen kommune gbnr. 164/477, Vinjes gate 3. Klage p\u00e5 l\u00f8yve til oppf\u00f8ring av takterrasse. Vi viser til oversending fr\u00e5 Bergen kommune i brev datert 27.12.2024, som gjeld klage p\u00e5 vedtak datert 23.10.2024. Vedtak Statsforvaltaren i Vestland gjer om vedtaket fr\u00e5 Bergen kommune datert 23.10.2024, sak 350/24. Vi avsl\u00e5r s\u00f8knaden om dispensasjon fr\u00e5 KDP \u00a7 4.2. Bakgrunn for saka I 2022 fekk kommunen ei bekymringsmelding om moglege ulovlege tiltak p\u00e5 eigedom gbnr. 164/477. Tiltaka vart s\u00f8kt legalisert den 10.08.2023. Det vart gitt avslag i vedtak den 03.11.2023. Vedtaket vart p\u00e5klaga av tiltakshavar, og klaga blei gitt delvis medhald i vedtak den 19.04.2024. Det vart i vedtaket gitt l\u00f8yve til endring av innvendig trappel\u00f8p mellom loftsetasje og underliggjande etasje og fasadeendring for austleg fasade ved innsetting av nytt vindaug. Det vart i vedtaket gitt avslag p\u00e5 den delen av s\u00f8knaden som gjaldt p\u00e5bygg i form av ein takterrasse p\u00e5 14 m2. Delen av vedtaket den 19.04.2024 som gjaldt avslag p\u00e5 s\u00f8knad om oppf\u00f8ring av takterrasse vart p\u00e5klaga av ansvarleg s\u00f8kjar p\u00e5 vegne av tiltakshavar i brev den 07.05.2024. Utval for milj\u00f8 og byutvikling tok klaga til f\u00f8lgje, og gjorde om avslaget til eit l\u00f8yve i vedtak den 23.10.2024. De p\u00e5klaga vedtaket av 23.10.2024 i brev datert 29.11.2024. De er av den oppfatning at tiltaket g\u00e5r imot gjeldande plan og f\u00f8ringar for omr\u00e5det, og i vesentleg grad set omsynet til kulturminne og kulturmilj\u00f8 av regional verdi og nasjonal interesse til side, jf. pbl. \u00a7 19-2. I klaga blir det vist til at Vestland fylkeskommune stiller seg bak Byantikvaren si vurdering. Byantikvaren har r\u00e5dd ifr\u00e5 tiltaket. Vidare gir de uttrykk for at takterrassen i Vinjes gate 3 representerer eit inngripande tiltak med tanke p\u00e5 eksisterande bygg og kulturmilj\u00f8. De viser til at tiltaket verken har gode visuelle kvalitetar eller er godt tilpassa det eksisterande kulturmilj\u00f8et, og at tiltaket er i strid med KDP \u00a7 4.2. Det blir peikt p\u00e5 at argumentasjonen av utvalet som g\u00e5r p\u00e5 at tiltaket knapt er synleg for nokon, ikkje tek innover seg at Vinjes gate 3 er lokalisert til eit omr\u00e5de med E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvaltaren.no/vl Sikker melding: 6863 Leikanger Solheimsgaten 13, Bergen www.statsforvaltaren.no/melding Fjellvegen 11, F\u00f8rde Org.nr. 974 760 665 Side: 2/6 f\u00f8ringar for vern. De meiner ogs\u00e5 at tiltaket ikkje er godt tilpassa eksisterande bygningsmilj\u00f8. Det vises elles til klaga i sin heilskap. Tiltakshavar har gitt merknadar til klagen i brev den 13.12.2024. Her blir det mellom anna vist til at dei mellom 2010-2017 vart ein familie p\u00e5 fem, noko som medf\u00f8rte behov for endringar i huset. Dermed var det passande med ein takterrasse p\u00e5 eit allereie eksisterande takoppl\u00f8ft mot bakgarden, heilt usynleg fr\u00e5 gata og resten av omgjevnadane. Det blir ogs\u00e5 vist til at n\u00e5r ein ser p\u00e5 tiltaka som er gjort med huset, er tiltakshavar av den oppfatning at dei har sikra at bygget er kome tilbake til sin opphavelege arkitektur. Det visast ogs\u00e5 til at takterrassen har blitt eit viktig alternativt uteomr\u00e5de. Det blir vidare trekt fram at det allereie er 20 eksisterande balkongar og terrassar i bakgarden, og at halvparten av bygardane har skifta tak til vanleg betongtakstein. Av dei nemnde tiltaka, vil takterrassen p\u00e5 Vinjes gate 3 vere den minst framst\u00e5ande. Takterrassen p\u00e5verkar ingen av naboane negativt. Vidare blir det trekt fram at utvalet, etter synfaring, kunne konstatere at grunngjevinga fr\u00e5 fagetaten ikkje stemte med det dei observerte under synfaring. Det visast til skrivet i sin heilskap. Kommunen har ikkje teke klaga til f\u00f8lgje. Saka er derfor sendt til Statsforvaltaren for endeleg avgjerd. Regelverk Statsforvaltaren som klageinstans Statsforvaltaren er delegert myndigheit til \u00e5 avgjere klager p\u00e5 kommunale enkeltvedtak etter plan- og bygningslova, sj\u00e5 plan- og bygningslova \u00a7 1-9 og rundskriv T-2/09 fr\u00e5 Kommunal- og distriktsdepartementet. Statsforvaltaren kan \u00abpr\u00f8ve alle sider av saken og herunder ta hensyn til nye omstendigheter\u00bb. Vi \u00abskal vurdere de synspunkter som klageren kommer med, og kan ogs\u00e5 ta opp forhold som ikke er ber\u00f8rt\u00bb av klagaren, jf. fvl. \u00a7 34 andre avsnitt. Ved pr\u00f8ving av kommunen sitt frie skj\u00f8nn, skal vi \u00ablegge stor vekt p\u00e5 hensynet til det kommunale selvstyret\u00bb, jf. fvl. \u00a7 34 andre avsnitt. Vi kan stadfeste vedtaket fr\u00e5 kommunen, gjere om vedtaket eller oppheve det og sende saka tilbake til kommunen for heilt eller delvis ny handsaming, jf. fvl. \u00a7 34 fjerde avsnitt. Plansituasjon I kommuneplanen sin arealdel for Bergen kommune, vedteken i Bystyret den 19.06.2019 er eigedomen sett av til arealform\u00e5let sentrumsform\u00e5l \u2013 byfortettingssone BY1. Eigedomen ligg innanfor omsynssonene H570_7 (bevaring kulturmilj\u00f8 \u2013 historisk sentrum), H570_2 (bevaring kulturmilj\u00f8 \u2013 Nyg\u00e5rdsh\u00f8gda), f\u00f8resegnomr\u00e5de # 4, faresone H390_1 (annan fare) og infrastruktursone H410_1 (konsesjonsomr\u00e5de fjernvarme Flesland \u2013 Sentrum). Eigedomen inng\u00e5r ogs\u00e5 i kommunedelplan for BERGENHUS. KDP SENTRUM, ikrafttredelsesdato 10.12.2001. Her er eigedomen satt av til arealform\u00e5let bustadomr\u00e5de. Eigedomen er i plankart 2 vist som busetnad i verneverdig kulturmilj\u00f8. Vidare omfattast eigedomen av reguleringsplan BERGENHUS. JEKTEVIKEN DOKKEN, LEKEPLASS, ikrafttredelsesdato 13.03.1954. Her er eigedomen regulert til eldre busetnad. Vilk\u00e5r for dispensasjon Pbl. \u00a7 19-2 f\u00f8rste avsnitt sl\u00e5r fast at \u00abkommunen kan gi varig eller midlertidig dispensasjon fra bestemmelser fastsatt i eller i medhold av\u00bb plan- og bygningslova. Kommune sitts h\u00f8ve til \u00e5 gi dispensasjon er likevel avgrensa. Det g\u00e5r fram av pbl. \u00a7 19-2 andre avsnitt at ein ikkje kan gi Side: 3/6 dispensasjon \u00abdersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt\u00bb. Vidare skal \u00abfordelene ved \u00e5 gi dispensasjon [...] v\u00e6re klart st\u00f8rre enn ulempene\u00bb, jf. \u00a7 19-2 andre avsnitt. Dei to vurderingane er sj\u00f8lvstendige vilk\u00e5r, som begge m\u00e5 vere stetta for at kommunen kan gi dispensasjon. Vilk\u00e5ra er rettslege vurderingstema, ikkje eit kommunalt skj\u00f8nn, og kan derfor overpr\u00f8vast fullt ut.1 Dersom begge vilk\u00e5ra er stetta, m\u00e5 kommunen vurdere om ein skal gi dispensasjon eller ikkje, jf. ordet \u00abkan\u00bb. Det er f\u00f8lgeleg ingen som har krav p\u00e5 \u00e5 f\u00e5 dispensasjon.2 Statsforvaltaren si vurdering Vi vurderer saka som tilstrekkeleg opplyst, det er klaga til rett tid, og vilk\u00e5ra for \u00e5 behandle klaga er stetta. Ved s\u00f8knad etter at tiltaket er gjennomf\u00f8rt, skal s\u00f8knaden som utgangspunkt handsamast som om tiltaket ikkje har blitt gjennomf\u00f8rt, sj\u00e5 SOMB 2011/1482. Det g\u00e5r fram av KDP \u00a7 4.2 at \u00ab[f]or bebyggelsen innenfor omr\u00e5der angitt som verneverdig kulturminnemilj\u00f8 p\u00e5 plankart 2, skal etablert gesimsh\u00f8yde og takform opprettholdes, og endringer i form, volum, utseende, materialbruk, dimensjon og farge v\u00e6re tilpasset det historiske milj\u00f8. Ved nybygg, tilbygg og ombygninger b\u00f8r moderne arkitektur av h\u00f8y kvalitet utformes i samsvar med eksisterende omgivelser\u00bb. Takterrassen som er oms\u00f8kt f\u00f8rer til at gesimsh\u00f8gda aukar med 1,6 meter, grunna h\u00f8gda p\u00e5 rekkverket til takterrassen. Ettersom det g\u00e5r fram av KDP \u00a7 4.2 at \u00abetablert gesimsh\u00f8yde\u00bb skal \u00abopprettholdes\u00bb, er tiltaket i strid med f\u00f8resegna. Realisering av tiltaket krev derfor dispensasjon. I forarbeida blir det understreka at plan- og bygningslova byggjer p\u00e5 eit prinsipp om at arealbruk skal styrast gjennom dei vedtekne rammene i arealplanar.3 Endringar skal derfor fortrinnsvis skje gjennom endring av plan, ikkje gjennom \u00e5 gi dispensasjonar. Det skal ikkje vere ei kurant sak \u00e5 fr\u00e5vike gjeldande plan. Ein dispensasjonspraksis som g\u00e5r for langt i \u00e5 fr\u00e5vike vedtekne planar, vil kunne vanskeleggjere ei heilskapleg arealdisponering og samordning gjennom planverket.4 Med denne bakgrunnen, er f\u00f8rste sp\u00f8rsm\u00e5l om ein dispensasjon fr\u00e5 KDP \u00a7 4.2 vil f\u00f8re til at omsyna bak f\u00f8resegna blir \u00abvesentlig tilsidesatt\u00bb jf. pbl. \u00a7 19-2 andre avsnitt. Omsyna bak KDP \u00a7 4.2 er, slik kommunen beskriv det, \u00ab\u00e5 sikre en god videreutvikling av kulturlandskap ved \u00e5 stille krav til byggeprosjekt i planomr\u00e5det. Hensikten er \u00e5 bevare verdifulle kvaliteter innenfor kulturminne- og kulturminnemilj\u00f8et som er en viktig del av bybildet og byens identitet\u00bb. Omsyna bak f\u00f8resegna om at etablert gesimsh\u00f8gd skal oppretthaldast, er \u00e5 bevare bygningsuttrykket i omr\u00e5det. Bevaring av bygningsuttrykk er viktig for \u00e5 verne om kulturminnemilj\u00f8et i eit omr\u00e5de. Dette mellom anna for \u00e5 sikre ei einsarta utbygging. 1 Ot.prp. nr. 32 (2007-2008) s. 242. 2 Prop. 169 L (2020-2021) s. 25. 3 Prop. 169 L (2020-2021) s. 22. 4 Prop. 169 L (2020-2021) s. 22. Side: 4/6 Det g\u00e5r fram av KPA \u00a7 38.3.3 at Byantikvaren skal gje ei vurdering av tiltakets konsekvens med omsyn til kulturminneverdi i plan- og byggjesaker som r\u00e5kar ved kulturminne og kulturmilj\u00f8. Sj\u00f8lv om kommunen ikkje er bunden av Byantikvaren si uttale, skal uttala vektleggjast i vurderinga av tiltaket. I den aktuelle saka kom Byantikvaren med ei vurdering av tiltaket i uttale den 18.10.2023. Byantikvaren viser til at den oms\u00f8kte eigedomen er del av eit heilskapleg kulturmilj\u00f8, i tillegg til \u00e5 vere ein del av ein historisk kvartalsstruktur som i seg sj\u00f8lv har verdi, og skriv f\u00f8lgjande: \u00abTakterrasser i form av utsparinger i takflatene vil etter Byantikvarens vurdering komme i konflikt med omr\u00e5dets kulturhistoriske verdier, dette gjelder spesielt taklandskapet, som i dette omr\u00e5det er s\u00e5rbart for st\u00f8rre endringer. Takflaten er byggets 5. fasade og en viktig del av byggets helhetlige uttrykk. Vi er ogs\u00e5 bekymret for en eventuell presedensvirkning av tiltaket. Vi frar\u00e5der tiltaket\u00bb. Takterrassen er p\u00e5 14 m2, og rekkverket gjer at gesimsh\u00f8gda blir auka med 1,6 meter. Bileta ovanfor viser den allereie oppf\u00f8rte takterrassen og ein situasjonsplan som illustrerer tiltaket opp mot det eksisterande bygget. Vi er av den oppfatning at takterrassen med rekkverket b\u00e5de bryt med bygget sitt bygningsuttrykk og bygningsuttrykket i kulturmilj\u00f8et rundt. Vi er einige med Byantikvaren i at takflata p\u00e5 eit bygg er ein viktig del av byggets heilskaplege uttrykk. Tiltaket vil i dette tilfellet bryte med takforma i omr\u00e5det, som representerer ein viktig kvalitet ved kulturminnemilj\u00f8et. Takterrassen sin storleik og utforming gjer at den st\u00e5r fram som dominerande b\u00e5de sett opp mot bygget sin eigne karakter, og det omkringliggjande bygningsmilj\u00f8et. Tiltakshavar er p\u00e5 si side ikkje einig i p\u00e5standen om at takterrassen ikkje er godt tilpassa det eksisterande bygningsmilj\u00f8et. Det blir vist til at argumentet fall bort n\u00e5r det allereie er 20 eksisterande balkongar og terrasser i bakgarden, og at halvparten av bygardane har skifta tak til vanleg betongstein. Vi ser at det er etablert andre balkongar og terrasser p\u00e5 dei andre eigedomane p\u00e5 biletet til venstre, b\u00e5de ut mot fasaden og i bakgarden. Slik vi ser det skil den oms\u00f8kte takterrassen likevel seg ut fr\u00e5 dei etablerte balkongane og terrassane. Det er i denne saka tale om eit tiltak som bryt med takfasaden, og er av ein ikkje ubetydeleg storleik. Bilete ovanfor viser at det ikkje er andre Side: 5/6 takterrassar i bygningsmilj\u00f8et. Vidare viser tiltakshavar til at tiltaket ligg i bakgarden og ikkje er synleg for andre enn n\u00e6raste naboar i bakgarden. Dette er ogs\u00e5 eit moment som utvalet legg vekt p\u00e5 i si vurdering. Dei viser til at tiltaket ikkje er synleg fr\u00e5 noko punkt i Bergen, og at det berre er hovudet p\u00e5 ein som st\u00e5r p\u00e5 tiltaket som vil vere synleg fr\u00e5 eit mindre omr\u00e5de syd av Stoltzekleivens topp. Til dette vil vi trekkje fram at omsyna bak KDP \u00a7 4.2 er knytt til ivaretaking av kvalitetar ved busetnadar innanfor kulturminnemilj\u00f8. Omsyna bak f\u00f8resegna gjeld uavhengig av om tiltaket er synleg eller ikkje fr\u00e5 bakkeplan i Bergen sentrum. Det er gjennom fleire planf\u00f8resegner og omsynssoner bestemt at omr\u00e5det som den aktuelle eigedomen ligg i, skal vere underlagt eit s\u00e6rleg vern. Vi viser i samband med dette at det g\u00e5r fram av KPA2018 \u00a7 38.3.1 at \u00ab[b]ebyggelsens egenart og s\u00e6rpregede kulturmilj\u00f8 skal sikres og opprettholdes i Bergen sentrum (#4) [...]\u00bb. Eigedomen inng\u00e5r som nemnt i f\u00f8resegnomr\u00e5de # 4, i tillegg til omsynssonene H570_7 (bevaring kulturmilj\u00f8 \u2013 historisk sentrum), H570_2 (bevaring kulturmilj\u00f8 \u2013 Nyg\u00e5rdsh\u00f8gda) i KPA. P\u00e5 bakgrunn av det ovannemnde, er v\u00e5r vurdering at tiltaket vil f\u00f8re til at omsyna bak KDP \u00a7 4.2 blir \u00abvesentlig tilsidesatt\u00bb ved ein dispensasjon. Vi legg s\u00e6rleg vekt p\u00e5 at den oms\u00f8kte takterrassen er dominerande, og representerer eit stilbrot b\u00e5de sett opp motbygget sin eigen karakter, og det omkringliggjande bygningsmilj\u00f8et. Ettersom det f\u00f8rste vilk\u00e5ret for dispensasjon ikkje er stetta, vil vi ikkje g\u00e5 n\u00e6rare inn p\u00e5 om det er \u00abklart st\u00f8rre\u00bb fordelar enn ulemper ved dispensasjonen. Dette som f\u00f8lgje av at det uansett ikkje har avgjerande betydning for utfallet av saka. Av same grunn vil vi heller ikkje g\u00e5 inn p\u00e5 ei vurdering av dei \u00f8vrige problemstillingane som saka reiser, som dispensasjon fr\u00e5 pbl. \u00a7 29-4 og pbl. \u00a7 29-2 om visuelle kvalitetar. Oppsummering Klaga har f\u00f8rt fram. Statsforvaltaren gjer om Bergen kommunes vedtak datert 23.10.2024. Vi avsl\u00e5r s\u00f8knaden om dispensasjon fr\u00e5 KDP \u00a7 4.2. Dei lovbestemte vilk\u00e5ra i plan- og bygningslova \u00a7 19-2 er ikkje stetta. V\u00e5rt vedtak er endeleg og kan ikkje bli klaga p\u00e5, jf. fvl. \u00a7 28 tredje avsnitt. Med helsing Anne Kjersti Sande Stine Ross Ids\u00f8 fung. seksjonsleiar seniorr\u00e5dgjevar Dokumentet er elektronisk godkjent Kopi til: KEPLA AS Nesttunbrekka 95 5221 NESTTUN Petter Bjerke F\u00e6revaag Vinjes Gate 3 5007 Bergen BERGEN KOMMUNE Postboks 7700 5020 BERGEN Side: 6/6 "
}