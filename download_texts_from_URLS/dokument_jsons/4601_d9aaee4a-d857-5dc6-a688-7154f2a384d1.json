{
  "dokument_id": "d9aaee4a-d857-5dc6-a688-7154f2a384d1",
  "doc_type": "case_minutes",
  "kommune": 4601,
  "tittel": "Saksprotokoll UHSO, 14052025, Sak 44/25, Saker til gjennomsyn utvalg for helse og sosial 14.05.2025",
  "url": "https://bergen.kommune.no/politikere-utvalg/api/fil/bk360/12703796/Innstilling-vedtak-Saker-til-gjennomsyn-utvalg-for-helse-og-sosial-14-05-2025",
  "tekst": "Saker til gjennomsyn utvalg for helse og sosial 14.05.2025 Utvalg for helse og sosial behandlet saken i m\u00f8tet 14.05.2025 sak 44/25 og fattet f\u00f8lgende vedtak: UHSO har mottatt et innspill datert 11. april fra Eldrer\u00e5det om samordningsfellen. Eldrer\u00e5det sier der at det \u00ab\u00f8nsker \u00e5 sende f\u00f8lgende innspill videre til aktuelle bystyreutvalg for videre behandling\u00bb. Det f\u00f8rste punktet i henvendelsen er en anmodning om at UHSO (og UFKN) skal \u00abl\u00f8fte alt som ber\u00f8rer saken om pensjonsreformen og samordningsfellen for n\u00e5v\u00e6rende og tidligere ansatte i Bergen kommune og sette uretten p\u00e5 politisk dagsorden\u00bb. Saken gjelder at ansatte og Bergen kommune som arbeidsgiver har innbetalt betydelige bel\u00f8p til pensjonskasser og pensjonsforsikringsselskaper for en tjenestepensjon som er kommet til utbetaling i sterkt redusert form eller ikke har gitt utbetaling i det hele tatt. Utvalget viser til innspillet og ber om \u00e5 f\u00e5 en redegj\u00f8relse for omfang og innhold av dette fenomenet, slik at det kan vurdere om og eventuelt hvordan saken b\u00f8r f\u00f8lges opp. Utvalg for helse og sosials behandling F\u00f8lgende representanter tok ordet: Torstein Dahle (R), Per J\u00f8rgensen (Frp), Bj\u00f8rn Frode Schjelderup (H) Forslag fremsatt i utvalget: Torstein Dahle fremsatte p\u00e5 vegne av SV og R f\u00f8lgende forslag til vedtak: UHSO har mottatt et innspill datert 11. april fra Eldrer\u00e5det om samordningsfellen. Eldrer\u00e5det sier der at det \u00ab\u00f8nsker \u00e5 sende f\u00f8lgende innspill videre til aktuelle bystyreutvalg for videre behandling\u00bb. Det f\u00f8rste punktet i henvendelsen er en anmodning om at UHSO (og UFKN) skal \u00abl\u00f8fte alt som ber\u00f8rer saken om pensjonsreformen og samordningsfellen for n\u00e5v\u00e6rende og tidligere ansatte i Bergen kommune og sette uretten p\u00e5 politisk dagsorden\u00bb. Saken gjelder at ansatte og Bergen kommune som arbeidsgiver har innbetalt betydelige bel\u00f8p til pensjonskasser og pensjonsforsikringsselskaper for en tjenestepensjon som er kommet til utbetaling i sterkt redusert form eller ikke har gitt utbetaling i det hele tatt. Utvalget viser til innspillet og ber om \u00e5 f\u00e5 en redegj\u00f8relse for omfang og innhold av dette fenomenet, slik at det kan vurdere om og eventuelt hvordan saken b\u00f8r f\u00f8lges opp. F\u00f8lgende dokumenter ble sendt ut i forkant av m\u00f8tet \u2022 Samordningsfellen. Brev fra eldrer\u00e5det med vedlegg \u2022 Protokoll fra m\u00f8te i KRPF 18. mars \u2022 Protokoll fra m\u00f8te i eldrer\u00e5det 2. april \u2022 Referat fra m\u00f8te i AU 7. mai \u2022 Budsjett 2026. Innspill fra eldrer\u00e5det "
}