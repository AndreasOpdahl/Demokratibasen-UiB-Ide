{
  "dokument_id": "47dfd0e9-d8a9-5eb6-befa-7cee2c324b08",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 02102024, Sak 365/24, Representantforslag fra Richard Storevik ang. l\u00f8nns- og arbeidsvilk\u00e5r for ansatte i serveringsbransjen",
  "url": "https://bergen.kommune.no/politikere-utvalg/api/fil/bk360/11274950/Innstilling-vedtak-Representantforslag-fra-Richard-Storevik-ang-lonns-og-arbeidsvilkar-for-ansatte-i-serveringsbransjen-",
  "tekst": "Representantforslag fra Richard Storevik ang. l\u00f8nns- og arbeidsvilk\u00e5r for ansatte i serveringsbransjen Bergen bystyre behandlet saken i m\u00f8tet 02.10.2024 sak 365/24 og fattet f\u00f8lgende vedtak: Bystyret ber byr\u00e5det fremme en sak om hvordan Bergen kommune kan bidra til mer seri\u00f8se l\u00f8nns- og arbeidsvilk\u00e5r i serveringsbransjen. Saken skal ogs\u00e5 inneholde en vurdering om hvordan ryddige arbeidsforhold og tariffavtale kan anses \u00e5 bidra til \u00f8kt etterlevelse av alkoholregelverket. Bergen bystyres behandling F\u00f8lgende representanter tok ordet: Richard Martin Laloo Storevik (A), Hlin-S\u00e5ga Brosvik Kyrkje\u00f8y (SV), Trond Tystad (BL), Per-Arne Hvidsten Larsen (V), Marte Stadheim Teigen (R), Rune Bakervik (A). Forslag fremsatt i bystyret: Richard Martin Laloo Storevik (A) fremsatte p\u00e5 vegne av A f\u00f8lgende alternative forslag: Bystyret ber byr\u00e5det fremme en sak om hvordan Bergen kommune kan bidra til mer seri\u00f8se l\u00f8nns- og arbeidsvilk\u00e5r i serveringsbransjen. Saken skal ogs\u00e5 inneholde en vurdering om hvordan ryddige arbeidsforhold og tariffavtale kan anses \u00e5 bidra til \u00f8kt etterlevelse av alkoholregelverket. Per-Arne Hvidsten Larsen (V) fremsatte p\u00e5 vegne av V f\u00f8lgende alternative forslag: Bystyret ber byr\u00e5det jobbe aktivt for at Arbeidstilsynet skal drive hyppigere kontroll med at allmenngjort tariff i serveringsn\u00e6ringen blir fulgt. Mailiss Solheim-\u00c5kerblom (R) fremsatte p\u00e5 vegne av R f\u00f8lgende alternative forslag: Bergen kommune skal utrede hvorvidt vi kan stille krav om tariffavtale for \u00e5 f\u00e5 innvilget s\u00f8knad om skjenkebevilling. Hlin-S\u00e5ga Brosvik Kyrkje\u00f8y (SV) fremsatte p\u00e5 vegne av SV f\u00f8lgende tilleggsforslag i 2 punkt: 1. Bystyret oppfatter at kompetansen til de ansatte i serveringsbransjen er spesielt viktig for \u00e5 ivareta den alkoholpolitiske m\u00e5lsetningen om \u00e5 begrense i st\u00f8rst mulig utstrekning de samfunnsmessige og individuelle skader som alkoholbruk kan inneb\u00e6re. 2. Bystyret anser at bedre l\u00f8nns- og arbeidsvilk\u00e5r vil bidra til \u00e5 gj\u00f8re bransjen mer attraktiv \u00e5 st\u00e5 i over lengre tid og derfor et viktig tiltak for etterlevelse av form\u00e5let bak loven. Votering: Alternativt forslag fra R, fremsatt av Marte Stadheim Teigen (R) fikk 27 stemmer (A, SV, MDG, R) og var dermed falt. Alternativt forslag fra A, fremsatt av Richard Martin Laloo Storevik (A) ble vedtatt med 37 stemmer (A, SV, MDG, BL, V, R, KrF, PP). Alternativt forslag fra V, fremsatt av Per-Arne Hvidsten Larsen (V) fikk 32 stemmer (A, SV, MDG, V, R, KrF) og var dermed falt. Innstillingen fikk 30 stemmer (H, FrP, INP, Sp) og var dermed falt. Tilleggsforslag punkt 1 og 2 fra SV, fremsatt av Hlin-S\u00e5ga Brosvik Kyrkje\u00f8y (SV) fikk 29 stemmer (A, SV, MDG, R, KrF) og var dermed falt. Bergen bystyre behandlet saken i m\u00f8tet 19.06.2024 sak 239/24: Saken ble ikke behandlet p\u00e5 grunn av overskredet tid. Bergen bystyre behandlet saken i m\u00f8tet 08.05.2024 sak 160/24: Saken ble ikke behandlet p\u00e5 grunn av overskredet tid. Utvalg for finans, kultur og n\u00e6ring behandlet saken i m\u00f8tet 24.04.2024 sak 66/24 og avga f\u00f8lgende innstilling: Representantforslaget avvises med bakgrunn i byr\u00e5dets svar. Forslagsstillers forslag til vedtak: 1. Bergen kommune skal utrede hvorvidt vi kan stille krav om tariffavtale for \u00e5 f\u00e5 innvilget s\u00f8knad om skjenkebevilling. 2. Bystyret ber byr\u00e5det fremme en sak om hvordan Bergen kommune kan bidra til mer seri\u00f8se l\u00f8nns- og arbeidsvilk\u00e5r i serveringsbransjen. 2 "
}