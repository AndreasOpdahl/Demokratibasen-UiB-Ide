{
  "dokument_id": "9a04b950-15e8-5cee-8a13-544fba04aa2d",
  "doc_type": "case_presentation",
  "kommune": 4601,
  "tittel": "Oppstart: Helhetlig klimas\u00e5rbarhetsanalyse for Bergen",
  "url": "https://bergen.kommune.no/politikere-utvalg/api/fil/bk360/10453858/Framstilling-Oppstart-Helhetlig-klimasarbarhetsanalyse-for-Bergen",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/50418-2 Oppstart: Helhetlig klimas\u00e5rbarhetsanalyse for Bergen Hva saken gjelder: Byr\u00e5d for byutvikling legger i denne sak frem forslag til fremgangsm\u00e5te og innhold i arbeid med Helhetlig klimas\u00e5rbarhetsanalyse (KlimaROS) for Bergen. Bystyret behandlet 06.03.2024 sak 79/24 Oppf\u00f8lging av forvaltningsrevisjon av klimarisiko \u2013 forebygging og beredskap, og fattet enstemmig f\u00f8lgende vedtak: 1. Bystyret tek tilbakerapportering fr\u00e5 byr\u00e5d for byutvikling, om oppf\u00f8lging av forvaltningsrevisjonsrapporten \u00abKlimarisiko \u2013 forebygging og beredskap,\u00bb til orientering. 2. Bystyret st\u00f8ttar byr\u00e5det og forvaltningsrevisjonen si vurdering om at det er behov for ei heilskapleg kartlegging av Bergen kommune sin klimarisiko som grunnlag for planlegginga til kommunen. Bystyret er einig med byr\u00e5det i at det er fornuftig \u00e5 gjere dette ved \u00e5 utvide ROS-analysen vedtatt i \u00abHandlingsplan for gr\u00f8nn strategi\u00bb til \u00e5 omfamne klimarisiko fr\u00e5 eit heilskapleg perspektiv, inkludert overgangsrisiko, ansvarsrisiko, samanfallande risiko og grenseoverskridande risiko. Bystyret ber byr\u00e5det halde kontrollutvalet orientert om arbeidet. Arbeidet er koblet til f\u00f8lgende tiltak i Handlingsplan for Gr\u00f8nn strategi: \u2022 Utrede behov for ny og/eller oppdatert stedfestet informasjon om fysiske klimarisikoer i Bergen. (2023-2024) \u2022 Kj\u00f8pe tjenester for \u00e5 gjennomf\u00f8re systematisk ROS-analyse for fysiske klimarisikoer i Bergen med tidsperspektiv frem mot 2090 og utviklingsbane SSP3-7,0. (2024-2025) \u2022 Basert p\u00e5 resultater fra ROS-analyse om fysiske klimarisikoer i Bergen sette i gang n\u00f8dvendige tiltak med definerte ansvar og finansieringsordninger. (2026-2030) Gjennomf\u00f8ring av en helhetlig klimas\u00e5rbarhetsanalyse er ogs\u00e5 en anbefaling i Bergen ROS 2024 \u2013 helhetlig risiko- og s\u00e5rbarhetsanalyse. Form\u00e5let med en helhetlig klimas\u00e5rbarhetsanalyse er \u00e5 kartlegge Bergen kommunes klimarisiko frem mot 2100 for \u00e5 muliggj\u00f8re planlegging og iverksetting av n\u00f8dvendige risikoreduserende tiltak. Fagetatens vurdering og anbefaling: Klimaetaten har levert fagnotat i saken (vedlagt) med forslag til innhold, metode og organisering av arbeidet, samt fremdrift og ressursbehov. 1 I fagnotatet vises det til Det europeiske milj\u00f8byr\u00e5ets (EEA) f\u00f8rste helhetlige vurderingen av Europas utsatthet for klimarisiko1. Vurderingen viser at Europa er det kontinentet som varmes raskest opp, og vi ser allerede mange konsekvenser av klimaendringene. Frem mot 2100 vurderes klimarisikoen for sentrale systemer koblet til infrastruktur, folkehelse, matproduksjon, \u00f8kosystemer og finans i Europa til \u00e5 v\u00e6re p\u00e5 et kritisk eller katastrofalt niv\u00e5. FNs klimapanel fremhever at risikoen som er forbundet med klimaendringer kommer i tillegg til andre risikofaktorer i samfunnet, og bidrar til st\u00f8rre kompleksitet og usikkerhet, samt fungerer som risikoforsterker. Det er behov for \u00e5 kartlegge hvilke sektorer, tjenesteyting og bydeler i Bergen kommune som er mest ber\u00f8rt, samt hvordan kritisk infrastruktur og samfunnsfunksjoner kan p\u00e5virkes av klimarisiko. Det er foresl\u00e5tt et tidsperspektiv for analysen frem til 2100. Klimas\u00e5rbarhetsanalysen vil komplettere \u00f8vrig risiko-, s\u00e5rbarhets- og beredskapsarbeid med kortere tidshorisonter. Klimas\u00e5rbarhetsanalysen vil danne grunnlag for konstadseffektive klimatilpasningtiltak, gjennom arealplanlegging, planer for drift og vedlikehold, styringssystemer, samt risikoreduserende tiltak. Metode og innhold Klimarisiko er et komplekst og sektorovergripende fag som krever en helhetlig tiln\u00e6rming for \u00e5 sikre et samordnet arbeid. Det finnes per i dag f\u00e5 detaljerte f\u00f8ringer eller standardiserte metoder for gjennomf\u00f8ring av en helhetlig klimas\u00e5rbarhetsanalyse p\u00e5 kommunalt niv\u00e5. Store deler av arbeidet vil v\u00e6re \u00e5 betrakte som nybrottsarbeid. Innledningsvis i arbeidet er det behov for videreutvikling og tilpasning av eksisterende metodikk, herunder norsk standard for ROS-analyser NS-5814:2020, erfaringer fra andre kommuners arbeid (blant annet Oslo kommunes klimas\u00e5rbarhetsanalyse), anbefalte tiln\u00e6rminger til klimarisiko fra Klimarisikoutvalgets rapport2, EUs samfunnsoppdrag for klimatilpasning3 og FNs klimapanel4. Metodikken i analysen m\u00e5 ta h\u00f8yde for klimautfordringenes sammensatthet og kompleksitet, og h\u00e5ndtere usikkerheten som f\u00f8lger av et lengre tidsperspektiv. Metodeutvikling vil skje i n\u00e6rt samarbeid med relevante kunnskapsmilj\u00f8er og i dialog med andre sammenliknbare norske kommuner. Analysen vil ta utgangspunkt i klimaframskrivingene fra Klimaprofil Hordaland5, som er basert p\u00e5 nedskalerte klimamodeller fra FNs klimapanel, og f\u00f8ringer fra statlige planretningslinjer for klima- og energiplanlegging og klimatilpasning. Klimas\u00e5rbarhetsanalysen vil bygge videre p\u00e5 hendelsene som allerede er identifisert i helhetlig Bergen ROS 2024, men vil kompletteres med hendelser og risikofaktorer med mer langsiktige tidsperspektiver. Tabellen under beskriver de ulike temaene som vil inng\u00e5 i klimas\u00e5rbarhetsanalysen. I tillegg foresl\u00e5s det \u00e5 gj\u00f8re en samfunns\u00f8konomisk analyse av nullalternativet, det vil si en vurdering av konsekvensene ved ikke \u00e5 innf\u00f8re risikoreduserende klimatilpasningstiltak 1 European Environment Agency, 2024, European Climate Risk Assessment \u2014 European Environment Agency (europa.eu) EEA Report 01/2024. 2 NOU 2018:17 \u2013 Klimarisiko og norsk \u00f8konomi 3 EU Mission \u2013 Adaptation to Climate Change, 2023, Regional Adaptation Support Tool (europa.eu) 4 IPCC, 2022: Climate Change 2022: Impacts, Adaptation, and Vulnerability. Contribution of Working Group II to the Sixth Assessment Report of the Intergovernmental Panel on Climate Change. Cambridge University Press. Cambridge University Press, Cambridge, UK and New York, NY, USA, 3056 pp., doi:10.1017/9781009325844. AR6 Climate Change 2022: Impacts, Adaptation and Vulnerability \u2014 IPCC 5 Norsk klimaservicesenter - Klimaprofil Hordaland 2 Fysisk klimarisiko Fysisk klimarisiko er knyttet til hvor utsatt, s\u00e5rbart og forberedt eller godt tilpasset Bergen kommune er for de fysiske konsekvensene av klimaendringene. Fysisk klimarisiko inneb\u00e6rer en fysisk risiko for skade p\u00e5 eiendom, infrastruktur og natur i kommunen fra klimarelaterte hendelser. Endringene i klima som vi kan forvente i Bergen medf\u00f8rer en rekke utfordringer og konsekvenser. Noen endringer er gradvise, men ogs\u00e5 kroniske, som havniv\u00e5stigning og en \u00f8kning i gjennomsnittstemperatur, eller mer akutte som stormer og ekstreme nedb\u00f8rshendelser som kan f\u00f8re til flom eller skred. Overgangsrisiko Det er n\u00e5 sterke f\u00f8ringer fra EU og andre niv\u00e5er som stiller krav til en rask klimaomstilling av n\u00e6ringsliv og offentlig sektor. Dette kan skape betydelig overgangsrisiko for Bergens n\u00e6ringsliv og Bergen kommunes virksomhet. Bergen kommune er per n\u00e5 avhengig av et antall n\u00e6ringer som er utsatt for overgangsrisiko, inklusive olje- og gass, bygg- og anlegg, reiseliv, samt maritim sektor. Det er behov for samarbeid med n\u00e6ringslivet for \u00e5 identifisere behov, strategier og tiltak for \u00e5 redusere overgangsrisiko. Ansvarsrisiko Ansvarsrisiko viser til \u00f8konomisk ansvar for beslutninger (eller mangel p\u00e5 beslutninger) om hvordan konsekvenser av klimaendringer skal h\u00e5ndteres. \u00d8kt forekomst av ekstremv\u00e6r vil trolig medf\u00f8re flere tilfeller av naturskader p\u00e5 bygg og eiendom i \u00e5rene som kommer. Samtidig vil kommunene i \u00f8kende grad kunne bli holdt \u00f8konomisk ansvarlige for skader, ved at det fremmes flere erstatningskrav. Forsikringsselskap tilknyttet Norsk Naturskadepool har, som f\u00f8lge av \u00f8kt omfang i erstatningsutbetalinger grunnet ekstremv\u00e6r, signalisert \u00f8kt vilje til \u00e5 kreve regress6. Forsvarlig h\u00e5ndtering av kommunens ansvarsrisiko forutsetter bevissthet rundt kommunens ansvar for \u00e5 forebygge naturfarer i rollen som plan- og bygningsmyndighet, i alle ledd. Sammenfallende Sammenfallende klimahendelser skjer for eksempel n\u00e5r flere typer av risiko ekstremv\u00e6r skjer samtidig eller kommer tett etter hverandre. I tillegg samspiller klimahendelser ofte med andre kriser (for eksempel COVID-19), noe som bidrar til ytterligere kompleksitet i risikobildet. Konsekvensene av sammenfallende klimahendelser risikerer \u00e5 v\u00e6re betydelig h\u00f8yere enn fra hver hendelse isolert. Dette avhenger ogs\u00e5 av lokale forhold. Det er derfor viktig at utforming av lokal infrastruktur, planlegging, styringssystemer og beredskapsarbeid tar h\u00f8yde for sammenfallende ekstremhendelser. Grenseoverskridende Grenseoverskridende risiko inneb\u00e6rer at konsekvenser av klimaendringer i risiko andre land eller deler av verden ogs\u00e5 kan ha en innvirkning p\u00e5 andre steder i verden. I et lengre tidsperspektiv har for eksempel Klimarisikoutvalget vurdert at norsk \u00f8konomi er s\u00e6rlig s\u00e5rbar i forhold til klimaendringer i andre land som f\u00f8rer til omfattende migrasjon og svekkelse av internasjonale politiske institusjoner. Grenseoverskridende risiko er ogs\u00e5 en s\u00e6rdeles aktuell problemstilling med tanke p\u00e5 matsikkerhet og folkehelse. Organisering av arbeidet Arbeidet med en helhetlig klimas\u00e5rbarhetsanalyse er omfattende og knyttet til ulike fagomr\u00e5der. Det vil kreve bred involvering b\u00e5de internt i kommunen og av eksterne akt\u00f8rer og kunnskapsmilj\u00f8er. Klimaetaten anbefaler at arbeidet organiseres som et kommunalt prosjekt eiet av Byr\u00e5dsavdeling for byutvikling, med styringsgruppe p\u00e5 etatslederniv\u00e5. Det anbefales at prosjektledelse legges til fagmilj\u00f8et i Klimaetaten, og at det opprettes en tverretatlig prosjektgruppe med deltakelse fra blant annet Samfunnssikkerhetens hus. Videre anbefales det \u00e5 opprette faglige arbeidsgrupper knyttet til ulike tema. 6 https://www.naturskade.no/skadehandbok/regress/ 3 Arbeidet vil kreve n\u00e6rt samarbeid med relevante nasjonale og internasjonale kunnskapsmilj\u00f8er og andre eksterne akt\u00f8rer. Faglige innspill i arbeidet vil sikres gjennom en ekstern referansegruppe som inkluderer n\u00f8kkelakt\u00f8rer fra n\u00e6ringslivet, forsikringsbransjen, sivilsamfunnet og relevante kunnskapsmilj\u00f8er. Fagmilj\u00f8et ved Klimaetaten besitter den n\u00f8dvendige kompetansen for metodeutvikling, prosessledelse, planlegging og ledelse av interne og eksterne m\u00f8ter og workshops, sammenstilling og vurdering av relevant bakgrunnskunnskap, analyse og rapportskriving. Det kommuneovergripende Nettverk for fysisk klimarisiko vil spille en sentral rolle i vurderingen av utsatthet og s\u00e5rbarhet for fysisk klimarisiko, mens vurderingen av overgangsrisiko, ansvarsrisiko, sammenfallende risiko og grenseoverskridende risiko vil kreve involvering fra kommunale fagmilj\u00f8er utover dette nettverket. Det er ogs\u00e5 behov for \u00e5 hente noe ekstern kompetanse knyttet til temaene overgangsrisiko, sammenfallende ekstremhendelser, grenseoverskridende klimarisiko, samt for en samfunns\u00f8konomisk analyse av nullalternativet. Ved prosjektoppstart blir det utarbeidet en detaljert plan for medvirkning og kommunikasjon. Tidsbruken for gjennomf\u00f8ring av prosjektet ansl\u00e5s \u00e5 tilsvare en fulltidsstilling gjennom prosjektperioden, fordelt mellom prosjektleder og \u00f8vrige fagpersoner. Prosjektet er ogs\u00e5 avhengig av at de enkelte fagetatene avsetter tid og kapasitet til deltakelse i arbeidsprosessen. Fremdrift F\u00f8lgende tentative fremdriftsplan er skissert for arbeidet: Oppstartsak i byr\u00e5d Sommer 2024 Oppstart av arbeidet H\u00f8st 2024 Arbeidsm\u00f8ter prosjektgruppe H\u00f8st 2024 og v\u00e5r 2025 Start innkj\u00f8p av konsulenttjenester Sommer 2024 Leveranse konsulenttjenester Sommer 2025 Endelig rapport ferdigstilles Desember 2025 \u00d8konomiske konsekvenser: Totalt budsjett for arbeidet er estimert til kr. 2 130 000,- Klimaetaten har s\u00f8kt midler gjennom statlige ordninger til prosjekter som vil inng\u00e5 i arbeidet. Totalt s\u00f8kes det om kr. 1 150 000,- i eksterne midler til prosjektet. \u2022 750 000,- er innvilget gjennom Milj\u00f8direktoratets midler for klimatilpasning \u2022 200 000,- er innvilget gjennom ordningen Klimasats, det ble s\u00f8kt om 300 000,- \u2022 100 000 ,- vil det bli s\u00f8kt om fra Forskningsr\u00e5det. Dersom s\u00f8knader om midler ikke innvilges vil arbeidet gjennomf\u00f8res enten ved bruk av interne midler, eller som en nedskalert kartlegging internt. Kommunens andel av prosjektkostnadene utgj\u00f8r kr. 980 000,- og vil bli dekket med kr. 730 000,- innenfor Klimaetatens eksisterende budsjettramme (fordelt med kr. 350 000,- i 2024 og kr. 380 000,- i 2025). Ved eventuelle st\u00f8rre endringer i \u00f8konomiske rammebetingelser fra 2025, vil en komme tilbake med forslag til videre h\u00e5ndtering. Gjennomf\u00f8ring av samfunns\u00f8konomisk analyse av nullalternativet vil bli dekket med kr. 250 000,- av avsatte midler til oppf\u00f8lging av Gr\u00f8nn strategi. For ytterligere opplysninger vises det til Klimaetatens forslag til budsjett i vedlagt fagnotat. 4 Byr\u00e5dens vurdering og anbefaling/konklusjon: Klimarisiko er et sv\u00e6rt komplekst fagfelt. Slik forvaltningsrevisjon for klimarisiko \u2013 forebygging og beredskap viser, og bystyret har vedtatt, er det behov for en helhetlig kartlegging av Bergen kommunes klimarisiko som grunnlag for kommunens planlegging. Bystyret har gjennom sitt vedtak i sak 79/24 lagt f\u00f8ringer for hva analysen skal inneholde. Bestillingen fra bystyret er sv\u00e6rt ambisi\u00f8s, samtidig er det vedtatt tiltak gjennom Handlingsplan til Gr\u00f8nn strategi som ogs\u00e5 omhandler vurderinger av klimarisiko. Byr\u00e5den mener Klimaetatens forslag til hvordan arbeidet kan l\u00f8ses ivaretar bystyrets vedtak og aktuelle tiltak fra handlingsplanen p\u00e5 en god m\u00e5te. Kommunens viktigste oppgave er \u00e5 beskytte befolkningen og s\u00f8rge for trygghet og velferd. Bergen kommune m\u00e5 v\u00e6re rustet for b\u00e5de sannsynlige og forutsigbare utfordringer. Risikoen forbundet med klimaendringer kommer i tillegg til andre risikofaktorer i samfunnet, og kan bidra til \u00e5 forsterke de mest alvorlige krisene som p\u00e5virker samfunnet v\u00e5rt. S\u00e5rbare grupper i samfunnet vil v\u00e6re s\u00e6rlig utsatt for den \u00f8kte risikoen vi venter av klimaendringer. Det vil v\u00e6re viktig \u00e5 ha et s\u00e6rlig blikk p\u00e5 disse gruppene i arbeidet, b\u00e5de med tanke p\u00e5 kunnskap og medvirkning for \u00e5 sette kommunen i stand til \u00e5 sette i verk risikoreduserende tiltak mot disse gruppene. For \u00e5 treffe de gode valgene m\u00e5 vi ha god kunnskap tilgjengelig. En helhetlig klimas\u00e5rbarhetsanalyse er et steg i riktig retning i arbeidet med identifisering og prioritering av tiltak som kan bidra til \u00e5 redusere v\u00e5r risiko knyttet til klimaendringer, og forberede oss best mulig p\u00e5 de endringene bysamfunnet st\u00e5r overfor. Byr\u00e5den vil understreke behovet for at analysen utarbeides p\u00e5 en slik m\u00e5te at den danner et godt kunnskapsgrunnlag for beslutninger og prioriteringer knyttet til risikoreduserende tiltak. Byr\u00e5det er p\u00e5 n\u00e5v\u00e6rende tidspunkt i gang med prosess for mulig omorganisering av Klimaetaten. Arbeidet med helhetlig klimas\u00e5rbarhetsanalyse m\u00e5 gjennomf\u00f8res uavhengig av hvordan kommunens klimafaglige kompetanse er organisert. Byr\u00e5den forutsetter at det opprettholdes et fagmilj\u00f8 som er i stand til \u00e5 h\u00e5ndtere arbeidet med klimas\u00e5rbarhetsanalysen. Dersom Klimaetaten legges ned og ansatte flyttes, kan arbeidet f\u00f8lge fagmilj\u00f8et og ledes fra et eventuelt annet sted i organisasjonen. Byr\u00e5d for byutvikling anbefaler at arbeid med helhetlig klimas\u00e5rbarhetsanalyse for Bergen starter opp i tr\u00e5d med f\u00f8ringer i denne saken. Vedtakskompetanse: Byr\u00e5dets fullmakter \u00a7 2.6 vedtatt av bystyret 16.12.2020 i sak 378/20: Iverksetting av vedtak fattet i bystyrets organer: Byr\u00e5det har ansvar for og myndighet til \u00e5 iverksette og f\u00f8lge opp vedtakene som bystyret og bystyrets organer treffer. Byr\u00e5d for byutvikling innstiller til byr\u00e5det \u00e5 fatte f\u00f8lgende vedtak: Arbeid med Helhetlig klimas\u00e5rbarhetsanalyse for Bergen startes opp i tr\u00e5d med f\u00f8ringene i denne sak. Dato: 18. juni 2024 Christine Kahrs Byr\u00e5d for byutvikling Dokumentet er godkjent elektronisk. Vedlegg: Fagnotat, datert 16.05.2024. 5 "
}