{
  "dokument_id": "7fae696f-8f62-57c3-aa5d-ff0c5b80e1df",
  "doc_type": "case_attachment",
  "kommune": 4601,
  "tittel": "Fagnotat av 10.05.24 - Klostergarasjen - Utskifting av heiser ",
  "url": "https://bergen.kommune.no/politikere-utvalg/api/fil/bk360/10424384/Fagnotat-av-10-05-24-Klostergarasjen-Utskifting-av-heiser-",
  "tekst": " Etat for bygg og eiendom Til Fagnotat Seksjon for strategisk eiendomsforvaltning V\u00e5r referanse: 2024/09900-2 Saksbehandler: H\u00e5kon Karlsen Fra Dato: 10. mai 2024 Etat for bygg og eiendom Klostergarasjen - Utskifting av heiser - Fagnotat Hva saken gjelder: Denne saken gjelder bevilgning p\u00e5 kr. 16 mill. til utskifting av 4 stk. heiser i Klostergarasjen. De fire heisene har v\u00e6rt i bruk helt siden Klostergarasjen ble \u00e5pnet og tatt i bruk i 2005, og det er n\u00e5 behov for utskifting av heisene pga. slitasje, elde og manglende tilgang p\u00e5 reservedeler. Heisene som har en meget stor belastning, har v\u00e6rt i bruk utover normert levetid. Dette medf\u00f8rer n\u00e5 utfordringer med drift og vedlikeholdet av heisene. Det m\u00e5 derfor snarlig igangsettes en anskaffelse av nye heiser. Bergen parkering AS har utf\u00f8rt deler av prosjekteringen i tidlig fase, Etat for bygg og eiendom som er eier av Klostergarasjen har overtatt og ferdigstilt detaljprosjekteringen. Tiltaket har v\u00e6rt utlyst p\u00e5 Mercell, og etter evaluering av innkomne tilbud er det klart for \u00e5 inng\u00e5 kontrakt med leverand\u00f8r s\u00e5 snart finansiering er p\u00e5 plass. Bevilgningssummen framg\u00e5r av underst\u00e5ende tabell: Fag/leveranse Leverand\u00f8r Pris/prisestimat Utskifting av heiser Heisleverand\u00f8r 12 000 000,- F\u00f8lgearbeider ved utskiftingen Rammeavtaleleverand\u00f8rer 1 000 000,- Oppstartsmelding - Rammeavtaleleverand\u00f8rer 300 000,- Prosjektering Intern prosjektledelse PL/BF 200 000,- Delsum 13 500 000,- Uforutsett 15% 2 025 000,- Sum 15 525 000,- Avrundet 16 mill. Det er lagt til grunn fradragsrett for mva. grunnet parkeringsform\u00e5l. Tiltaket foresl\u00e5s dekket av midler p\u00e5 budsjettpost BUD448 \u2013 Mindre bygginvesteringer \u00d8konomi: Samlet oppstilling for renter og avdrag blir som f\u00f8lger: Renter og avdrag oppsummert (bel\u00f8p i mill.) 2024-2027 2028 -> Sum Renter 1,0 6,3 7,3 Avdrag 0,9 15,1 16,0 Sum renter og avdrag 1,9 21,4 23,3 En\u00f8k og milj\u00f8: Tiltaket vil ha liten innvirkning p\u00e5 en\u00f8k og milj\u00f8. Brann: Tiltaket vil ha en mindre innvirkning p\u00e5 brann ved utskifting av gamle motorer og EL-kabler. Fagetatens vurdering: De fire heisene i Klostergarasjen b\u00f8r snarlig skiftes for \u00e5 unng\u00e5 driftsstans. Tilstanden er av en slik art det kan oppst\u00e5 langvarig driftsstans fordi det ikke lenger finnes reservedeler som hyllevarer. En lengre driftsstans p\u00e5 en eller flere heiser vil v\u00e6re sv\u00e6rt uheldig overfor brukerne av parkeringsanlegget, og vil f\u00f8re til d\u00e5rlig omd\u00f8mme. Fagetatens anbefaling: 1. Det bevilges kr. 16 mill. inkl. prosjekteringskostnader til utskifting av 4 stk. heiser i Klostergarasjen 2. Budsjettavsetning framg\u00e5r av f\u00f8lgende tabell \u00c5r Budsjettpost Bevilgning Tjeneste 2024 BUD448 5,5 mill. 33060 2025 BUD448 10,5 mill. 33060 Totalt 16 mill. Med hilsen Etat for bygg og eiendom Christian Fossdal Direkt\u00f8r Dokumentet er godkjent elektronisk. "
}