{
  "dokument_id": "ecddf9a8-22b8-5967-a480-0cf403a02a96",
  "doc_type": "case_presentation",
  "kommune": 4601,
  "tittel": "Handlingsprogram for Milj\u00f8l\u00f8ftet 2025 - 2028",
  "url": "https://bergen.kommune.no/politikere-utvalg/api/fil/bk360/10370846/Framstilling-Handlingsprogram-for-Miljoloftet-2025-2028",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/74408-1 Handlingsprogram for Milj\u00f8l\u00f8ftet 2025 \u2013 2028 Hva saken gjelder: Milj\u00f8l\u00f8ftet er samarbeidet om byvekstavtalen for bergensomr\u00e5det. Avtalen er inng\u00e5tt mellom Samferdselsdepartementet (med Statens vegvesen og Jernbanedirektoratet), Kommunal- og distriktsdepartementet (med Statsforvalteren i Vestland), Vestland fylkeskommune og kommunene Bergen, Alver, Ask\u00f8y, Bj\u00f8rnafjorden og \u00d8ygarden. Bompengepakken Bypakke Bergen (Prop. 11 S) er ogs\u00e5 en del av Milj\u00f8l\u00f8ftet, men avgrenses geografisk til Bergen kommune. Prosjekt og tiltak i byvekstavtalen skal prioriteres for \u00e5 gi best mulig m\u00e5loppn\u00e5else, der m\u00e5let om nullvekst i personbiltransporten er det overordnede m\u00e5let. Prioritering av de konkrete tiltak innenfor rammene av byvekstavtalen sikres gjennom \u00e5rlige handlingsprogram. Handlingsprogrammet utarbeides etter prinsipp om portef\u00f8ljestyring og geografisk fordeling av tiltak i avtaleomr\u00e5det. Tiltakene som inng\u00e5r i forslaget til Handlingsprogram for Milj\u00f8l\u00f8ftet 2025 \u2013 2028 er prioritert etter en samlet vurdering av hvordan tiltaket bidrar til nullvekstm\u00e5let, samfunns\u00f8konomisk nytte, disponible midler, planstatus, i tillegg til kapasitet p\u00e5 planlegging og gjennomf\u00f8ring. Handlingsprogrammet behandles \u00e5rlig og alle kommunene spiller inn sine \u00f8nskte tiltak gjennom prosjektark. Disse blir samlet i en prosjektportef\u00f8lje, som er utgangspunktet for portef\u00f8ljestyringen. De prosjektene som blir prioritert med finansiering, blir en del av forslaget til handlingsprogram. Tiltak innenfor byvekstavtalen er finansiert med statlige midler, fylkeskommunale midler, kommunale midler og brukerfinansiering (bompenger). De \u00f8konomiske rammene og Milj\u00f8l\u00f8ftets finansieringskilder kommer fra f\u00f8lgende finansieringskilder: \u2022 Statlige midler o Post 30 midler: Midlene er for programomr\u00e5detiltak p\u00e5 riksveg. De kan imidlertid ogs\u00e5 brukes til investeringer i kommunale og fylkeskommunale gange-, sykkel- og kollektivtiltak dersom dette gir bedre m\u00e5loppn\u00e5else. Dersom midlene benyttes til tiltak p\u00e5 kommunal og fylkesveg, overf\u00f8res budsjettmidlene teknisk fra post 30 til post 66. Bevilgningen i statsbudsjettet kan variere fra \u00e5r til \u00e5r, men vil vanligvis ligge i n\u00e6rheten av byvekstavtalens \u00e5rlige gjennomsnitt. o Post 63 midler: Dette er s\u00e6rskilte tilskudd til store kollektivprosjekt. Bybanen har v\u00e6rt omfattet av denne ordningen. o Post 66 midler: Denne posten er bel\u00f8nningsmidler til kommunene, bel\u00f8nningsmidler til drift av kollektiv (Skyss) og regjeringens bompengeavtale (bompengeforliket). 1 \u2022 Fylkeskommunale midler: o Det fylkeskommunale bidraget i byvekstavtalen vil i handlingsprogrammet v\u00e6re vist som et \u00e5rlig gjennomsnitt. \u00c5r 1 i handlingsprogrammet m\u00e5 ikke n\u00f8dvendigvis tilsvare det \u00e5rlige bidraget i byvekstavtalen, slik det har v\u00e6rt tidligere. \u2022 Finansiering Bypakke Bergen (Prop 11 S) I samsvar med byvekstavtalen holdes bompengefinansierte prosjekter for seg ettersom disse kun gjelder Bergen kommune, jf. vedtatt bompengeproposisjon for Bypakke Bergen (Prop. 11 S (2017-2018)). Prosjektene i handlingsprogram 2025\u20132028 er utgangspunktet for partene sine innspill til fylkes- budsjettet og statsbudsjettet. Finansieringen til prosjektene i handlingsprogrammet er avhengig av budsjettvedtak for de nevnte budsjettene. Tabell 1 - Inntekter byvekstavtalen Finansieringskjelder i tr\u00e5d med 2025 2026 2027 2028 Sum byvekstavtalen 2019-2029 for perioden 2025- 2025-2028 2028 Fylkeskommunalt bidrag - \u00e5rlig 366 366 366 366 1464 gjennomsnitt Post 30: Programomr\u00e5demidler - \u00e5rlig 495 495 495 495 1980 gjennomsnitt Post 63: Statlig tilskudd til store kollektivprosjekt - - - - - Post 66: Tilskudd til byvekstavtaler - bel\u00f8nningsmidler til kommunene 42 42 42 42 168 - tilbakeholdte midler 6 6 6 6 24 - bel\u00f8nningsmidler til drift kollektiv 347 347 347 347 1388 - tilbakeholdte midler 49 49 49 49 196 - bel\u00f8nningsmidler til betre kollektivtilbud 132 132 132 132 528 - bel\u00f8nningsmidler til reduserte 60 60 60 60 240 billettpriser Sum finansiering i byvekstavtalen 1497 1497 1497 1497 5988 Tabell 2 - Utgifter Byvekstavtalen \u2013 disponering av midler i handlingsprogram Disponering av midler i 2025 2026 2027 2028 Sum handlingsprogram 2025-2028 2025- 2028 Fylkeskommunalt bidrag 300 359 346 255 1260 Post 30: Programomr\u00e5demidler 396 398 611 445 1850 Post 63: Statlig tilskudd til store kollektivprosjekt - - - - - Post 66: Tilskudd til byvekstavtaler - bel\u00f8nningsmidler til kommunene 60 54 45 22 181 - bel\u00f8nningsmidler til drift kollektiv 396 396 396 396 1 584 - bel\u00f8nningsmidler til betre kollektivtilbod - - - - - - bel\u00f8nningsmidler til reduserte billettpriser 60 60 60 60 240 Sum finansiering i byvekstavtalen 1212 1267 1458 1178 5115 2 Tabell 3 \u2013 Inntekter Bypakke Bergen (Tabellen viser estimerte inntekter for Bypakke Bergen (Prop 11 S) i handlingsprogramperioden 2025\u20132028. Prognosen baserer seg p\u00e5 en gjennomsnittsinntekt per passering p\u00e5 kr 12 og en \u00c5DT p\u00e5 256 000.) Inntekter Bypakke Bergen (Prop 11 S) 2025 2026 2027 2028 Sum 2025-2028 Brutto bompengeinntekt 1167 1167 1167 1167 4668 Sum inntekter Bypakke Bergen (Prop 11S) 1167 1167 1167 1167 4668 Tabell 4 \u2013 Utgifter Bypakke Bergen - disponering av midler i handlingsprogram Utgifter Bypakke Bergen 2025 2026 2027 2028 Sum 2025-2028 Sum rekvirering av bompenger, samt drifts- og 287 287 287 287 1148 finanskostnader Sum bypakke Bergen (Prop 11 S) 287 287 287 287 1148 De tilgjengelige midlene er summen av inntekter fra Byvekstavtalen (6 mrd.) og inntektene fra Bypakke Bergen (4,7 mrd.). Tilgjengelige midler utgj\u00f8r alts\u00e5 totalt 10,7 mrd. kroner. Av disse midlene foresl\u00e5s det \u00e5 prioritere tiltak for totalt 6,26 mrd. kroner. Det er foresl\u00e5tt \u00e5 ikke disponere om lag 3,5 mrd. kroner i bompenger. Bypakke Bergen har stor gjeldsbelastning, og gjelden m\u00e5 holdes p\u00e5 et b\u00e6rekraftig niv\u00e5. For at ikke renter og avdrag skal utgj\u00f8re en uforholdsmessig stor del av bompengeinntektene vil det v\u00e6re n\u00f8dvendig \u00e5 ha en konservativ tiln\u00e6rming til bruk av bompenger. I tillegg vil det i fremtiden komme store kostnader til tiltak fra finansieringspakken til bypakke Bergen (Prop 11.S) som ringveg \u00f8st, forlenget Fl\u00f8yfjellstunnel og Bybane til \u00c5sane. Handlingsprogrammet inneholder tiltak b\u00e5de p\u00e5 riksveg, fylkeskommunal veg og kommunal veg, i tillegg til tiltak for \u00e5 styrke drift av kollektivtransporten. Fordi handlingsprogrammet inneholder tiltak p\u00e5 riksveg, er det n\u00f8dvendig med lokalpolitiske vedtak allerede i juni som grunnlag for behandlingen av statsbudsjettet. Prosjektene i handlingsprogram 2025\u20132028 er innspill til fylkesbudsjett og statsbudsjett. Finansieringen til prosjektene i handlingsprogrammet er avhengig av budsjettvedtak fra disse budsjettene. Fylkeskommunalt bidrag: Avsetningene i fylkesbudsjettet kan variere fr\u00e5 \u00e5r til \u00e5r, men st\u00f8rrelsen ligger n\u00e6rt opp til byvekstavtalen sitt \u00e5rlige gjennomsnitt. Samlet for handlingsplanperioden utgj\u00f8r det fylkeskommunale bidraget 1,26 mrd. kr. De fleste av postene innenfor det fylkeskommunale bidraget er videref\u00f8ring av prosjekter fra forrige handlingsprogram. Avsetningene i handlingsprogrammet forutsetter at byvekstavtalen blir reforhandlet, slik at det fylkeskommunale bidraget vil fortsette ogs\u00e5 etter 2029. For Bergen er det fylkeskommunale bidraget et lokalt bidrag i tr\u00e5d med f\u00f8ringene i Prop.11 S. Det fylkeskommunale bidraget er avhengig av vedtak i fylkestinget. Av nye prosjekter i Bergen er det verd \u00e5 merke seg prosjektene: \u2022 Storetveitvegen, Hagerups veg \u2013 Minde alle o Legger til rette for et trafikksikkert tilbud for g\u00e5ende og syklende p\u00e5 strekningen for \u00e5 \u00f8ke andelen g\u00e5ende og syklende i Bergen, parallelt med at tiltaket skal bedre forholdene for kollektivreisende og bidra til \u00e5 \u00f8ke kollektivandelen. Totalt avsatt 11,4 mill.kr i perioden \u2022 \u00c5rstad, Storetveitvegen (Hagerupsvei \u2013 Fantoft), sykkelanlegg. o Prosjektet omfatter bygging av til sammen ca:1,6 km sykkelveg med fortau. Omtrent 1,4 km p\u00e5 \u00f8stsiden av Storetveitvegen mellom Hagerups vei og 3 Fantoftkrysset videre forbi Storetveit skole og 150 m langs Fantoftvegen. Totalt avsatt 35 mill.kr i perioden \u2022 Natlandsveien, Wiers-Jenssensveg \u2013 Hagerupsvei o Prosjektet utbedrer strekningen for \u00e5 n\u00e5 m\u00e5lsetning om flere g\u00e5ende, syklende og kollektivreisende i omr\u00e5det. Tiltaket omfatter oppgradering av fv585 Nattlandsveien fra Hagerups vei til Mannsverk (inkludert krysset med Wier- Jenssens vei). Totalt avsatt 28,5 mill.kr i perioden \u2022 Nonneseter o Utviding av torgareal og holdeplassareal p\u00e5 Nonneseter for \u00e5 forbedre fremkommelighet for milj\u00f8vennlig transport. Prosjektet omfatter rivning av S\u00f8lvvarefabrikken og opparbeiding av omr\u00e5det til torg, kollektivholdeplass, og areal til g\u00e5ing og sykling. Totalt avsatt 45 mill.kr i perioden. For prosjektene Salhusvegen, og Bj\u00f8rgeveien arbeides det med kostnadsreduserende tiltak. De nedskalerte prosjektene m\u00e5 p\u00e5 ny h\u00f8ring og prosjektene vurderes p\u00e5 nytt n\u00e5r dette er p\u00e5 plass. Det er imidlertid ogs\u00e5 prosjekter som Vestland Fylkeskommune ikke er funnet rom til \u00e5 finansiere over det fylkeskommunale bidraget. Blant annet vil ikke lenger videre arbeid med KDP vest finansieres over det fylkeskommunale bidraget. Det er imidlertid lagt opp til at denne posten kan finansieres med bel\u00f8nningsmidler til bedre kollektivtilbud. Statlige post 30-midler: Programomr\u00e5demidler riksveg, og kommunal og fylkesveg Programomr\u00e5demidlene er statlige midler som det er \u00e5pnet for at ogs\u00e5 kan brukes til kommunale og fylkeskommunale gang-, sykkel- og kollektivtiltak, dersom m\u00e5loppn\u00e5elsen er bedre/samfunnsnytten er h\u00f8yere enn p\u00e5 statlige tiltak. Dersom midlene brukes til tiltak p\u00e5 kommunal og fylkesveg, blir budsjettmidlene teknisk overf\u00f8rt fra post 30 til post 66. Bevillingene i statsbudsjettet kan variere fra \u00e5r til \u00e5r. I handlingsprogrammet er det \u00e5rlige gjennomsnittet beregnet \u00e5 bel\u00f8pe seg til 495 mill.kr, totalt 1,98 mrd. for perioden. Post 30 - midlene ble behandlet i styringsgruppem\u00f8tet for Milj\u00f8l\u00f8ftet 22. mars 2024, sak 22/24. Programomr\u00e5demidlene er avhengig av finansiering over statsbudsjettet. Post 63: Statlig tilskudd til store kollektivprosjekt Finansiering over post 63 er avhengig av tilleggsavtale til byvekstavtalen og midler i NTP. Ettersom handlingsprogrammet bare kan behandle prosjekter som er del av en gjeldende avtale, blir det ikke lagt inn prosjekter p\u00e5 denne posten for rulleringen av handlingsprogram 2025-2028. Bybanen byggetrinn 5 til \u00c5sane skal finansieres av denne ordningen, men er avhengig av om prosjektet kommer med i Nasjonal Transportplan (NTP). Prosjektet blir innarbeidet i Milj\u00f8l\u00f8ftet sitt handlingsprogram n\u00e5r finansieringsavtalen er p\u00e5 plass. Det er lovet 70% statlig andel til bybanen n\u00e5r traseen gjennom sentrum er avklart. Byggetrinn 5 er regulert for b\u00e5de bybane og sykkelstamveg, og vil derfor p\u00e5virke b\u00e5de post 63 og post 30. Dette er prosjekter med h\u00f8y m\u00e5loppn\u00e5else, som er modne for oppstart allerede i 2025, dersom de f\u00e5r finansiering. Finansieringen avhenger alts\u00e5 b\u00e5de av tilleggsavtale til byvekstavtalen og midler gjennom NTP. Styringsgruppen for Milj\u00f8l\u00f8ftet har likevel understreket at det likevel er finansieringsbehov i perioden. For \u00e5 b\u00e5de ivareta formelle krav og synliggj\u00f8re behovet, er det spilt inn prosjektark for bybanen byggetrinn 5 som ogs\u00e5 inkluderer sykkelstamvegen. Videref\u00f8ring av utbygging av Bybanen i Bergen og n\u00f8dvendig utbedring p\u00e5 riksvegnettet mellom Bergen sentrum og \u00c5sane er avgj\u00f8rende for \u00e5 sikre Bergen eit h\u00f8yverdig, forutsigbart og kapasitetssterkt kollektivsystem. Bybanen til \u00c5sane er klar for tidlig realisering ved at det har godkjente reguleringsplaner, ekstern kvalitetssikring (KS2) er gjennomf\u00f8rt og man st\u00e5r klar til \u00e5 starte detaljprosjektering, faseplanlegging og utbygging. Lokal finansiering er sikret i gjeldende bompakke Bypakke Bergen. Lokale partar avtaler omfang av arbeid i oppstarten av prosjektet i samsvar med Prop. 11S (2017 \u2013 2018). 4 Post 66: Tilskudd til byvekstavtaler Det statlige tilskuddet til byvekstavtaler best\u00e5r av postene: - bel\u00f8nningsmidler til kommunene - bel\u00f8nningsmidler til drift kollektiv (Skyss) - tilskudd til bedre kollektivtilbud Midlene utbetales i utgangspunktet som \u00e5rlige tilskudd til Vestland fylkeskommune, i tr\u00e5d med bevilgninger i statsbudsjettet. Det er stort fokus p\u00e5 at de statlige midlene skal brukes i \u00e5ret de blir utbetalt. Byr\u00e5det er opptatt av at midlene skal settes i arbeid framfor \u00e5 settes p\u00e5 fond i tr\u00e5d med statens f\u00f8ringer. Viktigheten av dette understrekes ved at staten for 2022 og 2023 holdt tilbake til sammen 275 millioner kroner som et resultat av at det var satt av midler p\u00e5 ulike fond. Vestland fylkeskommune har varslet staten om at det er n\u00f8dvendig \u00e5 f\u00e5 tilbakef\u00f8rt disse midlene, for at budsjettet skal g\u00e5 i balanse fremover, og f\u00e5tt signaler fra Vegdirektoratet om at midlene blir tilbakef\u00f8rt som en \u00e5rlig sum. Statlige post 66-midlar: Bel\u00f8nningsmidler til kommunene Kommunene og arbeidsgruppene har spilt inn forslag til bruk av bel\u00f8nningsmidler. Bergen kommune sine bel\u00f8nningsmidler brukes i hovedsak p\u00e5 oppf\u00f8lging av g\u00e5- og sykkelstrategi og bysykkelordningen. Tilskuddet samlet for byvekstomr\u00e5det utgj\u00f8r 181 mill.kr Statlige post 66-midler: Bel\u00f8nningsmidler til drift kollektiv (Skyss) Etter byvekstavtalen f\u00e5r Skyss tildelt 270 mill. (2020-kronar) \u00e5rlig i bel\u00f8nningsmidler til drift av kollektivtransporten. 200 av disse er knyttet til tidligere byvekstavtaler, med en \u00f8kning p\u00e5 70 millioner \u00e5rlig fra 2019. Det ble i behandlingen av sak 47/20 i styringsgruppen, september 2020 vedtatt en plan om \u00e5 ikke bruke alle bel\u00f8nningsmidlene tidlig i perioden, for heller \u00e5 \u00f8ke aktiviteten mot slutten av perioden. Tiltak som ligger inne er: \u2022 Iverksetting av tiltak fra inngangen av byvekstavtalen \u2022 Omlegging av linjenett Bergen V21 \u2022 \u00c5rlig ruteendring i byvekstavtaleomr\u00e5det \u2022 Bedre busstilbud i Bergen \u2022 Regionstamlinje S\u00f8rkorridoren (Trafikkplan Bergen s\u00f8r og Bj\u00f8rnafjorden) \u2022 Ny b\u00e5tkontrakt Bergen \u2013 Ask\u00f8y/ Nordhordland \u2022 Mobilitetsplan Vest (styrking av rutetilbud og bestillingstransport) \u2022 Styrking av kollektivtilbud \u2013 oppf\u00f8lging av mobilitetsplaner for Bergensomr\u00e5det \u2022 Samkj\u00f8ring Etter avtale med Vegdirektoratet, blir det lagt til grunn at det tilbakeholdte bel\u00f8pet fra 2022, blir overf\u00f8rt \u00e5rlig fra 2025 og ut avtaleperioden. Bel\u00f8nningsmidler til drift kollektiv i handlingsprogrammet for 2025-2028 er dermed summen av indeksjusterte bel\u00f8nningsmidler, pluss \u00e5rlig overf\u00f8ring av tidligere tilbakeholdte midler. Det er i handlingsprogrammet dermed satt av 396 millioner \u00e5rlig til drift av kollektiv. Samlet for handlingsplanperioden utgj\u00f8r dette 1584 mill.kr Statlige post 66-midler: Bel\u00f8nningsmidler til bedre kollektivtilbud Styringsgruppen i Milj\u00f8l\u00f8ftet har vedtatt \u00e5 sl\u00e5 sammen de to pottene tilskudd til reduserte bompenger og tilskudd til bedre kollektiv, fra og med 1. mars 2023. Hele potten er dermed avsett til Bybanen, uten n\u00e6rmere konkretisering. Dersom Stortingets behandling av NTP gir midler til Bybanen BT5 i f\u00f8rste periode, vil tilskuddet brukes til dette prosjektet. Vestland fylkeskommune fremmer i august en sak for styringsgruppen i Milj\u00f8l\u00f8ftet om bruk av midlene. Dersom prosjektet ikke er omtalt i NTP vil partene i Milj\u00f8l\u00f8ftet kunne omfordele til annen bruk innenfor omr\u00e5det kollektivinfrastruktur. 5 Statlige post 66-midler: Bel\u00f8nningsmidler til reduserte billettpriser Det er satt av 58 millioner \u00e5rlig til reduserte billettpriser for kollektivtrafikken. Midlene har til n\u00e5 v\u00e6rt benyttet til takstfrys og redusert pris p\u00e5 m\u00e5nedskort. Det er fylkestinget som fatter takstvedtak. \u00d8konomiske konsekvenser: Handlingsprogrammet tilf\u00f8rer statlige tilskudd til samferdselsprosjekt i kommunen. Byr\u00e5dets vurdering og anbefaling/konklusjon: Byr\u00e5det ser at byvekstavtalen og handlingsprogrammet er viktige verkt\u00f8y som ogs\u00e5 bidrar til byr\u00e5det sitt m\u00e5l om at kollektivdekningen skal v\u00e6re s\u00e5 god at buss eller bybane blir det enkleste hverdagsvalget for bergensere flest. Byr\u00e5det ser at kommunens deltagelse i samarbeidet bidrar positivt til \u00e5 f\u00e5 p\u00e5 plass finansiering av tiltak som gj\u00f8r det enklere \u00e5 velge alternative reiseformer til bilen, da s\u00e6rlig gjennom forbedring av kollektivtilbudet. Samtidig er det viktig for byr\u00e5det at biltrafikken i kommunen blir mer effektiv og s\u00f8ml\u00f8s. Handlingsprogrammet er utarbeidet i samarbeid mellom staten, fylkeskommunen, og kommunene i byvekstsamarbeidet, og er et resultat av samarbeid og forhandlinger mellom partene. Byr\u00e5det vurderer at metodikken med prioritering etter m\u00e5loppn\u00e5else og modenhet p\u00e5 prosjekter gj\u00f8r at man f\u00e5r mest mulig igjen for pengene. Samtidig er det gjennom byvekstavtalen sikret en geografisk fordeling av midlene mellom kommunene som bidrar til at det er lettere \u00e5 komme til enighet om et felles handlingsprogram. Byr\u00e5det skulle gjerne ha f\u00e5tt gjennomf\u00f8rt enda flere prosjekter enn det det er lagt opp til i handlingsprogrammet, men ser p\u00e5 det som positivt at portef\u00f8ljen forholder seg til en forsvarlig \u00f8konomisk ramme uten for stor \u00f8kning av gjeldsgrad. Handlingsprogrammet er partenes samlede innspill til b\u00e5de stats- og fylkesbudsjett og likelydende vedtak og enighet mellom partene er viktig for \u00e5 sikre finansiering i de nevnte budsjetter. Samlet bidrar byvekstavtalen til ca: 6 mrd. kr i handlingsplanperioden frem til 2028 til tiltak som fremmer kollektivtransport, sykkel, gange og trafikksikkerhet. Byvekstavtalen gjelder kun frem til 2029, men regjeringens fremlagte forslag til ny nasjonal transportplan gir en tydelig anbefaling om fortsatt satsning p\u00e5 kollektiv, gange og sykkel i byomr\u00e5dene ved forslaget om \u00e5 reforhandle og forlenge gjeldende byvekstavtaler. Anbefaling Byr\u00e5det slutter seg til forslaget til Handlingsprogram for Milj\u00f8l\u00f8ftet 2025 \u2013 2028, og anbefaler det vedtatt slik det foreligger. Begrunnelse for framleggelse til bystyret: Prioriteringer p\u00e5 grunnlag av byvekstavtalen konkretiseres gjennom fire\u00e5rige handlingsprogram som legges frem for fylkesting og bystyre for vedtak. Byr\u00e5det innstiller til bystyret \u00e5 fatte f\u00f8lgende vedtak: Bystyret slutter seg til det fremlagte forslaget til Handlingsprogram for Milj\u00f8l\u00f8ftet 2025- 2028. Dato: 21. mai 2024 Christine B. Meyer Christine Kahrs Byr\u00e5dsleder Byr\u00e5d for byutvikling Dokumentet er godkjent elektronisk. Vedlegg: Handlingsprogram for Milj\u00f8l\u00f8ftet 2025 \u2013 2028 6 "
}