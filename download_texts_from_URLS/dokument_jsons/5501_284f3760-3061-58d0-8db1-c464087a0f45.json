{
  "dokument_id": "284f3760-3061-58d0-8db1-c464087a0f45",
  "doc_type": "case_presentation",
  "kommune": 5501,
  "tittel": "Tiltak i avdeling helse- og omsorg for \u00e5 tilpasse driften til den \u00f8konomiske rammen",
  "url": "https://innsyn.tromso.kommune.no/application/getMoteDokument?dokid=2001978260",
  "tekst": "Arkivsaksnr. 25/02354-1 Saksbehandler Magne Nicolaisen Saksgang M\u00f8tedato Helse- og velferdsutvalget 26.02.2025 Eldrer\u00e5det 20.02.2025 Tiltak i avdeling helse- og omsorg for \u00e5 tilpasse driften til den \u00f8konomiske rammen Kommunedirekt\u00f8rens innstilling til vedtak: Informasjon om tiltak i avdeling helse- og omsorg for \u00e5 tilpasse driften til den \u00f8konomiske rammen tas til orientering. Stig Tore Johnsen Magne Nicolaisen Kommunedirekt\u00f8r Direkt\u00f8r for helse og omsorg 1 Hva saken gjelder Kommunestyret vedtok den 18. desember 2024 handlingsprogram for 2025 \u2013 2028, herunder \u00e5rsbudsjett for 2025. Avdeling helse- og omsorg gj\u00f8r store endringer for \u00e5 tilpasse driften til den \u00f8konomiske rammen. Dette er helt n\u00f8dvendig for \u00e5 tilpasse seg budsjettet for 2025, men ogs\u00e5 for \u00e5 styre ned utgiftene med tanke p\u00e5 rammen i 2026. Dette inneb\u00e6rer en n\u00f8dvendig kostnadsreduksjon p\u00e5 rundt 250 millioner kroner sammenlignet med faktisk forbruk i 2024. Bakgrunnen for dette er et merforbruk p\u00e5 cirka 100 millioner i 2024, et omstillingskrav p\u00e5 ytterligere 100 millioner samt merkostnader knyttet til demografiske utfordringer, beregnet til 50 millioner. Avdelingen har lenge v\u00e6rt klar over den \u00f8konomiske utfordringen og igangsatte allerede tidlig h\u00f8sten 2024 et omfattende omstillingsarbeid. Detaljbudsjetteringen er n\u00e5 fullf\u00f8rt, men de igangsatte tiltakene er ikke tilstrekkelige. Per i dag mangler det tiltak for rundt 50 millioner kroner, og det er betydelig risiko for budsjettoverskridelser. S\u00e6rlig gjelder dette poster som overtid, ekstravakter, vikarbyr\u00e5 og utskrivningsklare pasienter, hvor kostnadene m\u00e5 reduseres med omtrent 140 millioner sammenlignet med 2024. For \u00e5 holde budsjettrammene er det derfor helt n\u00f8dvendig \u00e5 iverksette ytterligere tiltak raskt. Saksutredning For \u00e5 holde budsjettrammene er det ikke tilstrekkelig med effektivisering av tjenestene, innkj\u00f8psrestriksjoner, reduksjon av kurs og reiser og kutt i bruk av vikarbyr\u00e5, ekstravakter og overtid. Det er derfor n\u00f8dvendig \u00e5 vurdere ytterligere tiltak. I denne saken er tiltakene inndelt i fire hovedkategorier: 1) Organisatoriske endringer 2) Tiltak som kan reduseres eller avvikles 3) Nye tiltak som kan utsettes 4) Tiltak for \u00e5 \u00f8ke inntjeningen Disse tiltakene handler ikke bare om \u00f8konomi, men er ogs\u00e5 n\u00f8dvendig for \u00e5 tilpasse tjenestene til fremtidens bemanningsutfordringer og sikre en b\u00e6rekraftig drift. Nedenfor f\u00f8lger en n\u00e6rmere redegj\u00f8relse for de foresl\u00e5tte tiltakene. 1) Organisatoriske endringer \u2022 Ta i bruk \u00abTurnusgenerator\u00bb og endre organisering av turnusarbeidet. Nytt verkt\u00f8y for turnusplanlegging er innkj\u00f8pt og oppl\u00e6ring av ansatte igangsatt. Ny organisering av turnusarbeidet er vedtatt, i f\u00f8rste runde vil dette gi en besparelse p\u00e5 6 \u00e5rsverk, neste faste (2026) ytterligere 6 \u00e5rsverk. \u2022 Samle/sentralisere administrative stillinger. Mandat er utarbeidet og arbeidet er i gang. Form\u00e5let med tiltaket er \u00e5 ta ut maksimal effekt ved stordriftsfordeler/samordning av ressurser p\u00e5 tvers av enheter og seksjoner. Samtidig tilse at det er nok administrative ressurser til \u00e5 ivareta n\u00f8dvendige st\u00f8ttefunksjoner for ledere. I dette arbeidet skal det ogs\u00e5 utredes hvordan oppgaver kan gj\u00f8res annerledes/\u00f8ke effektivitet/ta i bruk KI og digitale arbeidsprosesser. Dette inkluderer ogs\u00e5 vurdering av ledertetthet. M\u00e5let er \u00e5 bygge robuste fagmilj\u00f8 (kvalitet og riktig kompetanse) og samtidig redusere antall administrative \u00e5rsverk med 25 %. \u2022 Jadeveien og Otium sl\u00e5s sammen til en enhet. Tiltak sees i sammenheng med tiltak \u00absamle/ sentralisere administrative stillinger\u00bb overfor. Potensiell gevinst er \u00e5 redusere en enhetslederstilling samt gi andre stordriftsfordeler. 2 \u2022 Framtidig drift av Seminaret 5. etasje. Det er gjort en utredning av framtidig drift av Seminaret 5. etasje. Denne legges fram for Helse- og velferdsutvalget februar-25. Rapporten presenterer ulike alternativer, beskriver tildelings- kriterier for ulike omsorgsniv\u00e5er og en framdriftsplan for gradvis omstilling av tjenestene. \u2022 Forsere omstillingskrav institusjonsdrift, spesielt knyttet til administrativt niv\u00e5. M\u00e5 sees i sammenheng med saken ovenfor. I tillegg framskynde \u00f8vrige tiltak knyttet til institusjonsdrift som er beskrevet i HAP. Det som foresl\u00e5s gjennomf\u00f8rt fra 2026 framskyndes og gjennomf\u00f8res fra Q3-2025. Viktigst er omstilling Helsehus, sykehjem og habilitering. \u2022 Ta tilbake private kj\u00f8p / enetiltak. Intensivere og systematisere dette arbeidet gjennom \u00e5 etablere en egen tiltaksgruppe. Kan gi flere millioner i besparelser hvis kommunen klarer \u00e5 etablere egne tiltak. \u2022 Organisering av natt-tjenesten i helse- og omsorg. F\u00f8rste fase av dette arbeidet er allerede gjennomf\u00f8rt med god effekt. Vedtatt plan for reduksjon av \u00e5rsverk er ikke fullt ut gjennomf\u00f8rt, og i neste fase m\u00e5 det ogs\u00e5 sees hvordan responssenteret kan utnyttes bedre i denne omstillingen / endringen. \u2022 Utarbeide profil for de ulike hjemmetjenestene med m\u00e5l om mer effektiv drift p\u00e5 tvers av diagnosegrupper. Mandat for dette arbeidet er vedtatt. Tiltaket kan potensielt gi stor gevinst. \u2022 Tydeliggj\u00f8re tjenestebeskrivelsene (tjenestetildeling, organisering og tjenesteomfang) Utredning og revidering av tjenester og tjenestebeskrivelser legges fram til politisk behandling vinter-25. Dette m\u00e5 f\u00f8lges opp for \u00e5 i st\u00f8rre grad sikre at det gis riktige tjenester p\u00e5 riktig niv\u00e5 til rett tid. \u2022 Fra individuelle tilbud til gruppetilbud. Mange individretta tilbud kan overf\u00f8res til gruppebaserte tilbud. Tiltaket m\u00e5 sees i sammenheng med p\u00e5g\u00e5ende utviklingsarbeid av aktivitetstilbudet innen habilitering, utvikling av aktivitetsbasert helsehjelp innen rus- og psykisk helsefeltet og utvikling av st\u00f8ttekontakttjenesten. Det vurderes ogs\u00e5 hvordan frisklivssentral og andre lavterskeltilbud benyttes. \u2022 Vurdere ett felles forvaltnings-/tildelingskontor inkl. barn- og familie. Tiltaket m\u00e5 utredes og vurderes tatt i to trinn. P\u00e5g\u00e5ende sak om tjenestetildeling m\u00e5 sees i sammenheng med dette tiltaket. Gevinsten vil v\u00e6re effektivisering, frigj\u00f8ring av ressurser og at man hindrer \u00f8kt ressursbehov da tildeling og budsjettansvar samles ett sted. 2) Tiltak som kan reduseres eller avvikles \u2022 Vurdere reduksjon eller avvikling av ACT, FACT og andre lavterskeltilbud. M\u00e5let er \u00e5 finansiere/delfinansiere dette gjennom samhandlingsmidler fra Helse Nord RHF. Dette m\u00e5 utredes n\u00e6rmere. Hvis ambulante tjenester avvikles, kan det gi \u00f8kt behov for andre tjenester. \u2022 Vurdere reduksjon eller avvikling av pasientsentrert helsetjeneste (PSHT). Tiltaket m\u00e5 utredes og sees i sammenheng med omorganisering av UNN og prosjektet \u00abeldrel\u00f8ftet\u00bb som er finansiert gjennom samhandlingsmidler. Potensiell gevinst er at man kan spare 2,6 \u00e5rsverk. \u2022 Avvikle overgrepsmottak p\u00e5 Helsehuset. Avtale om drift av overgrepsmottak er sagt opp. Dette er et tilbud som UNN har ansvar for. En avvikling vil ikke gi \u00f8konomisk besparelse, men lette driften av Helsehuset. \u2022 Evaluere konsept for Helsehuset, redusere, endre eller avvikle spesialplasser som krever ekstra bemanning. Potensialet er stort, men det m\u00e5 f\u00f8rst utredes hva Helsehuset faktisk skal v\u00e6re. Det m\u00e5 gjennomf\u00f8re en god prosess p\u00e5 dette f\u00f8r vedtak, som b\u00f8r kunne gj\u00f8res f\u00f8r sommeren-25. 3 \u2022 Vurdere om Ishavsveien botilbud kan avvikles og erstattes med ambulerende tilbud, eventuelt bruke bygget til andre tiltak som helse og omsorg har st\u00f8rre behov for. Dette er et tiltak som er diskutert ved flere anledninger tidligere da flere hybler i bygget har blitt brukt til andre form\u00e5l og avdelingen ogs\u00e5 har etterspurt \u00abklarhet\u00bb i hva de skal v\u00e6re. Tiltaket m\u00e5 utredes n\u00e6rmere, og det m\u00e5 gjennomf\u00f8res en god prosess rundt dette. Potensiell gevinst er en mulig besparelse p\u00e5 5 - 15 mill pr. \u00e5r avhengig av hva bygget brukes til. \u2022 Redusere antall flykninger kommunen tar imot. Kostnader i avdelingen vil reduseres betydelig p\u00e5 mange omr\u00e5der, men integreringstilskuddet til kommunen vil ogs\u00e5 reduseres. Derfor usikker p\u00e5 hva besparelsen for kommunen som s\u00e5dan vil v\u00e6re. 3) Nye tiltak som kan utsettes \u2022 Det er ikke funnet tiltak i HAP som foresl\u00e5s utsatt. 4) Tiltak for \u00e5 \u00f8ke inntjeningen \u2022 \u00d8ke omfang og kvalitet p\u00e5 s\u00f8kbare eksterne midler. Det er en \u00f8kende mengde \u00abtilskuddsordninger\u00bb som kommunen kan s\u00f8ke p\u00e5, enten alene eller i samarbeid med andre, f.eks. UNN. Blant annet er Helse Nord RHF tilf\u00f8rt 130 mill \u00e5rlig til samhandlings- og rekrutteringstilskudd. I tillegg er Troms Kraft Holding, Samfunnsl\u00f8ftet, Statsforvalter andre aktuelle steder \u00e5 s\u00f8ke tilskudd. Troms\u00f8 kommune m\u00e5 \u00f8ke omfanget av -og kvaliteten p\u00e5 slike s\u00f8knader. \u2022 Legevaktsentral. Dagens avtale om samarbeid knyttet til legevaktsentral er sagt opp for \u00e5 reforhandle denne. Arbeidet er igangsatt og m\u00e5let er at kommunen skal f\u00e5 dekket sine reelle kostnader. \u2022 Redusere leiekostnader / leiekontrakter. Det er et p\u00e5g\u00e5ende arbeid for \u00e5 se om leide lokaler kan erstattes med egne arealer. Vurdere om det er mulig \u00e5 komme seg tidligere ut av dyre leieavtaler. \u2022 Justering av omsorgsst\u00f8nad. Det er igangsatt et arbeid som justerer m\u00e5ten man beregner hjelpest\u00f8nad p\u00e5, mye i tr\u00e5d med hvordan andre ASSS-kommuner gj\u00f8r dette. Kan gi en besparelse p\u00e5 1 \u2013 1,5 mill, men fordrer at vedtak blir fortl\u00f8pende evaluert. Konklusjon Informasjon om tiltak i avdeling helse- og omsorg for \u00e5 tilpasse driften til den \u00f8konomiske rammen tas til orientering. Vedtakskompetanse Helse- og velferdsutvalget. Vedlegg 4 "
}