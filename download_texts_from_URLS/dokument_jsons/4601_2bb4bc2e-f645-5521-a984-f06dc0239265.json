{
  "dokument_id": "2bb4bc2e-f645-5521-a984-f06dc0239265",
  "doc_type": "case_minutes",
  "kommune": 4601,
  "tittel": "Saksprotokoll UFKN, 14052025, Sak 71/25, Fritak fra parkeringsavgift for hjemmetjenestens kj\u00f8ret\u00f8y",
  "url": "https://bergen.kommune.no/politikere-utvalg/api/fil/bk360/12691010/Innstilling-vedtak-Fritak-fra-parkeringsavgift-for-hjemmetjenestens-kjoretoy-",
  "tekst": "Fritak fra parkeringsavgift for hjemmetjenestens kj\u00f8ret\u00f8y Utvalg for finans, kultur og n\u00e6ring hadde saken til orientering i m\u00f8tet 14.05.2025 sak 71/25: Utvalg for finans, kultur og n\u00e6ring tok saken til orientering. Utvalg for milj\u00f8 og byutvikling innstiller til bystyret. Utvalg for finans, kultur og n\u00e6rings behandling Byr\u00e5d for finans besvarer sp\u00f8rsm\u00e5l stilt i m\u00f8tet i et tilleggsnotat f\u00f8r bystyrem\u00f8tet. F\u00f8lgende representanter tok ordet: Martin Virkesdal Jonsterhaug (FrP), Eira Vilde Martinsen Garrido (SV), Rune Bakervik (A) Byr\u00e5det behandlet saken i m\u00f8tet 03.04.2025 sak 73/25 Byr\u00e5det innstiller til bystyret \u00e5 fatte f\u00f8lgende vedtak: 1. Med hjemmel i forskrift om avgiftsbelagt boligsoneparkering, Bergen kommune, Vestland, \u00a7 3 vedtar bystyret at det gis avgiftsfritak for parkeringstillatelser etter forskriften for: \u00abKj\u00f8ret\u00f8y som utelukkende brukes til transport av personell som yter tjenester etter lov om kommunale helse- og omsorgstjenester \u00a7 3-2 f\u00f8rste ledd nr. 6 bokstavene a og b. Transport i forbindelse med brukerstyrt personlig assistanse og st\u00f8ttekontakttjenester omfattes ikke. Det er en forutsetning for avgiftsfritaket at kj\u00f8ret\u00f8yene ikke benyttes til salg av tilleggstjenester eller annen \u00f8konomisk aktivitet.\u00bb 2. Bystyret ber byr\u00e5det vurdere forslag til balanserte budsjettendringer knyttet til avgiftsfritaket i revidert budsjett for 2025. "
}