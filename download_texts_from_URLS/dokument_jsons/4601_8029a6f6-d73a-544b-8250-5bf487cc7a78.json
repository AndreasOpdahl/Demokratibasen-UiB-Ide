{
  "dokument_id": "8029a6f6-d73a-544b-8250-5bf487cc7a78",
  "doc_type": "case_presentation",
  "kommune": 4601,
  "tittel": "Representantforslag fra Sandrino Arenas Knustad (A) om \u00e5 kalle opp en gate eller plass etter Anna Jebsen",
  "url": "https://bergen.kommune.no/politikere-utvalg/api/fil/bk360/12381732/Framstilling-Representantforslag-om-a-kalle-opp-en-gate-eller-plass-etter-Anna-Jebsen",
  "tekst": " Forretningsutvalget Saksframstilling V\u00e5r referanse: 2025/144030-2 Saksbehandler: Bjarte K. Fr\u00f8nsdal Representantforslag fra Sandrino Arenas Knustad (A) om \u00e5 kalle opp en gate eller plass etter Anna Jebsen Hva saken gjelder: Bystyrerepresentanten Sandrino Arenas Knustad (A) har overlevert et representantforslag iht. punkt 3.2. i Reglement for Bergen bystyre og utvalgene 2023 - 2027. Forslaget ble overlevert ordf\u00f8reren i bystyrets m\u00f8te 26.3.25. Forslaget lyder som f\u00f8lger: Anna Jebsen (1829-1870) var en av stifterne til barnehjemmet Anna Jebsens Minde 1866 som hovedsakelig som hadde adresse i et lokale p\u00e5 Krohnengen. \u00abI 1869 m\u00e5tte barnehjemmet ut av lokalene p\u00e5 Krohnengen og Peter Jebsen tilb\u00f8d stiftelsen fritt hus i sin eiendom i Strandgaten nr. 83 og 84. Han ba da om at barnehjemmet ble oppkalt etter hans avd\u00f8de kone og slik fikk barnehjemmet navnet \u00abBarnehjemmet Anna Jebsens Minde\u00bb Stiftelsen Anna Jebsens Minde Barnehjemmet var et samarbeid mellom private kj\u00f8pmenn, kirken og fremtredende embetsmenn som bidro til driften av barnehjemmet. Barnehjemmet fikk sin lengste husv\u00e6re i Kalfarveien 83 fra 1924 til 1980, da ble driften overtatt av Hordaland fylkeskommune. Det f\u00f8rste moderne barnehjemmet som ble etablert i Norge var Anna Jebsens Minde barnehjem. barnehjem \u2013 Store norske leksikon. Barnehjemmet var en av f\u00e5 som b\u00e5de tok imot gutter og jenter, selv om det stod i statuttene fra 1871 at \u00abpikebarn har fortrinnsrett foran guttebarn\u00bb Anna Jebsens Minde | oVe Det finnes ogs\u00e5 en stiftelse oppkalt etter Anna Jebsen som deler ut samfunnsnyttige midler til ulike organisasjoner: Stiftelsen Anna Jebsens Minde Forslagsstillerne mener at Anna Jebsen sin store innsats for s\u00e5rbare barn og unge i bybildet samt samfunnsmessige betydning for Bergen b\u00f8r bli bel\u00f8nnet med \u00e5 f\u00e5 en plass eller gate oppkalt etter seg. Familien Jebsen bodde i Kalfarveien i mange \u00e5r og b\u00f8r derfor, om det er muligheter for dette f\u00e5 en plass eller gate oppkalt etter seg i n\u00e6rliggende omr\u00e5de. For eksempel ved den nye bystranden. Forslag til vedtak: Bystyret ber byr\u00e5det navngi en plass eller gate etter Anna Jebsen. 1 I kommuneloven er representantenes forslagsrett regulert i \u00a710-9: \u00a7 10-9. Forslagsrett Medlemmer av kommunestyret og fylkestinget kan fremme forslag som gjelder kommunens eller fylkeskommunens virksomhet, for kommunestyret eller fylkestinget. I samme valgperiode kan det ikke fremmes forslag med samme innhold som et tidligere forslag som er fremmet etter bestemmelsen her, eller med samme innhold som en sak som tidligere er behandlet av kommunestyret, fylkestinget eller et av deres organer. Kommunestyret og fylkestinget avgj\u00f8r selv hvordan forslaget skal behandles. I henhold til punkt 3.2 Reglement for Bergen bystyre og utvalgene 2023-2027 skal forretningsutvalget ta stilling til om et forslag skal oversendes byr\u00e5det, bystyrets kontor eller kontrollutvalget for uttalelse/vurdering f\u00f8r det utarbeides sak for bystyret. Forretningsutvalget gir innstilling til bystyret for forslag som forretningsutvalget anbefaler \u00e5 avvise. Bystyredirekt\u00f8ren mener at forslaget er i overensstemmelse med de formelle kravene i kommuneloven \u00a7 10-9 og anbefaler at forslaget sendes byr\u00e5det for videre utredning. Vurdering fra byr\u00e5det vil f\u00f8lge saken som vedlegg i notats form. For at saken kan behandles senest 6 m\u00e5neder etter at forslaget er overlevert ordf\u00f8reren i et bystyrem\u00f8te, m\u00e5 den behandles i bystyret senest i m\u00f8te 24.9.25. Det foresl\u00e5s at utvalg for milj\u00f8 og byutvikling avgir innstilling i saken. Forslag til vedtak: 1. Representantforslag fra Sandrino Arenas Knustad (A) om \u00e5 kalle opp en gate eller plass etter Anna Jebsen, oversendes byr\u00e5det for videre utredning. 2. Byr\u00e5det bes om \u00e5 vurdere forslaget og \u00e5 utarbeide et notat slik at bystyret kan behandle saken senest i bystyrem\u00f8te 24.9.25. 3. Utvalg for milj\u00f8 og byutvikling avgir innstilling i saken. Dato: 27. mars 2025 \u00d8ivind Hauge St\u00f8le - seksjonssjef Bjarte K. Fr\u00f8nsdal - juridisk r\u00e5dgiver Dokumentet er godkjent elektronisk. 2 "
}