{
  "dokument_id": "6612acb2-2eee-5ad3-a32d-c3014ed5466c",
  "doc_type": "case_presentation",
  "kommune": 4601,
  "tittel": "Konkurransegrunnlag for forvaltningsrevisjon og eierskapskontroll 2025 - 2028 - utlysing av anbudskonkurranse",
  "url": "https://bergen.kommune.no/politikere-utvalg/api/fil/bk360/10991582/Framstilling-Konkurransegrunnlag-for-forvaltningsrevisjon-og-eierskapskontroll-2025-2028-utlysing-av-anbudskonkurranse",
  "tekst": " Kontrollutvalget Saksframstilling V\u00e5r referanse: 2024/05145-1 Saksbehandler: Eli Merete Velle Unntatt offentlighet ihht Offl \u00a7 5 Konkurransegrunnlag for forvaltningsrevisjon og eierskapskontroll 2025 \u2013 2028 - utlysing av anbudskonkurranse Hva saken gjelder: Arbeidet med konkurranse for revisjonstjenester for perioden 2024 \u2013 2028 ble p\u00e5begynt ved sak 14/23 fra m\u00f8te i kontrollutvalget 12. desember 2023. Det ble der gjort rede for at det er kontrollutvalget som skal godkjenne konkurransegrunnlaget for revisjonstjenester, f\u00f8r bystyret foretar det endelige valget av revisor, jf. kommuneloven \u00a7 24-1. I m\u00f8tet 12. desember 2023 ble det valgt en arbeidsgruppe som best\u00e5r av leder og nestleder i kontrollutvalget. Arbeidsgruppen samarbeider med sekretariatet og f\u00e5r konkurransefaglig bistand fra HRP AS, som Bergen kommune har rammeavtale med. HRP ved senior kontraktsr\u00e5dgiver / jurist Christian Sundelin har deltatt i m\u00f8ter med arbeidsgruppen og sekretariatet, og har sammen med sekretariatet utarbeidet utkast til konkurransedokumenter som er gjennomg\u00e5tt og godkjent av arbeidsgruppen. Arbeidsgruppen besluttet \u00e5 f\u00f8rst gjennomf\u00f8re konkurranse om regnskapsrevisjon, hvor forrige kontrakt utl\u00f8p 30.06.2024. Vedtak om valg av regnskapsrevisor ble gjort av Bergen bystyre etter innstilling fra kontrollutvalget i sak 208/24 i m\u00f8tet 19.06.2024, og kontrakt ble signert 26. juni 2024. Gjeldende kontrakt for forvaltningsrevisjon og eierskapskontroll varer til 31.12.2024. Arbeidsgruppen har utarbeidet vedlagte konkurransegrunnlag for forvaltningsrevisjon og eierskapskontroll for perioden 2025 \u2013 2028. Tidsplan: Med bistand fra HRP vil vi gjennomf\u00f8re en \u00e5pen anbudskonkurranse i samsvar med reglene i lov om offentlige anskaffelser. Vi bruker Mercell, som er et elektronisk konkurransegjennomf\u00f8ringsverkt\u00f8y som blir brukt i innkj\u00f8pskonkurranser i regi av Bergen kommune. Det f\u00f8lger av forskrift om offentlige anskaffelser del III at kunngj\u00f8ringen m\u00e5 ligge ute p\u00e5 Doffin.no og TED i minimum 30 dager. Deretter skal kontrollutvalget innstille i saken og bystyret skal foreta endelig valg av revisor for forvaltningsrevisjon og eierskapskontroll. Slik tidsplanen er lagt opp n\u00e5, vil dette v\u00e6re klart til bystyrets m\u00f8te 17. desember 2024. Arbeidsgruppen tar sikte p\u00e5 kunngj\u00f8ring i Doffin / TED 2. september 2024. Frist for \u00e5 levere tilbud settes trolig til 7. oktober 2024. Deretter vil arbeidsgruppen evaluere tilbudene og legge til rette for at kontrollutvalget kan vedta sin innstilling til valg av revisor i m\u00f8tet 19. november 2024. Som i konkurransen for regnskapsrevisjonstjenester, tas det sikte p\u00e5 \u00e5 sende brev om tildeling av kontrakt etter at kontrollutvalget har vedtatt sin innstilling, med forbehold om godkjenning i bystyret. Saksdokumentene blir offentlige etter at kontrakt er tildelt, jf. offl. \u00a7 23 tredje ledd. 1 Oppstartsdato for ny kontrakt er 1. januar 2025. Hva anskaffelsen omfatter: N\u00e5gjeldende kontrakter med forvaltnings- og eierskapskontrollrevisor Deloitte AS er delt inn i to delleveranser; a) forvaltningsrevisjon (kommuneloven \u00a7 23-3), og b) eierskapskontroll (kommuneloven \u00a7 23-4). Denne oppdelingen ble gjennomf\u00f8rt for f\u00f8rste gang ved konkurransen i 2020. Bakgrunnen var et \u00f8nske om \u00e5 fremheve eierskapskontroll som et omr\u00e5de man \u00f8nsket st\u00f8rre fokus p\u00e5, samt \u00e5 legge til rette for \u00f8kt konkurranse ved at ogs\u00e5 andre enn de st\u00f8rste revisjonsfirmaene deltar i konkurransen. Det ble imidlertid ikke mottatt flere tilbud enn tidligere, og de to tilbyderne i 2020 leverte tilbud for begge delleveranser. Arbeidsgruppen har n\u00f8ye vurdert om konkurransen b\u00f8r deles p\u00e5 samme m\u00e5te som i 2020. Etter en totalvurdering har arbeidsgruppen blitt enig om \u00e5 ikke dele opp konkurranse og kontrakt i to delleveranser. Det ble lagt avgj\u00f8rende vekt p\u00e5 at det er flere kommunalt eide selskap hvor det er planlagt \u00e5 gjennomf\u00f8re b\u00e5de forvaltningsrevisjon og eierskapskontroll, jf. planene for 2024 \u2013 2028 vedtatt i bystyrets sak 207/24. Arbeidsgruppen vurderer at det vil gi en bedre synergieffekt dersom kommunen kan bruke samme revisor til \u00e5 gjennomf\u00f8re begge kontrollformer. Videre kan et st\u00f8rre samlet volum p\u00e5 kontrakten muligens medf\u00f8re at flere revisjonsselskap \u00f8nsker \u00e5 legge inn tilbud. I tillegg til forvaltningsrevisjon og eierskapskontroll, omfatter anskaffelsen andre oppdrag p\u00e5 n\u00e6rt beslektede omr\u00e5der, hvor kontrollutvalget er bestiller, for eksempel: - betenkninger og enkle kartleggingsoppdrag - gransking - risiko- og vesentlighetsvurdering som danner grunnlaget for plan for forvaltningsrevisjon og plan for eierskapskontroll Det \u00f8nskes ogs\u00e5 at revisor gir tilbud om oppl\u00e6ring/kurs til medlemmene i kontrollutvalget, etter bestilling. Konkurransekriteriene: Det er kontrollutvalget som skal beslutte konkurransekriterier og kravspesifikasjon. Kontraktens lengde for forvaltningsrevisjon og eierskapskontroll er i dag 2 \u00e5r med opsjon for oppdragsgiver til \u00e5 forlenge avtalen i inntil ytterligere 2 \u00e5r, totalt maksimalt 4 \u00e5r. Arbeidsgruppen anbefaler at denne ordningen blir videref\u00f8rt. Arbeidsgruppen vurderer ogs\u00e5 \u00e5 foresl\u00e5 (i saken om valg av revisor som g\u00e5r til bystyret i desember) at bystyret gir kontrollutvalget fullmakt til \u00e5 benytte seg av opsjonen. Det stilles krav om at oppdragsansvarlig revisor har bred relevant erfaring og relevant utdannelse p\u00e5 masterniv\u00e5. Videre stilles det krav om at medlemmene i teamet som skal utf\u00f8re forvaltningsrevisjon, eierskapskontroll og beslektede oppdrag, har relevant utdanning p\u00e5 masterniv\u00e5 og erfaring fra forvaltningsrevisjon /eierskapskontroll i kommunal/offentlig sektor, samt at teamet er sammensatt slik at det kan l\u00f8se revisjonsoppgaver knyttet til alle de ulike tjenesteomr\u00e5dene i kommunen. Tildelingen skjer p\u00e5 basis av hvilket tilbud som har det beste forholdet mellom pris og kvalitet basert p\u00e5 f\u00f8lgende kriterier: Pris 40 % og Kvalitet 60 %. Under kriteriet Kvalitet skal \u00abA. L\u00f8sning og forst\u00e5else av oppdraget\u00bb og \u00abB. Tilbudt kompetanse og erfaring\u00bb vektlegges likt. Tildelingskriteriet \u00abpris\u00bb vektlegges med dette likt som ved tilsvarende konkurranse i 2020 og som i konkurransen tidligere i \u00e5r om regnskapsrevisjon. 2 Anskaffelsen av forvaltningsrevisjons- og eierskapskontrolltjenester er en rammeavtale med timebetalte oppdrag. Anskaffelsens omfang er pr. \u00e5r ansl\u00e5tt til ca. 4000 \u2013 6000 timer for forvaltningsrevisjon og ca. 500- 1000 timer for eierskapskontroll. For n\u00e6rmere detaljer se sakens vedlegg, s\u00e6rlig oppdragsgivers spesifikasjon og konkurransegrunnlag. Forslag til vedtak: 1. Kontrollutvalget godkjenner arbeidsgruppens forslag til konkurransegrunnlag. 2. Kontrollutvalget gir arbeidsgruppen fullmakt til, i samarbeid med HRP AS, \u00e5 gjennomf\u00f8re konkurransen om forvaltningsrevisjons- og eierskapskontrolltjenester som skissert i denne saken med vedlegg. Dato: 21. august 2024 Eli M. Velle - Leder Dokumentet er godkjent elektronisk. Vedlegg: - 3 "
}