{
  "dokument_id": "43eaaf15-749b-54c4-9021-3fc7a1905a47",
  "doc_type": "case_attachment",
  "kommune": 4601,
  "tittel": "Oppf\u00f8lging av statleg tilsyn med kommunen si myndigheit etter forureiningslova - fors\u00f8pling - Be",
  "url": "https://bergen.kommune.no/politikere-utvalg/api/fil/bk360/11815357/Oppfolging-av-statleg-tilsyn-med-kommunen-si-myndigheit-etter-forureiningslova-forsopling-Be",
  "tekst": " V\u00e5r dato: V\u00e5r ref: 09.01.2025 2024/7970 Dykkar dato: Dykkar ref: BERGEN KOMMUNE Saksbehandlar, innvalstelefon Postboks 7700 Toril M Mulen, 5764 3127 5020 BERGEN Inspeksjonsrapport etter statleg tilsyn med myndigheita i kommunen etter forureiningslova \u2013 fors\u00f8pling - Bergen kommune Vi viser til svar fr\u00e5 Bergen kommune 28. juni 2024 p\u00e5 brev fr\u00e5 Statsforvaltaren 27. mai 2024 med sp\u00f8rjeskjema for gjennomf\u00f8ring av brevtilsyn med kommunen si myndigheit etter forureiningslova p\u00e5 fors\u00f8plingsomr\u00e5det. Tilsynet blei gjennomf\u00f8rt med heimel i forureiningslova \u00a7 48a, jf. kommunelova kapittel 30. Avvik Kommunen pliktar etter kommunelova \u00a7 25-1 \u00e5 ha internkontroll som skal sikre at lover og forskrifter blir f\u00f8lgt, og som derfor omfattar alle lovp\u00e5lagde plikter. Det er i \u00a7 25-1 stilt konkrete krav til internkontrollen. Den skal mellom anna omfatte ei skildring av kommunen sine plikter, n\u00f8dvendige rutinar og eit system for \u00e5 avdekke og f\u00f8lge opp avvik og risiko for avvik. Kommunen sin internkontroll er sentral for \u00e5 sikre at kommunen sitt arbeid og prioriteringar blir tilpassa behovet i kommunen, blant anna basert p\u00e5 risikovurderingar. Gjennomf\u00f8ring av risikovurderingar er sentralt som grunnlag for utforminga av kommunen sin internkontroll, og inneber at kommunen m\u00e5 gjere ei konkret analyse og vurdering av sannsynet for at lover og forskrifter ikkje blir f\u00f8lgde. Alle kommunen sine plikter skal inng\u00e5 i ei slik vurdering. Kjennskap til pliktene og innhaldet i desse er ein n\u00f8dvendig f\u00f8resetnad for gjennomf\u00f8ringa av risikovurderinga. Bergen kommune har ikkje gjennomf\u00f8rt risikovurderingar som omfattar moglegheit for brot p\u00e5 pliktene som gjeld fors\u00f8pling og avfall. Kommunen oppfyller derfor ikkje kravet til internkontroll i kommunelova \u00a7 25-1. Merknader Rolla som forureiningsmyndigheit for fors\u00f8plingssaker inneber at kommunen har ansvar for \u00e5 halde oversikt over kva som skjer p\u00e5 saksomr\u00e5det ved \u00e5 f\u00f8lge opp forbod og krav gjennom eigeninitierte tilsyn eller f\u00f8respurnader fr\u00e5 publikum. Kommunen skal ogs\u00e5 rettleie publikum og verksemder om regelverket p\u00e5 omr\u00e5det, jf. forureiningslova \u00a7 48. Bergen kommune har svart at den ikkje har informasjon p\u00e5 sine nettsider eller aktivt rettleiar verksemder som driv kiosk, daglegvarehandel, leirplass eller arrang\u00f8rar av tilstellingar eller stemner E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvaltaren.no/vl Sikker melding: 6863 Leikanger Solheimsgaten 13, Bergen www.statsforvaltaren.no/melding Fjellvegen 11, F\u00f8rde Org.nr. 974 760 665 Side: 2/2 om deira plikter etter forureiningslova \u00a7 35. Kommunen har rettleiingsplikt overfor desse akt\u00f8rane, og m\u00e5 p\u00e5 eigna vis s\u00f8rge for at dei f\u00e5r informasjon om sine plikter. Videre oppf\u00f8lging Statsforvaltaren forventar at kommunen retter opp avviket og tar merknaden til etterretning. Statsforvaltaren vil ikkje gi p\u00e5legg om retting etter kommunelova \u00a7 30-4. Tilsynet blir med dette sett p\u00e5 som avslutta fr\u00e5 Statsforvaltaren si side. Med helsing Sissel Storeb\u00f8 Toril M Mulen seksjonsleiar seniorr\u00e5dgjevar Dokumentet er elektronisk godkjent "
}