{
  "dokument_id": "6e221f5b-2daf-5a4b-84ba-88052b2581ae",
  "doc_type": "case_attachment",
  "kommune": 4601,
  "tittel": "Trafikk- og mobilitetsvurdering",
  "url": "https://bergen.kommune.no/politikere-utvalg/api/fil/bk360/11665409/Trafikk-og-mobilitetsvurdering",
  "tekst": "Notat Fra: Sivilingeni\u00f8r Helge Hopen AS Til: Haugen VVA AS v/Thor-Henrik Fredriksen Dato: 30.9.2024 Tema: Pilot Gr\u00f8nneviken. Trafikk- og mobilitetsvurdering. __________________________________________________________________________ Bakgrunn Prosjektet Pilot Gr\u00f8nneviken er omfattet av reguleringsplanen for M\u00f8llendal Vest, vedtatt av bystyret 19.09.2012. Planen er for tiden under en reguleringsendringsprosess for \u00e5 gi mer detaljerte f\u00f8ringer for utviklingen av et boligomr\u00e5de med innovative delingsl\u00f8sninger. Bergen kommune \u00f8nsker \u00e5 f\u00e5 en faglig vurdering av trafikkl\u00f8sningene i bearbeidet planforslag sett i forhold til planens m\u00e5lsetninger for mobilitet, samt utforming av byrom og vegareal. Kommunens m\u00e5lsetting er \u00e5 begrense bilbruk, samtidig som n\u00f8dvendig funksjonalitet for tilkomst, varelevering, renovasjon og beredskap ivaretas. Viktige temaer er blant annet trafikksikkerhet for myke trafikanter, samt utforming og kvalitet i utemilj\u00f8et. P\u00e5 denne bakgrunn er Sivilingeni\u00f8r Helge Hopen er engasjert av Haugen VVA, som er engasjert som r\u00e5dgiver for Bergen kommune i planarbeidet, til en vurdering av trafikkavvikling, trafikksikkerhet og mobilitet knyttet til aktuelle planl\u00f8sninger. Problemstillinger Trafikk- og mobilitetsvurderingen omfatter f\u00f8lgende problemstillinger: \u2022 Overordnet mobilitetsm\u00f8nster og trafikksikkerhet for sykkel og gange \u2022 Tilkomst for personbiltrafikken til/fra planlagt parkeringsanlegg og for bringing/henting til/fra planlagt barnehage \u2022 Tilkomst for varelevering og servicetransport Som grunnlag for \u00e5 beskrive overordnet mobilitetsm\u00f8nster og trafikkmengder, er det utf\u00f8rt en trafikktelling og adferdsunders\u00f8kelse i krysspunktet mellom de to hovedaksene for gange og sykkel ved hjelp av verkt\u00f8yet GoodVision. Forel\u00f8pig planforslag Etterf\u00f8lgende illustrasjonsplan beskriver plangrepet og l\u00f8sningene for tilkomst og mobilitet som \u00f8nskes n\u00e6rmere vurdert. Sivilingeni\u00f8r Helge Hopen AS Telefon : 91 55 33 90 E-post: helge.hopen@bergen.online.no \u00d8yjordslien 26, 5038 Bergen Org.nr.: 988 387 029 MVA 1 Figur 1. Forel\u00f8pig illustrasjonsplan som viser planlagte l\u00f8sninger for tilkomst og mobilitet som vurderes n\u00e6rmere i dette notatet. Ill.: Bergen kommune. Trafikktelling og adferdsundels\u00f8kelse Det er gjennomf\u00f8rt videoopptak og analyse av trafikkm\u00f8nsteret i knutepunktet mellom de to gang/sykkelaksene i omr\u00e5det (der tverrforbindelsen fra Fl\u00f8en m\u00f8ter gang/sykkelaksen langs M\u00f8llendalsveien). M\u00e5lingen ble utf\u00f8rt en vanlig hverdag kl. 1500-1600. 2 Figur 2. Kryssomr\u00e5det der det er utf\u00f8rt en kartlegging av trafikkstr\u00f8mmene i makstimen ettermiddag. Figur 3. Visualisering av trafikkstr\u00f8mmene. Fargekode p\u00e5 de ulike trafikantgruppene er vist til h\u00f8yre i bildet. Krysset betjener gjennomg\u00e5ende gang- og sykkeltrafikk langs M\u00f8llendalsveien og turvei/gangakse mellom Fl\u00f8en og M\u00f8llendalsveien langs sj\u00f8fronten og gangbroen over M\u00f8llendalselven. 3 130 67 6 183 Gangtrafikk Timetrafikk ettermiddag 1500-1600 Figur 4. Antall g\u00e5ende kl. 1500-1600. 26 24 47 Sykkeltrafikk. Timetrafikk ettermiddag 1500-1600 Figur 5. Antall syklende kl. 1500-1600. M\u00e5lingene viser at de to gjennomg\u00e5ende gang/sykelaksene ledes mot M\u00f8llendalsveien i retning Danmarksplass, dvs. det er lite gang/sykkeltrafikk mellom tverrforbindelsen fra Fl\u00f8en og M\u00f8llendalsveien i retning M\u00f8llendal. M\u00e5lingen viser ogs\u00e5 at gangtrafikken er dominerende i forhold til sykkeltrafikken. Totalt passerte det opp mot 200 g\u00e5ende gjennom kryssomr\u00e5det i l\u00f8pet av 1 time. Dette var 4 ganger mer enn antall syklende som var ca. 50 passeringer. Kj\u00f8ret\u00f8ytrafikken langs M\u00f8llendalsveien er ca. 600-700 kjt./time i ettermiddagsrushet. 4 Overordnet mobilitetsm\u00f8nster Illustrasjon av eksisterende og planlagte hovedforbindelser/akser for de ulike trafikantgruppene, med spesiell oppmerksomhet p\u00e5 gangakser som ikke anbefales tilrettelagt: Renovasjon Kj\u00f8rende trafikk Gang/sykkkelforbindelser Gangakser som m\u00e5 justeres Gangakser som frar\u00e5des Figur 6. Illustrasjon av overordnet mobilitetsm\u00f8nster. Det anbefales \u00e5 ikke legge til rette for gangakser gjennom kj\u00f8rearealene ved renovasjonspunktet Planlagte gangforbindelser som leder g\u00e5ende inn mot dette omr\u00e5det anbefales justert (oransje piler). De viktigste gjennomg\u00e5ende gang/sykkelforbindelsene i dag er aksen langs M\u00f8llendalsveien og tverrforbindelsen fra Fl\u00f8en over dagens gangbro. Ny gangbro i \u00f8st vil etablere en ny gjennomg\u00e5ende forbindelse til M\u00f8llendalsveien. N\u00e5r det gjelder renovasjonspunktet i nord, vil dette v\u00e6re et asfaltert kj\u00f8reareal med man\u00f8vrering av store kj\u00f8ret\u00f8y med bl.a. rygging inn mot kontainere. Av hensyn til trafikksikkerhet er det ikke \u00f8nskelig med oppholde/gange for myke trafikanter i sonen for rygging/man\u00f8vrering. Dette leder til f\u00f8lgende anbefalinger: \u2022 Gjennomg\u00e5ende gangakse/tverrforbindelse fra Fl\u00f8en (som i dag ledes gjennom omr\u00e5det som er planlagt for renovasjonspunkt), anbefales ledet til ny, planlagt gangakse i nord (strandpromenade). \u2022 Det anbefales ikke \u00e5 legge til rette for et nytt krysningspunkt for myke trafikanter over M\u00f8llendalsveien ved renovasjonspunktet for \u00e5 etablere ny gangakse mot M\u00f8llendal gravplass / Kronstad. \u2022 Det anbefales \u00e5 ikke legge til rette for gangakse mellom strandpromenade og planomr\u00e5de som leder de myke trafikantene gjennom omr\u00e5det ved renovasjonspunktet, og tilsvarende for aksen gjennom Strandgangen. 5 Tilkomst til parkering og barnehage Det er planlagt \u00e5 etablere parkering i \u00f8st, i underetasje ved kvartal SF3. I tillegg er det \u00f8nskelig \u00e5 ha en begrenset tilkomst til bringing/henting i barnehagen. Det er vurdert tre ulike prinsippl\u00f8sninger for tilkomst til parkering og barnehage: Alternativ 1, Snusl\u00f8yfe p\u00e5 T01, Elveplassen Alternativ 2, Enveiskj\u00f8rt sl\u00f8yfe inn Gr\u00f8nneviksgangen (GT1) og ut M\u00f8llendalsgangen (GT2) Alternativ 3, Som alternativ 2, men med mulighet for ogs\u00e5 utkj\u00f8ring i Gr\u00f8nneviksgangen Alternativ 1, snusl\u00f8yfe Alternativet er skissert som f\u00f8lger: Figur 7. Prinsippskisse for alternativ 1, snusl\u00f8yfe. Ill.: Bergen kommune. Fordelen med prinsippl\u00f8sningen er at kj\u00f8ret\u00f8yene kan snu uten \u00e5 m\u00e5tte rygge, og man klarer seg med bare \u00e9n avkj\u00f8rsel til/fra M\u00f8llendalsveien. L\u00f8sningsprinsippet har imidlertid vesentlige ulemper: \u2022 L\u00f8sningen er arealkrevende ved at store deler av torget ved Elveplassen beslaglegges av kj\u00f8reareal og gir med dette begrensninger i utnyttelse av torget til bilfrie form\u00e5l. Dette gjelder b\u00e5de arealbehovet til selve snusl\u00f8yfen, men ogs\u00e5 til sporing for toveiskj\u00f8ring inn og ut fra parkeringsanlegget og tilrettelegging for korttidsparkering til barnehagen parallelt med kj\u00f8rebanen. Arealbeslaget til kj\u00f8rende trafikk begrenser mulighetene for \u00e5 tilrettelegge for g\u00e5ende og sykkeltrafikk over torget mellom planlagt, ny bro og sykkelnettet langs M\u00f8llendalsveien. \u2022 Korttidsparkeringen for barnehagen har uhensiktsmessig plassering som inneb\u00e6rer kryssing av kj\u00f8rebanen i omr\u00e5det ved inn- og utkj\u00f8ring til parkeringsanlegget. 6 Alternativ 2, enveiskj\u00f8rt inn- og utkj\u00f8ring rundt SF3 Figur 8. Prinsippskisse av tilkomstl\u00f8sning, alternativ 2. Prinsippl\u00f8sningen viser et oversiktlig og ryddig kj\u00f8rem\u00f8nster som vurderes som godt lesbart og forst\u00e5elig for trafikantene. Trafikkbildet for de mye trafikantene langs M\u00f8llendalsveien blir enklere enn ved toveis trafikk i konfliktpunktet der trafikantgruppene krysser hverandre. L\u00f8sningen medf\u00f8rer at inng\u00e5ende trafikk til p-anlegget bare belaster s\u00f8ndre del av Torget frem til innkj\u00f8ring P-anlegg. Utg\u00e5ende trafikk fra p-anlegget belaster Torget rundt kvartalet og ut M\u00f8llendalsgangen. Med ca. 70 parkeringsplasser og utstrakt bruk av delebiler, kan det grovt estimeres en gjennomsnittlig d\u00f8gntrafikk p\u00e5 ca. 300 \u00c5DT totalt til/fra p-anlegget (150 \u00c5DT inn og 150 \u00c5DT ut). Dette inneb\u00e6rer en trafikkmengde knyttet til beboerparkering p\u00e5 ca. 150 \u00c5DT p\u00e5 hele sl\u00f8yfen rundt kvartalet SF3. Dette tilsvarer omtrentlig 10 -12 bilpasseringer i timen p\u00e5 dagtid, eller ca. 1 passering hvert 5. minutt. I tillegg kommer bilpasseringer knyttet til henting/bringing i barnehagen, prim\u00e6rt i morgen- og ettermiddagsrushet og sporadisk varelevering. Trafikksikkerheten i avkj\u00f8rslene for inn- og utkj\u00f8ring vurderes som godt ivaretatt, forutsatt utforming i henhold til N100. 7 Alternativ 3, Sl\u00f8yfe rundt SF3 med toveis inn- og utkj\u00f8ring til/fra p-anlegg Varianten i Alternativ 3 inneb\u00e6rer tilrettelegging for utkj\u00f8ring fra p-anlegget i samme retning som innkj\u00f8ring, dvs. toveis trafikkavvikling i kryss med M\u00f8llendalsveien. Fordelene med denne varianten sett opp mot Alternativ 2, er at man unng\u00e5r ca. 150 \u00c5DT i sl\u00f8yfen rundt SF3. Fordelene med dette m\u00e5 avveies mot de ulempene l\u00f8sningsprinsippet medf\u00f8rer for hhv. arealbeslag til vei og trafikksikkerhet: \u2022 L\u00f8sningen vil kreve mer areal til bilkj\u00f8ring p\u00e5 T01, Elveplassen, og vil begrense plass til \u00e5 lede blant annet sykkeltrafikk fra den nye gangbroen mot M\u00f8llendalsveien. \u2022 L\u00f8sningen medf\u00f8rer et mer komplekst trafikkbilde i krysningspunktet mellom gjennomg\u00e5ende gang/sykkeltrafikk i M\u00f8llendalsveien og toveiskj\u00f8rt biltrafikk til parkeringsanlegget. Trafikksikkerheten i kryssomr\u00e5det vurderes fortsatt \u00e5 v\u00e6re god som f\u00f8lge av lave trafikkvolum og tilrettelegging for lav kj\u00f8refart langs T01, men risiko for trafikkuhell vurderes som noe h\u00f8yere enn i Alternativ 2 ved at g\u00e5ende/syklende m\u00e5 forholde seg til toveis trafikk, fremfor enveis trafikk. Sammenstilling og anbefaling Det anbefales \u00e5 legge opp til Alternativ 2 som prinsipp for tilkomst til parkeringsanlegg og barnehage. Alternativ 1 vil sammenlignet med Alternativ 2, ha st\u00f8rre milj\u00f8messige ulemper som f\u00f8lge av vesentlig mer arealbeslag p\u00e5 T01, Elveplassen til kj\u00f8rende trafikk, og dermed mindre prioritering av areal til myke trafikanter. Trafikksikkerheten med toveis inn- og utkj\u00f8ring i \u00e9n avkj\u00f8rsel, vurderes ikke \u00e5 v\u00e6re bedre enn separat inn- og utkj\u00f8ring i to avkj\u00f8rsler, og Alternativ 1 har derfor ingen trafikksikkerhetsmessige fordeler fremfor Alternativ 2. 8 Alternativ 3 vurderes som en mindre trafikksikker l\u00f8sning enn Alternativ 2 p\u00e5 grunn av et mer komplekst trafikkbilde i krysningspunktet med gang/sykkelaksen langs M\u00f8llendalsveien. I tillegg vil Alternativ 3 v\u00e6re mer arealkrevende og gi mindre plass til gange og sykkel i Gr\u00f8nneviksgangen som blir en viktig kobling mellom den nye gangbroen og gang/sykkelaksen langs M\u00f8llendalsveien. Tilkomst for varelevering, servicetransport og n\u00f8detater N\u00e5r det gjelder tilkomst til eiendommene for varelevering og servicetransport, er det \u00f8nskelig med l\u00f8sninger som begrenser bilkj\u00f8ring p\u00e5 torgene. Dette gjelder s\u00e6rlig \u00abun\u00f8dvendig\u00bb bilkj\u00f8ring (taxi, matleveringer, budtransport etc.). Med n\u00f8dvendig varetransport menes her vareleveringer til n\u00e6ringsvirksomheter i omr\u00e5det og flyttebiler for boligene. I tillegg vil det selvsagt v\u00e6re n\u00f8dvendig \u00e5 tilrettelegge for mest mulig tilgjengelighet for n\u00f8detatene. Kort omtale av mulighetene for hensiktsmessig tilrettelegging i de ulike kategoriene: Varelevering og servicetransport Virksomheter som driver n\u00e6ring og er avhengig av vareleveranser m\u00e5 gis akseptabel tilkomst. Det antas tre mulige prinsipper for betjening av planomr\u00e5det: 1. Kj\u00f8retilkomsten/sl\u00f8yfen rundt SF3 vil kunne gi mulighet til \u00e5 betjene varelevering til de s\u00f8ndre deler av bebyggelse gjennom f.eks. flerbruk av tilgjengelig korttidsparkering til barnehage. 2. Kj\u00f8retilkomsten til/fra renovasjonspunktet vil kunne betjene varelevering til de nordre delene av planomr\u00e5det 3. Dersom tilkomsten i nord og s\u00f8r ikke gir tilstrekkelig dekning for n\u00f8dvendig varetransport, anbefales det tilrettelagt enveiskj\u00f8rt kj\u00f8ring for varebiler gjennom T02, T03 og T04 for \u00e5 unng\u00e5 rygging p\u00e5 torgene. Det anbefales \u00e5 legge opp til \u00e9n kj\u00f8reretning og skilte i forhold til dette. Begge kj\u00f8reretningene vil kunne fungere akseptabelt. Det forventes at kj\u00f8ret\u00f8yene vil komme fra retning Danmarksplass, slik at man unng\u00e5r h\u00f8yresving inn med redusert sikt/blindsone mot gjennomg\u00e5ende gang/sykkelvei. Privat servicetransport (taxi, matvereringer, mindre budtransport etc.) forusettes \u00e5 kunne benytte kj\u00f8resl\u00f8yfen rundt kvartalet SF3 eller tilkomst via renovasjonspunktet. For \u00e5 begrense omfanget/utspredelse av varelevering og unng\u00e5 \u00abun\u00f8dvendig\u00bb servicetransport p\u00e5 torgene, anbefales fysisk utforming av gatedekke og byrom som kan bidra til \u00e5 virke avvisende p\u00e5 kj\u00f8rende trafikk, samt skilting med skilt 306.1 Forbudt for motorvogn med underskilt \u00abGjelder ikke varetransport\u00bb. Underskiltet kan ogs\u00e5 tidsbegrenses dersom dette er hensiktsmessig, se etterf\u00f8lgende eksempl: 9 Figur 9. Eksempel p\u00e5 skilting for avgrenset varetransport. N\u00f8detater N\u00e5r det gjelder n\u00f8detatene er det viktigste \u00e5 sikre mest mulig fysisk tilrettelegging for tilkomst til alle eiendommene, og unng\u00e5 avsperringer og fysiske hindre for n\u00f8detatene. Disse vil kunne bruke alle torg og gangveier for n\u00f8dvendig tilkomst under utrykning. 10 "
}