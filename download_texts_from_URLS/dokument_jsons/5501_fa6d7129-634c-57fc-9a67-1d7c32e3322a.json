{
  "dokument_id": "fa6d7129-634c-57fc-9a67-1d7c32e3322a",
  "doc_type": "meeting_minutes",
  "kommune": 5501,
  "tittel": "Protokoll Kommunalt r\u00e5d for mennesker med nedsatt funksjonsevne 24.01.2025",
  "url": "https://innsyn.tromso.kommune.no/application/getMoteDokument?dokid=2001961080",
  "tekst": " M\u00f8teprotokoll Kommunalt r\u00e5d for mennesker med nedsatt funksjonsevne Dato: 24.01.2025 kl. 09:00 Sted: Formannskapssalen Til stede: Barbara V\u00f6gele (MDG) Ida G\u00e5rseth Hov (FrP) Helge Habbestad (KOM) Rune Solhaug (KOM) Grete Kongsbak (KOM) \u00c5ge Bjerkmo (KOM) M\u00f8tende Sten Viktor Pettersen Amundsen (ByLa) for Ann Sissel Enoksen varamedlemmer: (ByLa) G\u00f8rild Skjold Eidesen (KOM) for Ruth Schwienbacher (KOM) Forfall Ruth Schwienbacher (KOM) Ann Sissel Enoksen (ByLa) Nina Hansen Rossing (KOM) Fra administrasjonen: Sekret\u00e6r: \u00d8rjan Myrvoll 1 Saksliste Godkjenning av innkalling og saksliste Godkjenning av protokoll Sp\u00f8rsm\u00e5l Saker til behandling KVU 5073 Alfheim sv\u00f8mmehall, samfunnshus og park \u2013 1/25 23/13662-6 6 orientering om justerte m\u00e5l og status for videre arbeid 2/25 24/22343-1 Orientering om prosjekt \u00abFjellheisplat\u00e5et\u00bb 8 Orienteringssak - \u00c5rsrapport 2023-24. Ombudsblikket p\u00e5 3/25 24/21758-2 9 barnehage-, skole og oppl\u00e6ringsmilj\u00f8ene. Orientering om utarbeidelse av forskrift om utleie av 4/25 24/16796-1 10 sm\u00e5 elektriske kj\u00f8ret\u00f8y p\u00e5 offentlig grunn Boligsosial handlingsplan for Troms\u00f8 kommune \u2013 2025- 5/25 24/19579-1 10 2028 Digitalisering i skolen \u2013 universell utforming, innspill fra 6/25 24/16893-4 13 skoler og fagforeninger og bruk av KI Retningslinjer for refusjon av utgifter knyttet til 7/25 24/21623-1 individuell tilrettelegging i private skoler i Troms\u00f8 13 kommune 8/25 24/15639-1 Utredning om jordmortjenesten i Troms\u00f8 kommune 15 2 Godkjenning av innkalling og saksliste M\u00f8teleder foreslo at sak 4/25 Orientering om utarbeidelse av forskrift om utleie av sm\u00e5 elektriske kj\u00f8ret\u00f8y p\u00e5 offentlig grunn strykes fra sakslisten, da den har blitt godkjent for behandling ved en inkurie. Forskriften legges ut p\u00e5 offentlig h\u00f8ring og det vil da v\u00e6re anledning til \u00e5 komme med innspill. Forslaget ble enstemmig vedtatt med 8 stemmer for. Innkalling og saksliste ble godkjent. Godkjenning av protokoll Protokollen ble godkjent. 3 Sp\u00f8rsm\u00e5l Sp\u00f8rsm\u00e5l 1: R\u00e5dsmedlem \u00c5ge Bjerkmo (KOM) stilte f\u00f8lgende sp\u00f8rsm\u00e5l: 1. HC-parkeringsplasser i Torghuken er sperret med betongblokker. Det er bare plass til en bil der n\u00e5 (se vedlagt bilde). a. Hvorfor er de \u00f8vrige plassene stengt? b. N\u00e5r blir plassene \u00e5pnet igjen? Fremdriftsplan \u00f8nskes 2. Sn\u00f8ryddingen i sentrum har v\u00e6rt mangelfull i vinter. Det har blitt liggende skavler i lengre tid mellom gate og fortau mange steder i sentrum, noe som i mange tilfeller gj\u00f8r det vanskelig og i verste fall umulig \u00e5 krysse gater. Vil det bli gjort noe med dette, alts\u00e5 fjerning av disse skavlene i rimelig tid etter sn\u00f8fall? Skriftlig svar fra Rolf Leo Jacobsen, enhetsleder enhet for bydrift, adm.: N\u00e5r det gjelder sn\u00f8skavler i sentrum, s\u00e5 er problemstillingen reell og det er selvsagt beklagelig at bevegelseshemmede sliter med \u00e5 ta seg fram i sentrum. \u00c5rsaken til at det bygges opp skavler er for alle praktiske form\u00e5l to-delt: 1. \u00d8konomiske rammer: Gater og fortau ryddes ved hvert sn\u00f8fall. Da tas ogs\u00e5 fotgjengeroverganger opp. Videre legges sn\u00f8en i ranker mellom vei og fortau med det resultat at det vil v\u00e6re vanskelig \u00e5 ta seg over veien utenom etablerte fotgjengeroverganger. Med jevne mellomrom utf\u00f8rer vi det vi kaller for sentrumsrydding. Da rykker vi ut med et helt skift for \u00e5 rydde sentrum for sn\u00f8. Store deler av gatene i sentrum sperres for trafikk, og sn\u00f8deponier og ranker mellom vei og fortau fjernes og kj\u00f8res bort. Dette m\u00e5 gj\u00f8res p\u00e5 natt for \u00e5 ikke hindre kollektiv- og rushtrafikk un\u00f8dig. I innv\u00e6rende sesong har vi gjennomf\u00f8rt slik sentrumsrydding 2 ganger i tillegg til at kun ranker har v\u00e6rt fjernet 3 ganger. Dette er sv\u00e6rt kostnadskrevende aktiviteter og manglende \u00f8konomiske rammer begrenser hyppigere sentrumsryddinger. 2. Gatevarme: I sentrum er det etablert varmekabler i store deler av fortauene. Ansvaret for drift- og vedlikehold ligger b\u00e5de hos kommune og private g\u00e5rdeiere. Fra v\u00e5r side s\u00e5 opplever vi det som et problem at g\u00e5rdeiere ikke sl\u00e5r p\u00e5 gatevarmen p\u00e5 sine fortau og heller ikke fjerner sn\u00f8 for \u00e5 sikre alminnelig ferdsel, jfr Forskrift om politivedtekt \u00a7 15. Dette gj\u00f8r ferdsel generelt vanskeligere uten at vi har noen sanksjonsmyndighet. N\u00e5r det gjelder HC parkeringen s\u00e5 er vi alts\u00e5 blitt informert om at det er Troms\u00f8 Havn som har sperret denne som f\u00f8lge av kaias beskaffenhet. Jeg h\u00e5per dette er tilfredsstillende svar p\u00e5 sp\u00f8rsm\u00e5lene, og s\u00e5 tar du bare kontakt om du skulle ha behov for ytterligere presisering. Odd Helge Vekve, fagleder vei ved enhet for bydrift, bydrift vei- vinterdrift, var til stede i m\u00f8tet for \u00e5 orientere og svarte p\u00e5 muntlige sp\u00f8rsm\u00e5l. 4 Sp\u00f8rsm\u00e5l 2: R\u00e5dsleder Barbara V\u00f6gele (MDG) har stilt sp\u00f8rsm\u00e5l i formannskapet 03.12.2024 om \u00e5pning av kinoinngangen i hele \u00e5pningstiden til r\u00e5dhuset. Til r\u00e5dsm\u00f8tet ble det bedt om en orientering om dette arbeidet. Kommunedirekt\u00f8ren svarte skriftlig: Svaret som kan gis er det jeg sa sist, vi \u00f8nsker \u00e5 legge til rette for \u00e5pning av kinoinngangen i r\u00e5dhusets \u00e5pningstid, men det er noen utfordringer med ulike leietakere og ulik \u00e5pningstid som m\u00e5 l\u00f8ses. Jeg har f\u00e5tt tilbakemelding om at dette er l\u00f8sbart, og har gitt beskjed om at dette m\u00e5 ordnes. Om det kan skje innen utgangen av dagen i dag er jeg usikker p\u00e5, men skal skje s\u00e5 fort som mulig. 5 Saker til behandling 1/25 KVU 5073 Alfheim sv\u00f8mmehall, samfunnshus og park \u2013 orientering om justerte m\u00e5l og status for videre arbeid Behandlet av M\u00f8tedato Saknr 1 Milj\u00f8-, idrett-, kultur- og 28.01.2025 5/25 samfunnsutviklingsutvalget 2 Kommunalt r\u00e5d for mennesker med nedsatt 24.01.2025 1/25 funksjonsevne 3 Ungdomsr\u00e5det 14.01.2025 1/25 4 Eldrer\u00e5det 23.01.2025 4/25 Kommunedirekt\u00f8rens innstilling til vedtak: Status og videre arbeid i tilknytning til Alfheim sv\u00f8mmehall tas til orientering. M\u00f8tebehandling i Kommunalt r\u00e5d for mennesker med nedsatt funksjonsevne 24.01.2025: M\u00f8tebehandling Barbara V\u00f6gele (MDG) fremmet tilleggsforslag \u00abUttalelse\u00bb: Deler av Alfheim brukes i dag av Alfheim Aktivitetshus. Afheim Aktivitetshus har i 34 \u00e5r v\u00e6rt en uerstattelig ressurs og m\u00f8teplass for barn, unge og voksne med funksjonsnedsettelser og deres familier i Troms\u00f8. Hver uke benytter opptil 100 personer aktivitetshuset til meningsfulle aktiviteter, sosial tilh\u00f8righet og fellesskap. For mange er aktivitetshuset et trygt sted for mestring, tilrettelagt aktivitet og relasjonsbygging. En eventuell flytting av aktivitetshuset vil inneb\u00e6re en betydelig risiko for \u00e5 svekke eller avvikle dette tilbudet. Mange av de voksne som bruker tilbudet har l\u00e6rt \u00e5 komme seg selvstendig til huset over tid, noe som styrker deres selvstendighet. En flytting til nye lokaler vil kunne skape store utfordringer for mange av dem og redusere b\u00e5de tilgjengelighet, selvstendighet og tilh\u00f8righet. Dette vil stride mot prinsippene om inkluderende fellesskapsl\u00f8sninger, som ogs\u00e5 fremheves i kommunens handlingsprogram for 2025\u20132028. R\u00e5det bemerker at foreliggende informasjon om prosjektet mangler en beskrivelse av hvordan lokalene brukes i dag. For \u00e5 sikre et helhetlig bilde oppfordrer r\u00e5det prosjektgruppen til \u00e5 inkludere en beskrivelse av dagens aktivitetstilbud og en historisk oversikt over Alfheim aktivitetshusets betydning de siste 30 \u00e5rene. Videre m\u00e5 utfordringene ved en eventuell flytting, inkludert mangelen p\u00e5 andre egnede lokaler, dr\u00f8ftes grundig. Informasjonen om Alfheim Aktivitetshus sin uunnv\u00e6rlige rolle for fellesskapet vil gi fremtidige beslutningstakere, borgere og politikere et helhetlig bilde. Dette vil bidra til 6 at en ved fremtidig behandling av saken n\u00f8ye vurderer konsekvensene en eventuell flytting vil ha for Troms\u00f8s barn, unge og voksne med funksjonsnedsettelser, med en klar oppfordring til politikerne om \u00e5 ta hensyn til dette. R\u00e5det st\u00f8tter alle fremtidige planer for Alfheim som bevarer og styrker Alfheim Aktivitetshus i sin n\u00e5v\u00e6rende form. Dette er ogs\u00e5 i tr\u00e5d med det som kommer frem av posisjonens politiske plattform for Troms\u00f8 kommune perioden 2023-2027, Romssa- erkl\u00e6ringen: \u201cAlfheim aktivitetshus skal videref\u00f8res og styrkes\u201d (kulepunkt 8 under Kultur, Idrett og Friluftsliv for alle). Videre st\u00f8tter r\u00e5det alle planer som prioriterer \u00e5 skape inkluderende m\u00f8teplasser for alle, og som legger til rette for at lokalene forblir tilgjengelige og tilpasset alle innbyggere. Kommunalt r\u00e5d forventer at bevaring av Alfheim Aktivitetshus gis h\u00f8y prioritet i kommunens videre arbeid. Votering \u2022 Voteringspunkt: Uttalelse Forslaget ble enstemmig vedtatt med 8 stemmer \u2022 Voteringspunkt: Innstilling Innstillingen ble enstemmig vedtatt med 8 stemmer Kommunalt r\u00e5d for mennesker med nedsatt funksjonsevnes vedtak Status og videre arbeid i tilknytning til Alfheim sv\u00f8mmehall tas til orientering. Deler av Alfheim brukes i dag av Alfheim Aktivitetshus. Afheim Aktivitetshus har i 34 \u00e5r v\u00e6rt en uerstattelig ressurs og m\u00f8teplass for barn, unge og voksne med funksjonsnedsettelser og deres familier i Troms\u00f8. Hver uke benytter opptil 100 personer aktivitetshuset til meningsfulle aktiviteter, sosial tilh\u00f8righet og fellesskap. For mange er aktivitetshuset et trygt sted for mestring, tilrettelagt aktivitet og relasjonsbygging. En eventuell flytting av aktivitetshuset vil inneb\u00e6re en betydelig risiko for \u00e5 svekke eller avvikle dette tilbudet. Mange av de voksne som bruker tilbudet har l\u00e6rt \u00e5 komme seg selvstendig til huset over tid, noe som styrker deres selvstendighet. En flytting til nye lokaler vil kunne skape store utfordringer for mange av dem og redusere b\u00e5de tilgjengelighet, selvstendighet og tilh\u00f8righet. Dette vil stride mot prinsippene om inkluderende fellesskapsl\u00f8sninger, som ogs\u00e5 fremheves i kommunens handlingsprogram for 2025\u20132028. R\u00e5det bemerker at foreliggende informasjon om prosjektet mangler en beskrivelse av hvordan lokalene brukes i dag. For \u00e5 sikre et helhetlig bilde oppfordrer r\u00e5det prosjektgruppen til \u00e5 inkludere en beskrivelse av dagens aktivitetstilbud og en historisk oversikt over Alfheim aktivitetshusets betydning de siste 30 \u00e5rene. Videre m\u00e5 utfordringene ved en eventuell flytting, inkludert mangelen p\u00e5 andre egnede lokaler, dr\u00f8ftes grundig. Informasjonen om Alfheim Aktivitetshus sin uunnv\u00e6rlige rolle for fellesskapet vil gi fremtidige beslutningstakere, borgere og politikere et helhetlig bilde. Dette vil bidra til at en ved fremtidig behandling av saken n\u00f8ye vurderer konsekvensene en eventuell flytting vil ha for Troms\u00f8s barn, unge og voksne med funksjonsnedsettelser, med en klar oppfordring til politikerne om \u00e5 ta hensyn til dette. 7 R\u00e5det st\u00f8tter alle fremtidige planer for Alfheim som bevarer og styrker Alfheim Aktivitetshus i sin n\u00e5v\u00e6rende form. Dette er ogs\u00e5 i tr\u00e5d med det som kommer frem av posisjonens politiske plattform for Troms\u00f8 kommune perioden 2023-2027, Romssa-erkl\u00e6ringen: \u201cAlfheim aktivitetshus skal videref\u00f8res og styrkes\u201d (kulepunkt 8 under Kultur, Idrett og Friluftsliv for alle). Videre st\u00f8tter r\u00e5det alle planer som prioriterer \u00e5 skape inkluderende m\u00f8teplasser for alle, og som legger til rette for at lokalene forblir tilgjengelige og tilpasset alle innbyggere. Kommunalt r\u00e5d forventer at bevaring av Alfheim Aktivitetshus gis h\u00f8y prioritet i kommunens videre arbeid. 2/25 Orientering om prosjekt \u00abFjellheisplat\u00e5et\u00bb Behandlet av M\u00f8tedato Saknr 1 Eldrer\u00e5det 23.01.2025 1/25 2 Kommunalt r\u00e5d for mennesker med nedsatt 24.01.2025 2/25 funksjonsevne 3 Milj\u00f8-, idrett-, kultur- og 28.01.2025 3/25 samfunnsutviklingsutvalget 4 Kommune- og byutviklingsutvalget 30.01.2025 1/25 Kommunedirekt\u00f8rens innstilling til vedtak: Forprosjektet for Fjellheisplat\u00e5et tas til orientering. M\u00f8tebehandling i Kommunalt r\u00e5d for mennesker med nedsatt funksjonsevne 24.01.2025: M\u00f8tebehandling Barbara V\u00f6gele (MDG) fremmet tilleggsforslag \u00abUniversell utforming\u00bb: Kommunalt r\u00e5d for mennesker med funksjonsnedsettelser har f\u00f8lgende innspill til den forest\u00e5ende detaljprosjekteringen: - Trappeneser b\u00f8r v\u00e6re merket slik at de er synlige for svaksynte, og niv\u00e5forskjeller p\u00e5 utsiktsplattform b\u00f8r sikres med varselfelt. - Det b\u00f8r tas hensyn til hunders/f\u00f8rerhunders poter ved utforming av ristene p\u00e5 svevestien slik at hunder ikke kan skade seg. - R\u00e5det anbefaler at svevestien etableres helt til Storsteinen. Votering 8 \u2022 Voteringspunkt: Universell utforming Forslaget ble enstemmig vedtatt med 8 stemmer \u2022 Voteringspunkt: Innstilling Innstillingen ble enstemmig vedtatt med 8 stemmer Kommunalt r\u00e5d for mennesker med nedsatt funksjonsevnes vedtak Forprosjektet for Fjellheisplat\u00e5et tas til orientering. Kommunalt r\u00e5d for mennesker med funksjonsnedsettelser har f\u00f8lgende innspill til den forest\u00e5ende detaljprosjekteringen: - Trappeneser b\u00f8r v\u00e6re merket slik at de er synlige for svaksynte, og niv\u00e5forskjeller p\u00e5 utsiktsplattform b\u00f8r sikres med varselfelt. - Det b\u00f8r tas hensyn til hunders/f\u00f8rerhunders poter ved utforming av ristene p\u00e5 svevestien slik at hunder ikke kan skade seg. - R\u00e5det anbefaler at svevestien etableres helt til Storsteinen. 3/25 Orienteringssak - \u00c5rsrapport 2023-24. Ombudsblikket p\u00e5 barnehage-, skole og oppl\u00e6ringsmilj\u00f8ene. Behandlet av M\u00f8tedato Saknr 1 Likestillingsutvalget 23.01.2025 5/25 2 Kommunalt r\u00e5d for mennesker med nedsatt 24.01.2025 3/25 funksjonsevne 3 Ungdomsr\u00e5det 28.01.2025 4 Oppvekst- og utdanningsutvalget 31.01.2025 1/25 Kommunedirekt\u00f8rens innstilling til vedtak: Sak om Troms\u00f8 kommunes arbeid og ombudenes \u00e5rsrapport for 2023-2024 ang\u00e5ende barnehage-, skole og oppvekstmilj\u00f8 tas til orientering. M\u00f8tebehandling i Kommunalt r\u00e5d for mennesker med nedsatt funksjonsevne 24.01.2025: M\u00f8tebehandling Barbara V\u00f6gele (MDG) fremmet f\u00f8lgende tilleggsforslag: 9 Dokumentet er vanskelig \u00e5 lese, har for mange farger og er for lekent til \u00e5 kunne trekke ut budskapet. Det er heller ikke mulig \u00e5 lese for de som har behov for synstolkning/talesyntese/tekst til tale. Votering \u2022 Voteringspunkt: Tilleggsforslag Forslaget ble enstemmig vedtatt med 8 stemmer \u2022 Voteringspunkt: Innstilling Innstillingen ble enstemmig vedtatt med 8 stemmer Kommunalt r\u00e5d for mennesker med nedsatt funksjonsevnes vedtak Sak om Troms\u00f8 kommunes arbeid og ombudenes \u00e5rsrapport for 2023-2024 ang\u00e5ende barnehage-, skole og oppvekstmilj\u00f8 tas til orientering. Dokumentet er vanskelig \u00e5 lese, har for mange farger og er for lekent til \u00e5 kunne trekke ut budskapet. Det er heller ikke mulig \u00e5 lese for de som har behov for synstolkning/talesyntese/tekst til tale. 5/25 Boligsosial handlingsplan for Troms\u00f8 kommune \u2013 2025-2028 Behandlet av M\u00f8tedato Saknr 1 Kommunalt r\u00e5d for mennesker med nedsatt 24.01.2025 5/25 funksjonsevne 2 Helse- og velferdsutvalget 29.01.2025 1/25 3 Likestillingsutvalget 23.01.2025 4/25 4 Kommunestyret 12.02.2025 5 Mangfolds- og integreringsutvalget 22.01.2025 1/25 6 Kommune- og byutviklingsutvalget 30.01.2025 5/25 Kommunedirekt\u00f8rens innstilling til vedtak: Helse- og velferdsutvalget vedtar Boligsosial handlingsplan for Troms\u00f8 kommune for perioden 2025 \u2013 2028. M\u00f8tebehandling i Kommunalt r\u00e5d for mennesker med nedsatt funksjonsevne 24.01.2025: 10 M\u00f8tebehandling Barbara V\u00f6gele (MDG) fremmet tilleggsforslag \u00abUttalelse\u00bb: Dette er en viktig plan for mennesker med funksjonsnedsettelser. R\u00e5det er sv\u00e6rt bekymret over situasjonen til mange unge mennesker med utviklingshemming og deres familier. Til tross for at det st\u00e5r i innledningen til BSHP at den bygger p\u00e5 Boligplanen for personer med utviklingshemming (2022- 2028), er dette ikke fulgt opp med prioriterte tiltak. R\u00e5det mener planlegging og prosjektering av nye boligprosjekter for unge mennesker med utviklingshemming m\u00e5 f\u00e5 h\u00f8y prioritet! De som st\u00e5r p\u00e5 venteliste og deres familier lever i stor usikkerhet, og if\u00f8lge tilbakemeldinger er administrasjonen ikke kjent med noen planer. Det tar 6-8 \u00e5r fra en starter planlegging til et boligprosjekt er ferdigstilt. Det er per i dag 26 unge mennesker som venter p\u00e5 \u00e5 flytte inn i fine leiligheter i bofellesskap som ferdigstilles i 2025/2026. Imidlertid er det etter dette allerede 22 personer over 18 \u00e5r p\u00e5 venteliste. Av disse er 9 over 23 \u00e5r. Dette er ikke overraskende, det var opplyst i Boligplanen for personer med utviklingshemming fra 2022. Troms\u00f8 kommune b\u00f8r ha et m\u00e5l om \u00e5 jobbe for sm\u00e5 og oversiktlige personalgrupper i sine bofellesskap. Dette er ikke forenlig med setningen under tiltaket Optimal drift \u00abDet er et m\u00e5l at en tjenestebase kan betjene flere botiltak.\u00bb (strategim\u00e5l 9). R\u00e5det mener at m\u00e5leindikatorene p\u00e5 side 29 m\u00e5 inkludere m\u00e5l som gjenspeiler kommunens m\u00e5lsetting om en god boligpolitikk for mennesker med utviklingshemming. Forslag til m\u00e5leindikatorer fra NFU Troms\u00f8 som st\u00f8ttes er: \u2022 Antall personer over 18 \u00e5r og over 23 \u00e5r med psykisk utviklingshemming som venter p\u00e5 leilighet/ bofellesskap (boligk\u00f8). \u2022 Antall \u00e5pne informasjonsm\u00f8ter for personer med funksjonsnedsettelser og deres familier, gjerne arrangert i samarbeid med brukerorganisasjoner. Implementering og evaluering som omtales p\u00e5 siste side m\u00e5 ogs\u00e5 gjelde \u00abBoligplan \u2013 Boliger til personer med utviklingshemming 2022-2028\u00bb. Ida G\u00e5rseth Hov (FrP) fremmet tilleggsforslag \u00abTilrettelegger for private intitativ\u00bb: Kommunalt r\u00e5d anmoder Troms\u00f8 kommune i st\u00f8rre grad til \u00e5 samarbeide med private initiativer for etablering av tilrettelagte boliger, og mener erfaringen fra boligkonseptet \"Nordlyset\" er til etterf\u00f8lgelse. Der s\u00e5 man et godt eksempel p\u00e5 hvor ulike avdelinger i kommunen samarbeidet hyppigere, men likevel var det en ansatt som ivaretar \"stafettpinnen\" med selve prosjektet. Votering \u2022 Voteringspunkt: Uttalelse Forslaget ble enstemmig vedtatt med 8 stemmer \u2022 Voteringspunkt: Tilrettelegger for private initiativ 11 Forslaget ble enstemmig vedtatt med 8 stemmer Kommunalt r\u00e5d for mennesker med nedsatt funksjonsevnes vedtak Dette er en viktig plan for mennesker med funksjonsnedsettelser. R\u00e5det er sv\u00e6rt bekymret over situasjonen til mange unge mennesker med utviklingshemming og deres familier. Til tross for at det st\u00e5r i innledningen til BSHP at den bygger p\u00e5 Boligplanen for personer med utviklingshemming (2022- 2028), er dette ikke fulgt opp med prioriterte tiltak. R\u00e5det mener planlegging og prosjektering av nye boligprosjekter for unge mennesker med utviklingshemming m\u00e5 f\u00e5 h\u00f8y prioritet! De som st\u00e5r p\u00e5 venteliste og deres familier lever i stor usikkerhet, og if\u00f8lge tilbakemeldinger er administrasjonen ikke kjent med noen planer. Det tar 6-8 \u00e5r fra en starter planlegging til et boligprosjekt er ferdigstilt. Det er per i dag 26 unge mennesker som venter p\u00e5 \u00e5 flytte inn i fine leiligheter i bofellesskap som ferdigstilles i 2025/2026. Imidlertid er det etter dette allerede 22 personer over 18 \u00e5r p\u00e5 venteliste. Av disse er 9 over 23 \u00e5r. Dette er ikke overraskende, det var opplyst i Boligplanen for personer med utviklingshemming fra 2022. Troms\u00f8 kommune b\u00f8r ha et m\u00e5l om \u00e5 jobbe for sm\u00e5 og oversiktlige personalgrupper i sine bofellesskap. Dette er ikke forenlig med setningen under tiltaket Optimal drift \u00abDet er et m\u00e5l at en tjenestebase kan betjene flere botiltak.\u00bb (strategim\u00e5l 9). R\u00e5det mener at m\u00e5leindikatorene p\u00e5 side 29 m\u00e5 inkludere m\u00e5l som gjenspeiler kommunens m\u00e5lsetting om en god boligpolitikk for mennesker med utviklingshemming. Forslag til m\u00e5leindikatorer fra NFU Troms\u00f8 som st\u00f8ttes er: \u2022 Antall personer over 18 \u00e5r og over 23 \u00e5r med psykisk utviklingshemming som venter p\u00e5 leilighet/ bofellesskap (boligk\u00f8). \u2022 Antall \u00e5pne informasjonsm\u00f8ter for personer med funksjonsnedsettelser og deres familier, gjerne arrangert i samarbeid med brukerorganisasjoner. Implementering og evaluering som omtales p\u00e5 siste side m\u00e5 ogs\u00e5 gjelde \u00abBoligplan \u2013 Boliger til personer med utviklingshemming 2022-2028\u00bb. Kommunalt r\u00e5d anmoder Troms\u00f8 kommune i st\u00f8rre grad til \u00e5 samarbeide med private initiativer for etablering av tilrettelagte boliger, og mener erfaringen fra boligkonseptet \"Nordlyset\" er til etterf\u00f8lgelse. Der s\u00e5 man et godt eksempel p\u00e5 hvor ulike avdelinger i kommunen samarbeidet hyppigere, men likevel var det en ansatt som ivaretar \"stafettpinnen\" med selve prosjektet. 12 6/25 Digitalisering i skolen \u2013 universell utforming, innspill fra skoler og fagforeninger og bruk av KI Behandlet av M\u00f8tedato Saknr 1 Kommunalt r\u00e5d for mennesker med nedsatt 24.01.2025 6/25 funksjonsevne 2 Oppvekst- og utdanningsutvalget 31.01.2025 5/25 3 Likestillingsutvalget 23.01.2025 3/25 Kommunedirekt\u00f8rens innstilling til vedtak: Saken om digitalisering i skolen tas til orientering. M\u00f8tebehandling i Kommunalt r\u00e5d for mennesker med nedsatt funksjonsevne 24.01.2025: M\u00f8tebehandling Votering Innstillingen ble enstemmig vedtatt med 8 stemmer Kommunalt r\u00e5d for mennesker med nedsatt funksjonsevnes vedtak Saken om digitalisering i skolen tas til orientering. 7/25 Retningslinjer for refusjon av utgifter knyttet til individuell tilrettelegging i private skoler i Troms\u00f8 kommune Behandlet av M\u00f8tedato Saknr 1 Kommunalt r\u00e5d for mennesker med nedsatt 24.01.2025 7/25 funksjonsevne 2 Oppvekst- og utdanningsutvalget 31.01.2025 4/25 13 Kommunedirekt\u00f8rens innstilling til vedtak: Oppvekst- og utdanningsutvalget vedtar retningslinjer for refusjon av utgifter knyttet til individuell tilrettelegging i private skoler, med virkning fra 31.01.2024. M\u00f8tebehandling i Kommunalt r\u00e5d for mennesker med nedsatt funksjonsevne 24.01.2025: M\u00f8tebehandling Barbara V\u00f6gele (MDG) fremmet tilleggsforslag \u00abUttalelse\u00bb: R\u00e5det er generelt kritisk til tildelingsmodeller som ikke tar hensyn til omfanget av behov for spesialundervisning og st\u00f8tte til enkelte elever. Retten til spesialundervisning er en individuell rettighet, og basert p\u00e5 elevsammensetning og skolens st\u00f8rrelse kan enkelte skoler havne i en \u00f8konomisk skvis. Dette kan i verste fall f\u00f8re til diskriminering av barn med sammensatte og omfattende funksjonsnedsettelser. Det er positivt at kommunen \u00e5pner for s\u00e6rtilfeller der skolen kan dokumentere at utgiftene ikke dekkes av andre instanser, og hvor kostnadene knyttet til vedtaket gj\u00f8r at skolen kommer vesentlig d\u00e5rligere ut enn offentlige skoler. Samtidig er det bekymringsfullt at denne l\u00f8sningen kun fremst\u00e5r som et unntak og ikke som en del av den generelle tildelingsmodellen. Timene som barn i kommunale skoler f\u00e5r som s\u00e6rskilt elevtildeling, er inkludert i beregningen av gjennomsnittstimene. Dette er grunnen til at private skoler ikke har tilgang til s\u00e6rskilt elevtildeling. I praksis betyr dette at skoler med mange elever med st\u00f8rre behov kan oppleve betydelige \u00f8konomiske belastninger. En modell som ikke tar hensyn til s\u00e6rskilt elevtildeling i gjennomsnittsberegningene, men som \u00e5pner for at skoler kan s\u00f8ke om s\u00e6rskilt elevtildeling ved dokumentasjon, kan v\u00e6re et alternativ som b\u00f8r vurderes. R\u00e5det stiller sp\u00f8rsm\u00e5l ved om modellen er mest fordelaktig for skoler som har f\u00e5 eller ingen elever med st\u00f8rre behov for st\u00f8tte og spesialundervisning. Dette reiser bekymring for mulige konsekvenser dersom skoler uten elever med store st\u00f8ttebehov fremst\u00e5r som \u00f8konomiske \"vinnerne\" i denne modellen. Kan dette bidra til en utvikling der private skoler i praksis forblir skoler uten barn med st\u00f8rre og sammensatte behov? Det er ulovlig \u00e5 diskriminere barn basert p\u00e5 funksjonshemming. R\u00e5det oppfordrer kommunen til \u00e5 v\u00e6re oppmerksom p\u00e5 en slik potensiell utvikling og vurdere tiltak som kan forhindre dette. Votering \u2022 Voteringspunkt: Uttalelse Forslaget ble enstemmig vedtatt med 8 stemmer Kommunalt r\u00e5d for mennesker med nedsatt funksjonsevnes vedtak R\u00e5det er generelt kritisk til tildelingsmodeller som ikke tar hensyn til omfanget av behov for spesialundervisning og st\u00f8tte til enkelte elever. Retten til spesialundervisning er en 14 individuell rettighet, og basert p\u00e5 elevsammensetning og skolens st\u00f8rrelse kan enkelte skoler havne i en \u00f8konomisk skvis. Dette kan i verste fall f\u00f8re til diskriminering av barn med sammensatte og omfattende funksjonsnedsettelser. Det er positivt at kommunen \u00e5pner for s\u00e6rtilfeller der skolen kan dokumentere at utgiftene ikke dekkes av andre instanser, og hvor kostnadene knyttet til vedtaket gj\u00f8r at skolen kommer vesentlig d\u00e5rligere ut enn offentlige skoler. Samtidig er det bekymringsfullt at denne l\u00f8sningen kun fremst\u00e5r som et unntak og ikke som en del av den generelle tildelingsmodellen. Timene som barn i kommunale skoler f\u00e5r som s\u00e6rskilt elevtildeling, er inkludert i beregningen av gjennomsnittstimene. Dette er grunnen til at private skoler ikke har tilgang til s\u00e6rskilt elevtildeling. I praksis betyr dette at skoler med mange elever med st\u00f8rre behov kan oppleve betydelige \u00f8konomiske belastninger. En modell som ikke tar hensyn til s\u00e6rskilt elevtildeling i gjennomsnittsberegningene, men som \u00e5pner for at skoler kan s\u00f8ke om s\u00e6rskilt elevtildeling ved dokumentasjon, kan v\u00e6re et alternativ som b\u00f8r vurderes. R\u00e5det stiller sp\u00f8rsm\u00e5l ved om modellen er mest fordelaktig for skoler som har f\u00e5 eller ingen elever med st\u00f8rre behov for st\u00f8tte og spesialundervisning. Dette reiser bekymring for mulige konsekvenser dersom skoler uten elever med store st\u00f8ttebehov fremst\u00e5r som \u00f8konomiske \"vinnerne\" i denne modellen. Kan dette bidra til en utvikling der private skoler i praksis forblir skoler uten barn med st\u00f8rre og sammensatte behov? Det er ulovlig \u00e5 diskriminere barn basert p\u00e5 funksjonshemming. R\u00e5det oppfordrer kommunen til \u00e5 v\u00e6re oppmerksom p\u00e5 en slik potensiell utvikling og vurdere tiltak som kan forhindre dette. 8/25 Utredning om jordmortjenesten i Troms\u00f8 kommune Behandlet av M\u00f8tedato Saknr 1 Kommunalt r\u00e5d for mennesker med nedsatt 24.01.2025 8/25 funksjonsevne 2 Helse- og velferdsutvalget 29.01.2025 2/25 3 Oppvekst- og utdanningsutvalget 31.01.2025 2/25 4 Likestillingsutvalget 23.01.2025 2/25 Kommunedirekt\u00f8rens innstilling til vedtak: 1. Troms\u00f8 kommune inng\u00e5r ikke et samarbeid med UNN om kombinerte stillinger. 2. Troms\u00f8 kommune skal i samarbeid med UNN jobbe for \u00e5 styrke det faglige samarbeidet innen svangerskaps-, f\u00f8dsel- og barselomsorgen - eksempelvis: a. Ved utlysning av prosjektmidler i Helse Nord vil Troms\u00f8 kommune initiere samarbeid med Universitetssykehuset Nord Norge (UNN) om sammen \u00e5 sende en s\u00f8knad. 15 b. Dersom hospiteringsordning om jordmortjenesten i regi av Helsefellesskapet Troms og Ofoten igangsettes, vil Troms\u00f8 kommune vurdere \u00e5 s\u00f8ke om \u00e5 f\u00e5 delta. M\u00f8tebehandling i Kommunalt r\u00e5d for mennesker med nedsatt funksjonsevne 24.01.2025: M\u00f8tebehandling Barbara V\u00f6gele (MDG) fremmet f\u00f8lgende tilleggsforslag: R\u00e5det er forn\u00f8yd med konklusjonen i utredningen og stiller seg positivt til innstillinga Votering \u2022 Voteringspunkt: Tilleggsforslag Forslaget ble enstemmig vedtatt med 8 stemmer Kommunalt r\u00e5d for mennesker med nedsatt funksjonsevnes vedtak R\u00e5det er forn\u00f8yd med konklusjonen i utredningen og stiller seg positivt til innstillinga Barbara V\u00f6gele R\u00e5dsleder Troms\u00f8, 27.01.2025 16 "
}