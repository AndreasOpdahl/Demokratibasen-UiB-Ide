{
  "dokument_id": "f634ceee-8e73-5cad-8c0b-de751c23a8ca",
  "doc_type": "case_attachment",
  "kommune": 4601,
  "tittel": "Tilleggsnotat - \u00c5rstad, Gnr. 13, Bnr. 1132, Sykkelvei fra Hagerupsvei til Mindemyren, Offentlig reguleringsplan",
  "url": "https://bergen.kommune.no/politikere-utvalg/api/fil/bk360/11345604/Tilleggsnotat-Arstad-Gnr-13-Bnr-1132-Sykkelvei-fra-Hagerupsvei-til-Mindemyren-Offentlig-reguleringsplan",
  "tekst": " BBU - kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2022/56545-111 Saksbehandler: Amalie Hilde Fra Dato: 22. oktober 2024 BBU - kommunaldirekt\u00f8rens stab Tilleggsnotat - \u00c5rstad, Gnr. 13, Bnr. 1132, Sykkelvei fra Hagerupsvei til Mindemyren, Offentlig reguleringsplan Det er kommet inn f\u00f8lgende sp\u00f8rsm\u00e5l til saken: N\u00e5r er det planlagt at tiltaket kan realiseres? Prosjektet er prioritert med midler i Milj\u00f8l\u00f8ftets handlingsprogram 2025-2028. Dersom reguleringsplanen blir vedtatt vil prosjektering starte i 2025 og grunnerverv kan gjennomf\u00f8res i 2026. Oppstart bygging kan skje i \u00e5rsskiftet 2027/2028. Hva er status p\u00e5 reguleringsplanen for Nyhaugveien? Byr\u00e5den forventer at PBE oversender fagnotat for 2. gangs behandling av reguleringsplanen i l\u00f8pet av h\u00f8sten 2024. Byr\u00e5det vil legge fram saken for bystyret p\u00e5 ny\u00e5ret 2025. Planforslaget var p\u00e5 begrenset h\u00f8ring v\u00e5ren 2024. H\u00f8ringsforslaget skisserte et prosjekt med 110-130 nye boenheter fordelt p\u00e5 seks leilighetsbygg langs Storetveitvegen og to mot Nyhaugvegen. Forslaget er tilpasset den foresl\u00e5tte sykkelveien, og ber\u00f8rer de samme boligene langs Storetveitveien som foresl\u00e5s revet i reguleringsplanen for sykkelveien. Det er lagt opp til at de nye boligene langs Storetveitvegen vil kunne bygges ut i forkant av eller parallelt med etablering av ny sykkelveg med fortau langs Storetveitvegen. Figur 1 - utsnitt fra illustrasjonsplan for forslag til reguleringsplan for Nyhaugveien (begrenset h\u00f8ring mars 2024) Med hilsen Christine Kahs \u2013 Byr\u00e5d for byutvikling Dokumentet er godkjent elektronisk. Kopi: Bystyrets kontor - Bjarte Kristiansen Fr\u00f8nsdal, Bystyrets kontor - Andreas Graue Berg "
}