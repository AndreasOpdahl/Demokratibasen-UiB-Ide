{
  "dokument_id": "ecbba1fd-ece2-5055-9e3e-5ca279fe8551",
  "doc_type": "case_attachment",
  "kommune": 4601,
  "tittel": "Vedtak fra Bymilj\u00f8etaten datert 10.09.2024",
  "url": "https://bergen.kommune.no/politikere-utvalg/api/fil/bk360/11785363/Vedtak-fra-Bymiljoetaten-datert-10-09-2024",
  "tekst": " Bymilj\u00f8etaten Henrik Ulves\u00e6ter V\u00e5r referanse: 2023/269228-12 \u00d8vre Tellevik 34 Saksbehandler: Simon Kartevold Pettit 5108 HORDVIK Dato: 10. september 2024 Deres ref.: \u00c5sane. Gnr 208 Bnr 4, Rollandsvegen 6. Revidert situasjonsplan. Vedtak fra Bymilj\u00f8etaten Bymilj\u00f8etaten viser til revidert s\u00f8knad datert 29.08.2024, vedr\u00f8rende to nye avkj\u00f8rsler fra kommunal veg; Rollandsvegen, til ovennevnte eiendom. Tiltaket er oms\u00f8kt i forbindelse med fradeling. Bymilj\u00f8etaten har tidligere gitt uttale datert 22.04.2024 med saksreferanse 2023/269228-10. Dette vedtaket erstatter tidligere uttale. Den aktuelle eiendommen er regulert i plan 4560000, men avkj\u00f8rslene er ikke regulert. Etter den nye samhandlingsrutinen med Plan- og bygningsetaten er Bymilj\u00f8etaten derfor vedtaksmyndighet. Vedtak I henhold til delegert fullmakt og med hjemmel i veglova \u00a7\u00a7 40 og 43 godkjenner Bymilj\u00f8etaten avkj\u00f8rslene p\u00e5 f\u00f8lgende vilk\u00e5r: \u2022 Avkj\u00f8rslene opparbeides i henhold til innsendte tegninger datert 28.08.2024 som viser at krav til frisikt, svingradius og lengdeprofil er ivaretatt. \u2022 Bredden p\u00e5 avkj\u00f8rslene skal v\u00e6re 4,0 meter. \u2022 Frisiktsonene skal til enhver tid v\u00e6re fri for sikthindringer, midlertidige eller permanente, h\u00f8yere enn 0,5 m over vegen. Eksempel p\u00e5 sikthindringer er vegetasjon, gjerde, mur, bosspann eller lignende. Frisiktsonene kan ikke benyttes som permanent parkeringsareal. \u2022 Avkj\u00f8rslene skal bygges slik at overvann fra vegen ikke renner inn i avkj\u00f8rslene. De m\u00e5 ogs\u00e5 bygges slik at overvann fra avkj\u00f8rslene ikke renner inn i vegen. Dersom avkj\u00f8rslene avskj\u00e6rer \u00e5pen gr\u00f8ft, skal det legges avl\u00f8psr\u00f8r med minimum diameter 200 mm. Avl\u00f8psr\u00f8r skal legges slik at veggr\u00f8ftens funksjon opprettholdes. Gr\u00f8ftevannet skal ha fritt l\u00f8p inn og ut av r\u00f8ret. \u2022 Godkjenningen gjelder for inntil 4 nye boenheter, 2 boenheter per avkj\u00f8rsel. \u2022 Avkj\u00f8rslene skal i sin helhet tilpasses hovedvegens lengde- og tverrprofil. Enhver tilpasning til vegen skal i sin helhet gj\u00f8res p\u00e5 egen eiendom. \u2022 Avkj\u00f8rslene med tilh\u00f8rende siktomr\u00e5de, r\u00f8r eller stikkrenne, skal vedlikeholdes av grunneier eller bruker, uten hensyn til hvem som har bygget eller bekostet avkj\u00f8rslene. \u2022 Dersom frisiktsone eller andre deler av avkj\u00f8rslene kommer inn p\u00e5 andres eiendom, m\u00e5 tillatelse til dette innhentes fra de respektive hjemmelshavere/grunneiere. Dersom deler av tiltaket er plassert p\u00e5 kommunal eiendom, m\u00e5 s\u00f8knad sendes til Etat for bygg og eiendom, som forvalter Bergen kommunens eiendommer. \u2022 Utf\u00f8rende m\u00e5 ha godkjent arbeidstillatelse fra Bymilj\u00f8etaten (jf. veglova \u00a7\u00a7 32 og 57), samt godkjent arbeidsvarslingsplan, f\u00f8r arbeid p\u00e5 eller ved kommunal veg kan starte opp, dersom dette er aktuelt. \u2022 Ferdigmeldingsskjemaet m\u00e5 fylles ut p\u00e5 Bergen kommune sine nettsider. Postadresse: Telefon: 55565690 Postboks 7700, 5020 BERGEN E-post: bymiljoetaten@bergen.kommune.no Kontoradresse: Internett: www.bergen.kommune.no Johannes Bruns gate 12 Utsnitt fra revidert situasjonsplan datert 28.08.2024. Klagerett, varighet og byggesaksbehandling Dette er et enkeltvedtak som kan p\u00e5klages etter forvaltningslovens regler om klage. Fristen for \u00e5 klage er tre uker fra vedtaket er mottatt. Se vedlagt orientering om klage for ytterligere opplysninger. Dersom arbeidet med avkj\u00f8rslene ikke er satt i gang innen tre \u00e5r etter at tillatelsen er gitt faller vedtaket bort, jf. veglova \u00a7 40 fjerde ledd. Kopi av Bymilj\u00f8etatens vedtak m\u00e5 vedlegges sakspapirene i forbindelse med byggesaksbehandlingen. Digitalt klageskjema Du kan klage ved \u00e5 sende inn digitalt skjema som automatisk kobles til saken din. Skjemaet ligger bak sikker innlogging med ID-porten. \u00c5pne klageskjema Hvis du leser brevet p\u00e5 papir, kan du bruke QR-koden under. Error! Bar code generator is not set. Side 2 av 3 Vedr\u00f8rende tilstand p\u00e5 kommunal veg Rollandsvegen Kommunal veg Rollandsvegen er i dag smal og mangler b\u00e5de tilrettelegging for myke trafikanter og m\u00f8teplasser for kj\u00f8ret\u00f8y. Vi ber Plan- og bygningsetaten vurdere \u00e5 sette krav om at det skal opparbeides m\u00f8teplasser og/eller fortau langs vegen som en del av tiltaket. Dersom det blir krav om utbedring av den kommunale vegen, skal det sendes inn teknisk plan til Bymilj\u00f8etaten. Vedlegg: \u2022 Situasjonsplan datert 28.08.2024. Med hilsen Bymilj\u00f8etaten Anne Grethe Fosse Selseng - seksjonsleder Simon Kartevold Pettit - saksbehandler Dokumentet er godkjent elektronisk. Kopi til: NORSTRAND EIENDOMSR\u00c5DGIVNING AS - J\u00f8rn-Andr\u00e9 Norstrand, GARMANN, MITCHELL & CO ADVOKATFIRMA AS - Arild Solheimsnes Side 3 av 3 "
}