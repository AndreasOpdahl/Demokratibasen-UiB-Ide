{
  "dokument_id": "6c2643f6-da44-59e7-ad33-4b0f67884b49",
  "doc_type": "case_attachment",
  "kommune": 4601,
  "tittel": "Omgj\u00f8ringsvedtak datert 19.10.2023",
  "url": "https://bergen.kommune.no/politikere-utvalg/api/fil/bk360/11850262/Omgjoringsvedtak-datert-19-10-2023",
  "tekst": " V\u00e5r dato: V\u00e5r ref: 19.10.2023 2023/7411 Deres dato: Deres ref: KLAGE-2023/13113 BERGEN KOMMUNE Kontakt saksbehandler Postboks 7700 Knut Ragnar Sletteb\u00f8, 51568951 5020 BERGEN knut.slettebo@statsforvalteren.no Klageavgj\u00f8relse i byggesak \u2013 gnr. 209 bnr. 543, V\u00e5ganeset 36B, Bergen kommune \u2013 tiltakshavere: Merethe og Trond Henrik Gr\u00f8nhaug Statsforvalteren i Vestland har p\u00e5klaget kommunens vedtak om tillatelse og dispensasjon til etablering av platting og trapper. Statsforvalteren gj\u00f8r om kommunens vedtak til avslag. Vi viser til Kommunal- og distriktsdepartementets oversendelse av 19.06.2023, der Statsforvalteren i Rogaland ble oppnevnt som settestatsforvalter. Sakens bakgrunn Saken gjelder s\u00f8knad om tillatelse til etablering av platting med blomsterkasser og levegg med sittegruppe med et bebygd areal (BYA) p\u00e5 ca. 65 m2 (figur 1, A, B og C), trapp med m\u00e5lene 0,8x6 meter (figur 1, Y) og trapp med m\u00e5lene 1,2x3 meter (figur 1, X). Det er i forbindelse med s\u00f8knaden om tillatelse s\u00f8kt om dispensasjon fra kommuneplanens byggegrense mot sj\u00f8 og arealform\u00e5l i sj\u00f8. Figur 1 Foto av tiltakene. Kilde: Bergen kommune (ref. 202026849/11 EAHO) E-postadresse: Postadresse: Bes\u00f8ksadresse: Telefon: 51 56 87 00 sfropost@statsforvalteren.no Postboks 59 Lag\u00e5rdsveien 44 www.statsforvalteren.no/ro Sikker melding: 4001 Stavanger www.statsforvalteren.no/melding Org.nr. 974 763 230 Side: 2/6 Det har kommet inn \u00e9n nabomerknad mot s\u00f8knaden. I merknaden anf\u00f8res det blant annet at eiendommen allerede har et funksjonelt og godt utomhusareal, og at oms\u00f8kte tiltak derfor samlet sett utgj\u00f8r inngrep i strandsonen som det ikke er behov for. Statsforvalteren i Vestland har i brev datert 27.09.2022 frar\u00e5det at det blir gitt dispensasjon. Bergen kommune fattet 29.09.2022 f\u00f8lgende vedtak administrativt: \u00abS\u00f8knad om tillatelse til \u2022 Oppf\u00f8ring/ legalisering av platting m/ sittegruppe, blomsterkasser og levegg i strandsonen ca 65m2 BYA \u2022 Etablering/ legalisering av trapp 1 i strandsonen ca 0,8x 6 meter \u2022 Etablering / legalisering av trapp 2 i strandsonen ca 1,2 x3 meter avsl\u00e5s, jf kommuneplanens arealdel \u00a7 6.1.1 Byggegrense langs sj\u00f8 og \u00a7 32.9 Inngrep og faste installasjoner tillates ikke.\u00bb Vedtaket ble p\u00e5klaget av tiltakshaver ved advokat Sjur L\u00f8b\u00f8 Solhaug i brev datert 17.10.2022. Klager anf\u00f8rer i det vesentlige at oms\u00f8kte tiltak naturlig inng\u00e5r i forlengelsen av endringss\u00f8knaden som ble innvilget av kommunen 13.09.2016. De tiltak som ikke tidligere er oms\u00f8kt og godkjent, er av et begrenset omfang. Plattingen ligger lavere enn godkjent mur, og den er ikke mulig \u00e5 se for andre enn tiltakshaver selv. Klager viser videre til at kommunens argumentasjon i avslaget er generell og i liten grad knyttet til forholdende p\u00e5 stedet. De hensyn som generelt kan tale for et strengt strandsonevern, gj\u00f8r seg i liten grad gjeldende her. Tiltakene medf\u00f8rer ingen ytterligere privatisering som er sjenerende eller egnet til \u00e5 redusere bruken av sj\u00f8omr\u00e5dene til kajakkpadling eller annen aktivitet. N\u00e5r det gjelder fordelene ved dispensasjon, peker klager p\u00e5 at tiltakene vil bidra til en vesentlig \u00f8kt bokvalitet og bedre oppholdsarealer utend\u00f8rs. Tiltakene har ogs\u00e5 en klar sikkerhetsmessig funksjon for kajakkpadlere eller personer/dyr som m\u00e5tte falle ned det bratte terrenget og/eller ut i sj\u00f8en. Dette er klare, konkrete fordeler som har klart st\u00f8rre vekt enn ulempene kommunen har vist til. Klager gj\u00f8r ellers gjeldende at det foreligger saksbehandlingsfeil, og at vedtaket om avslag inneb\u00e6rer usaklig forskjellsbehandling. Det anf\u00f8res videre at kommunen tar feil n\u00e5r den legger til grunn at oms\u00f8kte tiltak krever dispensasjon fra arealform\u00e5let i sj\u00f8. Bergen kommune ved Utvalg for milj\u00f8 og byutvikling behandlet klagen politisk 25.04.2023 og fattet f\u00f8lgende vedtak: \u00ab1. Med hjemmel i forvaltningsloven \u00a7 33 andre ledd oppheves vedtak av 29.09.2022. 2. Det gis tillatelse til legalisering av platting og trapper i samsvar med innsendt s\u00f8knad. 3. Det gis dispensasjon fra KPA2018 \u00a7 6.1.1 - byggegrense langs sj\u00f8 og \u00a7 32.9.1 forbud mot inngrep og faste innstallasjoner, jf. pbl \u00a7 19-2. 4. Klagen tas til f\u00f8lge\u00bb Side: 3/6 Vedtaket ble p\u00e5klaget av Statsforvalteren i Vestland i brev datert 11.05.2023. Klager anf\u00f8rer i det vesentlige at saken gjelder s\u00f8knad om legalisering av et omfattende inngrep i en relativt ur\u00f8rt skr\u00e5ning for etablering av en st\u00f8rre privat oppholdsplass ved fjorden med tilh\u00f8rende trappeanlegg. Tiltakene vil privatisere og bygge ned strandsonen, og er i strid med Statlige planretningslinjer for differensiert forvaltning av strandsonen langs sj\u00f8en.1 Bergen kommune behandlet klagen administrativt 30.05.2023 og opprettholdt kommunens tidligere vedtak. Statsforvalteren viser ellers til sakens dokumenter. Statsforvalterens vurdering Statsforvalteren legger til grunn at klager har klagerett og at klagefristen er overholdt, jf. forvaltningsloven (fvl.) kapittel VI og plan- og bygningsloven (pbl.) \u00a7 1-9. Ved behandling av klagen kan klageinstansen pr\u00f8ve alle sider av saken og ta hensyn til nye omstendigheter, jf. fvl. \u00a7 34 andre ledd. Klageinstansen kan selv treffe nytt vedtak i saken eller oppheve det og sende saken tilbake til kommunen for helt eller delvis ny behandling. Vi vil understreke at vurderingen av vilk\u00e5rene for \u00e5 gi dispensasjon i pbl. \u00a7 19-2 andre ledd er underlagt et rettsanvendelsesskj\u00f8nn som kan pr\u00f8ves fullt ut av Statsforvalteren. En anf\u00f8rsel om usaklig forskjellsbehandling vil f\u00f8rst v\u00e6re relevant under \u00abkan\u00bb-skj\u00f8nnet i f\u00f8rste ledd, jf. SOM-2017- 1231.2 Planstatus Eiendommen ligger innenfor reguleringsplan for V\u00e5ganeset, GNR. 109, BNR 3, 82, stadfestet 05.12.1994, og er regulert til Boliger TU=35%. Eiendommen er i gjeldende kommuneplan, vedtatt 19.06.2019, avsatt til \u00d8vrig byggesone p\u00e5 land og Kombinert form\u00e5l sj\u00f8 og vassdrag i sj\u00f8, og er vist med hensynssone funksjonell strandsone (H550_1 Hensyn landskap). Tiltakene krever dispensasjon Innenfor 100-metersbeltet langs sj\u00f8en gjelder det et alminnelig byggeforbud s\u00e5 langt ikke annen byggegrense er fastsatt i plan, jf. pbl. \u00a7 1-8 andre og tredje ledd. I gjeldende kommuneplan er det fastsatt at det i regulerte omr\u00e5der avsatt til \u00d8vrig byggesone gjelder en minimumsgrense p\u00e5 25 meter for \u00abtiltak etter pbl. \u00a7 1-6\u00bb, jf. punkt 6.1.1. Tiltakene denne saken gjelder er plassert mindre enn 25 meter fra sj\u00f8en og er omfattet av tiltaksbegrepet i pbl. \u00a7 1-6 f\u00f8rste ledd andre punktum. Tiltakene krever p\u00e5 denne bakgrunn dispensasjon fra kommuneplanens byggegrense mot sj\u00f8, jf. kommuneplanen punkt 6.1.1. Dispensasjonsvilk\u00e5rene Vilk\u00e5rene for \u00e5 kunne gi dispensasjon fremg\u00e5r av pbl. \u00a7 19-2. S\u00f8knaden m\u00e5 vurderes opp mot de offentlige hensyn som skal ivaretas gjennom plan- og bygningsloven og den aktuelle planen, og spesielt hensynet til en forsvarlig og fornuftig areal- og ressursdisponering. Dispensasjon kan ikke 1 https://www.regjeringen.no/no/dokumenter/statlige-planretningslinjer-for-differensiert-forvaltning- av-strandsonen-langs-sjoen/id2850282/ 2 https://www.sivilombudet.no/uttalelser/dispensasjon-til-utfylling-sjo-og-oppforing-av-kai/ Side: 4/6 gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale og regionale interesser, blir vesentlig tilsidesatt. I tillegg m\u00e5 fordelene ved \u00e5 gi dispensasjon v\u00e6re klart st\u00f8rre enn ulempene etter en samlet vurdering. N\u00e5r det gjelder dispensasjon fra byggeforbudet i strandsonen, har departementet uttalt f\u00f8lgende i forarbeidene til pbl. \u00a7 19-2, Ot.prp. nr. 32 (2007-2008) s. 243: \u00abDet er et nasjonalt m\u00e5l at strandsonen skal bevares som natur- og friluftsomr\u00e5de tilgjengelig for alle. Regjeringen \u00f8nsker en strengere og mer langsiktig strandsoneforvaltning. Det er derfor n\u00f8dvendig med en streng praksis ved behandlingen av dispensasjoner i 100-metersbeltet lands sj\u00f8en. Forbudet i \u00a7 1-8 mot bygging i 100-metersbeltet langs sj\u00f8en veier tungt. Det skal sv\u00e6rt mye til f\u00f8r dispensasjon kan gis til bygging her, spesielt i omr\u00e5der med stort utbyggingspress.\u00bb Lovgiver har med dette gitt uttrykk for en sv\u00e6rt snever adgang til \u00e5 gi dispensasjon til deling og utbygging i strandsonen. Hensikten er \u00e5 unng\u00e5 en uheldig utvikling, hvor strandsonen bygges ned bit for bit og bygge- og deleforbudet gradvis blir uthulet. Istedenfor skal utbygging skje gjennom planprosesser. Slike prosesser sikrer bred medvirkning og demokratisk forankrede beslutninger, hvor blant annet sektormyndighetene har mulighet til \u00e5 fremsette innsigelse, jf. SOM-2019-4028.2 I de statlige planretningslinjene for differensiert forvaltning av strandsonen er Bergen kommune plassert i sone to. Dispensasjoner skal her s\u00e6rlig unng\u00e5s i sentrale omr\u00e5der der presset p\u00e5 arealene er stort, jf. retningslinjene pkt. 9.1. Statsforvalteren vil presisere at det f\u00f8lger av planretningslinjene punkt 6 at avklaring av arealbruk i strandsonen skal skje gjennom planlegging, og ikke gjennom enkeltvise dispensasjoner. Vurdering av dispensasjon fra kommuneplanens byggegrense mot sj\u00f8 Plan- og bygningsloven \u00a7 19-2 andre ledd oppstiller som nevnt to vilk\u00e5r for dispensasjon, et vesentlighetsvilk\u00e5r og et fordel-/ulempevilk\u00e5r. Begge disse vilk\u00e5rene m\u00e5 v\u00e6re oppfylt for at dispensasjon skal kunne gis. Statsforvalteren vil i det f\u00f8lgende ta stilling til om fordelene ved dispensasjon fra kommuneplanens byggegrense mot sj\u00f8 er klart st\u00f8rre enn ulempene, slik at fordel-/ulempevilk\u00e5ret er oppfylt. Ordlyden i pbl. \u00a7 19-2 legger opp til at det i vurderingen av om fordel-/ulempevilk\u00e5ret er oppfylt, m\u00e5 foretas en interesseavveining der fordeler og ulemper ved dispensasjonen veies opp mot hverandre. De fordelene som er relevante i vurderingen, m\u00e5 ha sammenheng med de hensynene plan- og bygningsloven er ment \u00e5 ivareta. Dette inneb\u00e6rer at det f\u00f8rst og fremst er areal- og ressursdisponeringshensyn som er relevante i interesseavveiningen, jf. SOM-2019-4028. For at fordel-/ulempevilk\u00e5ret skal v\u00e6re oppfylt, m\u00e5 fordelene v\u00e6re \u00abklart st\u00f8rre\u00bb enn ulempene, jf. pbl. \u00a7 19-2 andre ledd. Det er dermed ikke tilstrekkelig for \u00e5 innvilge dispensasjon at ulempene ved dispensasjonen er beskjedne. Vurderingen m\u00e5 vise at det foreligger relevante, klare og positive fordeler som er klart st\u00f8rre enn ulempene dispensasjonen f\u00f8rer til. De relevante fordelene m\u00e5 ha stor vekt for at vilk\u00e5ret skal v\u00e6re oppfylt, jf. SOM-2015-3269.3 De fordelene ved dispensasjon tiltakshaver har vist til, er i hovedsak at tiltakene vil utgj\u00f8re en viktig del av utearealene p\u00e5 eiendommen, og dermed gir muligheter og oppfordring til \u00e5 oppholde seg 3 https://www.sivilombudet.no/uttalelser/dispensasjon-fra-regler-om-gesimshoyde-og- utnyttelsesgrad-i-reguleringsplan/ Side: 5/6 utend\u00f8rs. I tillegg vil s\u00e6rlig trapp Y ha en klar sikkerhetsmessig funksjon om noen skulle falle i sj\u00f8en, jf. dispensasjonss\u00f8knad datert 22.04.2022. Statsforvalteren er enig med tiltakshaver i at \u00f8kt kvalitet p\u00e5 eiendommens utearealer kan v\u00e6re en objektiv fordel ved dispensasjon. Hvilken vekt det det er grunn til \u00e5 legge p\u00e5 en slik fordel, vil imidlertid avhenge av de konkrete forholdene i saken. Har eiendommen fra f\u00f8r av tilfredsstillende utearealer, vil det kunne gj\u00f8re at fordelen som oppn\u00e5s ved dispensasjon, er liten, jf. SOM-2014-334.4 Figur 2 Skr\u00e5foto datert 24.07.2019. Kilde: Bergen kommune (ref. 202026849/11 EAHO) Slik Statsforvalteren vurderer denne saken, medf\u00f8rer lovlig etablerte tiltak (se figur 2) at eiendommen allerede hadde gode uteomr\u00e5der i tilknytning til eneboligen. De objektive fordelene for eiendommen ved \u00e5 etablere mer omfattende tiltak innenfor byggegrensen mot sj\u00f8, er p\u00e5 denne bakgrunn begrensede. P\u00e5 den annen side vil utvidelsen f\u00f8re til at det blir utf\u00f8rt inngrep i et omr\u00e5de som kommuneplanen har angitt at skal v\u00e6re fritt for utbygging, og hvor det blant annet skal tas s\u00e6rlig hensyn til vern av landskapet. Selv om oms\u00f8kte tiltak har et noe begrenset fotavtrykk, og dels vil v\u00e6re skjult bak lovlig etablert forst\u00f8tningsmur, inneb\u00e6rer de totalt sett et ikke ubetydelig teknisk inngrep i strandsonen som i noen grad vil svekke landskapskvalitetene knyttet til strandsonen her. Statsforvalteren finner med dette at fordelene ved \u00e5 dispensere fra kommuneplanens byggegrense mot sj\u00f8 ikke er klart st\u00f8rre enn ulempene. Fordel-/ulempevilk\u00e5ret er da ikke oppfylt, og s\u00f8knaden om dispensasjon m\u00e5 derfor omgj\u00f8res til avslag. Vedtak: Statsforvalteren gj\u00f8r om kommunens vedtak av 25.04.2023 til avslag. Det blir ikke gitt tillatelse og dispensasjon til etablering av platting og trapper mv. slik oms\u00f8kt p\u00e5 eiendommen gnr. 209 bnr. 543 i Bergen kommune. 4 https://www.sivilombudet.no/uttalelser/dispensasjon-fra-krav-om-avstand-til-nabogrense- utvidelse-av-uteoppholdsareal-som-relevant-areal-og-ressursdisponeringshensyn/ Side: 6/6 Klagen tas til f\u00f8lge. Vedtaket er endelig og kan ikke p\u00e5klages til overordnet forvaltningsorgan, jf. fvl. \u00a7 28. Svein Undheim (e.f.) Knut Ragnar Sletteb\u00f8 juridisk seniorr\u00e5dgiver juridisk r\u00e5dgiver Dokumentet er elektronisk godkjent Kopi til: Statsforvaltaren i Vestland Nj\u00f8savegen 2 6863 LEIKANGER ADVOKATFIRMAET SCHJ\u00d8DT AS AVD BERGEN Postboks 2022 Nordnes 5817 BERGEN Merethe Gr\u00f8nhaug V\u00e5ganeset 36 B 5106 \u00d8VRE ERVIK Trond Henrik Gr\u00f8nhaug V\u00e5ganeset 36 B 5106 \u00d8VRE ERVIK "
}