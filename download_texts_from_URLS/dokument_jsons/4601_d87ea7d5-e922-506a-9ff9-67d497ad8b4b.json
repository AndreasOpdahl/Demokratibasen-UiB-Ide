{
  "dokument_id": "d87ea7d5-e922-506a-9ff9-67d497ad8b4b",
  "doc_type": "case_attachment",
  "kommune": 4601,
  "tittel": "Fagnotat, datert 10.04.2024",
  "url": "https://bergen.kommune.no/politikere-utvalg/api/fil/bk360/10245333/Fagnotat-datert-10-04-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/11875-3 (Arbeidssted) Saksbehandler: BIBE Dato: 10.04.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 146/127/0/4 Gravdalspollen 23B. Klage p\u00e5 avslag. Takoppbygg, altan og bruksendring. Ansvarlig s\u00f8ker Rage Arkitektur p\u00e5 vegne av tiltakshaverne Espen Hvem klager? Johnsen Seberg og Tine-Cecilie Lorentzen Seberg i e-post 14.03.2024. \u2022 P\u00e5bygg/takoppbygg, BRA 31 m2 Tiltaket \u2022 Altan mot nord 13,4 m2 \u2022 Bruksendring loft (endring av planl\u00f8sning) Avslag, datert 23.02.2024. Tiltaket ivaretar ikke kravene til visuelle Vedtaket kvaliteter. Tiltaket krever dispensasjon fra avstand til vei. Kommuneplanens arealdel (KPA2018), vedtatt i Bystyret 19.06.2019, viser eiendommen som ytre fortettingssone og den ligger innenfor hensynssonene KpSt\u00f8ySone H220_3 Vei st\u00f8y - gul sone. Eiendommen omfattes av LAKSEV\u00c5G. STRATEGISK PLANPROGRAM FOR Planstatus LAKSEV\u00c5G. Eiendommen omfattes av reguleringsplan ID 40270000, LAKSEV\u00c5G.YTRE NYG\u00c5RD, ENDRET REGULERINGS- OG BEBYGGELSESPLAN ikrafttredelsesdato 04.09.1964 og er regulert til Bolig (Ny bebyggelse). Tiltaket krever dispensasjon fra avstand til vei. Klageren gj\u00f8r i hovedsak gjeldende at de ikke har f\u00e5tt nok veiledning i Klagegrunner s\u00f8knadsprosessen, kommunen har foretatt uriktig saksbehandling og bruk av \u00a7 29-2, samt at det ikke er sendt varsel om mangler ved s\u00f8knad. Behov for ytterligere Ved en eventuell omgj\u00f8ring m\u00e5 det s\u00f8kes om dispensasjon fra krav om saksbehandling ved avstand til vei. S\u00f8knaden m\u00e5 nabovarsles og innvilges for at vedtaket eventuell omgj\u00f8ring skal kunne omgj\u00f8res. Vedtak datert 23.02.2024 opprettholdes. Klagen tas ikke til f\u00f8lge. Anbefalt vedtak Med hilsen Plan- og bygningsetaten Ulf S\u00e6terdal Avdelingsleder Tarje Iversen Wanvik Etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken Ansvarlig s\u00f8ker Rage Arkitektur s\u00f8kte den 16.01.2024 om tillatelse til oppf\u00f8ring av takoppbygg og altan, samt bruksendring, p\u00e5 en vertikaldelt tomannsbolig. Tiltakshavere er Espen Johnsen Seberg og Tine-Cecilie Lorentzen Seberg. Ansvarlig s\u00f8ker har sendt s\u00f8knaden til Bymilj\u00f8etaten. I s\u00f8knaden er det skrevet: \u00abTiltaket kommer n\u00e6rmere enn 4 meter fra adressene Gravdalspollen 21A, 21b, 23a, 23b og 23c. Alle adressene deler felles tomt, gnr. 146, bnr. 127. Det er ikke et sameie eller borettslag, og det er ikke et styre som kan godkjenne oms\u00f8kt. Det er derfor innhentet godkjenning for hver adresse p\u00e5 eiendommen, i form av en avstandserkl\u00e6ring (vedlagt s\u00f8knad)\u00bb. Ansvarlig s\u00f8ker opplyser at s\u00f8knaden er nabovarslet i samsvar med plan- og bygningsloven \u00a7 21-3 og at det ikke er mottatt merknader. Bymilj\u00f8etaten har kommet med uttalelse den 15.12.2023. Uttalelsen f\u00f8lger vedlagt. Plan- og bygningsetaten avslo s\u00f8knaden i vedtak datert 23.02.2024. Ansvarlig s\u00f8ker klaget p\u00e5 vedtaket i e-post av 14.03.2024. 2. Om klagen Klageren gj\u00f8r i hovedsak gjeldende at de ikke har f\u00e5tt nok veiledning i s\u00f8knadsprosessen, kommunen har foretatt uriktig saksbehandling og bruk av \u00a7 29-2, samt at det ikke er sendt varsel om mangler ved s\u00f8knad. Det vises til klagen i sin helhet. 3. Vurdering av klagen S\u00f8knaden er avsl\u00e5tt med hjemmel i plan- og bygningsloven \u00a7 29-2 om visuelle kvaliteter og vegloven \u00a7\u00a7 29 og 30 om byggegrense til kommunal vei. Dispensasjon fra avstand mot vei er ikke behandlet i avslaget, og for at det skal kunne gis tillatelse til tiltaket, m\u00e5 dispensasjonen oms\u00f8kes og innvilges. Dispensasjon fra avstand til vei I avslaget har bygningsmyndigheten gitt en forel\u00f8pig vurdering av dispensasjonen: \u00abTiltaket kommer i strid med byggegrense til kommunal vei da avstand mellom oms\u00f8kt tiltak og vegmidte er vist med 10,7 m. Det er ikke vist byggegrense i reguleringsplan mot aktuell vei. Den aktuelle reguleringsplanen ble vedtatt 04.09.1964 og avstandsbegrensning f\u00f8lger da byggegrense iht. vegloven som for dette tidspunktet er fastsatt til 12,5 meter fra vegmidte. Da oms\u00f8kt tiltak/p\u00e5bygg ikke vil ber\u00f8re veginteressene p\u00e5 en m\u00e5te som er til hinder for vegvedlikehold eller fremtidige vegutvidelser ville vi stilt oss positiv til dispensasjon fra Saksnummer KLAGE-2024/11875 Side 2 av 5 avstandsbestemmelser til vei, men siden det er gitt avslag p\u00e5 visuelle kvaliteter er det ikke hensiktsmessig \u00e5 behandle denne dispensasjonss\u00f8knaden.\u00bb Vi kan ikke se at det er sendt inn en s\u00f8knad om dispensasjon fra avstand til vei. For at vedtaket skal kunne omgj\u00f8res, m\u00e5 ansvarlig s\u00f8ker s\u00f8ke om dispensasjon og denne m\u00e5 innvilges. Vi opprettholder ellers vurderingen fra avslaget om at vi kan stille oss positive til \u00e5 innvilge dispensasjonen. Anf\u00f8rsel om manglende veiledning i s\u00f8knadsprosessen Ansvarlig s\u00f8ker viser til at kommunen har veiledningsplikt og skriver at avslaget eller mangler ved s\u00f8knaden ikke er varslet av saksbehandler. Plan- og bygningsetaten varsler ikke om at s\u00f8knaden kommer til \u00e5 bli avsl\u00e5tt. Etter forvaltningsloven \u00a7 11 har kommunen veiledningsplikt. Form\u00e5let med veiledningen skal v\u00e6re \u00e5 gi partene adgang til \u00e5 vareta sitt tarv i sakene. I saker etter plan- og bygningsloven hvor det er krav om ansvarlig foretak har ansvarlig s\u00f8ker et s\u00e6rskilt ansvar for \u00e5 kjenne til de krav som stilles etter plan- og bygningsloven. Av plan- og bygningsloven \u00a7 23-4 f\u00f8lger det: \u00abAnsvarlig s\u00f8ker er tiltakshavers representant overfor kommunen, og har ansvar for at s\u00f8knaden inneholder n\u00f8dvendige opplysninger for at kommunen skal kunne ta stilling til om tiltaket er i samsvar med bestemmelser og tillatelser gitt i eller i medhold av denne lov.\u00bb Klageren skriver at saksbehandler har vist til mangler ved tegninger og har laget egne illustrasjoner for \u00e5 underst\u00f8tte argumentet om at tiltaket ikke er prosjektert i samsvar med \u00a7 29-2. Det er ikke varslet om mangler, og gode illustrasjoner vil v\u00e6re vesentlig i beslutningsgrunnlaget. Ansvarlig s\u00f8ker har erkl\u00e6rt ansvar for arkitekturprosjektering og reagerer p\u00e5 at saksbehandler selv prosjekterer i saken gjennom supplerende illustrasjoner. Ved \u00e5 heller lage egne illustrasjoner enn \u00e5 ettersp\u00f8rre tegninger har ikke kommunen fulgt veiledningsplikten. Vi kan ikke se at saksbehandler har vist til mangler i saken eller at det er skrevet at det mangler tegninger. Det er bare vist til at det meste av boenheten i \u00f8st er utelatt fra tegningene og at man da har illustrert dette selv for \u00e5 f\u00e5 et helhetlig bilde p\u00e5 hvordan tiltaket vil se ut. S\u00f8knaden skal gi de opplysninger som er n\u00f8dvendige for at kommunen skal kunne gi tillatelse til tiltaket, jf. plan- og bygningsloven \u00a7 21-2. Vi mener at det var tilfelle i denne saken. Saken var tilstrekkelig opplyst til \u00e5 kunne behandles, men det var hensiktsmessig \u00e5 illustrere dette bedre gjennom \u00e5 lage egne illustrasjoner. Vi kan ikke se at kommunen har brutt veiledningsplikten ved at det ikke er etterspurt flere tegninger. Uriktig saksbehandling og bruk av \u00a7 29-2 Klageren skriver at tiltaket ligger i ytre fortettingsssone i et omr\u00e5de med spredt bebyggelse. Bebyggelsen har ikke et klart homogent preg som resultat av en bevisst estetisk og visuell utforming. I avslaget argumenteres det med at p\u00e5bygget ikke er symmetrisk i forhold til nabobygget eller tilsvarende hus p\u00e5 samme eiendom. Klageren skriver at p\u00e5bygget er prosjektert med lik materialitet og arkitektonisk formspr\u00e5k som eksisterende hus, og det benyttes i st\u00f8rst mulig grad lik detaljering, vindusst\u00f8rrelser, kledning og takpanner osv., for at Saksnummer KLAGE-2024/11875 Side 3 av 5 det ikke skal skille seg ut vesentlig fra eksisterende bebyggelse. Klageren mener at symmetri i seg selv ikke kan v\u00e6re et argument for at tiltak ikke oppfyller krav til visuelle kvaliteter, og det er ikke viktige historiske, arkitektoniske eller kulturelle verdier som forringes av tiltaket. Videre skriver klageren at det i omr\u00e5det rundt er spredt boligbebyggelse, der det p\u00e5 flere eiendommer er bygget p\u00e5 eller til. Klageren er ogs\u00e5 uenig i eksemplene som saksbehandleren har vist til. Han skriver at saksbehandler viser til eksempel der det er bygget p\u00e5 takoppbygg i hele byggets bredde. Eksempelet hadde opprinnelig et halvvalmet tak uten takoppbygg, mens oms\u00f8kt tiltak har et eksisterende takoppbygg som i praksis forlenges mot galvsiden. Klageren mener at dette ikke er relevant informasjon ved begrunnelse for avslag. I vedtaket er det tatt inn et foto av eiendommen: Tiltaket er beskrevet slik i vedtaket: \u00abTilbygg er addisjoner av nye volumer i eksisterende bygningsmilj\u00f8er. Volumene kan ha ulike st\u00f8rrelser, ulik grad av kompleksitet og lesbarhet. Det som vurderes og avveies i det f\u00f8lgende er blant annet addisjonens omfang i forhold til de n\u00e6re omgivelsene, og i forhold til det opprinnelige bygget.\u00bb Vi har lagt vekt p\u00e5 at takopplettene opptar store deler av takflaten. Det er ofte lagt til grunn at takopplett ikke skal utgj\u00f8re mer enn 1/3 av flaten p\u00e5 et saltak p\u00e5 mindre bygg som eneboliger. P\u00e5 denne boligen utgj\u00f8r takopplettet ca. 50 % av takflaten f\u00f8r p\u00e5bygg. Videre er det skrevet i avslaget: \u00abBygningsmyndigheten sin vurdering er at oms\u00f8kte tiltak/p\u00e5bygg i form av utviding av eksisterende takopplett samt nytt takopplett, skaper et disharmonisk og lite helhetlig uttrykk. P\u00e5 baksiden av bygget hvor det ikke er takopplett i dag vil dette bli enda mer tydelig ved at takopplett dekker kun den ene halvdelen av takflaten.\u00bb Vi opprettholder vurderingen i klageomgangen. N\u00e5r det gjelder eksempelet som det er vist til, s\u00e5 er det illustrerende for problemstillingen i saken. Selv om eiendommen det er vist til ligger Saksnummer KLAGE-2024/11875 Side 4 av 5 i et bymilj\u00f8, har eksempelet verdi som illustrasjon for hvordan takflaten kan fremst\u00e5 der takopplettene blir en dominerende del av takflaten. 4. Konklusjon Vedtak datert 23.02.2024 opprettholdes. Klagen tas ikke til f\u00f8lge. Vedlegg: 1. Oversiktskart 2. Oversiktsfoto 3. Skr\u00e5foto 4. Situasjonsplan 5. Klage av 14.03.2024 6. Avslag, datert 23.02.2024 7. S\u00f8knad, datert 15.01.2024 8. Uttalelse fra Bymilj\u00f8etaten av 15.12.2023 9. Tegninger Saksnummer KLAGE-2024/11875 Side 5 av 5 "
}