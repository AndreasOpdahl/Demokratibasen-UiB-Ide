{
  "dokument_id": "1926a45e-2fb2-53fc-a401-1496b3cc90fb",
  "doc_type": "case_presentation",
  "kommune": 5501,
  "tittel": "H\u00f8ring - Ny rammeplan for kulturskolen",
  "url": "https://innsyn.tromso.kommune.no/application/getMoteDokument?dokid=2001695296",
  "tekst": "Arkivsaksnr. 24/07110-1 Saksbehandler Torbj\u00f8rn Ingvaldsen Saksgang M\u00f8tedato Milj\u00f8-, idrett-, kultur- og 03.05.2024 samfunnsutviklingsutvalget H\u00f8ring - Ny rammeplan for kulturskolen Kommunedirekt\u00f8rens innstilling til vedtak: H\u00f8ringsforslaget i saksutredningen vedtas og oversendes Norsk Kulturskoler\u00e5d. Stig Tore Johnsen Kari Henriksen Kommunedirekt\u00f8r Direkt\u00f8r, Avdeling for oppvekst, utdanning og kultur 1 Hva saken gjelder Rammeplan for kulturskolen skisserer rammen for en kulturskole som til enhver tid er aktuell i kommunens oppgave med \u00e5 legge til rette for gode liv for innbyggerne i kommunen. I Meld. St. 18 (2020-2021) Oppleve, skape, dele \u2014 Kunst og kultur for, med og av barn og unge ber regjeringa om at Norsk Kulturskoler\u00e5d vurderer endringer i Rammeplanen for kulturskolen, i tr\u00e5d med form\u00e5let for kulturskole slik det er skissert i stortingsmeldinga (Meld. St. 18, kap. 8.2.4). Det er n\u00e5 utarbeidet et h\u00f8ringsutkast til ny rammeplan for kulturskolen \u2014 overordnet del. Alle som har interesser knyttet til utformingen av ny rammeplan for kulturskolen, inviteres n\u00e5 til \u00e5 bidra til ferdigstillelse av arbeidet gjennom \u00e5 delta med h\u00f8ringsinnspill. H\u00f8ringsfrist er 15. mai. Saksutredning Det er utarbeidet et h\u00f8ringsskjema til h\u00f8ringsutkastet (Vedlegg 2024 H\u00f8ringssp\u00f8rsm\u00e5lene). H\u00f8ringsskjemaet er delt inn i en generell tilbakemelding og innspill per tema. Generell tilbakemelding Punktene i den generelle tilbakemeldingen er angitt med alternativer ja og nei. Det er ingen uklarheter i den generelle delen av tilbakemeldingen. Den generelle tilbakemeldingen best\u00e5r av tre sp\u00f8rsm\u00e5l: Er strukturen i h\u00f8ringsutkastet til ny overordnet del av Rammeplan for kulturskolen forst\u00e5elig og hensiktsmessig? \u2022 Ja Er fremstillingen og forklaringen av kulturskolens tre pilarer (kapittel 2.2) klar og hensiktsmessig? \u2022 Ja Er beskrivelsen av kulturskolens praksis, inndelt i tre omr\u00e5der, klar og hensiktsmessig? \u2022 Ja Innspill per tema Endringer i Rammeplan for kulturskolen skal v\u00e6re i tr\u00e5d med endringer i Meld St. 18 (2020\u2013 2021). Ut fra denne, sammen med innspill fra ulike akt\u00f8rer underveis, \u00f8nsker rammeplangruppa st\u00f8rre vekt p\u00e5 noen tema: barn og unges medvirkning, kulturskolen som samarbeidende akt\u00f8r, kulturskole for alle og kulturskolen i kommunalt planverk. Tema: Barn og unges medvirkning Ivaretar teksten \u00f8nsket om vektlegging av barn og unges medvirkning og er dette behandlet hensiktsmessig? Troms\u00f8 kommune mener teksten ivaretar rammeplangruppens \u00f8nske om \u00e5 vektlegge barn- og unges medvirkning, og at dette er behandlet hensiktsmessig. 2 Tema: Kulturskolen som samarbeidende akt\u00f8r Ivaretar teksten \u00f8nsket om vektlegging av kulturskolen som samarbeidende akt\u00f8r og er dette behandlet hensiktsmessig? Troms\u00f8 kommune mener at teksten ivaretar \u00f8nsket om \u00e5 vektlegge kulturskolen som samarbeidende akt\u00f8r, og at dette er behandlet hensiktsmessig. Tema: Kulturskole for alle Ivaretar teksten \u00f8nsket om vektlegging av kulturskole for alle og er dette behandlet hensiktsmessig? Troms\u00f8 kommune mener at teksten ivaretar \u00f8nsket om vektlegging av kulturskole for alle, og at dette er behandlet hensiktsmessig. Tema: Kulturskolen i kommunalt planverk Ivaretar teksten \u00f8nsket om vektlegging av kulturskolen i kommunalt planverk og er dette behandlet hensiktsmessig? Troms\u00f8 kommune mener at teksten ivaretar \u00f8nsket om vektlegging av kulturskole i det kommunale planverket, og at dette er behandlet hensiktsmessig. Med bakgrunn i politiske f\u00f8ringer eller endringer samfunnet, er det i tillegg andre tema som skulle v\u00e6rt vektlagt i rammeplan for kulturskolen? Troms\u00f8 kommune er glad for \u00e5 se at det samiske er godt ivaretatt i utkastet til ny rammeplan. Vi vil midlertidig bemerke at det kvenske folket, den kvenske kulturen og spr\u00e5ket ikke er nevnt, og vi mener at en ny rammeplan tydelig b\u00f8r likestille den kvenske delen av befolkningen med den samiske. Konklusjon I tr\u00e5d med saksutredningen over, gir Troms\u00f8 kommune gir sine innspill til den nye rammeplanen innen fristen den 15. mai 2024. Innspillene gis via h\u00f8ringsskjemaet. Vedtakskompetanse Milj\u00f8-, idrett-, kultur- og samfunnsutviklingsutvalget Vedlegg 2024 Rammeplan for kulturskolen - H\u00f8ringsbrev til kommunene - nordsamisk 2024 Rammeplan for kulturskolen - H\u00f8ringsbrev til kommunene - bokm\u00e5l 2024 Rammeplan for kulturskolen - overordnet del - h\u00f8ringsutkast - bokm\u00e5l 2024 Rammeplan for kulturskolen - overordnet del - h\u00f8ringsutkast - nordsamisk 2024 H\u00f8ringssp\u00f8rsm\u00e5lene 3 "
}