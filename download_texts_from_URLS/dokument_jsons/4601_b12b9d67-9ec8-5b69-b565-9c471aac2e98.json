{
  "dokument_id": "b12b9d67-9ec8-5b69-b565-9c471aac2e98",
  "doc_type": "case_minutes",
  "kommune": 4601,
  "tittel": "Saksprotokoll UBSI, 04022025, Sak 11/25, Revidering av etisk standard i Bergen kommune",
  "url": "https://bergen.kommune.no/politikere-utvalg/api/fil/bk360/12074949/Innstilling-vedtak-Revidering-av-etisk-standard-i-Bergen-kommune",
  "tekst": "Revidering av etisk standard i Bergen kommune Utvalg for barnehage, skole og idrett hadde saken til orientering i m\u00f8tet 04.02.2025 sak 11/25: Utvalg for barnehage skole og idrett tok saken til orientering. Utvalg for finans, kultur og n\u00e6ring innstiller til bystyret. Merknad 1 Bystyret understreker at f\u00f8lgende avsnitt i den etiske standarden ogs\u00e5 gjelder for folkevalgte i Bergen kommune \u00abBergen kommune skal v\u00e6re en organisasjon som inkluderer. Det betyr at du skal vise respekt for ulikheter og verdsette mangfold. Mangfold er ulikhet i kj\u00f8nn, etnisitet, religion, livssyn, seksuell orientering, kj\u00f8nnsidentitet og kj\u00f8nnsuttrykk, politisk standpunkt, alder og funksjonsniv\u00e5. Merknad 2 Bystyret understreker at det er verdsatt og \u00f8nsket at ansatte deltar i den offentlige debatten og at ansattes ytringsfrihet m\u00e5 vernes om. Utvalg for barnehage, skole og idretts behandling F\u00f8lgende representanter tok ordet: Linn Kristin Eng\u00f8 (A), Knut Vindenes (H), Vasan Singaravel (H). Forslag fremmet i m\u00f8tet: Linn Kristin Eng\u00f8 (A) fremsatte p\u00e5 vegne av A og MDG, f\u00f8lgende merknader: Merknad 1: Bystyret understreker at f\u00f8lgende avsnitt i den etiske standarden ogs\u00e5 gjelder for folkevalgte i Bergen kommune \u00abBergen kommune skal v\u00e6re en organisasjon som inkluderer. Det betyr at du skal vise respekt for ulikheter og verdsette mangfold. Mangfold er ulikhet i kj\u00f8nn, etnisitet, religion, livssyn, seksuell orientering, kj\u00f8nnsidentitet og kj\u00f8nnsuttrykk, politisk standpunkt, alder og funksjonsniv\u00e5. Merknad 2: Bystyret understreker at det er verdsatt og \u00f8nsket at ansatte deltar i den offentlige debatten og at ansattes ytringsfrihet m\u00e5 vernes om. Votering: Merknad 1-2 fra A og MDG, fremsatt av Linn Kristin Eng\u00f8 (A) ble tiltr\u00e5dt enstemmig. Byr\u00e5det behandlet saken i m\u00f8tet 09.01.2025 sak 12/25 Byr\u00e5det innstiller til bystyret \u00e5 fatte f\u00f8lgende vedtak: Bystyret vedtar revidert etisk standard for Bergen kommune. "
}