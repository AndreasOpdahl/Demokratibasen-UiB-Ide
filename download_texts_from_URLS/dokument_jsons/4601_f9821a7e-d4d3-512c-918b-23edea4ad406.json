{
  "dokument_id": "f9821a7e-d4d3-512c-918b-23edea4ad406",
  "doc_type": "case_presentation",
  "kommune": 4601,
  "tittel": "Navn p\u00e5 nytt sykehjem Laksev\u00e5g. Gnr 124 bnr 180, Vadmyrveien",
  "url": "https://bergen.kommune.no/politikere-utvalg/api/fil/bk360/11391617/Framstilling-Navn-pa-nytt-sykehjem-Laksevag-Gnr-124-bnr-180-Vadmyrveien",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2019/46440-8 Navn p\u00e5 nytt sykehjem Laksev\u00e5g. Gnr 124 bnr 180, Vadmyrveien Hva saken gjelder: Byr\u00e5dsavdeling for eldre, helse og omsorg har tatt kontakt med byr\u00e5dsavdeling for byutvikling ang\u00e5ende et navneforslag for det nye sykehjemmet som skal f\u00f8res opp p\u00e5 Laksev\u00e5g med gnr. 124 bnr. 180 i Vadmyrveien. Byr\u00e5d for eldre, helse og omsorg foresl\u00e5r navnet Loddefjord\u00e5sen behandlingssenter. Bakgrunnen for forslaget \u00abLoddefjord\u00e5sen\u00bb er at det nye sykehjemmet vil ligge med god utsikt over Loddefjord, og det henviser til omr\u00e5det det nye sykehjemmet blir oppf\u00f8rt p\u00e5. Et geografisk navn gir ogs\u00e5 kobling til lokalsamfunnet, og bidrar til gjenkjennelighet. Bruk av \u00abbehandlingssenter\u00bb indikerer at det er behandling i korttidsplasser, og benyttes p\u00e5 alle kommunens sykehjem for korttidsopphold. Fagetatens vurdering og anbefaling: Plan- og bygningsetaten som fagetat har vurdert navnet i fagnotat av 16.10.2024, jf. sak 2024/00839. De tilr\u00e5r at nytt sykehjem p\u00e5 gnr. 124 bnr. 180 gis navnet Loddefjord\u00e5sen behandlingssenter. \u00d8konomiske konsekvenser: Ingen \u00f8konomiske konsekvenser. Byr\u00e5dens vurdering og anbefaling/konklusjon: Byr\u00e5d for byutvikling st\u00f8tter forslaget og tilr\u00e5r at det nye sykehjemmet, som skal f\u00f8res opp p\u00e5 Laksev\u00e5g med gnr. 124 bnr. 180 i Vadmyrveien, gis navnet Loddefjord\u00e5sen behandlingssenter. Vedtakskompetanse: I henhold til byr\u00e5dets fullmakter \u00a718.2, bystyresak 378/20, er myndigheten til \u00e5 navngi kommunale veier, gater, skoler og andre kommunale og offentlige bygg og anlegg, i henhold til lov om stedsnavn, lagt til byr\u00e5det. Byr\u00e5d for byutvikling innstiller til byr\u00e5det \u00e5 fatte f\u00f8lgende vedtak: Det nye sykehjemmet, som skal f\u00f8res opp p\u00e5 Laksev\u00e5g med gnr. 124 bnr. 180 i Vadmyrveien, gis navnet Loddefjord\u00e5sen behandlingssenter. Dato: 18. desember 2024 Christine Kahrs Byr\u00e5d for byutvikling 1 Dokumentet er godkjent elektronisk. Vedlegg: Fagnotat datert 16.10.2024. 2 "
}