{
  "dokument_id": "e514f8b3-e1fd-50d1-9e85-000d69eb43bb",
  "doc_type": "case_presentation",
  "kommune": 4601,
  "tittel": "Oppgradering av utstillingslokaler i Permanenten, Kode 1. Utvidelse av gjennomf\u00f8ringsvedtak, sak 15/22, og forslag til delvis omdisponering av vedtatt budsjettramme",
  "url": "https://bergen.kommune.no/politikere-utvalg/api/fil/bk360/11847064/Framstilling-Oppgradering-av-utstillingslokaler-i-Permanenten-Kode-1-Utvidelse-av-gjennomforingsvedtak-sak-15-22-og-forslag-til-delvis-omdisponering-av-vedtatt-budsjettramme",
  "tekst": " BYR\u00c5DET Byr\u00e5dssak /25 Saksframstilling V\u00e5r referanse: 2021/86655-10 Oppgradering av utstillingslokaler i Permanenten (Kode 1). Utvidelse av gjennomf\u00f8ringsvedtak (sak 15/22) og forslag til delvis omdisponering av vedtatt budsjettramme Hva saken gjelder: Denne saken gjelder utvidelse av gjennomf\u00f8ringsvedtaket i sak 15/22 fra 24 mill. kroner til 31 mill. kroner, og et forslag om en omdisponering av 6,5 mill. kroner av budsjettrammen som f\u00f8lge av oppdatert kunnskap om, og nye anbefalinger for, gjennomf\u00f8ringen av prosjektet. Bakgrunn: Utvalg for finans, kultur og n\u00e6ring (UFKN) fattet den 9/2-22 gjennomf\u00f8ringsvedtak p\u00e5 totalt 24 mill. kroner, til oppgradering av utstillingssaler p\u00e5 Permanenten. Totalt var det planlagt 9 ulike utbedringstiltak. Disse er vist i tabellen under. Fem av tiltakene er allerede gjennomf\u00f8rt av Etat for bygg og eiendom (gjelder tiltak 1,2,4,5 og 7), mens tiltak 3 og 8 er delvis gjennomf\u00f8rt. For tiltak 6 og 9 er det foretatt og p\u00e5l\u00f8pt kostnader til utredning og prosjektering p\u00e5 Etat for bygg og eiendom sin h\u00e5nd, men disse tiltakene er enn\u00e5 ikke kommet til gjennomf\u00f8ring (ferdigstillelse er derfor oppgitt til 0 % i tabellen over). Fullstendig gjennomf\u00f8ring av tiltak 3, 6 og 8 vil i denne sak bli foresl\u00e5tt avventet og h\u00e5ndtert i et eget prosjekt, inntil det foreligger en mer fullstendig oversikt over det samlede \u00f8konomiske omfanget av de aktuelle tiltakenes. En n\u00e6rmere redegj\u00f8relse for dette f\u00f8lger lenger ned i saken. Endring i Revidert budsjett 2023 Etter en tidligere rehabilitering av taket ved Permanenten i 2015/2016, opplevde man gjentatte lekkasjer som ble fors\u00f8kt utbedret. Etter igangsettelsen av prosjektet som UFKN fattet gjennomf\u00f8ringsvedtak for i 2022, ble det i forbindelse med utf\u00f8ringen av tiltak 4 i tabellen over, p\u00e5 nytt avdekket lekkasjer som ble synlige i taket i hovedtrapperommet. Utbedringen av de avdekkede lekkasjene ble vurdert \u00e5 kreve tiltak utover det som fulgte av gjennomf\u00f8ringsvedtaket. I tillegg hadde det over lengre tid v\u00e6rt, og er fortsatt, utfordringer med \u00e5 sikre rett temperatur og luftfuktighet i bygget. Eksisterende SD-anlegg (sentralt 1 driftsanlegg for overv\u00e5king og styring av energi, ventilasjon, varme- og kj\u00f8lesystemer), tilfredsstiller ikke krav og funksjoner for \u00e5 ivareta en tilfredsstillende klimastyring i bygget. Anlegget m\u00e5 derfor byttes ut. Sammen med enkelte identifiserte mangler knyttet til brannvern og sikringstiltak etter prosjektet i 2015/2016, ble det i Revidert budsjett 2023 derfor vedtatt \u00e5 \u00f8ke budsjettposten med 14 mill. kroner \u2013 fordelt p\u00e5 3 nye tiltak vist under - til en ny totalprognose for prosjektet p\u00e5 38 mill. kroner. Ved en inkurie ble det ikke fremmet en ny sak om utvidelse av gjennomf\u00f8ringsvedtaket i sak 15/22, etter at den nye bevilgningen til prosjektet ble vedtatt i Revidert budsjett 2023. I tillegg til \u00e5 belyse hva som er status for prosjektet per i dag, har denne saken derfor til form\u00e5l \u00e5 formelt vedta en utvidelse av gjennomf\u00f8ringsvedtaket fra 2022 og en ny fordeling av den n\u00e5v\u00e6rende budsjettrammen basert p\u00e5 konkrete faglige anbefalinger for veien videre i prosjektet. Endring i Revidert budsjett 2024 P\u00e5 oppdrag fra Etat for bygg og eiendom startet Norconsult i november 2023 en kartlegging for \u00e5 finne \u00e5rsaken til lekkasjene i taket, for \u00e5 anbefale en l\u00f8sning for utbedring og for \u00e5 forhindre nye taklekkasjer. Det ble tidlig i dette arbeidet avdekket avvik og alvorlige feil og mangler ved det arbeidet som hadde blitt utf\u00f8rt i 2015/2016 ift. enkeltkomponenter i konstruksjon, bygningsfysikk og brannsikkerhet. Med bakgrunn i disse innledende funnene ble det v\u00e5ren 2024 vurdert som n\u00f8dvendig \u00e5 foreta ytterligere unders\u00f8kelser og analyser for \u00e5 vurdere takkonstruksjonens samlede kapasitet. Gjennomf\u00f8ringen av tiltak 10 ble derfor satt p\u00e5 vent. Den planlagte utskiftingen av ventilasjonsanlegg i bygget (tiltak 6 i det opprinnelige gjennomf\u00f8ringsvedtaket) var prosjektert av Etat for bygg og eiendom til \u00e5 gjennomf\u00f8res med tilkomst og innheising av nytt anlegg via taket. I p\u00e5vente av en endelig avklaring av anbefalt langsiktig l\u00f8sning for taket, ble dette tiltaket ogs\u00e5 stilt i bero. P\u00e5 dette tidspunktet var det uklart om gjennomf\u00f8ringen av tiltak 6 og 10 ville v\u00e6re av et omfang som det var riktig at Etat for bygg og eiendom h\u00e5ndterte, slik det ble forutsatt i Revidert budsjett 2023. Derfor valgte man i Revidert budsjett 2024 \u00e5 foresl\u00e5 en reduksjon budsjettavsetningen til prosjektet med 7 mill. kroner, fra 38 mill. kroner til 31 mill. kroner. Ny fordeling av budsjettavsetningen Norconsult sine unders\u00f8kelser og analyser ble ferdigstilt i august 2024. Disse viser at omfanget av n\u00f8dvendige tiltak for \u00e5 utbedre taklekkasjene er betydelig st\u00f8rre enn f\u00f8rst antatt. Fra et antatt behov for kun \u00e5 utbedre feilutf\u00f8relser i arbeidet gjennomf\u00f8rt i 2015/2016, er anbefalingen fra Norconsult n\u00e5 \u00e5 rive taket og bygge opp ny taksperrekonstruksjon. Tiltak 10 er dermed blitt av en slik st\u00f8rrelse at Etat for utbygging b\u00f8r v\u00e6re utf\u00f8rende etat og ikke Etat for bygg og eiendom. For \u00e5 kunne gi et tilstrekkelig sikkert anslag p\u00e5 fremdrift og kostnad for et slikt prosjekt er det n\u00f8dvendig \u00e5 gjennomf\u00f8re et forprosjekt. I den forbindelse vil det v\u00e6re behov for \u00e5 avsette midler til prosjektutvikling i regi av Etat for utbygging. I denne sak foresl\u00e5r byr\u00e5det derfor at 6,5 mill. kroner av den n\u00e5v\u00e6rende budsjettavsetningen p\u00e5 31 mill. kroner vedtas omdisponert til utvikling av et eget prosjekt i regi av Etat for utbygging. Videre vil en utbedring av takkonstruksjon etter all sannsynlighet utl\u00f8se et behov for \u00e5 t\u00f8mme Permanenten for kunst for skadebegrensning, spesielt med tanke p\u00e5 driftsstans, ventilasjon, st\u00f8v og vibrasjoner. Det vil derfor ogs\u00e5 v\u00e6re form\u00e5lstjenlig at de gjenst\u00e5ende arbeidene som inneb\u00e6rer st\u00f8rre bygningsmessige inngrep med innvirkning p\u00e5 driften, dvs. sikringsglass (tiltak 3), utskifting av ventilasjonsanlegg (tiltak 6) og ombygging av 2 utstillingssaler (tiltak 8), ikke kommer til utf\u00f8relse n\u00e5, men i stedet inkluderes i prosjektet som byr\u00e5det i denne sak foresl\u00e5r at utvikles av Etat for utbygging. Utbedring av r\u00f8mningsveier (tiltak 9), anskaffelse av nytt SD-anlegg (tiltak 11), og brannvern og sikringstiltak (tiltak 12), er tiltak som fortsatt vurderes \u00e5 kunne gjennomf\u00f8res av Etat for bygg og eiendom. Da de ikke har samme grad av driftsforstyrrelse som tiltakene i avsnittet over, er vurderingen ogs\u00e5 at de kan komme til utf\u00f8relse n\u00e5. Dette vil gi \u00f8kt kvalitet og mer stabilitet i inneklimaet og bedre brannsikkerheten i Permanenten. Tiltak 9, 11 og 12 vurderes fortsatt \u00e5 kunne gjennomf\u00f8res innenfor de kostnadsrammene som er oppgitt i tabellene over. Av den foresl\u00e5tte utvidelsen av gjennomf\u00f8ringsvedtaket p\u00e5 7 mill. kroner i denne sak, vil 0,5 mill. kroner tilf\u00f8res Etat for bygg og eiendom. Sammen med den gjenv\u00e6rende og ubenyttede delen av budsjettrammen i gjennomf\u00f8ringsvedtaket i sak 15/22, vil det gi Etat for bygg og eiendom inndekning b\u00e5de for kostnadene ved de tre ovennevnte tiltakene, og for de kostnadene som er p\u00e5dratt i forbindelse med utredning og prosjektering av tiltak 6 og tiltak 10. \u00d8konomiske konsekvenser: I gjeldende handlings- og \u00f8konomiplan (H\u00d8P 2025-28) er det vedtatt en total brutto budsjettramme for prosjektet p\u00e5 31 mill. kroner. Av disse er 19,7 mill. kroner avsatt i tidligere \u00e5r (t.o.m. 2024), mens de resterende 11,3 mill. kroner er avsatt i 2025. Investeringsprosjektet ligger under tjenesteomr\u00e5de 12 \u2013 kultur med navnet \u00abOppgradering Kode 1\u00bb. Den avgrensningen av prosjektet som saken n\u00e5 foresl\u00e5r mellom de to byggetatene, legger til rette for at Etat for bygg og eiendom skal kunne ferdigstille sine gjenv\u00e6rende tiltak og dermed avslutte sitt prosjekt innenfor en avsatt budsjettramme p\u00e5 24,5 mill. kroner. Som det fremg\u00e5r av saksfremstillingen vil den samlede kostnaden ved de opprinnelig planlagte tiltakene ved Permanenten bli langt h\u00f8yere enn det som ble forutsatt i det opprinnelige gjennomf\u00f8ringsvedtaket fra 2022, og ved de etterf\u00f8lgende rapporteringene til bystyret. Kostnaden for de tiltakene som videref\u00f8res i et eget prosjekt i regi av Etat for utbygging, vil f\u00f8rst kunne avklares etter gjennomf\u00f8rt prosjektutvikling. Midler til gjennomf\u00f8ring av Etat for utbygging sine tiltak vil derfor spilles inn gjennom den ordin\u00e6re budsjettprosessen n\u00e5r tilstrekkelig sikre kostnadsestimater foreligger. F\u00f8lgelig vil det f\u00f8rst p\u00e5 dette tidspunktet ogs\u00e5 bli kjent hva den samlede kostnaden for oppgraderingen av Permanenten vil v\u00e6re. \u00d8kning kapitalkostnader Renter og avdrag av den utvidede gjennomf\u00f8ringsrammen p\u00e5 7 mill. kroner f\u00f8lger avskrivningstiden p\u00e5 25 \u00e5r, og tabellen under viser en totaloversikt over kapitalkostnadene som vil belastes driftsbudsjett i nedbetalingsperioden. Man har i beregningen lagt til grunn at ikke hele bel\u00f8pet vil bli l\u00e5nefinansiert, fordi man vil motta noe i MVA-kompensasjon. Tabellen baserer seg p\u00e5 de rentesatsene som ligger til grunn i H\u00d8P 2025-2028 og gir f\u00f8lgelig bare et estimat p\u00e5 hva kapitalkostnadene vil bli: 3 Byr\u00e5dets vurdering og anbefaling/konklusjon: Permanenten er et sentralt bygg i byens kunstsamlinger, hvor det er utstilt tradisjonelt kunsth\u00e5ndverk og design, norsk s\u00f8lv og gull, samt samlinger av kinesisk kunst og h\u00e5ndverk. Bygningen i seg selv er monumental og bygget i italiensk nyrenessansestil. Bygget trenger oppgraderinger p\u00e5 flere omr\u00e5der, og avdekkingen av feil og mangler i takkonstruksjonen har ogs\u00e5 medf\u00f8rt behov for flere tiltak, som denne saken redegj\u00f8r for. Byr\u00e5det mener at tiltaket er n\u00f8dvendig for \u00e5 bevare b\u00e5de bygg og utstillinger, og at den foresl\u00e5tte veien videre for prosjektet er hensiktsmessig. Begrunnelse for framleggelse til bystyret: Oppjustering av kostnadsramme for prosjekt jfr. budsjettfullmaktenes pkt. 2.3 bokstav c): Ved behov for vesentlig justering av et prosjekts totale investeringsramme etter at det foreligger gjennomf\u00f8ringsvedtak, skal det fremmes egen sak til besluttende organ. Utgangspunkt for beregning av avvik er kostnadsestimat ved prosjektets vedtatte gjennomf\u00f8ringsvedtak. Hvilket organ som kan behandle saken er avhengig av avviket og prosjektets st\u00f8rrelse. Bystyret behandler saker om oppjustering av kostnadsramme hvor Utvalg for finans, kultur og n\u00e6ring har fattet gjennomf\u00f8ringsvedtak. Byr\u00e5det innstiller til bystyret \u00e5 fatte f\u00f8lgende vedtak: 1. Revidert kostnadsramme for gjennomf\u00f8ring av Oppgradering Kode 1 settes til 31 mill. kroner. 2. Av den samlede reviderte kostnadsrammen for prosjektet fordeles 24,5 mill. kroner til Etat for bygg og eiendom, mens 6,5 mill. kroner omdisponeres til et eget prosjekt i Etat for utbygging i tr\u00e5d med premissene i saken. 3. Midler til gjennomf\u00f8ring av tiltakene som foresl\u00e5s gjennomf\u00f8rt i et eget prosjekt i regi av Etat for utbygging, spilles inn og vurderes gjennom den ordin\u00e6re budsjettprosessen n\u00e5r tilstrekkelig sikre kostnadsestimater foreligger. Dato: 11. februar 2025 Christine B. Meyer Jacob M\u00e6hle Byr\u00e5dsleder Byr\u00e5d for finans Dokumentet er godkjent elektronisk. 4 "
}