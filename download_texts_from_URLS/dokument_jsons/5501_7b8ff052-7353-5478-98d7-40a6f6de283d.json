{
  "dokument_id": "7b8ff052-7353-5478-98d7-40a6f6de283d",
  "doc_type": "case_attachment",
  "kommune": 5501,
  "tittel": "Sp\u00f8rsm\u00e5l og svar til oppvekst- og utdanningsutvalgets m\u00f8te 30.08.2024",
  "url": "https://innsyn.tromso.kommune.no/application/getMoteDokument?dokid=2001819882",
  "tekst": "Sp\u00f8rsm\u00e5l og svar til oppvekst- og utdanningsutvalgets m\u00f8te 28.08.2024 Sp\u00f8rsm\u00e5l fra Ole Andreas Myhrer Smith (R\u00f8dt) - Hvor mange elever og klasser er det p\u00e5 sm\u00e5trinnet (1-4) i Troms\u00f8 kommune? - \u2060Hvor stor er l\u00e6rertetthetten p\u00e5 sm\u00e5trinnet (1-4) i Troms\u00f8, og er det store forskjeller mellom ulike skoler i Troms\u00f8? - \u2060Hvilke tiltak foreligger det for \u00e5 bist\u00e5 l\u00e6rere som st\u00e5r alene i klasserommet p\u00e5 sm\u00e5trinnet (1-4)? - \u2060Er det mulig \u00e5 f\u00e5 en oversikt over hva hver skole bruker p\u00e5 vikarer? Svar fra Kari Henriksen, direkt\u00f8r for avdeling for oppvekst, utdanning og kultur Vi har besvart sp\u00f8rsm\u00e5lene dine nedenfor basert p\u00e5 de nyeste tilgjengelige dataene fra Grunnskolens Informasjonssystem (GSI). Det er viktig \u00e5 merke seg at informasjonen i GSI registreres per 1. oktober hvert \u00e5r, og dataene blir offentlig tilgjengelige i slutten av desember. Tallene vi presenterer her er basert p\u00e5 situasjonen per 1. oktober 2023, og \u00e5rets oppdaterte tall vil v\u00e6re tilgjengelige i slutten av desember. Antall elever og klasser p\u00e5 sm\u00e5trinnet (1-4) i Troms\u00f8 kommune: Per 1. oktober 2023 var det totalt 3 074 elever p\u00e5 sm\u00e5trinnet (1.-4. trinn) i Troms\u00f8 kommune. Skolene organiserer seg ulikt basert p\u00e5 lokale forhold som elevtall, behov og l\u00e6rernorm. Noen skoler har sl\u00e5tt sammen trinn, mens andre organiserer seg i mindre eller st\u00f8rre klasser per trinn, avhengig av fag og andre hensyn. Vi har derfor ikke tall p\u00e5 antall klasser. L\u00e6rertetthet p\u00e5 sm\u00e5trinnet (1-4) i Troms\u00f8: Per 1. oktober 2023 var det 295 l\u00e6rere knyttet til 1.-4. trinn i Troms\u00f8. Det nasjonale kravet er maksimalt 15 elever per l\u00e6rer p\u00e5 sm\u00e5trinnet. I gjennomsnitt har Troms\u00f8skolen en l\u00e6rertetthet p\u00e5 10,4 elever per l\u00e6rer p\u00e5 1. til 4.trinn. Imidlertid var det fem skoler som per 1. oktober 2023 ikke oppfylte dette kravet: \u2022 Krokelvdalen: 15,9 elever per l\u00e6rer Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900, 9299 Troms\u00f8 Bankkonto: 4750 05 08236 Telefon: 77 79 00 00 Org.nr.: Foretaksregisteret NO 940 101 808 MVA Telefax: 77 79 00 01 Side 2 av 4 \u2022 Selnes: 15,1 elever per l\u00e6rer \u2022 Skjelnan: 15,4 elever per l\u00e6rer \u2022 Solneset: 20 elever per l\u00e6rer \u2022 Workinnmarka: 15,3 elever per l\u00e6rer Tiltak for l\u00e6rere som st\u00e5r alene i klasserommet p\u00e5 sm\u00e5trinnet (1-4): Det er ingen standardiserte tiltak som automatisk settes inn p\u00e5 1.-4. trinn. Skolene m\u00e5 gj\u00f8re vurderinger ut fra den klassens eller gruppens behov, og eventuelle tiltak m\u00e5 derfor vurderes lokalt. Ekstra ressurser kan settes inn ved spesifikke behov, som for eksempel vedtak om individuell tilrettelagt oppl\u00e6ring (tidligere kjent som spesialundervisning). Troms\u00f8 kommune tilbyr ogs\u00e5 mentorordning og veiledning for nyutdannede og nytilsatte l\u00e6rere i deres f\u00f8rste og andre yrkes\u00e5r, samt kompetanseheving gjennom skolens utviklingsarbeid. Oversikt over bruk av vikarer ved hver skole: Vedlagt finner du en oversikt over den enkelte skoles utgifter til vikarer for forrige skole\u00e5r. V\u00e6r oppmerksom p\u00e5 at dette inkluderer b\u00e5de korttids- og langtidsvikarer, samt frav\u00e6r grunnet sykdom, permisjoner og planlagt frav\u00e6r. Sp\u00f8rsm\u00e5l fra Sara Ellen Gaup (SV) Kunstig intelligens kan bli en stadig st\u00f8rre og viktigere del av hverdagen. I hvert fall hvis digitaliseringsministeren f\u00e5r oppfylt sitt \u00f8nske: https://www.nrk.no/norge/regjeringen-vil-at- 80-prosent-av-offentlig-sektor-bruker-ki_-_-urealistisk_-mener-ki-forsker-1.16843972 Det finnes mange fordeler og ulemper med bruk av kunstig intelligens (KI) og AI i ulike sammenheng, og bruken av KI kommer til \u00e5 \u00f8ke parallelt med utvikling av teknologien. Men med bruk av KI/AI f\u00f8lger det ogs\u00e5 ulemper. Jeg valgte \u00e5 sp\u00f8rre ChatGPT \u00abhvilke ulemper f\u00f8lger med bruk av KI og AI?\u00bb. ChatGPT svarte: \u00abSelv om kunstig intelligens (KI) har mange fordeler, er det ogs\u00e5 flere ulemper og utfordringer forbundet med bruken av denne teknologien. Her er noen av de viktigste ulempene: 1. Etiske Dilemmaer Bias og diskriminering: KI-systemer kan arve eller forsterke eksisterende fordommer hvis de er trent p\u00e5 skjev eller ufullstendig data. Dette kan f\u00f8re til diskriminering i omr\u00e5der som ansettelse, rettsh\u00e5ndhevelse, og l\u00e5n. Ansvarssp\u00f8rsm\u00e5l: Det kan v\u00e6re uklart hvem som har ansvaret n\u00e5r en KI gj\u00f8r en feil \u2013 er det utvikleren, brukeren, eller KI-systemet selv? 2. Personvern og Datasikkerhet Overv\u00e5king: KI brukes ofte til \u00e5 overv\u00e5ke og analysere data om individer, noe som kan f\u00f8re til brudd p\u00e5 personvernet. Datah\u00e5ndtering: Bruk av store mengder data, ofte sensitive persondata, reiser sp\u00f8rsm\u00e5l om hvor sikkert disse dataene lagres og hvem som har tilgang til dem. 3. Jobbtap og \u00d8konomiske Ulikheter Automatisering av jobber: KI kan erstatte mennesker i mange arbeidsroller, spesielt i produksjon, transport, og kundeservice, noe som kan f\u00f8re til betydelige jobbtap. Side 3 av 4 \u00d8kte ulikheter: De \u00f8konomiske gevinstene fra KI kan bli ujevnt fordelt, og de som eier KI-teknologier kan f\u00e5 betydelig mer makt og innflytelse. 4. Sikkerhetsrisikoer Cyberangrep: KI kan b\u00e5de brukes til \u00e5 forbedre cybersikkerhet, men ogs\u00e5 til \u00e5 utf\u00f8re mer sofistikerte angrep. Milit\u00e6r bruk: Utviklingen av autonome v\u00e5pensystemer basert p\u00e5 KI kan f\u00f8re til nye og mer uforutsigbare former for krigf\u00f8ring. 5. Manglende Menneskelig Kontroll Autonom beslutningstaking: KI-systemer som tar avgj\u00f8relser uten menneskelig innblanding kan gj\u00f8re valg som ikke er i tr\u00e5d med menneskelige verdier eller \u00f8nsker. \"Black Box\"-problemet: Mange KI-algoritmer er komplekse og lite gjennomsiktige, noe som gj\u00f8r det vanskelig \u00e5 forst\u00e5 hvordan de kommer frem til sine beslutninger. 6. Avhengighet av Teknologi Tap av ferdigheter: Avhengighet av KI kan f\u00f8re til at mennesker mister ferdigheter, spesielt i omr\u00e5der som krever probleml\u00f8sning og kritisk tenkning. Systemfeil: Avhengighet av KI kan ogs\u00e5 gj\u00f8re samfunnet mer s\u00e5rbart for systemfeil, tekniske problemer, eller hacking. 7. Moralsk og Eksistensiell Risiko Kontrollproblem: Det er bekymringer om at sv\u00e6rt avansert KI kan bli vanskelig \u00e5 kontrollere og potensielt utgj\u00f8re en trussel mot menneskeheten. \"Superintelligens\": P\u00e5 lang sikt frykter noen at utviklingen av en superintelligent KI kan utkonkurrere menneskelig intelligens og f\u00f8re til uforutsigbare og potensielt katastrofale konsekvenser. 8. Regulering og Lovgivning Manglende regulering: Teknologien utvikler seg ofte raskere enn lovgivningen, noe som kan f\u00f8re til misbruk eller utilsiktede konsekvenser. Global uenighet: Ulike land kan ha forskjellige syn p\u00e5 hvordan KI b\u00f8r reguleres, noe som kan f\u00f8re til internasjonale konflikter eller konkurranse om \u00e5 utvikle kraftigere KI-teknologier. Disse ulempene understreker viktigheten av \u00e5 utvikle KI p\u00e5 en ansvarlig m\u00e5te, med fokus p\u00e5 etikk, sikkerhet, og menneskelig kontroll.\u00bb Sp\u00f8rsm\u00e5let mitt er om Troms\u00f8 kommune har sikkerhets- og etiske retningslinjer for bruk av kunstig intelligens p\u00e5 skolen og/eller ved undervisning? Svar fra Kari Henriksen, direkt\u00f8r for avdeling for oppvekst, utdanning og kultur Dette er et felt som er veldig spennende, men som vi dessverre ikke - s\u00e5 langt \u2013 har gjort et strukturert arbeid i forhold til. Men kan i alle fall gi deg f\u00f8lgende tilbakemelding : \u2022 14.08.24 ble det sendt ut en epost fra pedagogisk IKT-r\u00e5dgiver til skolene, se vedlegg. \u2022 Det er utarbeidet en overordnet policy for bruk av KI i hele Troms\u00f8 kommune. Dette er retningslinjer for bruk av KI, men alts\u00e5 ingen strategi som sier noe om retning og prioritering Side 4 av 4 p\u00e5 dette arbeidet- dette vil v\u00e6re del av det p\u00e5g\u00e5ende arbeidet med \u00e5 f\u00e5 p\u00e5 plass en IT strategi. Policyen er ikke formelt godkjent av kommunedirekt\u00f8ren enda, s\u00e5 kan ikke distribuere denne f\u00f8r han har godkjent. Sp\u00f8rsm\u00e5l fra Brage Larsen Sollund (AP) 1. Hva er status p\u00e5 fysisk aktivitet i Troms\u00f8skolen? Herunder \u00f8nsker jeg \u00e5 vite omr alle elevene har daglig fysisk aktivitet? Hvilket omfang er det i, er det forskjeller mellom skoler og/eller er det forskjell mellom trinnene? 2. Hva vil det kreve (\u00f8konomisk og administrativt) at alle elever skal f\u00e5 en time fysisk aktivitet om dagen? Bakgrunn Stortinget vedtok i 2017 at regjeringen skulle innf\u00f8re en ordning som sikrer elevene p\u00e5 1-10 trinn minst en time fysisk aktivitet innenfor dagens timetall. Dette ble ytterligere stadfestet i hurdalserkl\u00e6ringen. Mer fysisk aktivitet har \u00e5penbare helsemessige gevinster, bidrar til \u00e5 utjevne helseforskjeller og er bra for elevene. I tillegg er det forskning som viser at elever blir bedre \u00e5 lese og regne av mer fysisk aktivitet. Svar fra administrasjonen Svar ble gitt muntlig i m\u00f8tet av Geir Olsen, seksjonsleder i seksjon for skole. Geir Olsens presentasjon er vedlagt som eget vedlegg til protokollen. Sp\u00f8rsm\u00e5l fra Anni Skogman (FrP) Anni Skogman stilte muntlig sp\u00f8rsm\u00e5l i m\u00f8tet om Troms\u00f8 kommunes oppf\u00f8lging av henvendelse fra Eddi Eidsv\u00e5g. Svar fra utvalgsleder og administrasjonen Sp\u00f8rsm\u00e5let ble besvart muntlig i m\u00f8tet av utvalgsleder P\u00e5l Julius Skogholt og direkt\u00f8r Kari Henriksen og kan sees i videoopptak. "
}