{
  "dokument_id": "2c0a98cb-d960-5aff-9a21-d469bd8d844f",
  "doc_type": "case_attachment",
  "kommune": 4601,
  "tittel": "Statsforvalteren opphever vedtak om oppf\u00f8ring av tomannsboliger, Tertnes, gbnr. 186_1 nr2",
  "url": "https://bergen.kommune.no/politikere-utvalg/api/fil/bk360/12199192/Statsforvalteren-opphever-vedtak-om-oppforing-av-tomannsboliger-Tertnes-gbnr-186-1-nr2",
  "tekst": " V\u00e5r dato: V\u00e5r ref: 28.01.2025 2024/18982 Deres dato: Deres ref: KLAGE-2024/14379-10 Lyder Meyer Hiis Bergh Saksbehandler, innvalgstelefon Postboks 24 \u00c5sane Silje S\u00e6vik B\u00f8e, 5557 2125 5826 Bergen Bergen kommune, gbnr. 186/1, tomannsbolig Vi viser til oversending fra Bergen kommune 04.10.2024, som gjelder klage p\u00e5 kommunens vedtak av 22.05.2024. Klagen er framsatt innen fristen, og vilk\u00e5rene for \u00e5 behandle klagen er oppfylt. Vedtak Statsforvalteren i Vestland opphever Bergen kommune v/Byr\u00e5d for klima, milj\u00f8 og byutvikling sitt vedtak av 22.05.2024, sak 2023/285290, og kommunens vedtak om rammetillatelse av 30.05.2024, sak 2023/15850. Saken sendes tilbake til kommunen for ny behandling. Bakgrunn for saken Saken gjelder s\u00f8knad om oppf\u00f8ring av tomannsbolig og parkeringsplass, p\u00e5 totalt 350 m2 BRA. S\u00f8keren har en tilsvarende sak om oppf\u00f8ring av tomannsbolig p\u00e5 samme bruksnummer og med samme tilkomstveg, s\u00f8r\u00f8st for tilkomstvegen, v\u00e5rt saksnummer 2024/14753, og sakene m\u00e5 ses i sammenheng. Tiltakshaver er Aarvik Eiendomsutvikling AS og ansvarlig s\u00f8ker er Norgeshus AS. Oversiktskart over oms\u00f8kte eiendom, hentet fra saksdokumentene. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/6 Vestland fylkeskommune ga uttalelse til oms\u00f8kte dispensasjon i saken den 10.11.2023. Kommunen ga avslag p\u00e5 s\u00f8knaden 04.12.2023, og ansvarlig s\u00f8ker p\u00e5klaget avslaget. Byr\u00e5d for klima, milj\u00f8 og byutvikling tok klagen til f\u00f8lge den 22.05.2024, sak 2023/285290, og ga tillatelse til oppf\u00f8ring av tomannsbolig og parkeringsplass. Det ble gitt dispensasjon fra reguleringsplanen \u00a7 2.2.3 om frittliggende sm\u00e5husbebyggelse. Videre ble det gitt dispensasjon fra kommuneplanens arealdel (KPA 2018) \u00a7 26.5.1 om \u00abvesentlig nybygging\u00bb i \u00f8vrig byggesone, p\u00e5 vilk\u00e5r om at kryss mot Tertnesveien utbedres i samsvar med uttalelse fra Vestland fylkeskommune datert 10.11.2023. Vedtaket ble den 10.06.2024 p\u00e5klaget av deg, som eier av eiendommen gbnr. 186/1183. I klagen anf\u00f8rer du at trafikkproblemene i nedre del av Sj\u00f8veien knapt nok er adressert i vedtaket, og at dette er en mangel. Du viser til avslag p\u00e5 s\u00f8knad i 2005 om bygging av enebolig, der dispensasjon ikke kunne gis siden vegnettet i omr\u00e5det ikke er av tilfredsstillende standard for videre utbygging. Siden den gang er det gitt dispensasjon til bygging av fire nye eneboliger nedenfor den mest kritiske delen av Sj\u00f8veien, og n\u00e5 legges det opp til ytterligere fire boenheter i samme omr\u00e5de. Du mener at det b\u00f8r foretas en befaring om trafikkforholdene i Sj\u00f8veien, og gis en kommentar om relevans til sammenligningen med Tertnesflaten. Vi viser ellers til klagen i sin helhet. Utvalg for milj\u00f8 og byutvikling behandlet saken i m\u00f8te den 19.09.2024, sak 326/24. Klagen ble ikke tatt til f\u00f8lge, og vedtaket ble fattet med 16 mot 1 stemme. Saken er deretter oversendt til Statsforvalteren i Vestland for endelig avgj\u00f8relse. N\u00e5r det gjelder bakgrunnen for saken ellers, viser vi til dokumentene i saken. Vi forutsetter at partene er kjent med disse. Regelverk og plangrunnlag Statsforvalteren er delegert myndighet til \u00e5 avgj\u00f8re klager som gjelder enkeltvedtak etter plan- og bygningsloven, jf. plan- og bygningsloven (pbl.) \u00a7 1-9 femte ledd og rundskriv T-2/09 fra Kommunal- og distriktsdepartementet. Forvaltningsloven gjelder for Statsforvalterens behandling av saken, se pbl. \u00a7 1-9. Statsforvalteren kan pr\u00f8ve alle sider av vedtaket som er p\u00e5klaget, og ta hensyn til nye omstendigheter, jf. fvl. \u00a7 34. Statsforvalteren skal som klageinstans legge stor vekt p\u00e5 hensynet til det kommunale selvstyret ved pr\u00f8ving av det frie skj\u00f8nn, jf. fvl. \u00a7 34 andre ledd. Etter fvl. \u00a7 34 kan klageinstansen selv treffe nytt vedtak i saken eller oppheve kommunens vedtak og sende saken tilbake for ny eller delvis ny behandling. Regler om dispensasjon Etter plan- og bygningsloven \u00a7\u00a7 11-6 og 12-4 er kommuneplan og reguleringsplan juridisk bindende for nye tiltak eller utvidelse av eksisterende tiltak. Tiltak som er i strid med plan eller bestemmelser i plan- og bygningsloven, kan bare tillates dersom det blir gitt dispensasjon fra bestemmelsene tiltaket strider mot, se pbl. kapittel 19. Regler om avkj\u00f8rsel Plan- og bygningsloven \u00a7 27-4 gir krav til tilkomst og vegforbindelse. Bruk av avkj\u00f8rsel fra offentlig veg m\u00e5 v\u00e6re godkjent av rette veimyndighet, jf. vegloven \u00a7\u00a7 40-43, med mindre avkj\u00f8rselssp\u00f8rsm\u00e5let er l\u00f8st i bindende arealplan. Planstatus Side: 3/6 Eiendommen er omfattet av reguleringsplan \u00c5SANE. GNR 186 BNR 5 MFL., TERTNESFLATEN, (planid 16800000), vedtatt 18.04.2005, og er regulert til frittliggende sm\u00e5husbebyggelse, felt FS7. I KPA 2018 er eiendommen vist som \u00abBebyggelse og anlegg \u00d8vrig byggesone\u00bb. Den tilsvarende s\u00f8knaden om tomannsbolig p\u00e5 samme bruksnummer (v\u00e5r sak 2024/14753), er omfattet av reguleringsplan \u00c5sane. Gnr. 186 bnr. 1081 m.fl., \u00c5stveitv\u00e5gen Tertneslendinga, Sm\u00e5b\u00e5thavn (planid. 7140000). Statsforvalterens vurdering Statsforvalteren finner at saken er tilstrekkelig opplyst, jf. forvaltningsloven (fvl.) \u00a7 33 siste ledd. Utgangspunktet i byggesaker er at en tiltakshaver har krav p\u00e5 \u00e5 f\u00e5 godkjent s\u00f8knad om tiltaket, dersom tiltaket ikke er i strid med bestemmelser i eller i medhold av plan- og bygningsloven, jf. pbl. \u00a7 21-4 f\u00f8rste ledd. Krav om godkjent bruk av avkj\u00f8rsel Tilkomst til tiltaket er via privat veg til fylkesveg 5302 Tertnesvegen. Den tilsvarende s\u00f8knaden om tomannsbolig p\u00e5 samme bruksnummer (v\u00e5r sak 2024/14753) har samme tilkomstveg. Krysset til fylkesvegen er omfattet av reguleringsplan \u00c5sane. Gnr. 186 bnr. 1081 m.fl., \u00c5stveitv\u00e5gen Tertneslendinga, Sm\u00e5b\u00e5thavn (planid. 7140000), som gjelder for den tilsvarende s\u00f8knaden om tomannsbolig p\u00e5 gbnr. 186/1. Utklipp fra reguleringsplankartet til reguleringsplan \u00c5sane. Gnr. 186 bnr. 1081 m.fl., \u00c5stveitv\u00e5gen Tertneslendinga, Sm\u00e5b\u00e5thavn (planid. 7140000). Sp\u00f8rsm\u00e5let er om oppf\u00f8ring av tomannsboligen kan godkjennes uten s\u00e6rskilt tillatelse fra Vestland fylkeskommune som vegmyndighet etter vegloven \u00a7 40, jf. pbl. \u00a7 27-4. Dersom det er krav om godkjenning etter vegloven, og godkjenning ikke foreligger, kan kommunen ikke gi rammetillatelse etter plan- og bygningsloven, og s\u00f8knaden m\u00e5 avsl\u00e5s, jf. pbl. \u00a7 27-4, jf. \u00a7 31-2.1 Forholdet mellom bygningsmyndighetene og vegmyndighetene er regulert i plan- og bygningsloven \u00a7 27-4 f\u00f8rste ledd siste punktum. Etter bestemmelsen skal bygningsmyndighetene se til at \u00ab... avkj\u00f8rsel fra offentlig veg m\u00e5 v\u00e6re godkjent av vedkommende vegmyndighet, jf. veglova \u00a7\u00a7 40 til 43\u00bb. 1 Jf. Ot. Prp. Nr. 45 (2007-2008) s. 51. Side: 4/6 Godkjenning av avkj\u00f8rsel fra offentlig veg i forbindelse med en byggesak, m\u00e5 avgj\u00f8res etter fremgangsm\u00e5ten i vegloven \u00a7\u00a7 40 flg. Hovedregelen for slik godkjenning g\u00e5r frem av vegloven \u00a7 40 f\u00f8rste ledd, som sier at avkj\u00f8rsel fra offentlig veg bare \u00ab... m\u00e5 byggast eller nyttast...\u00bb i samsvar med plan etter plan- og bygningsloven. I slike tilfeller er det ikke krav om s\u00e6rskilt tillatelse. Bestemmelsens andre ledd krever s\u00e6rskilt tillatelse dersom avkj\u00f8rselen ikke er avklart i plan: \u00ab...Ligg det ikkje f\u00f8re nokon reguleringsplan som nemnd, eller planen ikkje omfattar avk\u00f8yrsle, m\u00e5 avk\u00f8yrsle fr\u00e5 offentleg veg ikkje byggast eller nyttast utan l\u00f8yve fr\u00e5 vegstyresmakta...\u00bb Det er alts\u00e5 n\u00f8dvendig med s\u00e6rskilt tillatelse fra vegmyndighetene dersom avkj\u00f8rselen ikke er omfattet og l\u00f8st i plan. 2 Det g\u00e5r frem av opplysningene i saken at avkj\u00f8rselen ikke er opparbeidet i tr\u00e5d med gjeldende reguleringsplan. Slik vi ser det, vil dermed bruk av avkj\u00f8rselen til den oms\u00f8kte tomannsboligen inneb\u00e6re at avkj\u00f8rselen ikke \u00abnyttast\u00bb i samsvar med reguleringsplanen, jf. vegloven \u00a7 40 f\u00f8rste ledd, slik at avkj\u00f8rselen ikke er omfattet og l\u00f8st i plan. 3 Det er dermed krav om s\u00e6rskilt godkjenning fra vegmyndighetene for endret bruk av avkj\u00f8rselen, jf. \u00a7 40 andre ledd. Kommunen har i saken gitt dispensasjon fra KPA 2018 \u00a7 26.5.1 om \u00abvesentlig nybygging\u00bb i \u00f8vrig byggesone, p\u00e5 vilk\u00e5r om at kryss mot Tertnesveien utbedres i samsvar med uttalelse fra Vestland fylkeskommune datert 10.11.2023. Det g\u00e5r videre frem av rammetillatelsen av 30.05.2024 at det m\u00e5 sendes inn kopi av signert gjennomf\u00f8ringsavtale med fylkeskommunen for gjennomf\u00f8ring av tiltaket med utbedring av kryss, busslomme og nytt fortau f\u00f8r det kan gis igangsettelsestillatelse. Av rammetillatelsen g\u00e5r det videre frem at det m\u00e5 sendes inn dokumentasjon p\u00e5 at kryss, busslomme og fortau er gjennomf\u00f8rt og godkjent av fylkeskommunen f\u00f8r det kan gis ferdigattest eller midlertidig brukstillatelse. I rammetillatelsen pkt. 2.7 g\u00e5r det ogs\u00e5 frem at oms\u00f8kte tiltak godkjennes p\u00e5 vilk\u00e5r av at avkj\u00f8rsel fra fylkesveg utf\u00f8res i samsvar med uttale/skisse fra fylkeskommunen datert 10.11.2023. Vi viser imidlertid til at det i saken er krav om s\u00e6rskilt godkjenning til endret bruk av avkj\u00f8rsel fra fylkeskommunen som vegmyndighet, jf. vegloven \u00a7 40, og at slik s\u00e6rskilt godkjenning m\u00e5 foreligge f\u00f8r det kan gis rammetillatelse, jf. pbl. \u00a7 27-4 f\u00f8rste ledd. Som f\u00f8lge av at det ikke er s\u00f8kt om og gitt godkjenning til endret bruk av avkj\u00f8rsel fra vegmyndigheten, finner vi \u00e5 m\u00e5tte oppheve Byr\u00e5d for klima, milj\u00f8 og byutvikling sitt vedtak av 22.05.2024 og kommunens vedtak om rammetillatelse av 30.05.2024, jf. pbl. \u00a7 27-4, jf. pbl. \u00a7 21-4. Dersom det skal kunne gis tillatelse til tiltaket, m\u00e5 det s\u00f8kes om og gis godkjenning til endret bruk av avkj\u00f8rsel fra vegmyndigheten, jf. vegloven \u00a7 40 andre ledd, jf. pbl. \u00a7 27-4. Andre forhold Siden vi finner \u00e5 m\u00e5tte oppheve vedtaket p\u00e5 bakgrunn av krav til avkj\u00f8rsel, tar vi ikke stilling til dispensasjoner i saken. Vi vil imidlertid bemerke at vi finner det uklart om kommunen har vurdert behovet for dispensasjon fra reguleringsplanen \u00a7 2.2.3 om frittliggende sm\u00e5husbebyggelse i saken, og om vilk\u00e5rene for dispensasjon eventuelt er oppfylt. Vi ber om at kommunen ved ny vurdering av saken tydeliggj\u00f8r dette. 2 Se Sivilombudets uttalelse SOM-2020-4411 pkt. 1.2. 3 Se KMD sin uttalelse av 11.07.2014, ref. 14/4283, om typetilfelle 1 for behandling av avkj\u00f8rsler fra offentlig veg. Side: 5/6 N\u00e5r det gjelder din anf\u00f8rsel om vegstandard og at vegtilkomsten allerede er overbelastet, viser vi til at det er reguleringsplanen som avgj\u00f8r standarden p\u00e5 tilkomstvegen. Slik vi ser det, er det uheldig at vegen ikke er utarbeidet i tr\u00e5d med reguleringsplanen. Det er imidlertid snakk om en privat tilkomstveg, og det er ikke stilt rekkef\u00f8lgekrav i planen om opparbeidelse av vegen. For private veger gjelder det vedlikeholdsplikt for vegeier og brukere av vegen etter vegloven \u00a7 54. Konsekvenser for planomr\u00e5det med hensyn til \u00f8kt trafikk p\u00e5 tilkomstveg ved bygging av fire nye boenheter, vil ellers v\u00e6re relevant i en dispensasjonsvurdering, og vi ber om at kommunen ved en ny vurdering av saken tydeliggj\u00f8r dette. I en eventuell tillatelse fra vegmyndigheten til endret bruk av avkj\u00f8rselen, vil det ogs\u00e5 bli tatt stilling til trafikkbelastningen i krysset til fylkesvegen. Avslutningsvis Statsforvalteren finner etter dette \u00e5 m\u00e5tte oppheve Bergen kommune v/ Byr\u00e5d for klima, milj\u00f8 og byutvikling sitt vedtak av 22.05.2024, sak 2023/285290, og kommunens vedtak om rammetillatelse av 30.05.2024, sak 2023/15850. Saken sendes tilbake til kommunen for ny behandling. Statsforvalterens vedtak p\u00e5 side \u00e9n er endelig, og kan ikke p\u00e5klages videre, jf. fvl. \u00a7 28 tredje ledd. Klagen har f\u00f8rt frem. Etter forvaltningsloven \u00a7 36 skal klager da gj\u00f8res kjent med retten til \u00e5 f\u00e5 dekning for vesentlige sakskostnader som har v\u00e6rt n\u00f8dvendige for \u00e5 f\u00e5 endret vedtaket. Eventuelle krav om sakskostnader m\u00e5 settes frem innen tre uker fra dette brevet ble mottatt. Kravet skal stiles til Statsforvalteren i Vestland. Utgiftene skal v\u00e6re dokumenterte. Utgifter til partens eget arbeid med klagen dekkes normalt ikke. Med hilsen Anne Kjersti Sande Stine Ross Ids\u00f8 fung. seksjonsleder seniorr\u00e5dgiver Dokumentet er elektronisk godkjent Kopi til: AARVIK EIENDOMSUTVIKLING AS Industrivegen 51 5210 OS NORGESHUS AS Postboks 161 7223 MELHUS Bergen kommune Postboks 7700 5020 BERGEN Side: 6/6 "
}