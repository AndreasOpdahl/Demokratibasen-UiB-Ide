{
  "dokument_id": "9f227f54-daed-5df9-a98b-c5d9010a9aed",
  "doc_type": "case_minutes",
  "kommune": 4601,
  "tittel": "Saksprotokoll UHSO, 24042024, Sak 45/24, Retningslinjer og kriterier for tilskudd til frivillige og ideelle organisasjoner innen rus, psykisk helse og sosialomr\u00e5det",
  "url": "https://bergen.kommune.no/politikere-utvalg/api/fil/bk360/10337702/Innstilling-vedtak-Retningslinjer-og-kriterier-for-tilskudd-til-frivillige-og-ideelle-organisasjoner-innen-rus-psykisk-helse-og-sosialomradet-",
  "tekst": "Retningslinjer og kriterier for tilskudd til frivillige og ideelle organisasjoner innen rus, psykisk helse og sosialomr\u00e5det Utvalg for helse og sosial behandlet saken i m\u00f8tet 24.04.2024 sak 45/24 og avga f\u00f8lgende innstilling: 1. Bystyret vedtar retningslinjer og kriterier for tilskuddsordningene slik disse kommer frem i saken. 2. Byr\u00e5det gis myndighet til \u00e5 gj\u00f8re mindre endringer av ikke-prinsipiell karakter i retningslinjene for tilskuddsordningene. Utvalg for helse og sosials behandling F\u00f8lgende representanter tok ordet: Per-Erik G\u00e5skjenn (KrF), Eva Synn\u00f8ve Hagewick Steigen (A), Kjersti Pettersen (H), Christian Haugen (FrP) Merknader fremsatt i utvalget: Per-Erik G\u00e5skjenn (KrF) fremsatte p\u00e5 vegne av KrF f\u00f8lgende merknad: Kommunens tilskuddsordninger skal bygge opp under frivillige og ideelle organisasjoners frihet til \u00e5 drive i henhold til sitt verdigrunnlag og egenart. Votering: Innstillingen punkt 1-2 ble tiltr\u00e5dt enstemmig. Merknad fra KrF, fremsatt av Per-Erik G\u00e5skjenn (KrF), fikk 8 stemmer (A, SV, R, KrF, PP). Byr\u00e5det behandlet saken i m\u00f8tet 04.04.2024 sak 102/24 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende. "
}