{
  "dokument_id": "85c525eb-f02a-5d92-83ce-458fc9d116c0",
  "doc_type": "case_attachment",
  "kommune": 4601,
  "tittel": "Varselbrev Spelhaugen",
  "url": "https://bergen.kommune.no/politikere-utvalg/api/fil/bk360/12373757/Varselbrev-Spelhaugen",
  "tekst": "[Naboer/Bedrifter/Organisasjoner/H\u00f8ringsinstanser/] Bergen, 14.03.2025 Varsel om oppstart av planarbeid med konsekvensutredning samt offentlig h\u00f8ring av planprogram for detaljreguleringsplan for Spelhaugen S\u00f8r, Fyllingsdalen i Bergen kommune. P\u00e5 vegne av Angarde AS og i henhold til plan- og bygningsloven (heretter PBL) \u00a7\u00a7 12-8 og 12-9 varsles det herved om oppstart av planarbeid for reguleringsplan Fyllingsdalen. Gnr. 22, Bnr. 441 mfl., Spelhaugen S\u00f8r, Arealplan-ID 71630000 (PLAN-2024/14113). Planomr\u00e5det er bebygd og omfatter ca. 116.782 m2. Det er avgrenset som vist i illustrasjon under. Se ogs\u00e5 vedlagt varselkart. Planavgrensningen kan justeres som del av planprosessen, innenfor varslet planomr\u00e5de. Figur 1 Varsel om planoppstart gjelder for deler av Spelhaugen, innenfor hvitt omriss. Se ogs\u00e5 vedlagt varselkart i svart-hvitt. www.tippetue.no F\u00f8lgende eiendommer inng\u00e5r i planomr\u00e5det: Eiendommer og hjemmlshavere 22/526 Angarde AS, 22/556 Privat 22/275 forslagstiller 22/274, 781 Privat 22/441 22/542, 394 Bergen kommune (Veieiendom) 22/810 Mindre deler av 22/910 Fylkeskommunen (Veieiendom) Mindre deler av 22/1 og 394 Privat Tippetue Arkitekter AS er planansvarlig. Oppstart av planarbeidet er forankret i m\u00f8te med Plan- og bygningsetaten gjennomf\u00f8rt 25.09.2024. Planarbeidet omfattes av Forskrift om konsekvensvurdering og det er utarbeidet et planprogram iht. veileder M-1941. Planprogrammet legges ut til offentlig h\u00f8ring samtidig med kunngj\u00f8ring av planoppstart. Oppstartsmeldingen kunngj\u00f8res i BT den 14.03.2025. Innspill til oppstartsvarselet Merknader m\u00e5 v\u00e6re skriftlig framsatt og merkes \u00abInnspill til planprogram for Spelhaugen S\u00f8r\u00bb. Merknad/uttale/innspill sendes til plan@tippetue.no eller Tippetue Arkitekter AS, Vetrlidsallmenningen 29, 5014 Bergen. Kunngj\u00f8ringsdokumenter inkludert planomriss sammen med referat fra oppstartsm\u00f8te, planprogrammet, planinitiativet og stedsanalysen finnes p\u00e5 www.tippetue.no/kunngjringer. Varsel sendes ut til ber\u00f8rte parter og er tilgjengelig for nedlasting via Altinn. Alle mottatte dokumenter, merknader og lignende blir sendt Bergen kommune sammen med planforslaget. Frist for \u00e5 komme med merknad/uttale/innspill til planprogrammet er 02.05.2025. Krav om konsekvensvurdering og Planprogram Varslet planarbeid er i tr\u00e5d med overordnede planer, men ettersom det legges til rette for ny n\u00e6ringsbebyggelse tilsvarende mer enn 15 000 m2, utl\u00f8ses krav om konsekvensutredning iht. Forskrift om konsekvensvurdering, \u00a7 6, vedlegg I pkt. 24. Av utredningsplikten utl\u00f8ses krav om utarbeidelse av planprogram. Tema som skal utredes i konsekvensvurderingen er f\u00f8lgende: naturmangfold, friluftsliv, landskap, st\u00f8y, grunnforurensning, klimagassutslipp, trafikk og mobilitet og befolkningens helse. Planprogrammet skal belyse rammer for planarbeidet, aktuelle tema og faktorer som kan bli p\u00e5virket og som skal vurderes for vesentlige virkninger p\u00e5 milj\u00f8 og samfunn, med bakgrunn i \u00a7 21. Hensikt med planarbeidet Hensikten med planarbeidet er \u00e5 legge til rette for byfornying og \u00e5 transformere omr\u00e5det fra dagens karakter med n\u00e6ringsbygg og parkeringsarealer til sentrumsomr\u00e5de med bolig, kultur, handel, tjenesteyting og n\u00e6ring. Deler av bebyggelsen vil videref\u00f8res, ev. med ny bruk og noe skal rives. Det www.tippetue.no skal legges til rette for nye bygningsvolum og ny kvartalsstruktur med et urbant program hvor gjennomg\u00e5ende akser med torg- og fellesfunksjoner, kunst og lek, er viktige premisser for utviklingen av en samlende og mangfoldig bydel. Planarbeidet skal vurdere hvilket mulighetsrom som finnes for areal som er p\u00e5virket av tidligere deponi, om det er mulig \u00e5 heve og flytte regulert bybanestopp slik at det ligger noe h\u00f8yere i terrenget samt om det er mulig \u00e5 legge deler av Spelhaugbekken i dagen, igjennom planomr\u00e5det. Vesentlige tema for planarbeidet med tilh\u00f8rende konsekvensutredning er forurenset grunn pga. tidligere deponi og vurdering av helse- og milj\u00f8risiko i den forbindelse, h\u00e5ndtering av overvann og flomsituasjon, vurdering av overvann og ev. konsekvenser for grunnvann og for grunnforurensning samt vurdering av om regulert bybaneholdeplass b\u00f8r heves, eventuelt flyttes lenger \u00f8st. Planstatus I KPA 2018 (PlanID 65270000) er planomr\u00e5det hovedsakelig satt av til sentrumsform\u00e5l; S26 og BY. Nordlig del av planomr\u00e5det er del av Reguleringsplan for Bybane Deltrase 3 (PlanID 64050000), som regulerer areal til trase og holdeplass for bybanen, omliggende torg, sentrumsform\u00e5l mm. inkludert midlertidig anleggsplass (arealform\u00e5l bygg og anlegg, BA). For arealform\u00e5let BA gjelder det at eldre regulering, dvs. plan fra 1964 Stormyra industriomr\u00e5de, skal gjelde fra 1 \u00e5r etter at bybanen er i drift. S\u00f8rlig del av planomr\u00e5det er hovedsakelig del av eldre plan for Stormyra industriomr\u00e5de. Som navnet tilsier, \u00e5pner denne for industri. Arealform\u00e5let er ikke er i tr\u00e5d med gjeldende kommuneplan, ref. 26.2.1.c; som viser til at industri, lager eller annen arealkrevende og st\u00f8yende n\u00e6ringsvirksomhet ikke er tillatt innenfor sentrumsform\u00e5l. Mindre deler av planomr\u00e5det omfattes av eldre reguleringsplaner som Fyllingsdalen s\u00f8r-vest, boligfeltene 2 og 3 (PlanID 4601_11140000) og Reguleringsplan for Fyllingsdalen, S\u00e6len gnr. 22 bnr. 553 (PlanID 4601_1140400, Stormyra syd). Videre prosess Etter varsel om oppstart av planarbeidet og offentlig h\u00f8ring av planprogram, vil f\u00f8lgende trinn bli gjennomf\u00f8rt: 1. Merknadsbehandling: Merknader og innspill til oppstartsmelding og h\u00f8ring av planprogram vil sammenfattes i et merknadsskjema. Merknadene vil ikke besvares individuelt, men oversendes og registreres p\u00e5 saken f\u00f8r merknadsm\u00f8tet med Plan- og bygningsetaten. Merknadsskjemaet vil revideres frem mot 1. gangs behandling og f\u00f8lge plansaken. 2. Planprogrammet: Planprogrammet vil bli revidert basert p\u00e5 innspill som mottas i forbindelse med varsel om oppstart, f\u00f8r det oversendes til saksbehandling og politisk stadfestelse. 3. Utredningsarbeid: Det skal gjennomf\u00f8res en konsekvensvurdering for relevante tema iht. planprogrammet i tillegg til tekniske fagvurderinger og risiko- og s\u00e5rbarhetsanalyse, som utgj\u00f8r underlag for utarbeidelse av et plangrep og et planforslag. 4. Planforslaget: Planforslaget utarbeides basert p\u00e5 innkomne uttaler/merknader, innspill, resultat fra de tematiske konsekvensutredningene og fagrapportene, frem mot 1. gangs behandling. www.tippetue.no 5. H\u00f8ring og offentlig ettersyn: I forbindelse med 1. gangs behandling legges planforslaget ut til offentlig h\u00f8ring i minimum 6 uker. I denne fasen er det mulig for alle interessenter \u00e5 komme med innspill til planforslaget. I tillegg vil det bli gjennomf\u00f8rt medvirkningsm\u00f8ter, eventuelt workshops. 6. Revisjon av planforslag til sluttbehandling: Etter offentlig h\u00f8ring vil planforslaget revideres basert p\u00e5 innkomne uttaler og innspill og oversendes til kommunen for 2. gangs behandling / sluttbehandling. www.tippetue.no "
}