{
  "dokument_id": "257f620b-e20f-569a-9756-9c4cad8ffa48",
  "doc_type": "case_presentation",
  "kommune": 5501,
  "tittel": "Kommunal bost\u00f8tte",
  "url": "https://innsyn.tromso.kommune.no/application/getMoteDokument?dokid=2001829732",
  "tekst": "Arkivsaksnr. 24/15518-1 Saksbehandler Marianne Pleym Saksgang M\u00f8tedato Eldrer\u00e5det 25.11.2024 Kommunalt r\u00e5d for mennesker med nedsatt 25.11.2024 funksjonsevne Helse- og velferdsutvalget 27.11.2024 Formannskapet 03.12.2024 Kommunestyret 18.12.2024 Kommunal bost\u00f8tte Kommunedirekt\u00f8rens innstilling til vedtak: 1. Det innf\u00f8res ny kommunal bost\u00f8tte fom 010125. 2. Bost\u00f8tten gis til husstander som bor i leid bolig med held\u00f8gns omsorg eller med base. Bost\u00f8tten gjelder for alle boliger som nevnt, hvor kommunen har kontrakt. Kommunal bost\u00f8tte forutsetter at husstanden/s\u00f8ker har varig trygde/pensjonsytelse. Det gj\u00f8res en individuell vurdering med utgangspunkt i SIFO referansebudsjett. Det gj\u00f8res ny vurdering hvert 3. \u00e5r. 3. Kommunal bost\u00f8tte gis som fradrag p\u00e5 husleie, og medregner ikke boutgifter utover selve husleien. 4. Utl\u00f8sning av kommunal bost\u00f8tte, forutsetter vedtak p\u00e5 statlig bost\u00f8tte. 5. Det gis ikke kommunal bost\u00f8tte der hvor husstanden generelt er i behov av l\u00f8pende \u00f8konomisk sosialhjelp. 6. For beboere i ordin\u00e6r kommunal bolig, som med gjengs leie f\u00e5r en h\u00f8yere husleie, justeres denne n\u00e5r ny husleiekontrakt inng\u00e5s. Det vil si at det vil v\u00e6re en gradvis innf\u00f8ring av \u00f8kt husleie p\u00e5 minimum 3 \u00e5r. 7. Overgangsordning for tidligere kommunal bost\u00f8tte, vedtatt i Vedtak 20/10906-1 avvikles i sin helhet og erstattes av dette vedtaket. Det gis en nedtrappingstid ved at man beholder gammel kommunal bost\u00f8tte p\u00e5 n\u00e5v\u00e6rende kontrakt. Ved inng\u00e5else av ny kontrakt, ogs\u00e5 p\u00e5 samme bolig, faller gammel bost\u00f8tte bort. 8. Ordningen revideres hvert 3. \u00e5r. Stig Tore Johnsen Magne Nicolaisen Kommunedirekt\u00f8r Avdelingsdirekt\u00f8r for helse- og omsorg 1 Hva saken gjelder Noen ordforklaringer: Gjengs leie: er husleie som betales for lignende boliger p\u00e5 lignende leievilk\u00e5r i samme omr\u00e5de, med andre ord en slags gjennomsnittsleie. Gjengs leie blir en litt forsinket utgave av markedsleie. Normalt sett 3-7 % lavere enn markedsleie. Markedsleie: den leie som vanligvis oppn\u00e5s ved ny utleie av lignende leiebolig til lignende vilk\u00e5r. Det avgj\u00f8rende er hva mulige leietakere uten spesiell tilknytning til/interesse i husrommet er villig til \u00e5 betale. Husleie: Den leien som fremkommer av husleiekontrakten eksklusiv kostnader tilknyttet leie av annet enn selve boliger (str\u00f8m, internett, garasje, annet) SIFO referansebudsjett: Et budsjett utarbeidet av Statens institutt for forbruksforskning som viser alminnelige forbruksutgifter for ulike typer hushold. Denne oppdateres \u00e5rlig. Bost\u00f8tteordninger per i dag: Statlig bost\u00f8tte: En st\u00f8tteordning for de med lave inntekter og h\u00f8ye boutgifter. Denne forvaltes av kommunen, men selve bost\u00f8tten dekkes av Staten. https://lovdata.no/dokument/SF/forskrift/2012-11-29-1283 Kommunal bost\u00f8tte som er under avvikling: Sak 20/10906-1: 02.02.1994 innf\u00f8rte Troms\u00f8 kommune kommunal bost\u00f8tte. Ordningen ble over tid vannet ut p\u00e5 grunn av ulike endringer b\u00e5de i husleiestruktur og boligmasse. Det ble ikke mulig \u00e5 forvalte bost\u00f8tten forsvarlig sett opp mot det juridiske prinsippet om at like saker skal behandles likt. Da den ble vedtatt avviklet i 2020, ble det bestemt at de som allerede hadde en slik bost\u00f8tte skulle beholde den i boligen den var tilknyttet per i dag s\u00e5 lenge husstanden bodde der. Ny boligorganisering: Troms\u00f8bolig KF: I kommunestyresak 22/08498 ble det besluttet ny boligorganisering i Troms\u00f8 kommune. Det ble besluttet at det skulle opprettes et kommunalt foretak som skulle ta seg av drift, forvaltning og vedlikehold av kommunens utleieboliger. Det ble vedtatt at styret i foretaket skulle fastsette husleie, men at denne som hovedregel skulle ligge under markedsleie. Det ble samtidig forutsatt at husleien skulle v\u00e6re kostnadsdekkende. I styrem\u00f8te for Troms\u00f8bolig KF den 300824 fremkommer det at det innf\u00f8res gjengs leie p\u00e5 kommunal husleie. Ny husleiefastsetting trer i kraft fra 010125. Gjengs leie vil bli innf\u00f8rt etter hvert som det inng\u00e5s nye leiekontrakter med leietakere, eller ved avtale om fornyelse. Det inneb\u00e6rer at det vil ta minimum tre \u00e5r f\u00f8r alle f\u00e5r ny husleieendring. Gjengs leie som innf\u00f8res av Troms\u00f8bolig vil ligge lavere enn markedsleie. Ny kommunal bost\u00f8tteordning Troms\u00f8 kommune har gjennom mange \u00e5r, subsidiert husleie til kommunale leietakere med lavere leie enn hva gjengs leie tilsier. N\u00e5r det n\u00e5 innf\u00f8res gjengs leie i kommunal bolig, vil dette ha en konsekvens for enkelte sin \u00f8konomi. Samtidig er beboere i kommunalt eide boliger en sv\u00e6rt fragmentert gruppe. Begrunnelsen for bolig vurderes etter gitte kriterier, men har ogs\u00e5 alltid individuelle vurderinger. Dette omhandler b\u00e5de unntak fra \u00f8konomi og s\u00e6rlige sosiale forhold. For noen vil mobiliteten i boligmarkedet v\u00e6re liten, andre vil kunne innrette seg enklere for \u00e5 endre egen situasjon, b\u00e5de p\u00e5 egen h\u00e5nd, eller med bistand fra kommunen. 2 Det er uansett viktig \u00e5 se p\u00e5 forhold ved ny bost\u00f8tte som kan bidra til \u00e5 motvirke at husstander blir i behov av sosialhjelp kun p\u00e5 grunn av \u00f8kt husleie i kommunal bolig. Saksutredning Kommunal bost\u00f8tte i andre kommuner I et notat fra 2023 utarbeidet av Oslo-Met for NOVA kommer det frem at 70 % av kommunene som inngikk i unders\u00f8kelsen har en form for markedsleie/gjengs leie. Det er imidlertid kun 12 % av disse kommunene som har kommunal bost\u00f8tte. Men andelen kommuner med kommunal bost\u00f8tte, \u00f8ker med antall innbyggere i kommunen. 33 % av kommunene med over 60 000 innbyggere i unders\u00f8kelsen har en form for kommunal bost\u00f8tte. Men ingen av disse kommunene gir kommunal bost\u00f8tte til alle som bor i kommunal bolig. (BOVEL-notat 2/23) Dagens situasjon Troms\u00f8 har generelt h\u00f8ye leiepriser. Dette rammer s\u00e6rlig de som har st\u00f8rst utfordringer med \u00e5 komme inn p\u00e5 et leiemarked. Det foreligger ikke informasjon om hvordan vanskeligstilte som er henvist til det private/som har klart \u00e5 finne et privat boalternativ, bor \u2013 hvilken standard de har p\u00e5 boligen, hva som er deres sosiale situasjon. Mange i privat utleiebolig ville sannsynligvis anses som aktuell for kommunal bolig dersom de hadde s\u00f8kt. Troms\u00f8 kommune har ikke tilstrekkelig med utleieboliger til alle som \u00f8nsker, eller anser seg for \u00e5 v\u00e6re i behov av kommunal bolig. Kommunal bolig er et knapphetsgode som tildeles etter strenge prioriteringskriterier, det vil ikke v\u00e6re mulig \u00e5 oppn\u00e5 full dekning av kommunale boliger til alle som innfrir kriteriene. Dette tilsier at en kommunal bost\u00f8tte ogs\u00e5 burde gjelde de som bor i private leieforhold. Forhold som taler mot en slik generell ordning, er flere. Det vil kunne f\u00f8re til at husleieprisene i det private boligmarkedet \u00f8ker fordi de med lav inntekt f\u00e5r bost\u00f8tte som subsidierer leiekostnadene, som igjen gj\u00f8r en husstand i stand til \u00e5 betale \u00f8kt leie. Det er heller ikke mulig \u00e5 beregne hvilket omfang dette vil kunne ha for den kommunale \u00f8konomien. Det anbefales derfor \u00e5 ikke innf\u00f8re en generell varig kommunal bost\u00f8tte i Troms\u00f8 kommune. Et viktig juridisk prinsipp I forvaltningsretten er likhetsprinsippet en ulovfestet rettsregel som stiller krav om at forvaltningsorganer ikke skal ut\u00f8ve sin skj\u00f8nnsmessige avgj\u00f8relsesmyndighet ved \u00e5 treffe et ellers lovlig vedtak som inneb\u00e6rer usaklig forskjellsbehandling av en borger. Dette vil v\u00e6re sv\u00e6rt viktig for en gruppe som har lite for f\u00f8r, da konsekvensene ved utenforskap vil bli s\u00e6rlig store. Mulighetene reduseres, og slitasje p\u00e5 familiene \u00f8ker. For at en kommunal bost\u00f8tteordning skal v\u00e6re treffsikker, m\u00e5 den n\u00e5 hele m\u00e5lgruppen som bor i bolig med tilknyttede tjenester. Denne gruppen har et legitimt behov for en bost\u00f8tte fordi de har liten mulighet til mobilitet i boligmarkedet. Men st\u00f8rrelsen p\u00e5 st\u00f8tten m\u00e5 ikke overstige behovet. Derfor er den individuelle vurderingen som gj\u00f8res gjennom statlig bost\u00f8tte og kommunal bost\u00f8tte viktig. Troms\u00f8 kommune er avhengig av privat utleiemarked Troms\u00f8 kommune er avhengig av private utleiere til \u00f8konomisk vanskeligstilte p\u00e5 boligmarkedet. En bost\u00f8tteordning som gjelder generelt kun for de som leier kommunalt, vil bidra til en lite \u00f8nskelig segmentering av mennesker med en utfordrende privat\u00f8konomi. Vi har liten kunnskap om hvordan \u00f8konomisk vanskeligstilte bor i det private markedet, men det er n\u00e6rliggende \u00e5 tro at de ofte leier sm\u00e5 boenheter med lavere standard, enn andre. I tillegg har Troms\u00f8 h\u00f8ye leiepriser. 3 En kommunal bost\u00f8tte som skal gjelde generelt for de som bor kommunalt, vil bidra til at flere s\u00f8ker seg til det kommunale boligmarkedet, og antallet som st\u00e5r i k\u00f8 for kommunal bolig vil bli lengre. Samtidig vil en slik bost\u00f8tte sannsynligvis bryte med likhetsprinsippet i forvaltningsloven, nevnt over. Redusere byr\u00e5krati Det er viktig \u00e5 utforme en bost\u00f8tte som ikke \u00f8ker den byr\u00e5kratiske forvaltningen for den enkelte. N\u00e5r et viktig form\u00e5l med en kommunal bost\u00f8tte, er \u00e5 unng\u00e5 at man blir avhengig av l\u00f8pende \u00f8konomisk sosialhjelp, b\u00f8r m\u00e5lgruppen v\u00e6re de som med en kommunal bost\u00f8tte vil v\u00e6re selvstendig \u00f8konomisk. Dette vil selvsagt v\u00e6re et utgangspunkt. S\u00e5 vil det alltid kunne oppst\u00e5 hendelser som gj\u00f8r at noen i kortere perioder, vil ha behov for bistand. En slik periode begrenses til 3 mnd. som er det som defineres som kort tid i sosialhjelpsloven. Med en kommunal tilpasset bost\u00f8tte kan vi redusere byr\u00e5kratiet og unng\u00e5 at innbyggere blir brukere av NAV kun p\u00e5 grunn av h\u00f8y husleie og lav inntekt. Det er derfor et poeng i \u00e5 redusere antallet offentlige kontorer som skal involveres. Med det anbefales det at de som i utgangspunktet er avhengig av l\u00f8pende sosialhjelp totalt sett, f\u00e5r sin st\u00f8nad gjennom dette Foresl\u00e5tt m\u00e5lgruppe for kommunal bost\u00f8tte Det foresl\u00e5s at det innf\u00f8res kommunal bost\u00f8tte for de med minst mulighet for mobilitet i boligmarkedet og som er avhengig av bistand fra det offentlige for \u00e5 bo. Denne gruppen er sv\u00e6rt mangfoldig \u00f8konomisk sett. Det foresl\u00e5s derfor en individuell vurdering av m\u00e5lgruppen. Konkret betyr dette: - Beboere i omsorgsbolig med held\u00f8gns bemanning - Beboere i omsorgsbolig med base Forvaltning Kommunal bost\u00f8tte trekkes fra husleie ved tildeling og inng\u00e5else av kontrakt og utbetales derfor ikke direkte til den enkelte. Overgangsordning ved innf\u00f8ring av gjengs leie Fra 010125 innf\u00f8res det gjengs leie p\u00e5 boliger som leies ut fra Troms\u00f8 kommune. Dette vil medf\u00f8re en noe h\u00f8yere husleie for leietakerne. Det vil bli en naturlig overgangsordning til gjengs leie over minimum 3 \u00e5r ved at ny husleie innf\u00f8res etter hvert som kontrakter g\u00e5r ut. Overgangsordning ved bortfall av gammel kommunal bost\u00f8tte Fra 010125 innf\u00f8res det ny kommunal bost\u00f8tte. Overgangsordning p\u00e5 gammel bost\u00f8tte som er avviklet avsluttes og erstattes av ny overgangsordning ved at husstanden mister denne ved inng\u00e5else av ny kontrakt. \u00d8konomisk utredning Utgifter til kommunal bost\u00f8tte m\u00e5 ses opp mot hva den enkelte har krav p\u00e5 av statlig bost\u00f8tte. Nedenfor f\u00f8lger en oversikt over statlig bost\u00f8tte og utviklingen her for 2022-2024. Ny kommunal bost\u00f8tte 4 Statistikk statlig bost\u00f8tte: 2022 Kommune Troms\u00f8 Oslo Sand- Dram- Stavang Trond- Fredrik- nes men er heim stad Antall s\u00f8knader Antall 1679 24229 2037 2752 3961 5676 3100 husstander Andel 24,9% 29,2 % 31,5% 35,9% 28,4% 24,4% 35,6% barnefamilier Andel med 78,6% 83,8 % 55,5% 92,2% 60,7% 75,8% 85,6% boutgifter over tak Gjennomsnitli 18006 15349 15698 16550 16008 17567 14872 g inntekt Gjennomsnitt 9685 11453 8305 9683 8653 9453 8945 lig boutgift Gjennomsnitt 2893 3856 2873 2660 3063 2937 2825 lig bost\u00f8tte Utbetalt 37,2 807,3 45,1 59,3 99,7 mill. 139,4 mill. 71,5 mill. bost\u00f8tte mill. mill. mill. mill. 2023 Kommune Troms\u00f8 Oslo Sand- Dram- Stav- Trond- Fredrikstad nes men anger heim Antall 1962 30444 2098 2943 4384 6174 3246 husstander Andel 25,3% 28,7 33,4% 36,9% 29,4% 24,4% 35,5% barnefamilier % Andel med 81,7% 86,2 65,5% 92,4% 63,9% 79,7% 88,6% boutgifter over % tak Gjennomsnitlig 19135 16745 17156 18173 17300 19269 16535 inntekt Gjennomsnittlig 10265 12735 8926 10236 9125 10002 9423 boutgift Gjennomsnittlig 2883 3952 2916 2602 3062 2820 2779 bost\u00f8tte Utbetalt 44,7 721,7 51,8 63,5 mill 112 mill 150,3 75,9 mill. bost\u00f8tte mill. mill mill. mill. Til n\u00e5 2024 Kommune Troms\u00f8 Oslo Sand-nes Dram- Stav- Trond- Fredrikstad men anger heim Antall 1884 25489 2087 2793 4215 6175 3108 husstander Andel 25,9% 28,7 % 34,9% 37,7% 30,3% 25,7% 36,6% barnefamilier 5 Andel med 83,9% 86,2 % 70,6% 92,8% 65,9% 82,7% 89,9% boutgifter over tak Gjennomsnit- 18233 16745 16172 17600 16201 18139 16471 tlig inntekt Gjennomsnit- 10822 12735 9592 10780 9676 10648 9940 tlig boutgift Gjennomsnit- 3158 3952 3244 2854 3356 3121 2990 tlig bost\u00f8tte Utbetalt 37,7 mill 721,7 45,7 mill. 52,1 mill 96,7 125,7 63 mill bost\u00f8tte mill mill mill. Husbanken sitt fastsatte bost\u00f8ttetak gjeldende for Troms\u00f8 kommune Enhushold 8600 2 personer 10265 3 personer 11208 4 personer 12151 5 eller flere 13100 Utregning: Utregning av ny kommunal bost\u00f8tte gj\u00f8res med utgangspunkt i SIFO sitt referansebudsjett. Det settes ikke husleietak, slik den statlige har. Grunn- og hjelpest\u00f8nad tas med sammen med tilh\u00f8rende utgifter. Bilhold vil i utgangspunktet ikke v\u00e6re inkludert i et godkjent budsjett. Det vil imidlertid kunne v\u00e6re unntak pga dokumenterte helseutfordringer og da s\u00e6rlig trygdefinansiert bil. Det forutsettes at husstanden ikke har formue eksempelvis i form av innskudd, aksjer, bolig. Avsetting til n\u00f8dvendige utgifter som det forutsettes i SIFO sitt referansebudsjett, tas ikke med. Boutgifter utover selve husleien kan den enkelte til en viss grad regulere selv, eksempelvis ved bevisst str\u00f8mbruk, god s\u00f8ppelsortering etc. Hvorvidt en kommunal bost\u00f8tte har en faktisk kostnad for kommunen, er usikkert. Ved innf\u00f8ring av gjengs leie vil flere sv\u00e6rt sannsynlig ha krav p\u00e5 statlig bost\u00f8tte. Det m\u00e5 derfor v\u00e6re et vilk\u00e5r for vurdering av kommunal bost\u00f8tte, og man har s\u00f8kt og f\u00e5tt vedtak p\u00e5 statlig (enten avslag eller innvilgelse) Det forutsettes transport i statlig bost\u00f8tte ved innvilget kommunal bost\u00f8tte. En del utgifter til kommunal bost\u00f8tte vil gi utslag i \u00f8kte sosialhjelpsutgifter med innf\u00f8ring av gjengs leie. Det blir derfor viktig at NAV Troms\u00f8 f\u00f8lger med p\u00e5 utviklingen av egne utgifter her og beregner disse. Det foresl\u00e5s at midler som i dag g\u00e5r til \u00e5 dekke inn gammel ordning p\u00e5 kommunal bost\u00f8tte \u2013 omprioriteres til ny ordning. I dag ligger det inne et budsjett p\u00e5 ca. 2 millioner til denne ordningen. I tillegg er det overf\u00f8rt i 2024 13.6 mill.kr. til Troms\u00f8bolig for dekning av differanse mellom dagens husleie og gjengs leie. Ny kommunal bost\u00f8tte vil ikke gi \u00f8kte kommunale kostnader ut over det som allerede er bevilget til dette. Hvordan dette vil sl\u00e5 ut \u00f8konomisk m\u00e5 administrasjonen komme tilbake til i \u00f8konomirapportene. 6 Konklusjon Det anbefales at kommunal bost\u00f8tte som er under avvikling, avsluttes i sin helhet. Dette da den forhindrer god flyt i kommunale boliger, er sv\u00e6rt urettferdig ved at m\u00e5lgruppen er uklar. Videre vil den bli erstattet av denne. Det er ogs\u00e5 sv\u00e6rt krevende \u00e5 forvalte flere ulike bost\u00f8tter samtidig. Det innf\u00f8res ny kommunal bost\u00f8tte for leietakere i boliger hvor tjenester er en forutsetning. Denne behovspr\u00f8ves etter SIFO-satser. Vedtakskompetanse Kommunestyret Vedlegg 20_10906-1 Avvikling av kommunal bost\u00f8tte 453758_8_1 7 "
}