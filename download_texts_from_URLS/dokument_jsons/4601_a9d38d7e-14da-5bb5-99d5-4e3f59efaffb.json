{
  "dokument_id": "a9d38d7e-14da-5bb5-99d5-4e3f59efaffb",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 27112024, Sak 452/24, Bergenhus gnr 166 bnr 1165 Kalfarveien 99. Anmodning om omgj\u00f8ring - rekkef\u00f8lgekrav for gjenoppbygging av sj\u00f8hus",
  "url": "https://bergen.kommune.no/politikere-utvalg/api/fil/bk360/11630617/Innstilling-vedtak-Bergenhus-gnr-166-bnr-1165-Kalfarveien-99-Anmodning-om-omgjoring-rekkefolgekrav-for-gjenoppbygging-av-sjohus",
  "tekst": "Bergenhus gnr 166 bnr 1165 Kalfarveien 99. Anmodning om omgj\u00f8ring - rekkef\u00f8lgekrav for gjenoppbygging av sj\u00f8hus Bergen bystyre behandlet saken i m\u00f8tet 27.11.2024 sak 452/24 og fattet f\u00f8lgende vedtak: 1. Foresp\u00f8rsel om omgj\u00f8ring av gitt tillatelse til tiltak datert 15.08.2014 tas ikke til f\u00f8lge, jf. fvl. \u00a7 35 bokstav a. a) Rekkef\u00f8lgekrav om gjenoppf\u00f8ring av sj\u00f8hus, jf. planid: 4601_62640000 \u00a7 2.2.1 frafalles ikke. 2. Gjenoppf\u00f8ringen er omtalt i flere planarbeid og i egen byr\u00e5dssak, men lokalisering er ikke endelig valgt. Utvalg for milj\u00f8 og byutvikling vil peke p\u00e5 lokalisering 2 fra Byr\u00e5dets sak 1092/22, jmf illustrasjon fra byr\u00e5dets sak. 3. En ber Byr\u00e5det finne en detaljplassering innen anbefaling 2, i den nye Lungeg\u00e5rdsparken, midtre til s\u00f8ndre del. Lokaliseringen b\u00f8r vende sj\u00f8husene historisk riktig mot sj\u00f8 og bidra til \u00e5 f\u00e5 en Lungeg\u00e5rdspark med gode publikumsfasiliteter. En vil peke p\u00e5 sj\u00f8sportslag, som kajakk/padleklubb og kafe med utleiefunksjoner for brukere av parken/bystranden som mulige bruksomr\u00e5der. 4. Oppf\u00f8ring vil muligens p\u00e5 grunn av sammenhengen mellom planer kreve dispensasjon. Om det blir byr\u00e5dets konklusjon vil utvalg for milj\u00f8 og byutvikling p\u00e5peke at det er klart grunnlag for dispensasjon. De overordnete tidligere og n\u00e5v\u00e6rende planer har pekt p\u00e5 sj\u00f8bodene og deres gjenoppf\u00f8ring. Det synes ikke \u00e5 v\u00e6re en intensjon bak overordnet plan at sj\u00f8hus ikke skal gjenoppf\u00f8res p\u00e5 egnet tomt, det synes heller \u00e5 v\u00e6re den egentlige intensjonen. Utvalget finner at dette ikke vil sette vesentlige intensjoner bak overordnet plan til side. N\u00e5r det gjelder fordelsovervekt kontra ulemper vil utvalget p\u00e5peke at b\u00e5de den alminnelige verneinteresse, og ikke minst den historiefortellende faktor gj\u00f8r at dette tjener en klar allmenn interesse. Realisering av form\u00e5l som milj\u00f8vennlig sj\u00f8sport som padling, samt mulighet for \u00e5 betjene brukere av strand og park gir ogs\u00e5 klare fordeler for allmennheten, folkehelse og friluftsliv/fritidsaktiviteter er ogs\u00e5 fordeler 5. Utvalget ber Byr\u00e5det om \u00e5 finne en realiserbar avtale med pliktsubjektet for rekkef\u00f8lgebestemmelsen som sikrer en oppf\u00f8ring. En ser i denne sammenheng at Bergen Kommune kan bidra med tomteavklaring og tomteopparbeidelse. Bergen bystyres behandling F\u00f8lgende representanter tok ordet: Chris J\u00f8rgen Knudsen R\u00f8dland (H), Katrine Berg N\u00f8dtvedt (MDG), Trond Tystad (BL), Heine Johansen (V), Thor Haakon Bakke (MDG). Merknader fremsatt i bystyret: Katrine Berg N\u00f8dtvedt (MDG) fremsatte p\u00e5 vegne av MDG, SV og R f\u00f8lgende merknader: Merknad 1 Bystyret ber byr\u00e5det s\u00f8rge for at sj\u00f8bodene gjenoppf\u00f8res p\u00e5 egnet lokasjon. Bystyret ber byr\u00e5det komme tilbake til bystyret med en sak der ulike alternativer for gjenoppf\u00f8ring dr\u00f8ftes. Merknad 2 Bystyret viser til vedtatte merknader til idrettsplanen, og mener det er uheldig at \u201cR\u00f8dbygget\u201d ble solgt uten at andre l\u00f8sninger er p\u00e5 plass for kajakklubbens behov. Bystyret ber byr\u00e5det bist\u00e5 kajakklubben med \u00e5 finne egnede lokaler, inkludert \u00e5 vurdere om sj\u00f8bodene i denne sak kan v\u00e6re en mulig l\u00f8sning. Votering: Innstillingen punkt 1, 4 og 5 ble vedtatt enstemmig. Innstillingen punkt 2 og 3 ble vedtatt med 60 stemmer (H, A, FrP, SV, BL, V, INP, KrF, Sp, PP). Merknad 1 fra MDG, SV og R, fremsatt av Katrine Berg N\u00f8dtvedt (MDG), fikk 16 stemmer (SV, MDG, R, KrF), og var dermed falt. Merknad 2 fra MDG, SV og R, fremsatt av Katrine Berg N\u00f8dtvedt (MDG), fikk 32 stemmer (A, SV, MDG, V, R, KrF), og var dermed falt. Utvalg for milj\u00f8 og byutvikling behandlet saken i m\u00f8tet 14.11.2024 sak 379/24 og avga f\u00f8lgende innstilling: Utvalgets innstilling og bystyrets vedtak er likelydende. Utvalg for milj\u00f8 og byutvikling behandlet saken i m\u00f8tet 23.10.2024 sak 338/24 og fattet f\u00f8lgende vedtak: Saken utsettes. Utvalg for milj\u00f8 og byutvikling behandlet saken i m\u00f8tet 19.09.2024 sak 294/24 og avga f\u00f8lgende innstilling: Saken utsettes. Utvalg for milj\u00f8 og byutvikling behandlet saken i m\u00f8tet 22.08.2024 sak 245/24 og fattet f\u00f8lgende vedtak: Saken utsettes for felles befaring. Byr\u00e5det behandlet saken i m\u00f8tet 04.07.2024 sak 191/24 Byr\u00e5det innstiller til bystyret \u00e5 fatte f\u00f8lgende vedtak: Foresp\u00f8rsel om omgj\u00f8ring av gitt tillatelse til tiltak datert 15.08.2014 tas til f\u00f8lge, jf. fvl. \u00a7 35 bokstav a. a) Rekkef\u00f8lgekrav om gjenoppf\u00f8ring av sj\u00f8hus, jf. planid: 4601_62640000 \u00a7 2.2.1 frafalles, da planen er erstattet av nyere plan. 2 3 "
}