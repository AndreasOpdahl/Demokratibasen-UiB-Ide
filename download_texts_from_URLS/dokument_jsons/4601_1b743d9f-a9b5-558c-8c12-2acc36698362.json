{
  "dokument_id": "1b743d9f-a9b5-558c-8c12-2acc36698362",
  "doc_type": "case_minutes",
  "kommune": 4601,
  "tittel": "Saksprotokoll UNGR, 14082024, Sak 74/24, H\u00f8ring. Planstrategi for Bergen kommune 2023-2027 med planprogram for kommuneplanens samfunnsdel",
  "url": "https://bergen.kommune.no/politikere-utvalg/api/fil/bk360/10958735/Innstilling-vedtak-Horing-Planstrategi-for-Bergen-kommune-2023-2027-med-planprogram-for-kommuneplanens-samfunnsdel-Varsel-om-oppstart-av-arbeidet-med-kommuneplan-",
  "tekst": "H\u00f8ring. Planstrategi for Bergen kommune 2023-2027 med planprogram for kommuneplanens samfunnsdel. Varsel om oppstart av arbeidet med kommuneplan. Ungdomsr\u00e5det behandlet saken i m\u00f8tet 14.08.2024 sak 74/24 og fattet f\u00f8lgende vedtak: Ungdomsr\u00e5det \u00f8nsker \u00e5 ta opp sp\u00f8rsm\u00e5l om ungdommens rolle i samfunnet og hvordan ungdom kan bidra til \u00e5 l\u00f8se de utfordringene kommunen st\u00e5r overfor. Spesielt \u00f8nsker r\u00e5det \u00e5 fokusere p\u00e5 utfordringer knyttet til utenforskap og behovet for arbeidskraft. Ungdomsr\u00e5det mener at ungdom er en uutnyttet ressurs i samfunnet, som kommunen som arbeidsgiver kan dra nytte av for \u00e5 finne l\u00f8sninger som gagner b\u00e5de kommunen og ungdommene. Videre \u00f8nsker Ungdomsr\u00e5det \u00e5 fremme et \u00f8nske og behov for en grundig og bred medvirkningsprosess rettet mot byens ungdom, og ikke bare ungdomsr\u00e5det. R\u00e5det foresl\u00e5r \u00e5 bruke ulike fellesarenaer for barn og ungdom, som skoler (barne-, ungdoms- og videreg\u00e5ende skoler), elevr\u00e5d og ungdomshus. Ungdomsr\u00e5det foresl\u00e5r ogs\u00e5 st\u00f8rre bydelsvise workshops, og viser til tidligere kommunale medvirkningsprosesser i forbindelse med Dokken-prosjektet og arbeidet med Grieg kvartalet (plansmien) som inspirasjon. Ungdomsr\u00e5dets behandling Saksordf\u00f8rergruppen forberedte og presenterte saken i m\u00f8tet. Uttalelsen og merknadene er et produkt av diskusjon i r\u00e5det. Forslag til vedtak: Saken tas til orientering "
}