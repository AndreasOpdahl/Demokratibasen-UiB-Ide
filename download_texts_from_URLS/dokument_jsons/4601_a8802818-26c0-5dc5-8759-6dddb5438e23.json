{
  "dokument_id": "a8802818-26c0-5dc5-8759-6dddb5438e23",
  "doc_type": "case_attachment",
  "kommune": 4601,
  "tittel": "Reglement for ordf\u00f8rer og varaordf\u00f8rer 2019 - 2023",
  "url": "https://bergen.kommune.no/politikere-utvalg/api/fil/bk360/11361026/Reglement-for-ordforer-og-varaordforer-2019-2023",
  "tekst": "Reglement for ordf\u00f8rer, varaordf\u00f8rer, ledere og nestledere i bystyreutvalgene og AU-medlemmer 2019 \u2013 2023 Vedtatt av Bergen bystyre 29. januar 2020 i sak 29/20 1. VALG OG ARBEIDSFORHOLD 1.1. Valg I sitt konstituerende m\u00f8te velger bystyret ordf\u00f8rer, varaordf\u00f8rer, ledere og nestledere i bystyreutvalgene og AU-medlemmer. Disse velges blant bystyrets medlemmer. Varaordf\u00f8rer skal i tillegg til vervet som varaordf\u00f8rer v\u00e6re medlem i et bystyreutvalg. 1.2. Stillingsomfang og godtgj\u00f8relse Vervene som ordf\u00f8rer, varaordf\u00f8rer og leder og nestleder for et bystyreutvalg godtgj\u00f8res i 100 % stilling. Vervet som AU- medlem godtgj\u00f8res i 50 % stilling. Regler og niv\u00e5 for godtgj\u00f8relse fremg\u00e5r av reglement for godtgj\u00f8relse til folkevalgte i Bergen kommune. 1.3. Kontor og arbeidsforhold Folkevalgte i hel- eller deltidsstillinger skal ha kontorplass i R\u00e5dhuskvartalet. I perioden hvor r\u00e5dhuset er under ombygging vil kontorarbeidsplassene v\u00e6re i Magistraten og Hagerupsg\u00e5rden. Bergen kommunes personalreglement og arbeidsreglement for ansatte er retningsgivende for folkevalgte i som f\u00e5r godtgj\u00f8relse i hel- eller deltidsstillinger. 1.4. Retningslinjer for reisevirksomhet Bergen bystyre har vedtatt retningslinjer for reiser for folkevalgte i forbindelse med kurs, seminarer eller studieturer i bystyresak 142-10. For ordf\u00f8rer, varaordf\u00f8rer, ledere og nestledere av bystyreutvalgene og AU-medlemmer gjelder spesielt at: a. ordf\u00f8reren og varaordf\u00f8reren orienterer forretningsutvalget om sine utenlandsreiser som skal godkjenne reisene. b. reiser utenlands for enkeltmedlemmer og ledere og nestledere skal godkjennes av ordf\u00f8reren. c. reiser innenlands for enkeltmedlemmer av et utvalg hvor kostnadene dekkes av utvalgets budsjett, skal godkjennes av utvalgsleder. d. samtykke fra bemyndiget instans skal foreligge f\u00f8r reisen bestilles. e. milj\u00f8vennlige reisem\u00e5ter skal prioriteres der det er hensiktsmessig. Dok.nr.: SD-20-47 Side 2 av 3 2. OPPGAVER OG ANSVAR 2.1. Ordf\u00f8rerens oppgaver og ansvar Ordf\u00f8reren er byens fremste folkevalgte og den \u00f8verste ansvarlige for bystyret. Ordf\u00f8rerens viktigste oppgaver er \u00e5 lede bystyrem\u00f8tene og \u00e5 v\u00e6re byens fremste offentlige representant. Ordf\u00f8reren har ansvar for at bystyrem\u00f8tene skjer i samsvar med vedtatte spilleregler, og at det blir truffet gyldige vedtak. Ordf\u00f8reren har m\u00f8te- og talerett i alle kommunale organer utenom byr\u00e5det og organer som ligger under dette. Ordf\u00f8reren er kommunens rettslige representant og underskriver p\u00e5 kommunens vegne der bystyret ikke har tildelt denne myndigheten til andre. Ordf\u00f8reren skal v\u00e6re ombud og ha en samlende funksjon for byens befolkning. Ordf\u00f8reren skal v\u00e6re en st\u00f8ttespiller og bidragsyter i saker som fremmer byens og innbyggernes interesser. Ordf\u00f8rerens \u00f8vrige oppgaver og funksjoner er angitt i kommuneloven \u00a7 6-1, samt i kommunens reglement for bystyret og i reglement for representasjon. Ordf\u00f8reren har i tillegg f\u00f8lgende oppgaver og ansvar: a. lede forretningsutvalget, valgstyret og utvalg for fullmakter og politisk styringssystem b. ivareta det l\u00f8pende arbeidsgiveransvar som er delegert fra forretningsutvalget c. ivareta det formelle oppf\u00f8lgingsansvaret for folkevalgte som er godtgjort i hel- og deltidsverv, inkludert leder og nestleder for kontrollutvalget d. bidra til \u00e5 utvikle det parlamentariske system e. v\u00e6re brobygger mellom posisjon og opposisjon f. bidra til et godt samspill mellom bystyret og byr\u00e5det g. sikre at kommunens etiske standard og de etiske retningslinjene for folkevalgte er kjent og legges til grunn for den politiske aktiviteten h. instruksjonsrett og ledelsesansvar for bystyredirekt\u00f8r, byombud og egen politisk r\u00e5dgiver Ordf\u00f8reren tar selv stilling til om det skal tilsettes egen politisk r\u00e5dgiver. Forretningsutvalget konsulteres p\u00e5 forh\u00e5nd. 2.2. Varaordf\u00f8rerens oppgaver og ansvar Varaordf\u00f8rer er ordf\u00f8rerens stedfortreder, Varaordf\u00f8reren representerer kommunen etter n\u00e6rmere avtale med ordf\u00f8rer Hvis ordf\u00f8reren trer midlertidig ut av sitt verv, trer varaordf\u00f8rer inn. Ved lengre frav\u00e6r velges ny varaordf\u00f8rer. Dok.nr.: SD-20-47 Side 3 av 3 2.3. Oppgaver og ansvar for ledere og nestledere av bystyreutvalg og AU- medlemmer. Ledere og nestledere i bystyreutvalgene og AU-medlemmenes oppgaver og ansvar er angitt i reglement for bystyreutvalgene. Ledere og nestledere i bystyreutvalgene og AU-medlemmer har i tillegg f\u00f8lgende oppgaver og ansvar: a. tilrettelegge og forberede aktivitetene i utvalgene b. fortl\u00f8pende vurdere m\u00e5ten utvalgene fungerer p\u00e5 c. tilrettelegge for gode politiske prosesser d. ivareta arbeidet med politisk tilsyn og kontroll i utvalgene e. forberede og tilrettelegge budsjettarbeidet i utvalgene f. vurdere hvordan utvalgene kan sikre bedre kontakt mellom innbyggerne i bydelene og bystyreutvalgene og legge til rette for en l\u00f8pende dialog med innbyggere og lokale organisasjoner og sammenslutninger g. vurdere hvordan bystyreutvalgene skal legge tilrette for at innspill og initiativ fra ungdomsr\u00e5det, eldrer\u00e5det og r\u00e5det for funksjonshemmede blir tatt hensyn til og at r\u00e5dene blir involvert i behandlingen av relevante sp\u00f8rsm\u00e5l og saker h. oppl\u00e6ring og skolering i. bidra til \u00e5 utvikle det parlamentariske system j. bidra til et godt samspill mellom bystyret og byr\u00e5det k. sikre at kommunens etiske standard og de etiske retningslinjene for folkevalgte er kjent og legges til grunn for den politiske aktiviteten 2.4. Informasjonsplikt ved overgang til stilling utenfor kommunen Ved overgang til stilling utenfor kommunen skal ordf\u00f8rer, varaordf\u00f8rer, ledere og nestledere i bystyreutvalgene vurdere om informasjonsplikten inntrer. I s\u00e5 fall plikter de senest tre uker f\u00f8r tiltredelse \u00e5 informere Karanteneutvalget i henhold til gjeldende retningslinjer. Dersom ordf\u00f8rer, varaordf\u00f8rer, ledere og nestledere i bystyreutvalgene bryter den p\u00e5lagte karantene, saksforbudet eller informasjonsplikten kan Karanteneutvalget ilegge en konvensjonalbot (jf. Retningslinjer om informasjonsplikt, karantene og saksforbud for politikere og politiske r\u00e5dgivere ved overgang til stilling mv. utenfor Bergen kommune). "
}