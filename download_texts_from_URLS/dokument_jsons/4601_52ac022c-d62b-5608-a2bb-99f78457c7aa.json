{
  "dokument_id": "52ac022c-d62b-5608-a2bb-99f78457c7aa",
  "doc_type": "case_attachment",
  "kommune": 4601,
  "tittel": "Svar p\u00e5 skriftleg sp\u00f8rsm\u00e5l nr. 55 fr\u00e5 Mailiss Solheim-\u00c5kerblom (R), vedr\u00f8rande utviding av BUA-tilbod - Utvalg for finans, kultur og n\u00e6ring",
  "url": "https://bergen.kommune.no/politikere-utvalg/api/fil/bk360/10940811/Svar-pa-skriftleg-sporsmal-nr-55-fra-Mailiss-Solheim-Akerblom-R-vedrorande-utviding-av-BUA-tilbod-Utvalg-for-finans-kultur-og-naering",
  "tekst": " BNKI - stab Til Intern korrespondanse Bystyrets kontor V\u00e5r referanse: 2024/123197-3 Saksbehandler: Gerd Nilsen Fra Dato: 28. august 2024 Byr\u00e5d for n\u00e6ring, kultur og idrett Svar p\u00e5 skriftleg sp\u00f8rsm\u00e5l nr. 55 fr\u00e5 Mailiss Solheim-\u00c5kerblom (R), vedr\u00f8rande utviding av BUA-tilbod - Utvalg for finans, kultur og n\u00e6ring Dei siste \u00e5ra har byen v\u00e5r, p\u00e5 same m\u00e5te som resten av samfunnet, vore r\u00e5ka av ei kraftig prisauke. Stadig fleire m\u00e5 velje mellom mat p\u00e5 bordet eller varme i huset. Dette f\u00f8rer til auka ulikskap, og denne ulikskapen blir ofte ekstra synleg n\u00e5r det er ferietid. Eit viktig tiltak for \u00e5 sikre at fleire kan delta i aktivitetar p\u00e5 fritida, uavhengig av storleiken p\u00e5 eigen eller foreldra si lommebok, er utl\u00e5nsordningar slik som BUA. Diverre er opningstidene korte, og det er veldig skeivfordeling mellom tilbod i dei ulike bydelane i Bergen. Ein av bydelane som ikkje har eit slikt tilbod, er Arna. Dette har innbyggjarane merka denne sommaren, og fleire foreldre har tatt til orde for at det er p\u00e5 overtid at ogs\u00e5 Arna f\u00e5r ei utl\u00e5nsordning. Sp\u00f8rsm\u00e5l til byr\u00e5den: 1) Vil byr\u00e5den ta initiativ til \u00e5 f\u00e5 p\u00e5 plass BUA i Arna? 2) Kva vil byr\u00e5den gjere generelt for \u00e5 styrke utl\u00e5nstilboda i Bergen kommune? Svar fra byr\u00e5den: Takk for sp\u00f8rsm\u00e5l om denne gode ordninga som gjer det mogeleg for skuleklassar, barnehagar, lag, organisasjonar og privatpersonar \u00e5 l\u00e5ne gratis aktivitetsutstyr. Det er rekna at den \u00e5rlege driftskostnadene for ein ny BUA-lokasjon i Arna vil vere opp mot 400.000 kroner, mellom anna for \u00e5 dekkje l\u00f8n til tilsette, lokalleige og \u00e5rsavgift til BUA. Byr\u00e5det anerkjenner behovet for betre idrett- og kulturtilbod i Arna, og dette er noko vi vil arbeide for. Om Bergen kommune skal etablere BUA i Arna, vert vurdert i arbeidet med handlings- og \u00f8konomiplanen. Etat for idrett jobbar jamleg med \u00e5 utvikle dei eksisterande utl\u00e5nstilboda, blant anna ved innkj\u00f8p av nytt, tidsaktuelt utstyr og reparasjon av det eksisterande utstyret. Etaten har elles god dialog med andre BUA-lokasjonar som ikkje er kommunale, og desse er synlege p\u00e5 kommunen sine nettsider. Dette gjeld BUA-Hjellestad som driftast p\u00e5 dugnad av Milde og Hjellestad Grendalag, BUA-\u00c5rstad som Idrettsr\u00e5det driftar og Skattkammeret som Kirkens bymisjon driftar. Kommunen vil rettleie akt\u00f8rar som tek initiativ til \u00e5 etablere nye BUA-tilbod. Dette er \u00f3g gjort i Arna, utan at ei slik etablering har lukkast s\u00e5 langt. Reidar Digranes - Byr\u00e5d for n\u00e6ring, kultur og idrett Dokumentet er godkjent elektronisk. "
}