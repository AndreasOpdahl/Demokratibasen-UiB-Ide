{
  "dokument_id": "b55c3800-0d1e-56b3-9e8d-2f5a1884e2a4",
  "doc_type": "case_attachment",
  "kommune": 4601,
  "tittel": "Stadfesting klagesak gnr 116 bnr 119 reguleringsplan",
  "url": "https://bergen.kommune.no/politikere-utvalg/api/fil/bk360/12591153/Stadfesting-klagesak-gnr-116-bnr-119-reguleringsplan",
  "tekst": " V\u00e5r dato: V\u00e5r ref: 02.04.2025 2025/5423 Deres dato: Deres ref: HARRIS ADVOKATFIRMA AS Saksbehandler, innvalgstelefon Postboks 4115 Sandviken Tonje Engstr\u00f6m, 5557 2152 5835 BERGEN Bergen kommune. Gnr. 116 bnr. 119. Sandslimarka 260. Reguleringsplan. Reduksjon av gebyr Viser til oversending av klagesak fra Bergen kommune, mottatt hos Statsforvalteren 30.01.2025. Vi viser ogs\u00e5 til v\u00e5r behandling av klage p\u00e5 ilagt gebyr, v\u00e5rt saksnummer 2025/481. Vedtak Statsforvalteren i Vestland stadfester Bergen kommune sitt vedtak av 08.01.2025 om avslag p\u00e5 s\u00f8knad om reduksjon av gebyr, referanse KLAGE-2024/18694-4. Saken bakgrunn Saken gjelder s\u00f8knad om reduksjon av ilagt gebyr for behandling av privat planforslag. For gjennomgang av sakshistorikken viser vi i hovedsak til v\u00e5r behandling av klagesak p\u00e5 gebyr. Det ble avholdt oppstartsm\u00f8te den 16.08.2017. Planforslaget ble lagt ut for offentlig ettersyn den 29.02.2020. Forslaget ble i ettertid justert og sendt til ny h\u00f8ring. I tiden som fulgte har det v\u00e6rt gjort en hel del endringer og tilpasninger i planforslaget. Plan- og bygningsetaten orienterte forslagsstiller i e-post av 24.09.2024 om at etaten ikke ville anbefale forslaget som forel\u00e5. Etaten la opp to alternative forslag for videre saksgang. F\u00f8rste alternativt var at forslagsstiller fremmet planforslaget til offentlig ettersyn selv og med negativ innstilling fra fagetaten. Alternativ to var at forslagsstiller trakk saken, reviderte forslaget vesentlig f\u00f8r ny forslagsfremming. Kommunen oppfattet at forslagsstiller valgte alternativ nummer to slik at planforslaget ble trukket. Kommunen sendte ut faktura for gebyr den 28.11.2024 etter \u00e5 ha mottatt gebyrgrunnlag fra forslagsstiller den 19.11.2024. Gebyret l\u00f8d p\u00e5 kr. 565 545,- og utgjorde 50 % av full gebyrlegging, jf. forskriften \u00a7 2-6-2. Ilagt gebyr ble p\u00e5klaget av Harris Advokatfirma AS ved advokatfullmektig Selma Foss\u00e5 Bun\u00e6s p\u00e5 vegne av forslagsstiller, se klage av 19.12.2024 E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/4 Subsidi\u00e6rt ble det anf\u00f8rt at det var grunnlag for reduksjon av gebyret etter \u00a7 1-5, og det ble s\u00f8kt om slik reduksjon. Klagen ble ikke tatt til f\u00f8lge, og er behandlet av oss i sak 2025/481. Bergen kommune behandlet s\u00f8knad om reduksjon av gebyr i vedtak datert 08.01.2025 og avslo s\u00f8knaden. I avslaget ble det lagt til grunn at det ikke forel\u00e5 \u00abs\u00e6rlige grunner\u00bb som tilsa at gebyret m\u00e5tte reduseres i foreliggende sak, jf. gebyrforskriften \u00a7 1-5-1. Tiltakshaver, representert ved advokatfullmektig, p\u00e5klaget avslaget i brev av 29.11.2024.1 Det gj\u00f8res i hovedsak gjeldende at saken bygger p\u00e5 feil faktum og feil rettsanvendelse. Det blir anf\u00f8rt at planforslaget ikke er trukket og at plansaken dermed ikke er avsluttet. Rettsgrunnlaget for gebyrleggingen forutsetter avsluttet sak og blir derfor ikke treffende som grunnlag. Videre er det vist til at dersom kommunen s\u00e5 det som \u00e5penbart at planprosessen ikke ville f\u00f8re frem, burde de gitt tilbakemelding til forslagsstiller om dette p\u00e5 et langt tidligere tidspunkt. Kommunen har ikke opplyst om at saken kan bli fremmet med negativ innstilling. I tillegg er det vist til at plansaken ble gebyrbelagt ved oppstart og at gebyret medf\u00f8rer en dobbelbelastning av forslagsstiller. Kommunen har behandlet klagen, men har ikke tatt denne til f\u00f8lge. Saken ble oversendt til Statsforvalteren for endelig avgj\u00f8relse, se brev av 30.01.2025. Regelverk Forvaltningsloven (fvl.) gjelder for Statsforvalterens behandling av klagesaken, jf. plan- og bygningsloven (pbl.) \u00a7 1-9 f\u00f8rste avsnitt. Statsforvalteren er delegert myndighet til \u00e5 avgj\u00f8re klagesaker etter pbl. \u00a7 1-9 femte ledd, se rundskriv T-2/ 09 fra Kommunal- og moderniseringsdepartementet. Under klagebehandlingen kan vi pr\u00f8ve alle sider av saken, herunder ta hensyn til eventuelle nye omstendigheter, jf. fvl. \u00a7 34. Som klageinstans har vi kompetanse til \u00e5 treffe nytt vedtak i saken, stadfeste kommunens vedtak eller oppheve det og sende saken tilbake til kommunen for helt eller delvis ny behandling, jf. fvl. \u00a7 34. Ved vurderinger som er fritt skj\u00f8nn, skal vi legge stor vekt p\u00e5 det kommunale selvstyret, se fvl. \u00a7 34 annet avsnitt tredje setning. Plan- og bygningsloven \u00a7 33-1 f\u00f8rste avsnitt gir kommunen adgang til \u00e5 fastsette gebyr for det arbeidet som kommunen skal utf\u00f8re som plan- og bygningsmyndighet. Reduksjon av gebyr er regulert i gebyrforskriften \u00a7 1-5-1: \u00abPlan- og bygningsetaten kan, etter egen vurdering eller etter s\u00f8knad hvor det vises til s\u00e6rlig grunn, redusere gebyret dersom det anses som \u00e5penbart urimelig.\u00bb Statsforvalteren sin vurdering Innledende avklaringer Kommunen har ikke tatt begj\u00e6ring om \u00e5 fremme saken til politisk behandling til f\u00f8lge. Det er vist til at delegasjonsreglementets f\u00f8ringer hvor prinsipielt viktige saker fremmes for politisk behandling ikke gj\u00f8r seg gjeldende. Kommunen har lagt til grunn at gebyrsaken ikke er av prinsipiell art. Statsforvalteren har ingen merknader til denne vurderingen idet vi kan ikke se at det foreligger omstendigheter som tilsier at saken har prinsipiell karakter. 1 Brevet inneholder ogs\u00e5 tilleggsmerknader til selve gebyrsaken Side: 3/4 Om forslagsstiller sitt \u00f8nske om samlet behandling, viser vi til at vi for praktiske form\u00e5l har delt opp behandlingen av sakene i to forskjellige vedtak. Vi understreker at kommunens to vedtak er sett i sammenheng ved v\u00e5r behandling av henholdsvis klage p\u00e5 fakturert gebyr og klage p\u00e5 avsl\u00e5tt gebyrreduksjon. Reduksjon av gebyr Sp\u00f8rsm\u00e5let som Statsforvalteren skal ta stilling til, er om det foreligger \u00abs\u00e6rlig grunn\u00bb som gj\u00f8r gebyret \u00ab\u00e5penbart urimelig\u00bb og som tilsier at gebyret b\u00f8r reduseres, jf. gebyrforskriften \u00a7 1-5-1. Form\u00e5let med \u00a7 1-5-1 er at den skal v\u00e6re en sikkerhetsventil for tilfeller der beregning i henhold til regulativet gir et helt utilsiktet gebyrbel\u00f8p. Det fremg\u00e5r b\u00e5de av ordlyden og av forvaltningens praksis at terskelen for \u00e5 finne et gebyr \u00e5penbart urimelig er sv\u00e6rt h\u00f8y. Bestemmelsen er ment som en unntaksbestemmelse, der gebyret kan reduseres i helt spesielle tilfeller. Det ligger i ordlyden \u00abs\u00e6rlig grunn\u00bb at for \u00e5 f\u00e5 redusert gebyr m\u00e5 de grunnene som anf\u00f8res utgj\u00f8re noe mer enn det som normalt kan anf\u00f8res i tilsvarende saker. Det m\u00e5 gj\u00f8res en konkret helhetsvurdering i det enkelte tilfellet. Videre er dette en \u00abkan\u00bb-bestemmelse, og dermed fritt skj\u00f8nn. Ved Statsforvalterens pr\u00f8ving av det frie skj\u00f8nn skal hensynet til det kommunale selvstyret skal ha stor vekt, se fvl \u00a7 34 andre ledd. Deler av klagersidens argumentasjon er behandlet i v\u00e5r behandling av klage p\u00e5 fakturert gebyr. Det gjelder anf\u00f8rsel om at plansaken ikke er trukket, dobbel fakturering og feil rettsgrunnlag. Vi har funnet at plansaken m\u00e5 ansees som trukket og at kommunen har benyttet korrekt rettsgrunnlag n\u00e5r det er fakturert med grunnlag i \u00a7 2-6-2. Det er heller ikke tale om dobbel fakturering i det gebyret er i samsvar med selvkost, jf. pbl. \u00a7 33-1. For mer utf\u00f8rlig dr\u00f8ftelse viser vi til v\u00e5r behandling av p\u00e5klaget gebyr. Ingen av de nevnte forholdene tilsier at det foreligger \u00abs\u00e6rlig grunn\u00bb til at gebyret er \u00e5penbart urimelig og m\u00e5 settes ned. Sakshistorikken viser at planprosessen har p\u00e5g\u00e5tt i lang tid. Forslagsstiller kritiserer kommunen for ikke \u00e5 ha formidlet at forslaget kunne f\u00e5 en negativ innstilling. I tillegg viser forslagsstiller til at kommunen hadde oppfordring til \u00e5 formidle synet sitt om behov for reduksjon av st\u00f8rrelse p\u00e5 et langt tidligere tidspunkt. Fagetaten har, slik det fremg\u00e5r av m\u00f8tereferat av 27.09.2024, v\u00e6rt tydelig, gjentatte ganger, med sine tilbakemeldinger. Statsforvalteren kan ikke se at det foreligger forhold som tilsier at kommunen ikke har overholdt veiledningsplikten sin, eller at kommunen har holdt tilbake sine synspunkter i m\u00f8ter og i annen korrespondanse. Basert p\u00e5 dokumentasjonen vi har f\u00e5tt tilsendt, er det heller ingen ting som tyder p\u00e5 at kommunens behandling av plansaken har v\u00e6rt mangelfull. Kommunen har vist til at form\u00e5let med planprosess er \u00e5 sikre en bred og helhetlig tiln\u00e6rming. Det er naturlig at dette kan v\u00e6re tidkrevende. For tilfelle hvor forslagsstiller ikke er tilstrekkelig lydh\u00f8r og gj\u00f8r tilpasninger i n\u00f8dvendig utstrekning til kommunens merknader, vil det en naturlig f\u00f8lge v\u00e6re at kommunen ikke vil kunne stille seg bak planforslaget n\u00e5r det legges frem for offentlig ettersyn. Det forhold at dette ikke uttrykkelig har v\u00e6rt formidlet av kommunen utgj\u00f8r ikke noe ekstraordin\u00e6rt forhold som taler for reduksjon av gebyret. Vi er enig med kommunen i at ingen av de nevnte forholdene fremst\u00e5r som s\u00e6regne og tilsier at det foreligger \u00abs\u00e6rlig grunn\u00bb for reduksjon. Side: 4/4 Etter gjennomgangen finner vi at det ikke foreligger \u00abs\u00e6rlig grunn\u00bb som gj\u00f8r gebyret \u00ab\u00e5penbart urimelig\u00bb og som tilsier at gebyret b\u00f8r reduseres, jf. gebyrforskriften \u00a7 1-5-1. Klagen har etter dette ikke f\u00f8rt frem. Statsforvalteren i Vestland stadfester Bergen kommune sitt vedtak av 08.01.2025 om avslag p\u00e5 s\u00f8knad om reduksjon av gebyr. Statsforvalteren sitt vedtak p\u00e5 side \u00e9n er endelig og kan ikke p\u00e5klages videre, jf. fvl. \u00a7 28 tredje ledd. Med hilsen Stine Ross Ids\u00f8 Tonje Engstr\u00f6m seniorr\u00e5dgiver seniorr\u00e5dgiver Dokumentet er elektronisk godkjent Kopi til: Bergen kommune Postboks 7700 5020 BERGEN SANDSLIMARKA 260 AS c/o Axer Eiendom AS Bolette brygge 1 0252 OSLO "
}