{
  "dokument_id": "9fe9762d-ad56-5f03-bc9f-6487e9e3b59d",
  "doc_type": "case_presentation",
  "kommune": 5501,
  "tittel": "Barneverntjenestens rapportering til statsforvalter per 31.12.2023. og status p\u00e5 arbeidsmilj\u00f8. ",
  "url": "https://innsyn.tromso.kommune.no/application/getMoteDokument?dokid=2001615943",
  "tekst": "Arkivsaksnr. 24/02849-1 Saksbehandler Elizabeth Kr\u00e6mer Saksgang M\u00f8tedato Oppvekst- og utdanningsutvalget Barneverntjenestens rapportering til statsforvalter per 31.12.23. og status p\u00e5 arbeidsmilj\u00f8. Kommunedirekt\u00f8rens innstilling til vedtak: 1. Barneverntjenestens rapportering til Statsforvalteren i Troms og Finnmark per 31.12.23 tas til orientering. 2. Status i arbeidet med \u00e5 styrke arbeidsmilj\u00f8et tas til orientering. Mari Enoksen Hult Kari Henriksen Kst. Kommunedirekt\u00f8r Direkt\u00f8r oppvekst, utdanning og kultur 1 Hva saken gjelder Kommunestyret behandlet 28.03.2012 sak 49/12 \u00abRapportering barneverntjenesten 2011. Plan for oppf\u00f8lging av tilsynsf\u00f8rere \u2013 barnevernet\u00bb. I vedtakets punkt 2, sak 49/12, heter det som f\u00f8lgende: Fremtidige rapporteringer til Statsforvalteren fra Barneverntjenesten fremlegges som orienteringssak til Utdanning \u2013 kultur og idrettskomiteen. Kommunal barneverntjeneste rapporterer halv\u00e5rlig til Statsforvalteren; per 31.desember og 30. juni. Det rapporteres i henhold til lov om barneverntjenester \u00a7\u00a7 4-2 og 4- 3, som gjelder meldinger til barneverntjenesten, unders\u00f8kelser, antall barn totalt i tiltak, antall barn i fosterhjem, ettervern samt andre frister for siste halv\u00e5r (blant annet krav fra privat part om endringer av barneverns- og helsenemndsvedtak. I kommunestyrem\u00f8tet 14.12.16 ble sak 253/16 \u00abTiltak for \u00e5 lukke avvik og forbedre arbeidsmilj\u00f8et i barneverntjenesten\u00bb behandlet med f\u00f8lgende vedtak: 1. Saken tas til orientering 2. Det rapporteres halv\u00e5rlig til Utdanning- og Oppvekstkomiteen om implementering og effekt av tiltakene. Med bakgrunn i overnevnte vedtak vil dette saksfremlegget inneholde rapporteringen for 31.12.23 til Statsforvalteren og status p\u00e5 arbeidet med \u00e5 styrke arbeidsmilj\u00f8et samt veien videre: 1. Meldinger og unders\u00f8kelser 2. Hjelpetiltak, tiltaksplaner 3. Barn under omsorg, omsorgsplaner og tilsyn med fosterbarn 4. Status i arbeidet med \u00e5 styrke arbeidsmilj\u00f8et 5. Veien videre Rapporteringsskjema per 31.12. 2023 for kommunen er oversendt Statsforvalteren i Troms og Finnmark og er vedlagt saken, vedlegg 1 Saksutredning 1. Meldinger og unders\u00f8kelser FIGUR 1 \u2013 OVERSIKT OVER MOTTATTE MELDINGER OG ANTALL NYE UNDERS\u00d8KELSER FRA 2015-2023 \u00c5r 2015 2016 2017 2018 2019 2020 2021 2022 2023 Mottatte 611 639 762 750 825 19 1094 1044 1165 meldinger (925*) 806 2 Antall nye 430 495 604 767 828 724 614 506 567 unders\u00f8kelser (antall saker = antall barn) * Utfra gammel regnem\u00e5te ville totalt antall mottatte meldinger i 2020 v\u00e6re 925. 1.1 Fristoversittelser \u2013 meldinger Barneverntjenesten mottok 1165 meldinger per 31.12.23. Dette er en \u00f8kning p\u00e5 11,6 % fra 2022. Barneverntjenesten har en lovp\u00e5lagt frist p\u00e5 \u00e9n uke til \u00e5 gjennomg\u00e5 bekymringsmeldinger og vurdere om meldingen skal g\u00e5 videre til en unders\u00f8kelse. Tjenesten hadde tre fristbrudd p\u00e5 siste halv\u00e5r. Dette er \u00e8n mer enn ved forrige rapportering. \u00c5rsak til fristbruddene er knyttet til oppl\u00e6ring og oppf\u00f8lging av eksisterende rutiner. 1.2 Fristoversittelser \u2013 unders\u00f8kelser Barneverntjenesten har en lovp\u00e5lagt frist p\u00e5 inntil tre m\u00e5neder til \u00e5 gjennomf\u00f8re en barnevernunders\u00f8kelse jf. barnevernsloven \u00a7 2-2. Andre halv\u00e5r 2023 ble det iverksatt 269 barnevernunders\u00f8kelser. Inkludert i dette tallet er b\u00e5de nye unders\u00f8kelser og unders\u00f8kelser i p\u00e5g\u00e5ende saker. Dette er en nedgang p\u00e5 9 % sammenlignet med tall per 30.06.23. Antall avsluttede unders\u00f8kelser andre halv\u00e5r 2023 var 258 (f\u00f8rste halv\u00e5r 327). I andre halv\u00e5r 2023 hadde tjenesten fristbrudd i 16 av unders\u00f8kelsessakene. Til sammenligning var det fristbrudd i \u00e5tte av sakene i f\u00f8rste halv\u00e5r. Det er flere \u00e5rsaker til disse fristbruddene. Noen skyldes rutinesvikt, s\u00e6rlig ved frav\u00e6r. Andre skyldes utfordringer knyttet til bemanningsmangel. Disse sakene har likevel v\u00e6rt prioritert etter kort tid jf. Barneverntjenestens Internkontrollforskrift. 2. Hjelpetiltak Hjelpetiltak er hjemlet i barnevernsloven \u00a7 3-1 til 3-5, og er tiltak til barn som bor hos sine foreldre/omsorgspersoner. Form\u00e5let med hjelpetiltak er \u00e5 forebygge at problemer eskalerer og utvikler seg til omsorgssvikt og/eller avvikende atferd hos barna, samt bidra til endring hos barnet eller i familiene. Alle barn som har hjelpetiltak skal ha en tiltaksplan, jf. barnevernsloven \u00a7 8-1 annet ledd. Ungdom mellom 18 \u2013 25 \u00e5r som har tiltak hjemlet i barnevernsloven \u00a7 3-1, f\u00f8rste ledd (frivillig ettervern) skal ogs\u00e5 ha tiltaksplan jf. barnevernloven \u00a7 8-5 annet ledd. 3 FIGUR 2 \u2013 OVERSIKT OVER ANTALL HJELPETILTAK OG TILTAKSPLANER 2015-2023 \u00c5r 2015 2016 2017 2018 2019 2020 2021 2022 2023 Hjelpetiltak 282 298 214 233 204 185 187 182 171 Herav 42 43 44 46 51 55 67 67 68 mellom 18- 25 \u00e5r Barn med 34 49 49 38 47 41 18 6 16 hjelpetiltak som ikke har tiltaksplan 2.1 Mangel p\u00e5 tiltaksplaner Per 31.12.23 var det 16 barn som manglet tiltaksplan. (Per 30.06.23 var det ni barn som manglet tiltaksplan.) Dette er en \u00f8kning p\u00e5 10 barn sammenlignet med f\u00f8rste halv\u00e5r 2023. Avvikene skyldes rutinesvikt samt utfordringer i bemanningssituasjon med b\u00e5de h\u00f8yt sykefrav\u00e6r og rekrutteringsutfordringer. Flere av barna som manglet tiltaksplan 31.12.2023 hadde utarbeidede planer. Disse kunne ikke ferdigstilles grunnet manglende innspill eller medvirkning fra partene. Disse blir derfor regnet som \u00e5 mangle tiltaksplan. 2.2 Iverksetting av hjelpetiltak innen rimelig tid Per 31.12.23 var det 14 barn som ventet p\u00e5 iverksettelse av vedtatt hjelpetiltak. Det var 1 barn som ventet p\u00e5 tiltak fra Ressursavdelinga i tjenesten, de 13 \u00f8vrige barna ventet p\u00e5 tiltak fra andre instanser. I andre halv\u00e5r av 2023 ble det ikke iverksatt hjelpetiltak i rimelig tid i ca. 30 % av sakene. Dette er \u00f8kning p\u00e5 14% fra f\u00f8rste halv\u00e5r. \u00c5rsak til \u00f8kningen kan i hovedsak begrunnes med sykefrav\u00e6r og turnover. Videre har det v\u00e6rt flere saker for \u201cAkutt familieteam\u201d, noe som p\u00e5virker ventetiden for de alvorlige og mindre alvorlige sakene. Ressursavdelingen og tjenesten for \u00f8vrig har likevel jobbet godt med terskel forst\u00e5else, samt at antall bestillinger p\u00e5 hjelpetiltak har g\u00e5tt noe ned. Andelen av saker som beskrives som alvorlige er 42 % og er lik de to foreg\u00e5ende \u00e5r. 4 3. Barn under omsorg Den kommunen som har omsorgen for barnet har ansvar for \u00e5 gjennomf\u00f8re 4 bes\u00f8k hos barnet i \u00e5ret. Barn som er under omsorg skal ha en omsorgsplan. Kommunen der fosterbarnet bor, har tilsynsansvar for barn under offentlig omsorg. Tilsynskommunen skal ogs\u00e5 utf\u00f8re fire bes\u00f8k i \u00e5ret hos barnet. 3.1 Avvik tilsyn overfor fosterbarn FIGUR 3 \u2013 TILSYN FOSTERBARN 2015-2023 \u00c5r 2015 2016 2017 2018 2019 2020 2021 2022 2023 Totalt antall 117 132 118 123 110 113 106 89 87 fosterbarn kommunen har tilsynsansvar for Kravet om 4 14 42 80 50 10 42 21 17 26 tilsynsbes\u00f8k som ikke er oppfylt Tilsynsbes\u00f8k rapporteres for de siste 12 m\u00e5neder Avvik p\u00e5 tilsyn i fosterhjem har \u00f8kt sammenlignet med 2022. Avvikene er jevnt fordelt p\u00e5 egne \u00abomsorgsbarn\u00bb og \u00abtilsynsbarn\u00bb. \u00c5rsaken til avvikene er sammensatt, men som tidligere \u00e5r omhandler det i stor grad om ustabilitet i personalgruppa, sykefrav\u00e6r og rekrutteringsutfordringer. Videre er det ogs\u00e5 avlysninger fra privat part som f\u00f8rer til avvik n\u00e5r tjenesten rapporterer. FIGUR 4 \u2013 OPPF\u00d8LGING OG KONTROLL AV BARN UNDER OMSORG I FOSTERHJEM \u00c5r 2015 2016 2017 2018 2019 2020 2021 2022 2023 Fosterbarn 10 30 51 18 21 19 2 26 9 som ikke har f\u00e5tt lovp\u00e5lagt oppf\u00f8lging av saksbehandler Det var tre barn som ikke fikk lovp\u00e5lagte oppf\u00f8lgingsbes\u00f8k f\u00f8rste halv\u00e5r 2023 og seks barn fra siste halv\u00e5r 2023. 5 Sammenlignet med 2022 viser tallene per 31.12.23 en stor nedgang i avvik. Avvikene skyldes registreringsfeil, sykdom hos barnet og sykefrav\u00e6r i tjenesten. Tjenesten har fortsatt stort fokus p\u00e5 gjennomf\u00f8ring av lovp\u00e5lagt oppf\u00f8lging av barn under omsorg og vil sikre at de som manglet oppf\u00f8lgingsbes\u00f8k i 2023, blir prioritert i f\u00f8rste kvartal 2024. Barneverntjenesten opprettet 01.01.23 et veiledningsteam med fire veiledere som veileder fosterforeldre. Dette er et ledd i overf\u00f8ring av oppgavene som tidligere ble ivaretatt av Bufetat (statlig barnevern), og en del av oppvekstreformen. Teamet har v\u00e6rt veiledet 17 individuelle fosterhjem over hele landet siden oppstart. H\u00f8sten 2023 var det oppstart av f\u00f8rste gruppeveiledning i \u00abTraumebasert omsorg for fosterforeldre\u00bb. Her deltok 5 fosterhjem som gir tilbakemelding p\u00e5 at kursets innhold i stor grad relevant for det \u00e5 v\u00e6re fosterhjem 4. Status arbeidsmilj\u00f8 Sykefrav\u00e6r pr. 30.12.23 var 14%. Sammenlignet med \u00e5ret f\u00f8r er det liten endring. Tjenesten har fortsatt h\u00f8y turnover og rekrutteringsutfordringer, noe som har ledet til flere vakante stillinger over tid. Ved \u00e5rsskiftet, har enheten sju ledige stillinger. S\u00f8kere til saksbehandler \u2013stillinger er i st\u00f8rre grad enn tidligere, pedagoger og barnehagel\u00e6rere. Disse krever tettere oppf\u00f8lging og mer omfattende oppl\u00e6ring. Ansatte i tjenesten fikk fra 2024 et beholde/-rekrutterings tillegg. Vi ser allerede n\u00e5 at det gir positive ringvirkninger for v\u00e5re ansatte og flere s\u00f8kere til stillinger i barneverntjenesten. I andre halv\u00e5r av 2023 har det v\u00e6rt gjennomf\u00f8rt 4 m\u00f8ter i HMS-utvalget. Utvalget har jobbet med internkontroll for HMS-arbeidet, herunder rutine for forebygging av vold og trusler. Den planlagte flyttingen til nye lokaler i Mellomveien 110 er satt til 05.09.24. 5. Veien videre Tjenesten har levert gode resultater i 2023, med f\u00e5 brudd p\u00e5 lovp\u00e5lagte frister. Det er grunn til \u00e5 v\u00e6re forn\u00f8yd med rapporteringen til en tjeneste som er i omstilling med bakgrunn i oppvekstreformen, mange vakanser, h\u00f8yt sykefrav\u00e6r samt utfordringer med \u00e5 rekruttere- og beholde ansatte. Etter tilsyn fra Statsforvalteren h\u00f8sten 2023, som omhandlet oppf\u00f8lging av barn under omsorg, utarbeides det n\u00e5 plan for \u00e5 lukke avvik og kvalitetsutvikling og oppl\u00e6ring som f\u00f8lge av det. Tjenesten har implementert Familier\u00e5d som modell for \u00e5 sikre medvirkning. Det er lagt til rette for oppl\u00e6ring av ansatte/nyansatte, veiledning og metodest\u00f8tte gjennom \u00e5ret. Re-vitalisering av Familier\u00e5d har v\u00e6rt sv\u00e6rt vellykket. Dette skyldes god planlegging, prosjekt-ledelse samt tett samarbeid med Bufetat. 6 Tjenesten er fortsatt i prosjekt \u00abtiltak som unders\u00f8kelse\u00bb. M\u00e5lsettingen for prosjektet er \u00e5 skape \u00f8kt medvirkning for familiene og komme i gang med tiltak raskere. Prosjektet skal avsluttes juni 2024.. Prosjektet \u201cOppf\u00f8lging av foreldre\u201d er igangsatt og avsluttes i april 2024. Gjennom dette prosjektet vil vi sikre god oppf\u00f8ling av foreldre etter omsorgsovertakelse. Mangel p\u00e5 tilgang til egnede fosterhjem/beredskapshjem og institusjonsplasser, har v\u00e6rt og er en sv\u00e6rt stor utfordring. Ofte gis det tilbud som inneb\u00e6rer at barnet m\u00e5 flytte langt unna hjem, skole og nettverk. Dette er ikke heldig for barnet og ressurskrevende og kostbart for kommunen. Ved flere tilfeller siste \u00e5r, har statlig barnevern ikke kunne gi et forsvarlig tilbud innen fristene. Dette legger et ekstra press p\u00e5 barneverntjenesten for \u00e5 finne alternative l\u00f8sninger i p\u00e5vente av tilbud om plasseringsalternativ, og er sjelden til barnets beste. Tjenesten er i prosess med anskaffelse av et nytt fagsystem som skal tas i bruk medio mai 2024. \u00abRydding\u00bb i eksisterende fagsystem er p\u00e5startet og oppl\u00e6ring i det nye fagsystemet vil p\u00e5g\u00e5 parallelt med \u00f8vrig drift i gammelt system. Unders\u00f8kelse og tiltaksavdelingen har over tid hatt mange vakante stillinger og h\u00f8yt sykefrav\u00e6r. Som f\u00f8lge av det gjennomf\u00f8res det n\u00e5 en intern prosess for \u00e5 se p\u00e5 om tjenesten kan organisere avdelingen p\u00e5 en annen m\u00e5te. Prosessen forventes ferdigstilt innen utgangen av februar 2024. Barneverntjenesten har et utstrakt samarbeid med andre tjenester rundt barn- unge og familier, b\u00e5de kommunale og statlige. Det etableres samarbeidsavtaler der det er n\u00f8dvendig. Tjenesten skal flytte inn i nye lokaler i starten av september. Planlegging og sikring av flytteprosessen er i gang. Det er et krevende med store prosjekter som vil utfordre tjenesten ressursmessig. Det vil derfor for tjenesten v\u00e6re n\u00f8dvendig \u00e5 prioritere ressursene for \u00e5 sikre forsvarlig drift noe som tidvis kunne p\u00e5virke barneverntjenesten bidrag i forebyggende tverrfaglig samarbeid. Barnverntjenesten vil i tiden fremover fortsatt arbeide med m\u00e5l om effektiv ledelse og kvalitet. I tillegg skal tjenesten sikre kontinuerlig fokus p\u00e5 arbeidsmilj\u00f8 og n\u00e6rv\u00e6rsarbeid i henhold til gjeldende m\u00e5l og tiltak Vedtakskompetanse Oppvekst og utdanningsutvalget Vedlegg Rapportering fra barneverntjenesten til Statsforvalter pr. 31.12.23 7 "
}