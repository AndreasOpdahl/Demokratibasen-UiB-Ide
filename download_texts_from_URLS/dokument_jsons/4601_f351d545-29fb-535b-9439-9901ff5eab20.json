{
  "dokument_id": "f351d545-29fb-535b-9439-9901ff5eab20",
  "doc_type": "case_attachment",
  "kommune": 4601,
  "tittel": "Oppmoding om busetting 2025 - Bergen kommune",
  "url": "https://bergen.kommune.no/politikere-utvalg/api/fil/bk360/11617426/Oppmoding-om-busetting-2025-Bergen-kommune",
  "tekst": "Bergen kommune Postboks 7700 5020 BERGEN Dokumentnr.: 24/22969 Dato: 27.11.2024 Oppmoding om busetting av flyktningar i 2025 \u2013 Bergen kommune Integrerings- og mangfaldsdirektoratet (IMDi) ber om at brevet vert distribuert til: \u2022 Ordf\u00f8rar \u2022 Kommunedirekt\u00f8r/ byr\u00e5dsleiar Dei store innkomstane av flyktningar fr\u00e5 Ukraina som starta i mars 2022 har fortsett gjennom 2024. Det er og behov for at kommunane buset flyktningar fr\u00e5 andre konfliktomr\u00e5de i verda, og det totale busettingsbehovet er venta \u00e5 vere h\u00f8gt og i 2025. Sj\u00f8lv om behovet for busetting av flyktningar aldri har vore st\u00f8rre enn dei tre siste \u00e5ra, har busettinga likevel vore rask. Kommunane har vist ei sv\u00e6rt positiv busettingsvilje sidan krigen i Ukraina braut ut, og gjort ein viktig innsats i arbeidet med busetting og integrering av flyktningar. Dette er avgjerande i ei kritisk tid, og noko det er viktig \u00e5 vidaref\u00f8re i 2025. Kommunane har ei n\u00f8kkelrolle n\u00e5r det gjeld Noreg si handtering av dei historisk h\u00f8ge innkomstane av flyktningar som vi har erfart dei siste \u00e5ra. Busettingsplassane som blir vedtatt og gjort tilgjengelege er avgjerande for Noreg si samla evne til \u00e5 ta hand om flyktningane som kjem til landet. Vi oppfordrar difor kommunane til \u00e5 fatte vedtak i samsvar med oppmodinga. Oppmoding for 2025 Gjeldande prognosar for innkomstar av flyktningar viser at behovet for busetting i 2025 er om lag 18 900 personar. Behovet kan endrast, og det er viktig at den kommunale kapasiteten til \u00e5 busette flyktningar kan justerast i samsvar med behovet. Innkomstar av flyktningar vi skje spreidd gjennom 2025, og behovet for busetting av 18 900 flyktningar gjeld for heile \u00e5ret. IMDi oppmodar Bergen kommune om \u00e5 busette til saman 680 flyktningar i 2025. Vi ber om at 10 av dei 680 plassane vert nytta til busetting av einslege mindre\u00e5rige under 15 \u00e5r og at 25 av plassane vert nytta til busetting av einslege mindre\u00e5rige over 15 \u00e5r. Talet p\u00e5 einslege mindre\u00e5rige det vert oppmoda om \u00e5 busette, gjeld einslege mindre\u00e5rige utan f\u00f8lgjeperson. Grunnen til dette, er at dei m\u00e5 busettast i kommunar som har kapasitet i s\u00e6rskilte butiltak. Side 1 av 3 Det har gjennom 2024 vore kapasitetsutfordringar i kommunane n\u00e5r det gjeld busetting av einslege mindre\u00e5rige utan f\u00f8lgjeperson, noko som har f\u00f8rt til auka ventetider for denne gruppa. Det er forventa fortsett h\u00f8ge innkomstar av einslege mindre\u00e5rige utan f\u00f8lgjeperson, og dette er ei spesielt s\u00e5rbar gruppe som har behov for rask busetting. IMDi oppfordrar kommunane til \u00e5 fatte vedtak i samsvar med oppmodinga for einslege mindre\u00e5rige utan f\u00f8lgjeperson. IMDi vil invitere nye kommunar som skal busette einslege mindre\u00e5rige utan f\u00f8lgjeperson til eit informasjonsm\u00f8te om busetting av denne gruppa. IMDi viser og til informasjon p\u00e5 nettsidene: Bosetting av enslige mindre\u00e5rige flyktninger | IMDi Kommunen m\u00e5 i tillegg rekne med \u00e5 f\u00e5 fordelt einslege mindre\u00e5rige med f\u00f8lgjeperson, d\u00e5 desse inng\u00e5r i ordin\u00e6r kvote og ikkje inng\u00e5r i oppmodingstalet for einslege mindre\u00e5rige. Busettingslassar som ikkje vert nytta i 2024 blir ikkje overf\u00f8rt til 2025. Personar som er s\u00f8kt ut til kommunen i 2024, men som f\u00f8rst vert registrert som busett etter \u00e5rsskiftet, vil telje p\u00e5 kommunens vedtak for 2025. Dette er ei vidaref\u00f8ring av gjeldande praksis. Svar p\u00e5 oppmodinga Vi ber om at kommunen svarer b\u00e5de skriftleg og digitalt p\u00e5 oppmodinga om busetting i 2025 ved at \u2022 kommunen sender skriftleg kopi av vedtaket til post@imdi.no med kopi til KS ved nina.gran@ks.no og til fylkeskommunen. \u2022 kommunen registrerer vedtakstalet i IMDi sitt fagsystem for busetting (IMDinett), etter at oppmodinga er motteken digitalt i same system. For rettleiing, sj\u00e5: Kommunens vedtak og planlegging | IMDi Vi ber om at svaret \u2022 tydeleg viser kor mange flyktningar kommunen vedtek \u00e5 busette i 2025. \u2022 ikkje inkluderer familiegjenforeina eller har andre reservasjonar. \u2022 inneheldt ei vurdering av kor mange fleire flyktningar, av desse einslege mindre\u00e5rige, kommunen potensielt kan busette i 2025 om behovet aukar. Frist for \u00e5 svare p\u00e5 oppmodinga er 14.3.2025. Dersom fristen ikkje kan m\u00f8tast, ber vi om tilbakemelding p\u00e5 om n\u00e5r saka kan handsamast i kommunen. Vi legg til grunn at busettinga i kommunen kan fortsette i p\u00e5vente av politisk handsaming i kommunen i tr\u00e5d med gjeldande praksis. Kriterier for korleis busettingsbehovet er fordelt p\u00e5 kommunar Arbeids- og inkluderingsdepartementet har fastsett kriterier som legg f\u00f8ringar for korleis det nasjonale busettingsbehovet skal delast mellom kommunane i 2025 (sj\u00e5 IMDi.no). Det vert lagt st\u00f8rst vekt p\u00e5 kommunane sin kapasitet, samt tenestetilboda og arbeidsmarknaden i regionen. Fylkeskommunane har kome med anbefalingar om kor mange flyktningar som b\u00f8r busettast i kvar kommune i lys av det nasjonale busettingsbehovet 1. Kommunesektorens organisasjon (KS) har gitt innspel og tilslutnad til fordelinga. 1 Jf. Integreringslova \u00a7 4 Side 2 av 3 Aktuelle tilskotsordningar \u2022 Kommunar som buset flyktningar f\u00e5r utbetalt integreringstilskot. Tilskotet vert utbetalt etter at flyktningen er busett. Tilskotet skal medverke til at kommunane arbeider aktivt med busetting og integrering for at flyktningane skal kome i arbeid, fors\u00f8rge seg sj\u00f8lv og delta i samfunnet s\u00e5 raskt som mogleg. \u2022 Kommunar som buset einslege mindre\u00e5rige flyktningar mottar eit s\u00e6rskilt tilskot i tillegg til integreringstilskotet. Tilskotet gjeld b\u00e5de for einslege mindre\u00e5rige flyktningar med og utan f\u00f8lgjeperson, og blir utbetalt etter at flyktningen er busett. \u2022 Nokre flyktningar har eit s\u00e6rskilt behov for oppf\u00f8lging og tilrettelegging p\u00e5 grunn av funksjonsevne og/eller \u00e5tferdsvanskar. Kommunar som buset flyktningar, m\u00e5 rekne med at einskilde personar har slike s\u00e6rskilte behov. Kommunar som buset personar med l\u00e5gare funksjonsevne og/eller \u00e5tferdsvanskar kan s\u00f8ke tilskot fr\u00e5 IMDi for \u00e5 dekke ekstraordin\u00e6re utgifter. \u2022 Kommunar kan og f\u00e5 tilskot for vaksne innvandrarar som har rett og plikt til oppl\u00e6ring i norsk og samfunnskunnskap. Les meir om tilskot p\u00e5 IMDi sine nettsider: https://www.imdi.no/tilskudd Kontakt Ta kontakt med IMDi ved sp\u00f8rsm\u00e5l kring oppmodinga. IMDi kan n\u00e5s p\u00e5 telefon 40 00 19 60 og e-post: post@imdi.no. Sj\u00e5 og oppdatert informasjon p\u00e5 imdi.no. Med helsing Libe Rieber-Mohn Direkt\u00f8r Integrerings- og mangfaldsdirektoratet Kopimottakarar: Kommunesektorens organisasjon \u2013 KS Fylkeskommune Side 3 av 3 "
}