{
  "dokument_id": "c0a2a45d-e7b6-5241-800c-2d317a45f526",
  "doc_type": "case_attachment",
  "kommune": 4601,
  "tittel": "Trafikkvurdering",
  "url": "https://bergen.kommune.no/politikere-utvalg/api/fil/bk360/9580443/Trafikkvurdering",
  "tekst": "Notat Fra: Sivilingeni\u00f8r Helge Hopen AS Til: En til En arkitekter v/Morten Nedre\u00e5s Dato: 25.1.2023 Tema: Trafikkvurdering - \u00d8vre Kr\u00e5kenes 51. __________________________________________________________________________ Bakgrunn Det arbeides med planer for ombygging og bruksendring av eiendommen \u00d8vre Kr\u00e5kenes 51, gnr. 19, bnr. 293 (tiltaket). Eiendommen er uregulert og benyttes i dag til ulike n\u00e6ringsvirksomheter, herunder bilforretning/bilutleie og glassmester. I planene for eiendommen foresl\u00e5s endring fra dagens bruk til mindre n\u00e6ringsvirksomheter innrettet mot det lokale markedet, eksempelvis n\u00e6rbutikk, bakeri, fris\u00f8r, bevertning mm. Det forsl\u00e5s ogs\u00e5 \u00e5 legge til rette for utend\u00f8rsanlegg og aktiviteter som lekeplasser, treningsapparater, parsellhager mm. Tiltakshaver er Joa-gruppen AS og Ansvarlig s\u00f8ker er En-til-En arkitekter AS. Tiltakshaver har bedt om \u00e5 f\u00e5 utf\u00f8rt en trafikkanalyse med vurdering av tiltakets konsekvenser for trafikkavvikling, mobilitet og trafikksikkerhet i omr\u00e5det. Trafikkanalysen vil v\u00e6re grunnlag for ev. dispensasjonss\u00f8knader mht. plankrav og endret bruk av avkj\u00f8rsel fra fylkesvei. Trafikkvurderingen er utf\u00f8rt av Sivilingeni\u00f8r Helge Hopen p\u00e5 oppdrag for En-til-En arkitekter AS. Tiltaket Det planlegges for endret bygningsstruktur og utomhusplan med bedre tilrettelegging for opphold og mobilitet for myke trafikanter. Det skal bl.a. etableres et nytt, indre gatel\u00f8p og flere uteoppholdsplasser for opphold og lek. Tilkomstvei for kj\u00f8rende trafikk skal legges i bakkant og skjermes fra gangnett og oppholdsarealer. Samlet bygningsmasse vil bli ca. 6.500 m2 (ekskl. parkeringshus). Antall parkeringsplasser skal halveres fra dagens niv\u00e5. Planlagt parkeringsdekning etter ombygging er ca. 115 parkeringsplasser \u2013 og dette er i tr\u00e5d med kravet i KPA (15 pl./1.000 m2). Sivilingeni\u00f8r Helge Hopen AS Telefon : 91 55 33 90 E-post: helge.hopen@bergen.online.no \u00d8yjordslien 26, 5038 Bergen Org.nr.: 988 387 029 MVA 1 Tilkomst Eiendommen har tilkomst fra Fv.5372, \u00d8vre Kr\u00e5kenes. Avkj\u00f8rselen er nylig regulert og bygget om iht. reguleringsplan for rundkj\u00f8ring og bussholdeplasser p\u00e5 \u00d8vre Kr\u00e5kenes, 2014 (Plan ID: 62050000). Figur 1. Dagens avkj\u00f8rsel til eiendommen (Foto: Google). Eiendommen har felles avkj\u00f8rsel med \u00d8vre Kr\u00e5kenes 49 som huser bl.a. Credokirken, Bergen kristne grunnskole (BKG), barnehage samt diverse virksomheter innen tjenesteyting. Gjeldende reguleringsplan for kryssomr\u00e5det: Figur 2. Plankart for gjeldende reguleringsplan fra 2014 (Plan ID: 62050000). 2 Hensikten med reguleringsplanen for rundkj\u00f8ring og bussholdeplasser var tilrettelegging for kollektivtransport. Dette omfatter etablering av snumulighet for buss i rundkj\u00f8ringen og tilrettelegging for nye holdeplasser med universell utforming, samt reguleringsplass for buss og fasiliteter for sj\u00e5f\u00f8rer. Planen videref\u00f8rer ogs\u00e5 gangsystemet i omr\u00e5det. Forslagsstiller for planen var Statens vegvesen. Planforslaget ble ved 2. gangs behandling omtalt som f\u00f8lger av Byr\u00e5det i Byr\u00e5dssak 178/14: \u00abByr\u00e5det anser planforslaget \u00e5 v\u00e6re en god l\u00f8sning for tilrettelegging for kollektivtrafikk, samtidig som andre trafikanter er godt ivaretatt. Byr\u00e5det vurderer det slik at dette tiltaket vil gi en bedring av trafikksikkerheten for alle trafikantgrupper i omr\u00e5det. Det vil ogs\u00e5 gi vesentlig bedre framkommelighet og rammevilk\u00e5r for kollektivtrafikken.\u00bb Reguleringsplanen tredde i kraft 18.6.2014 og ble bygget i perioden 2018-19. Figur 3. Foto etter \u00e5pning av rundkj\u00f8ringen og de nye bussholdeplassene. Avkj\u00f8rselen til \u00d8vre Kr\u00e5kenes 49/51 helt til h\u00f8yre i bildet. Foto: vestafjell.no Dagens trafikksituasjon Trafikkmengder, biler Fv.5372, \u00d8vre Kr\u00e5kenes har if\u00f8lge Nasjonal veidatabank en trafikkmengde p\u00e5 ca. 4.000 \u00c5DT. sideveistrafikken til/fra \u00d8vre Kr\u00e5kenes 51 er beregnet til ca. 400 \u00c5DT, se etterf\u00f8lgende trafikkberegning. 3 Trafikkmengde, myke trafikanter Det er gjennomf\u00f8rt trafikktellinger i januar 2023 for \u00e5 kartlegge gang- og sykkeltrafikken i omr\u00e5det ved avkj\u00f8rselen. Resultater fra tellingene i morgen \u2013 og ettermiddagsrushet: Gang-/sykkeltrafikk januar 2023 (Morgen kl 0730-0830) I regulert krysningspunkt (gangfelt) Utenfor regulert krysningspunkt Gang-/sykkeltrafikk januar 2023 (Ettermiddag kl. 1500-1600) I regulert krysningspunkt (gangfelt) Utenfor regulert krysningspunkt Figur 4. Resultat fra tellinger av gang- og sykkeltrafikken i omr\u00e5det. I vurdering av trafikktallene m\u00e5 det tas hensyn til \u00e5rsvariasjoner. I telleperiodene var det kaldt og mye regn. Snitt trafikktall p\u00e5 \u00e5rsbasis kan s\u00e5ledes forventes noe h\u00f8yere. 4 Trafikkavvikling Det er ingen kapasitetsproblemer ved avvikling av trafikk til/fra avkj\u00f8rselen til \u00d8vre Kr\u00e5kenes 49/51. Trafikkmengdene p\u00e5 hovedvei er begrenset og gir tilstrekkelig med tidsluker for sideveistrafikken. Sideveistrafikken gir heller ingen hindringer for kollektivtrafikken som har god fremkommelighet og funksjonalitet med den nye tilretteleggingen for snuing, holdeplasser og reguleringsplass. Trafikksikkerhet Ulykkesstatistikken viser at det ikke er inntruffet personskadeulykker i omr\u00e5det ved avkj\u00f8rselen de siste 20 \u00e5rene: Figur 5. Registrerte trafikkulykker med personskade de siste 20 \u00e5rene. (Nasjonal veidatabank). Basert p\u00e5 ulykkesstatistikken og registreringene av gangtrafikken/krysningsm\u00f8nsteret, er det ikke funnet grunn til \u00e5 peke p\u00e5 vesentlige risikoelementer. Det eneste risikomomentet som kan nevnes, er at det foreg\u00e5r noe kryssing av fylkesveien utenom oppmerkede gangfelt. Omfanget av dette er imidlertid registrert som beskjedent (7 kryssinger i morgenrushet). Dette er g\u00e5ende som stiger av bussen p\u00e5 reguleringsplassen og krysser over mot \u00d8vre Kr\u00e5kenes 49/51. Siden dette er reguleringsplass og kun avstigning, vil trafikkmengden v\u00e6re begrenset. De g\u00e5ende har tilbud om regulert kryssing i rundkj\u00f8ringen, men noen velger likevel \u00e5 krysse direkte over. Fartsniv\u00e5et for biltrafikken er relativt lavt i omr\u00e5det pga. n\u00e6rhet til rundkj\u00f8ringen, og dette bidrar til \u00e5 holde risikoen for uhell lav. Dette er et risikoelement som er vanskelig \u00e5 h\u00e5ndtere ved at det ikke er grunnlag for \u00e5 etablere et nytt krysningspunkt direkte fra reguleringsplassen til \u00d8vre Kr\u00e5kenes 49/51. 5 Trafikksikkerheten i krysningspunktet ved avkj\u00f8rselen (langsg\u00e5ende gang/sykkelvei) er blitt bedre som f\u00f8lge av ombyggingen i henhold til reguleringsplanen fra 2014. Krysningspunktet hadde tidligere ingen skiltet oppmerking og l\u00e5 i kant med kj\u00f8rebanen. Avkj\u00f8rselen har n\u00e5 f\u00e5tt ny og bedre utforming med tilbaketrukket gangfelt i tr\u00e5d med veinormalene. Dette har gitt bedre skjerming av myke trafikanter og bedre siktforhold for avsvingende trafikk, i s\u00e6rlig grad ved h\u00f8yresving for st\u00f8rre kj\u00f8ret\u00f8y. Google 2017 Figur 6. Foto fra Google i 2017 og 2022 som viser endringen av avkj\u00f8rselen som f\u00f8lge av ombygging i henhold til reguleringsplanen fra 2014 med ny kollektivl\u00f8sning og rundkj\u00f8ring. Krysningspunktet over avkj\u00f8rselen er strammet opp, har f\u00e5tt oppmerking/skilting som gangfelt og er tilbaketrukket fra fylkesveien. 6 Trafikkberegning Det er gjort en enkel beregning av dagens trafikkmengder til/fra \u00d8vre Kr\u00e5kenes 51 basert p\u00e5 informasjon om trafikkmengder fra leietakere og kontroll opp mot korttidstellinger. For framtid situasjon med ny arealbruk, er det beregnet forventet trafikkskapning basert p\u00e5 antall parkeringsplasser og forventet turproduksjon pr. parkeringsplass. Trafikkberegningene representerer YDT (yrkesd\u00f8gntrafikk). Tabell 1. Trafikkmengde til/fra eiendommen - dagens situasjon. Alternativ 0 Mototforum Antall turproduksjon Bilandel YDT Ansatte 60 150 90 % 135 Kunder/bes\u00f8kende 50 100 90 % 90 Vare- og servicetransport 16 32 100 % 32 \u00d8vrige virksomheter (anslag) 150 SUM 407 Tabell 2. Trafikkmengde til/fra eiendommen - framtidig situasjon med ombygging og endret bruk.. Alternativ utbygging Antall plasser \u00c5DT pr. plass Snitt belegg \u00c5DT Ansatteparkering 35 2,0 90 % 63 Bes\u00f8ksparkering 80 8,0 70 % 448 SUM 511 Beregningene indikerer omtrent samme trafikkniv\u00e5 (4-500 \u00c5DT), eller marginalt mer trafikkmengde med endret bruk (+ ca. 100 YDT). Endringen gjelder trafikkmengde inn/ut avkj\u00f8rselen. Samlet sett forventes det redusert trafikkmengde i kryssomr\u00e5det ved at framtidig trafikk i st\u00f8rre grad er eksisterende bilturer som kj\u00f8rer en tur innom som del av allerede eksisterende reise. I dag best\u00e5r trafikken til/fra eiendommen av mange eksterne bes\u00f8kende/kunder fra hele kommunen/regionen, mens framtidig bruk er i mye st\u00f8rre grad innrettet mot lokale brukere i n\u00e6romr\u00e5det. Tiltaket medf\u00f8rer vesentlig redusert tungtrafikk til/fra eiendommen. I dag er det if\u00f8lge informasjon fra leietakerne, en tungtrafikk til/fra eiendommen p\u00e5 ca. 30 YDT, herunder: \u2022 Daglig levering av nye biler med biltransporter (trailer med henger m/ lengde ca. 20.5 m) \u2022 3-4 leveringer/henting av varer med trailer (uten henger, men lengste type). \u2022 Levering av olje i bulk med trailer (med henger) hver 14. dag. \u2022 Reparasjon av lastebiler opp til 7.500 kg med l\u00f8pende leveringer/henting \u2022 containerbil 1-2 ganger i uken til lager/ombytting \u2022 Varelevering til parkettlager med st\u00f8rste semitrailer 3-4 ganger i uken. \u2022 Utlevering av varer til transport\u00f8r med trailer/semitrailer flere ganger for dagen Tungtrafikkandelen inn/ut avkj\u00f8rselen i dag er beregnet til ca. 10-12%. 7 Konsekvenser av tiltaket Trafikkavvikling Trafikkmengden inn/ut av avkj\u00f8rselen forventes omtrent som i dag, eventuelt marginalt st\u00f8rre. Samtidig forventes vesentlig lavere tungtrafikkandel. Samlet for hele kryssomr\u00e5det forventes redusert trafikk ved \u00f8kt innslag av lokale brukere der bes\u00f8k/stans ved eiendommen i stor grad forventes \u00e5 v\u00e6re del av allerede eksisterende reise (f.eks. hjemreise fra arbeid). Samlet vurdert forventes det ingen signifikant endring av trafikkavviklingen i kryssomr\u00e5det. Mobilitet Tiltaket baserer seg p\u00e5 eksisterende tilkomstl\u00f8sning/avkj\u00f8rsel, kollektivsystem og gjennomg\u00e5ende gang- og sykkelnett langs fylkesvegen. Detet gir uendret mobilitet for tilkomst til/fra omr\u00e5det. Internt i omr\u00e5det ventes det vesentlig bedre mobilitet ved tilrettelegging for et utvidet uteoppholdsareal, og interne gangsystemer skjermet fra tilkomstsystem for kj\u00f8rende trafikk. I tillegg vi redusert tungtrafikk til/fra eiendommen gi forbedringer for intern mobilitet. Trafikksikkerhet Det er ikke identifisert vesentlige risikoelementer i kryssomr\u00e5det ved eiendommen. Det er registrert noe kryssing utenom gangfelt fra holdeplass (reguleringsplass), men omfanget er relativt lite, og det er ikke forventet vesentlig endring i eksponering pga. tiltaket. Det er forventet marginalt \u00f8kt trafikkmengde inn/ut avkj\u00f8rselen, mens total trafikkmengde i krysset forventes noe redusert. Dette medf\u00f8rer omtrent uendret eksponering i forhold til i dag, dvs. uendret trafikksikkerhet. Tungtrafikkandelen inn/ut avkj\u00f8rselen forventes redusert fra ca. 10-12% i dag til under 5% med ny arealbruk. Dette forventes \u00e5 v\u00e6re et positivt bidrag til trafikksikkerheten ved at det blir f\u00e6rre kryssinger med store kj\u00f8ret\u00f8y av gangaksen langs fylkesvegen. 8 Oppsummering og konklusjon Oppsummering av forventede trafikale konsekvenser av tiltaket (ombygging og endret bruk av \u00d8vre Kr\u00e5kenes 51): \u2022 Marginal \u00f8kning av trafikkmengden i avkj\u00f8rselen (fra ca. 400 YDT til ca. 500 YDT), men vesentlig redusert tungtrafikkandel (fra ca. 10-12% til under 5%) \u2022 Samlet sett redusert trafikk i kryssomr\u00e5det pga. ny arealbruk som prim\u00e6rt er innrettet mot det lokale markedet i n\u00e6romr\u00e5det. Dette gir f\u00e6rre eksterne arbeids- og bes\u00f8ksreiser som dagens bilforretning/bilutleie skaper, og flere kombinerte bes\u00f8ks- og arbeids/hjemreiser (bes\u00f8k/stans i forbindelse med allerede eksisterende reise langs fylkesvegen). \u2022 Avkj\u00f8rselen til \u00d8vre Kr\u00e5kenes 49/51 er nylig regulert og bygget om i henhold til reguleringsplan fra 2014. Avkj\u00f8rselen har f\u00e5tt en bedre utforming med blant annet tilbaketrukket og regulert krysningspunkt langs fylkesvegen. Reguleringsplanen er i sak 178/14 omtalt av Byr\u00e5det som f\u00f8lger: \u00abByr\u00e5det vurderer det slik at dette tiltaket vil gi en bedring av trafikksikkerheten for alle trafikantgrupper i omr\u00e5det. Det vil ogs\u00e5 gi vesentlig bedre framkommelighet og rammevilk\u00e5r for kollektivtrafikken.\u00bb. \u2022 Det er ikke registrert problemstillinger med trafikkavvikling i avkj\u00f8rselsomr\u00e5det, og tiltaket forventes ikke \u00e5 p\u00e5virke situasjonen pga. uendret/redusert trafikkmengde. \u2022 Internt i omr\u00e5det ventes det vesentlig bedre mobilitet ved tilrettelegging for et utvidet uteoppholdsareal, og interne gangsystemer skjermet fra tilkomstsystem for kj\u00f8rende trafikk. \u2022 Det er ikke identifisert vesentlige problemstillinger for trafikksikkerhet i omr\u00e5det ved avkj\u00f8rselen. Trafikksikkerheten forventes forbedret som f\u00f8lge av redusert tungtrafikk inn/ut fra eiendommen i krysningspunktet med gang/sykkelveien langs \u00d8vre Kr\u00e5kenes. \u00d8vrige forhold knyttet til trafikksikkerhet vil v\u00e6re uendret som f\u00f8lge av tiltaket. Samlet vurdert vil endret arealbruk for \u00d8vre Kr\u00e5kenes ikke ha vesentlig innvirkning p\u00e5 trafikale forhold i omr\u00e5det. Tilkomsten til eiendommen er nylig ombygget i henhold til reguleringsplan fra 2014 og dette har gitt en forbedret situasjon for trafikksikkerhet og kollektivfremkommelighet. I den grad tiltaket p\u00e5virker trafikksituasjonen, er dette vurdert som positivt for mobilitet og trafikksikkerhet: - Vesentlig bedre intern mobilitet inne p\u00e5 eiendommen - Mindre tungtrafikk i krysningspunktet med gang/sykkelveien langs fylkesvegen 9 "
}