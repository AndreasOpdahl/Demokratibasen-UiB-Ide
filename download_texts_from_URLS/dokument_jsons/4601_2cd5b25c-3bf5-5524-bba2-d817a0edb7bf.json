{
  "dokument_id": "2cd5b25c-3bf5-5524-bba2-d817a0edb7bf",
  "doc_type": "case_presentation",
  "kommune": 4601,
  "tittel": "Kommunal forkj\u00f8psrett til leieg\u00e5rder - Vetrlidsallmenningen 4 m.fl.",
  "url": "https://bergen.kommune.no/politikere-utvalg/api/fil/bk360/11026213/Framstilling-Kommunal-forkjopsrett-til-leiegarder-Vetrlidsallmenningen-4-m-fl-",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/91071-8 Kommunal forkj\u00f8psrett til leieg\u00e5rder - Vetrlidsallmenningen 4 m.fl Hva saken gjelder: Merkantilbygg Holding AS (selger) har inng\u00e5tt avtale med Fremre Asset 5 AS (kj\u00f8per) om overdragelse av 100% av aksjene i selskapene Broderg\u00e5rden AS, Vetrlidsallmenningen 6 AS, St\u00f8legaten 19 AS og Kong Oscarsgate 6 AS. Aksjeoverdragelsene medf\u00f8rer eierskifte av f\u00f8lgende eiendommer i Bergen kommune: Gnr 167 bnr 1654 \u2013 Vetrlidsallmenningen 4 Gnr 167 bnr 1655 \u2013 Vetrlidsallmenningen 6 Gnr 167 bnr 426 \u2013 St\u00f8legaten 19 Gnr 166 bnr 507 \u2013 Kong Oscars gate 6 Gnr 166 bnr 11 \u2013 Vetrlidsallmenningen 21 Som f\u00f8lge av at leieg\u00e5rdene inneholder mer enn fem boliger og mer enn halvparten av bruksarealet er innredet til beboelse, utl\u00f8ses kommunal forkj\u00f8psrett, jf. lov om kommunal forkj\u00f8psrett for leieg\u00e5rder (\u00ableieg\u00e5rdsloven\u00bb) \u00a7\u00a7 1 og 2. Det presiseres at gnr 166 bnr 11 Vetrlidsallmenningen 21 har f\u00e6rre boenheter enn fem og utl\u00f8ser derfor ikke kommunal forkj\u00f8psrett. Det opplyses om at leieg\u00e5rdene har en antatt samlet omsetningsverdi p\u00e5 NOK 180 746 451,-. Av melding om overdragelse datert 30.mai 2024 fremg\u00e5r det at det foreligger leieforhold i samtlige leieg\u00e5rder. Fagetatens vurdering og anbefaling: I fagnotat fra Boligetaten datert 22.august 2024 kommer det frem at de offentlige h\u00f8ringsinstansene ikke \u00f8nsker \u00e5 gj\u00f8re forkj\u00f8psretten gjeldende. Boligetaten har ikke mottatt tilbakemelding fra et flertall av leietakerne i noen av leieg\u00e5rdene om at det er \u00f8nskelig at kommunen skal benytte seg av forkj\u00f8psretten. Fagetatens vurdering er at Bergen kommune ikke gj\u00f8r forkj\u00f8psretten gjeldende i henhold til il \u00a7 3 i lov om kommunal forkj\u00f8psrett til leieg\u00e5rder, ved overdragelse av eiendommene Vetrlidsallmenningen 4 m.fl. Byr\u00e5dens vurdering og anbefaling/konklusjon: Byr\u00e5den slutter seg til de vurderingene som kommer frem i fagnotat fra Boligetaten om at den kommunale forkj\u00f8psretten ikke benyttes i henhold til \u00a73 i Lov om kommunal forkj\u00f8psrett til leieg\u00e5rder, ved overdragelse av eiendommene Gnr 167 bnr 1654 \u2013 Vetrlidsallmenningen 4 Gnr 167 bnr 1655 \u2013 Vetrlidsallmenningen 6 Gnr 167 bnr 426 \u2013 St\u00f8legaten 19 Gnr 166 bnr 507 \u2013 Kong Oscars gate 6 Gnr 166 bnr 11 \u2013 Vetrlidsallmenningen 21 1 Vedtakskompetanse: I henhold til byr\u00e5dets fullmakter \u00a718.2, vedtatt av bystyret 16.12.20, bystyresak 378/20, tilligger det byr\u00e5det \u00e5 fatte vedtak om ikke \u00e5 gj\u00f8re forkj\u00f8psretten gjeldende. Byr\u00e5d for barnevern, sosiale tjenester og mangfold innstiller til byr\u00e5det \u00e5 fatte f\u00f8lgende vedtak: Bergen kommune gj\u00f8r ikke forkj\u00f8psretten gjeldende i henhold til \u00a73 i lov om kommunal forkj\u00f8psrett til leieg\u00e5rder, ved overdragelse av eiendommene Gnr 167 bnr 1654 \u2013 Vetrlidsallmenningen 4 Gnr 167 bnr 1655 \u2013 Vetrlidsallmenningen 6 Gnr 167 bnr 426 \u2013 St\u00f8legaten 19 Gnr 166 bnr 507 \u2013 Kong Oscars gate 6 Gnr 166 bnr 11 \u2013 Vetrlidsallmenningen 21 Dato: 17. september 2024 Charlotte Spurkeland Byr\u00e5d for barnevern, sosiale tjenester og mangfold Dokumentet er godkjent elektronisk. Vedlegg: Fagnotat - Kommunal forkj\u00f8psrett, Gnr 167 bnr 1654 Vetrlidsallmenningen 4 mfl. Melding om overdragelse av leieg\u00e5rder Uttalelse fra BBSM om kommunal forkj\u00f8psrett til leieg\u00e5rder - Gnr 167 Bnr 1654 Vetrlidsallmenningen 4 mfl 2 "
}