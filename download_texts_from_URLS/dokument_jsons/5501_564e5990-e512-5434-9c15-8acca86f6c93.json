{
  "dokument_id": "564e5990-e512-5434-9c15-8acca86f6c93",
  "doc_type": "case_presentation",
  "kommune": 5501,
  "tittel": "Orientering til kommunestyret om endelige vedtak i\nhovedutvalg og r\u00e5dgivende organ i september 2024",
  "url": "https://innsyn.tromso.kommune.no/application/getMoteDokument?dokid=2001856104",
  "tekst": "Arkivsaksnr. 24/17090-1 Saksbehandler Line Vatne Saksgang M\u00f8tedato Kommunestyret 16.10.2024 Orientering til kommunestyret om endelige vedtak i hovedutvalg og r\u00e5dgivende organ i september 2024 Kommunedirekt\u00f8rens innstilling til vedtak: Redegj\u00f8relse om endelige vedtak i hovedutvalg og r\u00e5dgivende organ i september 2024 tas til orientering. Stig Tore Johnsen Mari Enoksen Hult Kommunedirekt\u00f8r Direktor for organisasjon 1 Hva saken gjelder Orientering til kommunestyret om endelige vedtak fattet i hovedutvalg og r\u00e5dgivende organ i september 2024. Saksutredning Reglement for hovedutvalgene, pkt. 2 fastsetter at kommunestyret skal orienteres om saker som endelig behandles av hovedutvalgene: \u00abHovedutvalgene har avgj\u00f8relsesmyndighet i saker som gjelder deres ansvarsomr\u00e5der, begrenset av de rammer og retningslinjer som er vedtatt av kommunestyret. Saker som har v\u00e6rt til endelig behandling i hovedutvalgene skal sendes samlet til kommunestyret som orienteringssak.\u00bb I kommunestyrets sak 66/22 ble det i tillegg fattet f\u00f8lgende vedtak: \u00abKommunestyret ber om at saker som ikkje g\u00e5r til kommunestyret og som er behandla i andre utval som integreringsutvalet eller studentutvalet ogs\u00e5 blir tatt med i denne rapporteringa.\u00bb I denne saken orienteres kommunestyret om endelige vedtak fattet i hovedutvalgene og de r\u00e5dgivende organer i september 2024. Helse- og velferdsutvalget 25. september 2024 I helse- og velferdsutvalgets m\u00f8te 25.09.2024 ble en sak endelig vedtatt. Sak 34/24 H\u00f8ringssvar til endringer i krisesenterloven Helse- og velferdsutvalgets vedtak: Helse- og velferdsutvalget vedtar f\u00f8lgende h\u00f8ringssvar til de foresl\u00e5tte endringene i lov 19. juni 2009 nr. 44 om kommunale krisesentertilbud (Krisesenterlova), slik de fremg\u00e5r av sakfremlegget. Sakene som ble behandlet i helse- og velferdsutvalget 25. september kan leses her: Innsyn - m\u00f8tekalender (tromso.kommune.no) Kommune- og byutviklingsutvalget 26. september 2024 I kommune- og byutviklingsutvalgets m\u00f8te 26.09.2024 ble seks saker endelig vedtatt. Sak 46/24 Plan 1918 - Detaljregulering for Troms\u00f8 n\u00e6ringspark \u2013 Ramfjordmoen Kommune- og byutviklingsutvalgets vedtak: Forslag til detaljreguleringsplan 1918 \u2013 Troms\u00f8 n\u00e6ringspark - Ramfjordmoen, gbnr 30/77 m.fl., med plankart og planbestemmelser av henholdsvis 10.03.2024 og 15.03.2024, sendes p\u00e5 h\u00f8ring og legges ut til offentlig ettersyn i seks uker. Vedtaket er hjemlet i plan- og bygningsloven \u00a7 12-10. 2 Sak 47/24 Utbyggingsavtale Gimlevegen boliger - endelig vedtak Kommune- og byutviklingsutvalgets vedtak: Utbyggingsavtale mellom Troms\u00f8 kommune og Gimletun AS for Gimlevegen boliger vedtas. Sak 48/24 Utbyggingsavtale Bjerkakervegen 14 plan 1913 - endelig vedtak Kommune- og byutviklingsutvalgets vedtak: Utbyggingsavtale mellom Troms\u00f8 kommune og Nordlyset Eiendom AS for Bjerkakervegen 14 vedtas. Sak 50/24 Eidkjosen transformatorstasjon. Konsesjonss\u00f8knad. Kommunens uttalelse Kommune- og byutviklingsutvalgets vedtak: Troms\u00f8 kommune slutter seg til at det gis konsesjon for ny transformatorstasjon ved Eidkjosen i tr\u00e5d med Arvas s\u00f8knad, datert 15. mai 2024. Det anbefales at lokasjon B prioriteres framfor lokasjon E, da en slik lokasjon gir gode muligheter for utvikling av tilst\u00f8tende bussterminal med ladefasiliteter, og at kontrollert flytting av rein over fylkesveg 862 da kan skje iht. plan 1856 med tilh\u00f8rende planbeskrivelse og konsekvensutredning. F\u00f8lgende implementeres i h\u00f8ringsuttalelsen: Troms\u00f8 kommune ber om at n\u00f8yaktig plassering av trafostasjon avklares med fylkeskommunens behov for kollektivareal og kommunens behov for innfartsparkering Sak 51/24 Plan 1743 - Reguleringsendring av plan for steinbruddet i Kroken - klage p\u00e5 vedtak Kommune- og byutviklingsutvalgets vedtak: Klager p\u00e5 kommune- og byutviklingsutvalgets vedtak om endring av detaljregulering, delfelt B2, steinbruddet i Kroken etter forenklet prosess, tas ikke til f\u00f8lge. Saken oversendes til Statsforvalteren i Troms og Finnmark for endelig avgj\u00f8relse Sak 53/24 Gnr/bnr 200/1, 200/666 og 200/676 i Samuel Arnesens gate - midlertidig forbud mot tiltak Kommune- og byutviklingsutvalgets vedtak: Det iverksettes midlertidig forbud mot tiltak p\u00e5 omr\u00e5de H/0 i plan 1517, detaljregulering Prostneset (m/havneterminal). Arealet er i planen regulert til hotell/overnatting og ber\u00f8rer eiendommen gnr/bnr 200/1, 200/666 og 200/676 i Samuel Arnesens gate. Det kan ikke gjennomf\u00f8res tiltak etter plan- og bygningsloven \u00a7 1-6 p\u00e5 eiendommen som kan vanskeliggj\u00f8re planarbeidet f\u00f8r ny planlegging er gjennomf\u00f8rt. Vedtak om midlertidig forbud mot tiltak p\u00e5 nevnte eiendom blir gjort med hjemmel i plan- og bygningsloven \u00a7 13-1. 3 1. Det er \u00f8nsket at saken skal avgj\u00f8res raskt. Som begrunnelse for vedtaket om midlertidig forbud mot tiltak vises det s\u00e6rlig til utfordringene for kollektivtrafikken, slik de er beskrevet i saksfremlegget. Utvalget peker p\u00e5 at framkommelighet for bussene og reguleringsplasser vil v\u00e6re grunnleggende viktige ved endringer av planen. 2. En endring av planen eller ny plan skal ha omtrent samme h\u00f8yde p\u00e5 bygningsmassen. Det skal tas hensyn til bebyggelsesstruktur og kvaliteten p\u00e5 kaipromenaden. 3. Administrasjonen bes om \u00e5 gi en orientering om status senest i februar 2025. I orienteringen skal administrasjonen redegj\u00f8re a) for videre fremdrift. b) for hvorvidt det er mulig \u00e5 gj\u00f8re endringene i henhold til forenklet prosess i plan- og bygningsloven \u00a7 12-14 andre ledd. Sakene som ble behandlet i kommune- og byutviklingsutvalget 26. september kan leses her: Innsyn - m\u00f8tekalender (tromso.kommune.no) Milj\u00f8-, idrett-, kultur- og samfunnsutviklingsutvalget 24. september 2024 I milj\u00f8-, idrett-, kultur- og samfunnsutviklingsutvalgets m\u00f8te 24.09.2024 ble to saker endelig avgjort. Sak 89/24 Planprogram Kommunedelplan for naturmangfold 2025-2032 \u2013 Offentlig ettersyn Milj\u00f8-, idrett-, kultur- og samfunnsutviklingsutvalgets vedtak: Troms\u00f8 kommune legger planprogram for kommunedelplan for naturmangfold 2025\u20132032 til offentlig ettersyn i seks uker fra kunngj\u00f8ringsdato, i henhold til plan- og bygningsloven \u00a711- 14. Frist for innlevering av innspill og merknader til planprogrammet settes til 06.11.202 Sak 91/24 Navnesak - vedtak p\u00e5 grendenavn, Skarmokka Milj\u00f8-, idrett-, kultur- og samfunnsutviklingsutvalgets vedtak: Troms\u00f8 kommune vedtar f\u00f8lgende stedsnavn i henhold til tilr\u00e5ding og Lov om stedsnavn (stedsnavnloven): Grendenavn: Skarmokk Sakene som ble behandlet i milj\u00f8-, idrett-, kultur- og samfunnsutviklingsutvalget 24. september kan leses her: Innsyn - m\u00f8tekalender (tromso.kommune.no) Oppvekst- og utdanningsutvalget 27. september 2024 I oppvekst- og utdanningsutvalgets m\u00f8te 27.09.2024 ble en sak avgjort. Sak 45/24 Representantforslag - Mobilforbud i Troms\u00f8skolen - Nikolai B. Skogan Oppvekst- og utdanningsutvalgets vedtak: Oppvekstutvalet sender saka over til administrasjonen for utgreiing og ber om at den blir sett i samanheng med sak om skolereglement og tidlegare bestilt sak om digitalisering av skolen. 4 Sakene som ble behandlet i oppvekst- og utdanningsutvalget 27. september kan leses her: Innsyn - m\u00f8tekalender (tromso.kommune.no) Eldrer\u00e5det 23. september 2024 I eldrer\u00e5dets m\u00f8te 23.09.2024 ble en sak endelig avgjort. Sak 32/24 Evaluering av helsetjenestens h\u00e5ndtering av koronapandemien i Troms\u00f8 kommune Eldrer\u00e5dets vedtak: Eldrer\u00e5det vil peke p\u00e5 at rapporten er et godt grunnlag for en beredskapsplan for \u00e5 h\u00e5ndtere denne type hendelse. Beredskapsplanen b\u00f8r omhandle at det p\u00e5 forh\u00e5nd er utpekt egnede lokaliteter som er raskt tilgjengelig. Sakene som ble behandlet i eldrer\u00e5det 23. september kan leses her: Innsyn - m\u00f8tekalender (tromso.kommune.no) Kommunalt r\u00e5d for mennesker med nedsatt funksjonsevne 23. september 2024 I kommunalt r\u00e5d for mennesker med nedsatt funksjonsevne sitt m\u00f8te 23.09.2024 ble det ikke fattet endelige vedtak. Sakene som ble behandlet i kommunalt r\u00e5d for mennesker med nedsatt funksjonsevne den 23. september kan leses her: Innsyn - m\u00f8tekalender (tromso.kommune.no) Mangfolds- og integreringsutvalget 23. september 2024 I mangfolds- og integreringsutvalgets m\u00f8te 23.09.2024 ble det ikke fattet endelige vedtak. Sakene som ble behandlet i mangfolds- og integreringsutvalget 23. september kan leses her: Innsyn - m\u00f8tekalender (tromso.kommune.no) Vedtakskompetanse Kommunestyret. 5 "
}