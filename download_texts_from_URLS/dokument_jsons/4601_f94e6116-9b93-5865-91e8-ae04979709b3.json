{
  "dokument_id": "f94e6116-9b93-5865-91e8-ae04979709b3",
  "doc_type": "case_presentation",
  "kommune": 4601,
  "tittel": "Kommunal forkj\u00f8psrett til leieg\u00e5rder - gnr 167, bnr 689, Hans Hauges gate 28.",
  "url": "https://bergen.kommune.no/politikere-utvalg/api/fil/bk360/11413674/Framstilling-Kommunal-forkjopsrett-til-leiegarder-gnr-167-bnr-689-Hans-Hauges-gate-28-",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/132718-7 Kommunal forkj\u00f8psrett til leieg\u00e5rder \u2013 gnr 167, bnr 689, Hans Hauges gate 28 Hva saken gjelder: Nina Johanne \u00d8vreb\u00f8 og Kjell K\u00e5re \u00d8vreb\u00f8 (selger) har inng\u00e5tt avtale med Kvalibo AS (kj\u00f8per) om overdragelse av eiendommen gnr 167 bnr 689, Hans Hauges gate 28, i Bergen kommune. Avtalt kj\u00f8pesum er NOK 13 500 000,-. Eiendommen best\u00e5r av en leieg\u00e5rd som inneholder fem boliger. Som f\u00f8lge av at mer enn halvparten av bruksarealet er innredet til beboelse og leieg\u00e5rden inneholder minst fem boliger, utl\u00f8ses kommunal forkj\u00f8psrett, jf. lov om kommunal forkj\u00f8psrett for leieg\u00e5rder (\u00ableieg\u00e5rdsloven\u00bb) \u00a7\u00a7 1 og 2. Av melding om overdragelse fremg\u00e5r det at leieg\u00e5rden er ubebodd. Det er derfor ikke aktuelt \u00e5 benytte forkj\u00f8psretten p\u00e5 vegne av leietakere. Saken har v\u00e6rt p\u00e5 h\u00f8ring hos Byr\u00e5dsavdeling for barnevern, sosiale tjenester og mangfold (BBSM) og Studentsamskipnaden p\u00e5 Vestlandet (Sammen). BBSM har i uttalelse datert 19.09.2024 anbefalt at forkj\u00f8psretten ikke benyttes i dette tilfellet. Boligetaten har ikke mottatt tilbakemelding fra Studentsamskipnaden p\u00e5 Vestlandet (Sammen). Fagetatens vurdering og anbefaling: I fagnotat fra Boligetaten datert 30. oktober 2024 kommer det frem at de offentlige h\u00f8ringsinstansene ikke \u00f8nsker \u00e5 gj\u00f8re forkj\u00f8psretten gjeldende. Leietakere har ikke tilbakemeldt et \u00f8nske om \u00e5 benytte forkj\u00f8psretten. Fagetatens vurdering er at Bergen kommune ikke gj\u00f8r forkj\u00f8psretten gjeldende i henhold til \u00a73 i lov om kommunal forkj\u00f8psrett til leieg\u00e5rder, ved overdragelse av gjeldende eiendom. Byr\u00e5dens vurdering og anbefaling/konklusjon: Byr\u00e5den slutter seg til de vurderingene som kommer frem i fagnotat fra Boligetaten om at den kommunale forkj\u00f8psretten ikke benyttes i henhold til \u00a73 i Lov om kommunal forkj\u00f8psrett til leieg\u00e5rder, ved salg av eiendommen gnr 167, bnr 689, Hans Hauges gate 28. Vedtakskompetanse: I henhold til byr\u00e5dets fullmakter \u00a718.2, vedtatt av bystyret 16.12.20, bystyresak 378/20, 22 tilligger det byr\u00e5det \u00e5 fatte vedtak om ikke \u00e5 gj\u00f8re forkj\u00f8psretten gjeldende. Byr\u00e5d for barnevern, sosiale tjenester og mangfold innstiller til byr\u00e5det \u00e5 fatte f\u00f8lgende vedtak: Bergen kommune gj\u00f8r ikke forkj\u00f8psretten gjeldende i henhold til \u00a73 i lov om kommunal forkj\u00f8psrett til leieg\u00e5rder, ved overdragelse av eiendommen gnr 167, bnr 689, Hans Hauges gate 28. 1 Dato: 12. november 2024 Charlotte Spurkeland Byr\u00e5d for barnevern, sosiale tjenester og mangfold Dokumentet er godkjent elektronisk. Vedlegg: Fagnotat - Kommunal forkj\u00f8psrett Gnr 167 bnr 689 Hans Hauges gate 28 Melding om overdragelse av leieg\u00e5rd (sladdet) Salgsoppgave Svar p\u00e5 anmodning om uttalelse vedr\u00f8rende kommunal forkj\u00f8psrett 2 "
}