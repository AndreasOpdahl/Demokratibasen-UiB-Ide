{
  "dokument_id": "facf22ff-aebb-57c9-8f39-bc4180f018a3",
  "doc_type": "case_attachment",
  "kommune": 4601,
  "tittel": "Notat Trafikkvurdering av kryss Helleveien-L\u00f8nborglien datert 19.04.2021",
  "url": "https://bergen.kommune.no/politikere-utvalg/api/fil/bk360/9377084/Notat-Trafikkvurdering-av-kryss-Helleveien-Lonborglien-datert-19-04-2021",
  "tekst": " Bergen, 19.04.2021 Side | 1 Notat: TRAFIKKVURDERING AV KRYSS HELLEVEIEN\u2013L\u00d8NBORGLIEN Bakgrunn: I oppstartsm\u00f8te for reguleringsplan for Fagerdalen lager ble det vist til uttalelse fra Statens vegvesen om at det m\u00e5 forventes rekkef\u00f8lgekrav for utbedring av krysset for \u00e5 ivareta trafikksikkerheten for myke trafikanter. Omfang og utforming p\u00e5 rekkef\u00f8lgekrav m\u00e5 avklares. Videre har Bymilj\u00f8etaten spilt inn at utbedring av krysset m\u00e5 ta hensyn til dagens sykkelfelt p\u00e5 Helleveien, og at l\u00f8sningen b\u00f8r ikke v\u00e6re til hinder for en eventuell fremtidig \u00f8kt tilrettelegging for sykkel. Reguleringsplanen det er \u00f8nske om \u00e5 starte opp omhandler et n\u00e6ringsprosjekt i form av lagerbygg med tilh\u00f8rende funksjoner som kontor med rundt 9000 m2 bruksareal. Planomr\u00e5det omfatter gnr. 216, bnr. 327, 473, 853, 855 og gnr. 168 bnr. 317 og 2078 m.fl., og ligger langs Fagerdalen like ved krysset mellom L\u00f8nborglien og Helleveien. Figur 1: Oversikt over dagens kryss i Helleveien \u2013 L\u00f8nborglien. Dagens situasjon: Helleveien/Eidsv\u00e5gveien er en fylkesveg som fungerer som en samleveg rundt Eidsv\u00e5gsneset. Helleveien kobler seg p\u00e5 E39 i \u00d8yjordskrysset ved NHH, og g\u00e5r nordover mot Eidsv\u00e5gsneset. Vegen best\u00e5r av tofelts-kj\u00f8reveg med midtstripe, samt sykkelfelt og fortau i begge retninger. I Helleveien g\u00e5r buss rute nr. 5 og 6, og omtrent 200 m nord for planomr\u00e5det er det en snuplass for buss. Her g\u00e5r Helleveien over i Eidsv\u00e5gveien. Vegen er videre 6-7 m bred, og er delvis uten midtstripe og tilbud for myke Side | 2 trafikanter. Helleveien er forkj\u00f8rsregulert frem til overgangen med Eidsv\u00e5gveien. Fartsgrensen er 50 km/t forbi krysset med L\u00f8nborglien, og like nord for krysset med L\u00f8nborglien g\u00e5r fartsgrensen ned til 40 km/t. \u00c5DT p\u00e5 vegen er rundt 4000 kj\u00f8ret\u00f8y i d\u00f8gnet s\u00f8r for krysset med Helleveien, og rundt 2100 kj\u00f8ret\u00f8y i d\u00f8gnet nord for krysset med Helleveien (trafikktall fra Statens vegvesen, 2019). L\u00f8nborglien er en kommunal veg med fartsgrense 50 km/t og med en \u00c5DT p\u00e5 1436 kj\u00f8ret\u00f8y i d\u00f8gnet (trafikktall fra Statens vegvesen, 2016). Vegen er i hovedsak mellom 6,5-7 m bred, med ensidig fortau langs hele planomr\u00e5det. L\u00f8nborglien er en relativt bratt og svingete blindveg p\u00e5 rundt 1 km. Buss nr. 6 g\u00e5r inn i L\u00f8nborglien, og ikke langt fra toppen i L\u00f8nborglien er det snuplass for buss. Fra L\u00f8nborglien g\u00e5r det mindre adkomstveier som gir tilkomst til boligomr\u00e5der. Historikk for L\u00f8nborglien: Reguleringsplan for L\u00f8nborglien ble vedtatt i 1989. I ettertid er det kommet flere nye planer i omr\u00e5det, som enten har regulert om eller utvidet omr\u00e5det for bebyggelse utover det som kan sees p\u00e5 planen under. Omr\u00e5det er bygget ut i hovedsak med blokker og rekkehus, og det er et hundretalls antall boliger i L\u00f8nborglien. Figur 2: Reguleringsplan for L\u00f8nborglien fra 1989. P\u00e5 ortofoto fra 1951 kan en se at det er etablert en avkj\u00f8rsel til noe som ser ut som et industriomr\u00e5de like s\u00f8r for Helvetesvatnet. P\u00e5 ortofoto fra 2019 ser en omr\u00e5det slik det ser ut i dag, med krysset i Helleveien som er etablert like s\u00f8r for den opprinnelige avkj\u00f8rselen fra 1951. Side | 3 Figur 3: Ortofoto fra 1951 og 2019. (Kilde: kart.1881.no) Dagens kryss i Helleveien-L\u00f8nborglien er etablert med avvik i forhold til gjeldende plan for omr\u00e5det. Blant annet er kurvaturen og radius i krysset endret, og det er ikke fortsettende fortau p\u00e5 nordsiden, men p\u00e5 s\u00f8rsiden av L\u00f8nborglien. Side | 4 Figur 4: Utsnitt av gjeldende reguleringsplan for krysset, og ortofoto av dagens kryss slik det er opparbeidet. Figur 5: Dagens kryssomr\u00e5de. (kilde: Google Maps, mai 2019) Vurdering i henhold til Statens vegvesen sine h\u00e5ndb\u00f8ker: Metode: Det er tatt utgangspunkt i Statens vegvesen sine h\u00e5ndb\u00f8ker: \u2022 N100 Veg- og gateutforming \u2022 V121 Geometrisk utforming av veg- og gatekryss. Side | 5 \u2022 V713 Trafikkberegninger I vurderingene for trafikk\u00f8y, venstresvingefelt og h\u00f8yresvingefelt, har en benyttet seg av dimensjonerende time. Dimensjonerende time er den timen som har en trafikkmengde som kun overskrides 29 ganger i l\u00f8pet av \u00e5ret, det vil si den timen med det 30. h\u00f8yeste trafikktallet. P\u00e5 veger med dominerende arbeids-/reisetrafikk, f.eks. innfartsvegene til de st\u00f8rre byene, kan man ta utgangspunkt i at dimensjonerende time er 8-12 % av \u00c5DT. I Statens vegvesen sitt vegkart finner man aktuell \u00c5DT for vegene. Denne \u00c5DT gjelder for begge kj\u00f8reretninger. For \u00e5 f\u00e5 dimensjonerende time for de ulike retningene har en for enkelhets skyld brukt en retningsfordeling p\u00e5 33/67 %, hvor en antar at trafikken g\u00e5r inn mot sentrum i morgenrushet og tilsvarende ut om ettermiddagen. Dette gir en fordeling av \u00c5DT i ettermiddagsrushet som vist p\u00e5 illustrasjonen under til venstre. Trafikktall for venstresvingende trafikk fra nord i Helleveien og inn i L\u00f8nborglien i ettermiddagsrushet er antatt \u00e5 v\u00e6re lav, da man antar at den meste av trafikken kommer fra sentrum og fra s\u00f8r. For enkelthetsskyld har en antatt at 10 % av trafikken i s\u00f8rg\u00e5ende retning nord i Helleveien svinger inn i L\u00f8nborglien (\u00c5DT 70), og resten fortsetter rett frem (\u00c5DT 623). Trafikktall for h\u00f8yresvingende trafikk fra s\u00f8r i Helleveien og inn i L\u00f8nborglien, antas \u00e5 utgj\u00f8re resten av trafikken inn i L\u00f8nborglien. Dette gir en \u00c5DT p\u00e5 892, ettersom total trafikk inn i L\u00f8nborglien i ettermiddagsrushet er antatt \u00e5 v\u00e6re \u00c5DT 962. P\u00e5 bakgrunn av dette, antas det at resterende trafikk i nordg\u00e5ende retning s\u00f8r i Helleveien g\u00e5r rett frem i krysset (\u00c5DT 1788). Ut ifra disse antatte forutsetningene f\u00e5r man en fordeling av \u00c5DT i ettermiddagsrushet som vist p\u00e5 illustrasjonen nede til h\u00f8yre. Trafikktallene som er brukt er ikke eksakte tall for omr\u00e5det. Statens vegvesen sine trafikktall er ikke detaljert for krysset eller punktene, og man ikke har informasjon om svingem\u00f8nster i krysset. Tallene som er brukt vil likevel kunne gi en indikasjon p\u00e5 hvor h\u00f8y trafikken er og hvordan den fordeler seg i krysset. Figur 6: Teoretisk fordeling av \u00c5DT i krysset i ettermiddagsrushet. Trafikk\u00f8y Trafikk\u00f8y (dr\u00e5pe) i sekund\u00e6rveg b\u00f8r anlegges i kryss med nasjonal hovedveg, og benyttes normalt ikke i gatekryss. Ut ifra tabell under kan man anta at, i ettermiddagsrushet, dimensjonerende time for hovedretning (A+C) er \u00c5DT 269-405, og dimensjonerende time for sekund\u00e6rretning (B) er \u00c5DT 38-57. Dette viser at, i ettermiddagsrushet, er en trafikk\u00f8y i sekund\u00e6rvegen ikke n\u00f8dvendig \u2013 se figur med markering i r\u00f8d for vurdering av ettermiddagsrushet. Side | 6 Veg \u00c5DT Dimensjonerende Dimensjonerende time (ettermiddagsrushet) time minimum (8 %) maksimum (12 %) Helleveien s\u00f8r (A) 2680 214 322 L\u00f8nborglien (B) 474 38 57 Helleveien nord (C) 693 55 83 Ut ifra tabell under kan man anta at, i f\u00f8rmiddagsrushet, er dimensjonerende time for hovedretning (A+C) \u00c5DT 219-327, og dimensjonerende time for sekund\u00e6rretning (B) er \u00c5DT 77-115. Dette viser at, i formiddagsrushet, ligger krysset p\u00e5 grensen mellom at kanalisering av sekund\u00e6rveg er valgfritt og at kanalisering anbefales \u2013 se figur med markering i gul for vurdering av formiddagsrushet. Veg \u00c5DT Dimensjonerende Dimensjonerende time (f\u00f8rmiddagsrushet) time minimum (8 %) maksimum (12 %) Helleveien s\u00f8r (A) 1320 106 158 L\u00f8nborglien (B) 962 77 115 Helleveien nord (C) 1407 113 169 Figur 7: Figur 3.4 fra h\u00e5ndbok V121. R\u00f8d markering viser ettermiddagsrushet og gul markering viser f\u00f8rmiddagsrushet. Venstresvingefelt Separate venstresvingefelt er sikkerhetsmessig gunstig, s\u00e6rlig i T-kryss. Grunnlaget for kravene om venstresvingefelt, er basert p\u00e5 sannsynlighet for at venstresvingende trafikk blokkerer for trafikk som skal rett frem. Ut ifra tabell under kan man anta at dimensjonerende time for hovedretning, i ettermiddagsrushet, er \u00c5DT 269-405, og dimensjonerende time for sekund\u00e6rretning er \u00c5DT 6-9. Dette viser at venstresvingefelt ikke er n\u00f8dvendig for krysset \u2013 se figur med markering i r\u00f8d for vurdering. Veg \u00c5DT Dimensjonerende Dimensjonerende time time minimum (8 %) maksimum (12 %) Helleveien s\u00f8r (A) 2680 214 322 Helleveien nord (Cr) 693 55 83 L\u00f8nborglien (Cv) 70 6 9 Det er ikke behov for en vurdering av formiddagsrushet, da trafikken inn mot et boligomr\u00e5de i formiddagsrushet vil v\u00e6re betydelig lavere en trafikken inn mot det samme boligomr\u00e5de i ettermiddagsrushet. Side | 7 Figur 8: Figur 3.6 fra h\u00e5ndbok V121. H\u00f8yresvingefelt Behov for h\u00f8yresvingefelt bestemmes ut fra vurdering av kapasitet og avviklingsstandard. H\u00f8yresvingefelt kan brukes ved fare for tilbakeblokkering og eventuelt i signalregulerte kryss. Separate h\u00f8yresvingefelt reduserer antall p\u00e5kj\u00f8rsler bakfra, men kan til gjengjeld gj\u00f8re krysset mer uoversiktlig. H\u00f8yresvingende kj\u00f8ret\u00f8y kan imidlertid blokkere sikten til trafikken fra sekund\u00e6rvegen. Ved fartsgrense 50 og 60 km/t brukes h\u00f8yresvingefelt bare dersom det er kapasitetsproblemer i krysset. Ut ifra tabell under kan man anta at dimensjonerende time for trafikk, i ettermiddagsrushet, som fortsetter rett frem er \u00c5DT 143-215, og dimensjonerende time for avsvingende trafikk \u00c5DT 71-107. Dette viser at h\u00f8yresvingefelt er valgfritt for krysset \u2013 se figur med markering i r\u00f8d for vurdering. Veg \u00c5DT Dimensjonerende Dimensjonerende time time minimum (8 %) maksimum (12 %) Helleveien s\u00f8r (Ar) 1788 143 215 L\u00f8nborglien (Ah) 892 71 107 Det er ikke behov for en vurdering av formiddagsrushet, da trafikken in mot et boligomr\u00e5de i formiddagsrushet vil v\u00e6re betydelig lavere en trafikken inn mot det samme boligomr\u00e5de i ettermiddagsrushet. Figur 9: Figur 3.12 fra h\u00e5ndbok V121. Frisikt Ved \u00c5DT over 500 og fartsgrense 50 km/t i prim\u00e6rveg skal L2 v\u00e6re 10 m. For samleveg med 50 km/t skal Ls v\u00e6re 45 m. Dette gir en L1 p\u00e5 54 m. Figur 10: Figur E.8 i h\u00e5ndbok N100. Fremtidig situasjon Vi antar en maksimal \u00f8kning av utnyttelse i planomr\u00e5det p\u00e5 4200 m2 BRA. Dette med utgangspunkt i eksisterende situasjon p\u00e5 ca. 4800 m2 til maksimal fremtidig utnyttelse p\u00e5 rundt 9000 m2. Form\u00e5let med det nye arealet vil v\u00e6re det samme som eksisterende bruk. Som lager og utsalgsted for profesjonelle kunder blir trafikken inn og ut av planomr\u00e5det best\u00e5ende hovedsakelig av tungtransport for varelevering ut og inn, og generelt ikke \u00e5pent for publikumsadkomst eller privat detaljhandel. Side | 8 Lagervirksomheten driftes av relativt f\u00e5 ansatte selv om bruksarealet for lageret er stort. Med et kundegrunnlag basert p\u00e5 kun profesjonelle akt\u00f8rer med st\u00f8rre ordre og bedre planlagt transport vil endring i \u00c5DT inn og ut av omr\u00e5de kun se en mindre potensiell \u00f8kning. For \u00e5 beregne mulig \u00f8kning av \u00c5DT benyttes det erfaringstall fra Statens vegvesen h\u00e5ndbok V713 \u00abTrafikkberegninger\u00bb. Utsnitt fra figur i V713 vist p\u00e5 figur 11. Lagervirksomhet pr. 100 m2 gir 3,5 bilturer som verdi i et variasjonsomr\u00e5de mellom 2-6. P\u00e5 bakgrunn av tilgjengelig informasjon om dagens bruk, benyttes en verdi p\u00e5 3 bilturer videre i beregningene. Med maksimal \u00f8kning av 4200 m2 fra dagens situasjon vil det resultere i en \u00f8kning i \u00c5DT p\u00e5 126. Turproduksjon pr. enhet pr. d\u00f8gn Arealbruk Enhet Personturer Bilturer Variasjonsomr\u00e5de Industri pr. ansatt 2,5 1,5 \u2013 5,0 - Fabrikk pr. 100 m2 3,5 2,0 \u2013 6,0 - Lager - Verksted pr. ansatt 4,0 3,0 \u2013 8,0 - Engros pr. 100 m2 6,0 4,0 \u2013 10,0 Figur 11: Utsnitt fra V713 Den mest kritiske situasjonen for krysset gjennom d\u00f8gnet er under formiddagsrushet. Antatt en tilsvarende fordeling av \u00c5DT under formiddagsrushet som brukt i beregningene ovenfor vil en \u00f8kning med 126 \u00c5DT tilsvare en \u00f8kning i dimensjonerende time maksimum p\u00e5 det mest kritiske tidspunktet v\u00e6re 10 kjt/t. Denne \u00f8kningen vil ikke p\u00e5virke anbefalingene av tiltak p\u00e5 verken trafikk\u00f8y, venstresvingefelt eller h\u00f8yresvingefelt. Vurdering og konklusjon: Plasseringen av krysset er noe l\u00e5st, p\u00e5 grunn av terreng og eksisterende veisituasjon. Det vil v\u00e6re behov for en trafikk\u00f8y i krysset Helleveien-L\u00f8nborglien, for \u00e5 f\u00e5 en mer oversiktlig og trygg situasjon for b\u00e5de myke trafikanter og biltrafikk. Trafikk\u00f8y i krysset m\u00e5 utformes med forh\u00f8yning avgrenset av kantstein. Dette tiltaket vil kunne lede trafikantene til bedre sporvalg i krysset og gj\u00f8re kryssingen enklere for g\u00e5ende. Ettersom det er gangfelt i sekund\u00e6rvegen, anbefales det en minstebredde p\u00e5 2 m p\u00e5 trafikk\u00f8yen, samt at trafikk\u00f8yen trekkes 1-2,5 m inn i sekund\u00e6rvegen fra krysset Helleveien-L\u00f8nborglien. Radiene i krysset Helleveien - L\u00f8nborglien er relativt store, og i tillegg munner sideveg til L\u00f8nborglien, Fagerdalen, ut i L\u00f8nborglien sv\u00e6rt n\u00e6rme krysset med Helleveien. Dette bidrar til at bredden p\u00e5 L\u00f8nborglien er relativt bred n\u00e6rme krysset, og at krysset oppleves som noe utflytende. Ved \u00e5 redusere radiene i krysset ville L\u00f8nborglien blitt smalere n\u00e6rme krysset med Helleveien. En radius p\u00e5 12,0 meter burde v\u00e6re tilstrekkelig da dette ville strammet krysset noe opp, samt gj\u00f8re fotgjengerovergangen kortere. Med radius under 12 meter vil det f\u00f8re til problemer med sporingskurver for vogntog. Det er ikke avdekket behov for hverken venstre- eller h\u00f8yresvingfelt. "
}