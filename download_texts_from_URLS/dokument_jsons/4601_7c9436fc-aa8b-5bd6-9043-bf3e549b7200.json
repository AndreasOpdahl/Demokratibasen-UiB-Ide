{
  "dokument_id": "7c9436fc-aa8b-5bd6-9043-bf3e549b7200",
  "doc_type": "case_attachment",
  "kommune": 4601,
  "tittel": "Svar p\u00e5 representantforslag fra Per-Arne Larsen (V) og Ole Martini (V) om flagging av Det europeiske flagg p\u00e5 Europadagen ",
  "url": "https://bergen.kommune.no/politikere-utvalg/api/fil/bk360/9747726/Svar-pa-representantforslag-fra-Per-Arne-Larsen-V-og-Ole-Martini-V-om-flagging-av-Det-europeiske-flagg-pa-Europadagen-",
  "tekst": " Byr\u00e5dsleders avdeling, stab Til Intern korrespondanse Bystyrets kontor V\u00e5r referanse: 2023/272349-7 Saksbehandler: Camilla Stavnes Hisdal Fra Dato: 6. mars 2024 Byr\u00e5dsleder Svar p\u00e5 representantforslag fra Per-Arne Larsen (V) og Ole Martini (V) om flagging av Det europeiske flagg p\u00e5 Europadagen Forretningsutvalget har i m\u00f8te 5. desember i sak 50/23 fattet f\u00f8lgende vedtak: 1. Representantforlag fra Representantforslag fra Ole Martini (V) og Per-Arne Larsen (V) om flagging av Det europeiske flagg p\u00e5 Europadagen oversendes byr\u00e5det for videre utredning. 2. Byr\u00e5det bes om \u00e5 vurdere forslaget og \u00e5 utarbeide et notat slik at bystyret kan behandle saken senest innen 08.05.24. 3. Utvalg for finans, kultur og n\u00e6ring avgir innstilling i saken. Representantane Per-Arne Hvidsten Larsen (Venstre) og Ole-Ansger Nepomuk Martini (Venstre) har fremma f\u00f8lgande representantforslag vedkomande flagging av Det europeiske flagget i h\u00f8ve Europadagen: Europa og verda er prega av uro. Fridom, demokrati og rettsstat er under press. Ikkje langt fr\u00e5 Noregs grenser blir land bomba og uskyldige menneske drepne. Aldri har europeisk solidaritet vore viktigare. I nesten 30 \u00e5r har det herska fred over kontinentet v\u00e5rt. Denne freden har vi i stor grad to organisasjonar \u00e5 takke for: Europarr\u00e5det og Den europeiske unionen (EU). End\u00e5 lenger har freden vart for medlemar av EU og n\u00e6rt tilknytte land som Noreg. Europeisk integrasjon er ikkje berre eit reint \u00f8konomisk samarbeid - det er eit juridisk forpliktande fredsprosjekt som sikrar menneskerettar og ein liberal rettsstat. Europar\u00e5det, som Noreg er tilslutta, blei grunnlagt 5. mai 1949 med m\u00e5l om \u00e5 fremje demokrati, menneskerettar og rettsstatsutvikling. I 1955 lanserte Europar\u00e5det Det europeiske flagget med 12 gylne stjerner p\u00e5 bl\u00e5 bakgrunn som sitt offisielle symbol, og den 5. mai blei i ettertid ogs\u00e5 f\u00f8lgjeleg dagen Europar\u00e5det feirar Europadagen. Etter oppmoding og l\u00f8yve fr\u00e5 Europar\u00e5det tok EU Det europeiske flagget offisielt i bruk i 1986. EU feirar Europadagen den 9. mai, til minne om Schuman-erkl\u00e6ringa av 9. mai 1950 - grunnlaget for dagens EU. Forslag til vedtak: Bergen kommune flaggar Det europeiske flagget p\u00e5 \u00e9in eller fleire utvalde kommunale flaggstenger den 5. og/eller 9. mai kvart \u00e5r for \u00e5 markere Europadagen og vise kommunens tilslutning til europeisk samarbeid og solidaritet. Byr\u00e5dets vurdering av representantforslaget: Bergen kommune sitt flaggreglement er vedteke av Bergen bystyre i sak 63/22 den 30.03.2022 med heimel i Lov om flagging p\u00e5 kommunen sine offentlege bygningar og Forskrift om adgang til i s\u00e6rlege tilfelle \u00e5 nytte frammed land sitt flagg ved sidan av det norske flagg p\u00e5 kommunale offentlege bygningar. Bergen kommune flaggar p\u00e5 alle nasjonale flaggdagar, og p\u00e5 lokalt vedtekne flaggdagar i kommunen. Bergen kommune flaggar i tillegg etter oppfordring fr\u00e5 statlege mynde. Bergen kommune flaggar p\u00e5 dei nordiske land sine nasjonaldagar med den aktuelle nasjonen sitt flagg i midten av to norske flagg. Likeledes flaggar kommunen med FN-flagget p\u00e5 FN-dagen og p\u00e5 menneskerettighetsdagen. P\u00e5 opningsdagen for Regnbuedagane vert Regnbueflagget heisa. Flagging utover det som er fastsatt i reglementet kan kommunen f\u00f8reta seg i samanheng med arrangement, markering eller merkedag av allmenn interesse, jf. Lov om flagging p\u00e5 kommunenes offentlige bygninger \u00a7 1. Flagging p\u00e5 kommunen sine flaggstenger p\u00e5 Torget og ved Det gamle R\u00e5dhus etter pkt. 4 ligg til byr\u00e5dsleder \u00e5 avgjere. Europadagen er ei markering av fred og samhold i Europa. Noreg er ikkje medlem av EU, men vi er ein del av den indre marknaden og vi deler europeiske verdiar. Det har ikkje vore praksis for norske kommunar \u00e5 flagge med EU- flagget p\u00e5 Europadagen. Sp\u00f8rsm\u00e5l om flagging p\u00e5 Europadagen har vore oppe til handsaming i bystyret seinast i 2023, og det vart d\u00e5 vedteke \u00e5 ikkje flagge denne dagen. Byr\u00e5det sin anbefaling er difor at det ikkje vert flagga p\u00e5 Europadagen. Christine B. Meyer - Byr\u00e5dsleder Dokumentet er godkjent elektronisk. "
}