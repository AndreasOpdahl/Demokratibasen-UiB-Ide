{
  "dokument_id": "5c41bbaf-2939-542d-b3e9-d06e17f0dd08",
  "doc_type": "case_attachment",
  "kommune": 4601,
  "tittel": "Fagnotat datert 09.10.2023.",
  "url": "https://bergen.kommune.no/politikere-utvalg/api/fil/bk360/9193734/Fagnotat-datert-09-10-2023-",
  "tekst": " Plan- og bygningsetaten Til Fagnotat BKMB - Seksjon forvaltning og samhandling V\u00e5r referanse: KLAGE-2023/15627-3 (Arbeidssted) Saksbehandler: Anita Reimers Dato: 09.10.2023 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 90/3/0/0 Titlestadvegen 174. Klage p\u00e5 avslag. Parkeringsplass, ridebane og vesentlig terrenginngrep. Hvem klager? Ansvarlig s\u00f8ker, Norsk Landbruksr\u00e5dgiving Vest SA, datert 06.09.2023. Tiltaket Anlegging av parkeringsplasser, vesentlig terrenginngrep og ridebane. S\u00f8knad om tillatelse til ridebane, vesentlig terrenginngrep og Vedtaket parkeringsplass avsl\u00e5s, jf. kommuneplanens arealdel (KPA2018) \u00a7 3.1 - plankrav og \u00a7 31 -LNF. Det er ikke s\u00f8kt om dispensasjoner. Eiendommen er ikke detaljregulert. Kommuneplanens arealdel viser eiendommen som LNF-omr\u00e5de, og den Planstatus ligger innenfor hensynssonene sammenhengende landbruk og veist\u00f8y gul sone. Klager er ikke enig i uttalelsene til Etat for landbruk og Bymilj\u00f8etaten. Klager hevder at tilrettelegging av uteomr\u00e5det for hest er godt beskrevet i Klagegrunner s\u00f8knaden. Banen kan ogs\u00e5 brukes til andre form\u00e5l, f.eks. hundesport eller lignende. Klager hevder ogs\u00e5 at tiltaket overhodet ikke er et stort tiltak og har vesentlig betydning for fremtidig drift p\u00e5 Rydland G\u00e5rd. Ja. Det m\u00e5 s\u00f8kes dispensasjon fra KPA \u00a7\u00a7 3.1 og 31. Det er ikke s\u00f8kt om Behov for ytterligere dispensasjoner. saksbehandling ved eventuell omgj\u00f8ring Vedtak datert 22.08.2023 opprettholdes. Klagen tas ikke til f\u00f8lge. Anbefalt vedtak Med hilsen Plan- og bygningsetaten Ulf S\u00e6terdal Avdelingsleder Tarje Iversen Wanvik Etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Plan \u2013 og bygningsetaten innvilget 09.02.2023 bruksendring av driftsbygning til landbruk. Bygningen skal endres innvendig og bruken endres fra fj\u00f8s til stall. Tiltaket omfatter kun innvendige arbeider. Vestland fylkeskommune ga 23.03.2023 tillatelse til utvidet bruk av avkj\u00f8rsel og dispensasjon fra byggegrensen mot fylkesveg 5166. Det ble mottatt s\u00f8knad 28.03.2023 og tilleggsdokumentasjon 02.05.2023 p\u00e5 s\u00f8knad som gjelder anlegg av parkeringsplasser, vesentlig terrenginngrep og ridebane. Ansvarlig s\u00f8ker skriver at tiltakshaver i f\u00f8rste omgang vil bygge en enkel ridebane p\u00e5 20 x 60 meter. Senere er det er det snakk om ogs\u00e5 \u00e5 etablere en tursti/ ridesti. Med tiden vil ogs\u00e5 tiltakshaver starte med bes\u00f8ksg\u00e5rd og muligens ogs\u00e5 serverings- og selskapslokale. Det \u00f8nskes da parkeringsplasser til bes\u00f8kende. Det ble gitt avslag p\u00e5 s\u00f8knad 22.08.2023 og klage ble mottatt 06.09.2023. 1.2. Opplysninger av vesentlig betydning for behandling av klagen Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og bekrefter at det ikke er mottatt noen merknader. Etat for landbruk har gitt uttalelse datert 07.06.2023. De mener at det m\u00e5 foreligge en helhetlig plan for arealbruken p\u00e5 g\u00e5rden, og mener i tillegg at ridebanen er for stor i forhold til at den er knyttet til en privat stall p\u00e5 en landbrukseiendom. Det m\u00e5 vises hvordan uteomr\u00e5der for hest (lufteg\u00e5rder og ridebane) som viser arealbruken best kan utf\u00f8res. Dersom anlegget f\u00f8rer til avgang av dyrket mark, b\u00f8r det ogs\u00e5 synliggj\u00f8res om det er mulig \u00e5 erstatte dette. I tillegg synes ridebanen \u00e5 v\u00e6re planlagt un\u00f8dig stor for en privat stall, 60x20 meter er et stort inngrep som beslaglegger mye areal. 40x20 meter er regnet som mindre ridebaner. Bymilj\u00f8etaten har gitt uttalelse datert 22.05.2023. De skriver at aktuelle tiltak er av et vesentlig omfang og medf\u00f8rer store terrenginngrep i et gr\u00f8ntareal best\u00e5ende av skog og beitemark innenfor et landbruks-, natur- og friluftsomr\u00e5de. Etablering av parkeringsplassen og ridebanen vil beslaglegge et stort areal p\u00e5 hele 1450m2 og medf\u00f8re at all vegetasjon p\u00e5 arealet m\u00e5 fjernes, til ulempe for det generelle biologiske mangfoldet. Ridebanen er plassert p\u00e5 en steinknaus og medf\u00f8rer at terrenget m\u00e5 sprenges ned og planeres med en h\u00f8ydeforskjell p\u00e5 opptil 2,8m. Bymilj\u00f8etaten vurderer at det er uheldig at tiltaket medf\u00f8rer fjerning av vegetasjon p\u00e5 et vesentlig areal og store terrenginngrep i et omr\u00e5de hvor naturmilj\u00f8et og landskapet skal hensyntas, jf. KPA \u00a7 31.2, men vurderer at det er positivt at tiltaket legger til rette for videre drift av g\u00e5rden som sikrer at resterende jordbruksareal holdes i hevd til fordel for de artene som lever i tilknytning til kulturlandskapet. Dersom tiltaket krever dispensasjon fra arealform\u00e5let LNF vil de frar\u00e5de at det gis dispensasjon for oms\u00f8kte tiltak. De opplyser ogs\u00e5 at tiltaksomr\u00e5det er vist som innmarksbeite i AR5. Like nord for tiltaksomr\u00e5det er det registrert observasjon av sandsvale, klassifisert som s\u00e5rbar p\u00e5 r\u00f8dlisten. Saksnummer KLAGE-2023/15627 Side 2 av 5 2. Om klagen Klager er ikke enig i uttalelsene til Etat for landbruk og Bymilj\u00f8etaten. Klager henviser til flere forskrifter som bl.a. ang\u00e5r lufteg\u00e5rder, treningsbaner og mosjon for hester. Klager hevder at tilrettelegging av uteomr\u00e5det for hest er godt beskrevet i s\u00f8knaden, og skj\u00f8nner ikke hvorfor etat for landbruk savner en helhetlig plan for tilrettelegging av uteomr\u00e5det for hest. Banen kan ogs\u00e5 brukes til andre form\u00e5l, f.eks. hundesport eller lignende. For \u00e5 minske mulige fremtidige konflikter knyttet til tap av jordbruksareal foresl\u00e5r klager at tiltakshaver kan ta vekk lufteg\u00e5rdene p\u00e5 vestsiden av l\u00f8a, og n\u00f8ye seg med 4 mindre lufteg\u00e5rder rett s\u00f8r for l\u00f8a. Disse lufteg\u00e5rdene vil legge beslag p\u00e5 snaue 200 kvadratmeter bebygd areal og kun 30 kvadratmeter med fulldyrka jord. Lufteg\u00e5rdene ved l\u00f8a vil ikke kunne dekke hele behovet for lufteg\u00e5rder p\u00e5 Rydland G\u00e5rd, uten at de sees i sammenheng med ridebanen. Da synes ikke klager at ridebanen er for stor i forhold til at den er knyttet til en privat stall p\u00e5 en landbrukseiendom. Klager hevder ogs\u00e5 at tiltaket overhodet ikke er et stort tiltak og har vesentlig betydning for fremtidig drift p\u00e5 Rydland G\u00e5rd. Det vises til klagen i sin helhet. 3. Vurdering av klagen 3.1 Innledning Fagetaten vil innledningsvis bemerke at s\u00f8kers endringer av tiltaket ikke vil bli behandlet. Dersom endringene \u00f8nskes behandlet, m\u00e5 det sendes inn en ny komplett s\u00f8knad. 3.2. Arealform\u00e5let \u2013 landbruks-, natur og friluftsomr\u00e5de, Pbl. \u00a7 11-6 jf. KPA2018 \u00a7 31 Det s\u00f8kes om etablering av ridebane, parkeringsplass og vesentlig terrenginngrep. Det f\u00f8lger av s\u00f8knaden at tiltakshaver \u00f8nsker \u00e5 utvikle g\u00e5rden med heste- og sm\u00e5dyrhold, og derfor i f\u00f8rste omgang s\u00f8ker om \u00e5 bygge ridebane og parkeringsplass. Det opplyses at det senere \u00f8nskes \u00e5 ogs\u00e5 etablere en tursti/ridesti, og utvikle g\u00e5rden til en bes\u00f8ksg\u00e5rd. Ridebanen er 20 x 60m, 1200 m2, og parkeringsplassen har plass til 10 biler og er 250 m2. Tiltaket ligger innenfor LNF-omr\u00e5de, hvor det kun er tillatt med tiltak som er n\u00f8dvendig for g\u00e5rdens n\u00e6ringsvirksomhet, jf. \u00a7 31.1. Videre f\u00f8lger det av \u00a7 31.2 at det ved plassering av nye tiltak innen LNF-omr\u00e5der skal tas hensyn til landbruk, natur- og kulturmilj\u00f8, friluftsliv og landskap. Det fremkommer av s\u00f8knaden at tiltakene menes i samsvar med arealform\u00e5let LNF. Det er ikke vedlagt s\u00f8knaden noen dispensasjonss\u00f8knader fra arealform\u00e5l eller annet. Saksnummer KLAGE-2023/15627 Side 3 av 5 Sp\u00f8rsm\u00e5let er om tiltaket er i tr\u00e5d med arealform\u00e5let LNF. Hovedhensynet bak arealform\u00e5let i LNF-omr\u00e5de er \u00e5 sikre allmenne ferdsels- og friluftsinteresser, bevare landskaps- og jordbrukshensyn samt \u00e5 bevare sammenhengende landbruksomr\u00e5der. Uheldig omdisponering eller fragmentering av landbruksomr\u00e5der og gr\u00f8ntstruktur skal unng\u00e5s. Forarbeidene (Ot.prp.nr.32 (2007-2008 s. 215) viser til en n\u00e6rmere spesifisering av \u00abLandbruk\u00bb at det dreier seg om \u00ablandbruksproduksjon, herunder jordbruk, skogbruk og reindrift\u00bb. Hestehold er ikke en \u00ablandbruksproduksjon\u00bb, og slik bruk kan bare v\u00e6re en tilleggsdrift til landbruket innenfor arealkategorien LNF. I denne saken s\u00e5 er hestehold hovedn\u00e6ringen, og en slik drift alene vil kreve at omr\u00e5det reguleres til dette, eller at det gis en dispensasjon fra LNF-form\u00e5let. Dersom hesteholdet skal v\u00e6re en del av landbruksdriften, kan det tillates mindre ridebaner jamf\u00f8r veileder til kommunene fra Landbruks- og matdepartementet \u00abGarden som ressurs\u00bb. Etat for landbruk skriver i sin uttalelse at ridebanen er planlagt un\u00f8dig stor for en privat stall. 60x20 meter er et stort inngrep som beslaglegger mye areal. 40x20 meter er regnet som mindre ridebane. I veilederen under \u00abHestesenter og rideanlegg\u00bb st\u00e5r det blant annet at det m\u00e5 v\u00e6re tilpasset \u00ab... brukets st\u00f8rrelse og drift\u00bb. Det er igjen en henvisning til at en drift av hestesenter m\u00e5 v\u00e6re underordnet landbruksproduksjonen p\u00e5 eiendommen. Vi viser til Etat fra landbruk sin uttalelse at \u00ab Dersom det skal v\u00e6re hestehold p\u00e5 bruket med utleie av stallplass, er det behov for b\u00e5de et omr\u00e5de for ridning og parkering for leietakere og hestehengere. Det er imidlertid ogs\u00e5 behov for lufteg\u00e5rder til hestene, slik at beiteomr\u00e5der ikke blir opptr\u00e5kket og \u00f8delagt i perioder med mye nedb\u00f8r\u00bb. I denne saken s\u00e5 er hestehold hovedn\u00e6ringen, og en slik drift alene vil kreve at omr\u00e5det reguleres til dette, eller at det gis en dispensasjon fra LNF-form\u00e5let. Etter fagetatens syn er dette idrett og ikke landbruk. 3.3 KPA2018 \u00a7 3.1 om plankrav Det er gitt l\u00f8yve til omdisponering av driftsbygning til stall, og det er planlagt flere driftsformer p\u00e5 bruket, der den ene er hestehold og utleie av stallplass. Det er nevnt i s\u00f8knaden at det vil bli behov for lufteg\u00e5rder og det vil bli s\u00f8kt om omdisponering etter jordloven for disse senere. Plankravet skal sikre bred, helhetlig og grundig vurdering av arealbruken i et bestemt omr\u00e5de, hvor offentlige myndigheter, grunneiere og andre ber\u00f8rte f\u00e5r anledning til \u00e5 fremme sine synspunkter i prosessen frem mot reguleringsvedtaket. Plankravet er ogs\u00e5 viktig for \u00e5 avklare overordnede forhold som infrastruktur, gr\u00f8ntomr\u00e5der med mer, f\u00f8r utbygging tillates. Dispensasjon fra plankravet vil f\u00f8rst om fremst v\u00e6re aktuelt i allerede fullt utbygde omr\u00e5der, der det ikke er n\u00f8dvendig med en overordnet vurdering av hensynene plankravet skal ivareta. Aktuelle tiltak er av et vesentlig omfang og medf\u00f8rer store terrenginngrep i et gr\u00f8ntareal best\u00e5ende av skog og beitemark innenfor et landbruks-, natur- og friluftsomr\u00e5de. Etablering Saksnummer KLAGE-2023/15627 Side 4 av 5 av parkeringsplassen og ridebanen vil beslaglegge et stort areal p\u00e5 hele 1450m2 og medf\u00f8re at all vegetasjon p\u00e5 arealet m\u00e5 fjernes, til ulempe for det generelle biologiske mangfoldet. Ridebanen er plassert p\u00e5 en steinknaus og medf\u00f8rer at terrenget m\u00e5 sprenges ned og planeres med en h\u00f8ydeforskjell p\u00e5 opptil 2,8m. Vi viser til uttalelse fra Bymilj\u00f8etaten der de bemerker at den fremtidige turstien/ridestien beskrevet i s\u00f8knaden b\u00e5de planlegges delvis innenfor byfjellsgrensen og i direkte tilknytning til b\u00e5de myr, skog, vassdrag og kantvegetasjon med viktige kvaliteter av biologisk mangfold. Etat for landbruk etterlyser en helhetlig arealbruk til hestedriften, og fagetaten mener tiltaket b\u00f8r v\u00e6re en del av en st\u00f8rre reguleringsplan. 3.4 Behov for ytterligere saksbehandling ved eventuell omgj\u00f8ring Fagetaten har vurdert at tiltaket er avhengig av dispensasjon fra KPA2018 \u00a7 3.1 med hensyn til plankrav og \u00a7 31 med hensyn til arealform\u00e5l LNF. Det er ikke s\u00f8kt dispensasjoner. Dispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. Det kan ikke dispenseres fra saksbehandlingsregler. Fagetaten har ikke etterspurt s\u00f8knad om dispensasjoner da det er s\u00f8ker sitt ansvar at s\u00f8knad inneholder opplysninger som tilfredsstiller byggesaksforskriftens \u00a7 5-4 , herunder behovet for dispensasjon jf. SAK10 \u00a7\u00a7 12-1 og 12-2. Det vises til Sivilombudets uttalelse av 27.03.2019, sak 2018/4012, der det fremg\u00e5r at en ikke kan vurdere og innvilge dispensasjoner uten at det er s\u00f8kt om dispensasjon. Vi gj\u00f8r likevel oppmerksom p\u00e5 at Bymilj\u00f8etaten frar\u00e5der at det gis dispensasjon fra arealform\u00e5let LNF for oms\u00f8kte tiltak. Fagetaten viser til vilk\u00e5rene etter pbl. \u00a7 19-2 og fremhever at aktuelle tiltak medf\u00f8rer store terrenginngrep i et gr\u00f8ntareal best\u00e5ende av skog og beitemark innenfor et landbruks-, natur- og friluftsomr\u00e5de og at en helhetlig plan er n\u00f8dvendig for \u00e5 vise arealbruken og hvordan dette kan utf\u00f8res. 4. Konklusjon Vedtak av 22.08.2023 opprettholdes. Klagen tas ikke til f\u00f8lge. Vedlegg: 1. Oversiktskart 2. Flyfoto 3. Situasjonsplan 4. Klage 5. Avslag 6. Tegninger 7. Uttalelse fra Bymilj\u00f8etaten 8. Uttalelse fra Etat for landbruk 9. S\u00f8knad Saksnummer KLAGE-2023/15627 Side 5 av 5 "
}