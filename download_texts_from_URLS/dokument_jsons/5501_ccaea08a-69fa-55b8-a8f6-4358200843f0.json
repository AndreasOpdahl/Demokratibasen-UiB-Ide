{
  "dokument_id": "ccaea08a-69fa-55b8-a8f6-4358200843f0",
  "doc_type": "case_presentation",
  "kommune": 5501,
  "tittel": "Forslag til omorganisering av seksjon for HR",
  "url": "https://innsyn.tromso.kommune.no/application/getMoteDokument?dokid=2001986694",
  "tekst": "Arkivsaksnr. 25/02921-1 Saksbehandler Frank Pedersen Solheim Saksgang M\u00f8tedato Arbeidsmilj\u00f8utvalget 24.02.2025 Forslag til omorganisering av seksjon for HR Kommunedirekt\u00f8rens innstilling til vedtak: Arbeidsmilj\u00f8utvalget tar saken til orientering Stig Tore Johnsen Mari Enoksen Hult Kommunedirekt\u00f8r Direkt\u00f8r organisasjon 1 Hva saken gjelder Forlaget til ny organisering av HR-seksjonen er utarbeidet av en partssammensatt arbeidsgruppe. Organiseringen har som siktem\u00e5l \u00e5 bidra til tre viktige effekter. Internt skal ny organisering utvikle seksjonens samhandling og robusthet, samt tydeliggj\u00f8re oppgave- og ansvarsfordelingen. Eksternt skal seksjonen videreutvikle og forbedre tjenesteleveransene til virksomheten. Til slutt skal organiseringen bidra til at vi utnytter ressursene effektivt, og s\u00e5lede m\u00f8ter de \u00f8konomiske utfordringene som Troms\u00f8 kommune st\u00e5r ovenfor. Til grunn for omorganiseringen og de valg som er gjort er Kommuneplanens samfunnsdel, Handlingsprogrammet, andre strategidokument, samt overordnede politiske og administrative f\u00f8ringer. Saksutredning Forslaget som presenteres her, er utarbeidet av en arbeidsgruppe best\u00e5ende av arbeidsgiver, hovedtillitsvalgte og hovedverneombudet. Arbeidsgruppen har gjennomf\u00f8rt flere siden oppstart september -24. Det er uttrykt \u2013 b\u00e5de av stabens ledelse og internt i seksjonen \u2013 at dagens organisering b\u00f8r vurderes med sikte p\u00e5 \u00e5 videreutvikle seksjonen. I tillegg befinner Troms\u00f8 kommune seg i en alvorlig \u00f8konomisk situasjon. P\u00e5 bakgrunn av dette er det satt opp fire m\u00e5l for omorganiseringen: \u2022 Samle og styrke fagmilj\u00f8er for \u00e5 fremme samarbeid og robusthet \u2022 Tydeliggj\u00f8re oppgave- og ansvarsdeling i seksjonen. \u2022 Gi effektiv og relevant st\u00f8tte til organisasjonen \u2022 Effektiv bruk av ressurser Det er ikke gjennomf\u00f8rt en evaluering av stabsorganiseringen eller seksjon for HR. Dette er \u00e5penbart en svakhet i arbeidet med ny organisering. Seksjonens enheter ble derfor invitert til \u00e5 levere faglige innspill og dele erfaringer tidlig i prosessen. Disse innspillene ble brukt aktivt i utformingen av det f\u00f8rste forslaget som ble sendt til h\u00f8ring. Det kom inn syv h\u00f8ringsinnspill. De ligger alle oppsummert i eget vedlegg. Innspillene ble gjennomg\u00e5tt i arbeidsgruppen, og arbeidsgiver fikk i oppdrag \u00e5 utarbeide et nytt forslag til organisering basert p\u00e5 innspillene og kommunens behov. I tillegg er det oppst\u00e5tt andre forhold underveis i prosessen som er hensyntatt, eksempelvis ytterligere \u00f8konomiske innstramminger. I sum medf\u00f8rte dette relativt store endringer fra det opprinnelige forslaget til organisering. Forslaget ble dr\u00f8ftet i arbeidsgruppen 20. februar 2024, referat fra dr\u00f8ftingsm\u00f8te er lagt ved. Arbeidsgruppen har gjennomf\u00f8rt en ROS-analyse av de arbeidsmilj\u00f8messige konsekvensene denne prosessen kan medf\u00f8re for ansatte. Det er ogs\u00e5 gjort en ROS-analyse av organiseringens evne til \u00e5 n\u00e5 m\u00e5lene. ROS-analysene er gjennomf\u00f8rt i samarbeid med seksjonens HMS-grupper og ansatterepresentant. For \u00e5 h\u00e5ndtere risikoene er det skissert en rekke tiltak. Noen er allerede igangsatt, mens andre vil implementeres n\u00e5r organiseringen iverksettes. Det vil etter beslutning om ny organisering av HR bli gjennomf\u00f8rt en evaluering av prosessen, for \u00e5 finne l\u00e6ringspunkter for eventuelle fremtidige prosesser. Det er ogs\u00e5 besluttet at det skal gjennomf\u00f8res en evaluering av organiseringen innen ett \u00e5r, for \u00e5 gj\u00f8re eventuelle justeringer. Begge disse evalueringene vil involvere seksjonens HMS-grupper. ROS analysene er vedlagt saken. Hovedtrekkene i forslaget Enhet for forhandling plasseres direkte under stabsdirekt\u00f8r for \u00e5 sikre bedre gjennomf\u00f8ringsevne ihht. delegasjonsreglementet og \u00f8ke enhetens synlighet. Med denne endringen \u00f8nsker vi ogs\u00e5 \u00e5 forsterke \u00abhelhetsperspektivet\u00bb, ettersom l\u00f8nnspolitikk har en viktig rolle mtp. organisasjonens evne til \u00e5 beholde og rekruttere ansatte, sett opp mot den \u00f8konomiske b\u00e6reevnen. Enheten endrer navn til Forhandlingsleder. 2 Enhet for fagoppl\u00e6ring, Enhet for personal og organisasjon og Enhet for l\u00f8nn og sykel\u00f8nn sl\u00e5s sammen til en felles enhet. Foresl\u00e5tt navn er \u00abEnhet for kompetanse, ledelse og l\u00f8nn\u00bb. M\u00e5let er blant annet \u00e5 \u00f8ke samhandling mellom beslektede fagomr\u00e5der, samt \u00e5 samordne og m\u00e5lrette ressursene for \u00e5 jobbe mot felles m\u00e5lsetninger. Endringen skal ogs\u00e5 gi mer effektiv ressursbruk. I den nye enheten etableres det to faggrupper \u2013 faggruppe for fagoppl\u00e6ringen, og faggruppe for l\u00f8nn. Det opprettes en ny faglederfunksjon for fagoppl\u00e6ringen, mens det p\u00e5 l\u00f8nn/sykel\u00f8nn allerede er to fagledere som videref\u00f8res. Fagomr\u00e5dene l\u00f8nn og sykel\u00f8nn vil i st\u00f8rre grad integreres for \u00e5 sikre mer samhandling, bedre oppgavefordeling, effektivitet i oppgavel\u00f8sning og robusthet. Nytt navn p\u00e5 fagomr\u00e5det blir l\u00f8nn. En kritisk faktor for \u00e5 oppn\u00e5 m\u00e5lsetningene ved sammensl\u00e5ing til ny enhet er \u00e5 samlokalisere l\u00f8nn med de \u00f8vrige fagomr\u00e5dene i R\u00e5dhuset. Det opprettes en ny enhet for \u00abArbeidsrett og medvirkning\u00bb. Organiseringen inneb\u00e6rer at to juridiske ressurser fra dagenes enhet for personal og organisasjon flyttes til den nyopprettede enheten. I tillegg overf\u00f8res funksjonen Fagleder HR til enheten. Form\u00e5let er \u00e5 samle og utvikle den juridiske kompetansen og styrke den arbeidsrettslige kapasiteten. Et viktig argument for opprettelsen av enheten er et uttalt behov fra organisasjonen om arbeidsrettslig bistand fra HR. Tilbakemeldingene er at det er for lav kapasitet mtp. spesialisert kompetanse. Et annet viktig argument er \u00e5 skape en hensiktsmessig forvaltning av organisasjonens hovedtillitsvalgte og hovedverneombud. I sin natur har HTVer og HVOer en virksomhetsoverskridende funksjon, men en velfungerende ordning krever at arbeidsgiveransvar og personalforvaltning ivaretas av en enhet som har kapasitet. For de \u00f8vrige enhetene inneb\u00e6rer omorganiseringen mindre endringer. Konklusjon Arbeidsmilj\u00f8utvalget tar saken til orientering Vedlegg Forel\u00f8pig ROS analyse av prosessen Forel\u00f8pig ROS analyse av prosessen del 2 ROS analyse av oppgave-m\u00e5l del 1 ROS m\u00e5loppn\u00e5else del 2 Omorganisering av seksjon for HR 3 "
}