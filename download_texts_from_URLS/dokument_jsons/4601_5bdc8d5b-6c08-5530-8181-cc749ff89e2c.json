{
  "dokument_id": "5bdc8d5b-6c08-5530-8181-cc749ff89e2c",
  "doc_type": "case_minutes",
  "kommune": 4601,
  "tittel": "Saksprotokoll UFKN, 17012024, Sak 17/24, Forvaltningsrevisjon av beredskap - delrapport om status for tilfluktsrom",
  "url": "https://bergen.kommune.no/politikere-utvalg/api/fil/bk360/9725298/Innstilling-vedtak-Forvaltningsrevisjon-av-beredskap-delrapport-om-status-for-tilfluktsrom",
  "tekst": "Forvaltningsrevisjon av beredskap - delrapport om status for tilfluktsrom Utvalg for finans, kultur og n\u00e6ring hadde saken til orientering i m\u00f8tet 17.01.2024 sak 17/24: Utvalg for finans, kultur og n\u00e6ring tok saken til orientering. Kontrollutvalget innstiller til bystyret. Merknad 1 Forvaltningsrevisjonen peker p\u00e5 store mangler knyttet til forvaltning og vedlikehold av tilfluktsrom i Bergen kommune. I lys av den globale sikkerhetspolitiske situasjonen m\u00e5 oppf\u00f8lgingen av rapporten gis prioritet, og med klare tidsfrister. Merknad 2 Bystyret ber byr\u00e5det kartlegge tilfluktsromdekningen i ulike bydeler, med vekt p\u00e5 omr\u00e5der med befolkningstetthet og omr\u00e5der i n\u00e6rheten av milit\u00e6re anlegg. Dette kan inng\u00e5 som en del av ROS-arbeidet i kommunen. Videre bes byr\u00e5det om \u00e5 utrede muligheten for \u00e5 benytte tunneler og fjellanlegg som mulige dekningsrom for befolkningen. Merknad 3 Bystyret ber byr\u00e5det behandle beskyttelsestiltaket (tilfluktsrom) i sammenheng med \u00f8vrige kommunale plikter fastsatt i Sivilbeskyttelsesloven, samt de \u00f8vrige beskyttelsestiltakene (varsling og evakuering). Styrking av kompetanse p\u00e5 fagfeltet og samarbeid med andre sentrale akt\u00f8rer, blant annet Sivilforsvaret, m\u00e5 skje parallelt med den forvaltningsmessige oppf\u00f8lgingen. Samfunnssikkerhetens hus b\u00f8r involveres i arbeidet med tilfluktsrom. Utvalg for finans, kultur og n\u00e6rings behandling F\u00f8lgende representanter tok ordet: Eira Vilde Martinsen Garrido (SV), Anne-Margrete Bollmann (BL), Anne Brit Reigstad (Sp), Richard Martin Laloo Storevik (A), Ole-Ansger Nepomuk Martini (V). Merknader fremsatt i utvalget: Eira Vilde Martinsen Garrido (SV) fremsatte p\u00e5 vegne av SV f\u00f8lgende merknader: Merknad 1: Bystyret ber om at forsyningssikkerhet og beredskapslagring er mer i tr\u00e5d med \u00abf\u00f8re var\u00bb- prinsippet enn \u00abi rette tid\u00bb-tenking p\u00e5 s\u00e6rlig s\u00e5rbare omr\u00e5der som mat, legemidler, medisinsk utstyr, og n\u00f8dvendige sanit\u00e6rprodukter. Merknad 2: Bystyret ber byr\u00e5det legge fram et notat som beskriver situasjonen for de offentlige tilfluktsrommene i Bergen og hvordan disse ivaretar behovet for universell utforming og tilgjengelighet for alle.\u00bb Merknad 3: Bystyret ber om at informasjonssiden om beredskap p\u00e5 kommunens nettsider skal forbedres og synliggj\u00f8re i st\u00f8rre grad. Her skal befolkningen raskt kunne finne informasjon om hvor det er tilfluktsrom i kommunen, at eierne av private tilfluktsrom har ansvar om \u00e5 holde dem vedlike, og hvordan eiere av tilfluktsrom kan s\u00f8ke om tilsyn for kvalitetssjekker av tilfluktsrommene. Anne-Margrete Bollmann (BL) fremsatte p\u00e5 vegne av BL f\u00f8lgende merknad: Merknad 1 Forvaltningsrevisjonen peker p\u00e5 store mangler knyttet til forvaltning og vedlikehold av tilfluktsrom i Bergen kommune. I lys av den globale sikkerhetspolitiske situasjonen m\u00e5 oppf\u00f8lgingen av rapporten gis prioritet, og med klare tidsfrister. Merknad 2 Bystyret ber byr\u00e5det kartlegge tilfluktsromdekningen i ulike bydeler, med vekt p\u00e5 omr\u00e5der med befolkningstetthet og omr\u00e5der i n\u00e6rheten av milit\u00e6re anlegg. Dette kan inng\u00e5 som en del av ROS-arbeidet i kommunen. Videre bes byr\u00e5det om \u00e5 utrede muligheten for \u00e5 benytte tunneler og fjellanlegg som mulige dekningsrom for befolkningen. Merknad 3 Bystyret ber byr\u00e5det behandle beskyttelsestiltaket (tilfluktsrom) i sammenheng med \u00f8vrige kommunale plikter fastsatt i Sivilbeskyttelsesloven, samt de \u00f8vrige beskyttelsestiltakene (varsling og evakuering). Styrking av kompetanse p\u00e5 fagfeltet og samarbeid med andre sentrale akt\u00f8rer, blant annet Sivilforsvaret, m\u00e5 skje parallelt med den forvaltningsmessige oppf\u00f8lgingen. Samfunnssikkerhetens hus b\u00f8r involveres i arbeidet med tilfluktsrom. Ole-Ansger Nepomuk Martini (V) fremsatte p\u00e5 vegne av V f\u00f8lgende merknad: I vedlagt tilleggsnotat fra byr\u00e5d for finans pekes det p\u00e5 tre hovedlinjer byr\u00e5det \u00f8nsker \u00e5 f\u00f8lge opp forvaltningsrevisjonen p\u00e5. Bystyret slutter seg til byr\u00e5dets forslag til hovedlinjer og ber byr\u00e5det innarbeide status p\u00e5 dette i forbindelse med tilbakerapportering til Kontrollutvalget. Votering: Merknad 1-3 fra SV fremsatt av Eira Vilde Martinsen Garrido (SV) fikk 6 stemmer (A, SV, MDG, INP). Merknad 1-3 fra BL, fremsatt av Anne-Margrete Bollmann (BL) ble tiltr\u00e5dt med 9 stemmer (H, FrP, BL, INP, Sp). Merknad fra V fremsatt av Ole-Ansger Nepomuk Martini (V) fikk 2 stemmer (MDG, V). Kontrollutvalget behandlet saken i m\u00f8tet 12.12.2023 sak 11/23 og fattet f\u00f8lgende vedtak: 1. Kontrollutvalget tar Deloittes forvaltningsrevisjon \u2013 \u00abStatus for tilfluktsrom\u00bb til orientering. 2. Kontrollutvalget tar opplysningene i h\u00f8ringsuttalelsen fra byr\u00e5dsavdeling for finans til orientering. 3. Kontrollutvalget sender saken til bystyret. Innstilling til bystyret: 1. Bystyret tar \u00abDeloittes forvaltningsrevisjon \u2013 Status for tilfluktsrom\u00bb til orientering. 2. Bystyret ber byr\u00e5det f\u00f8lge opp anbefalingene til tiltak som framg\u00e5r av forvaltningsrevisjonsrapporten. 3. Bystyret ber byr\u00e5det rapportere til kontrollutvalget om hvordan revisors anbefalinger er fulgt opp innen utgangen av juni 2024. Forslag til vedtak: 2 Forslaget og Kontrollutvalgets vedtak er likelydende. Forslag til innstilling til Bystyret: Forslaget og Kontrollutvalgets innstilling til Bystyret er likelydende. 3 "
}