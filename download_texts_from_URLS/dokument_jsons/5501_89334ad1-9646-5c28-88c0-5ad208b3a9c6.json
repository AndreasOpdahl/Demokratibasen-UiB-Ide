{
  "dokument_id": "89334ad1-9646-5c28-88c0-5ad208b3a9c6",
  "doc_type": "case_presentation",
  "kommune": 5501,
  "tittel": "Nyvalg og suppleringsvalg til formannskapet etter endelig uttreden for Anne Berit Figenschau (H\u00f8yre)",
  "url": "https://innsyn.tromso.kommune.no/application/getMoteDokument?dokid=2001845809",
  "tekst": "Arkivsaksnr. 24/16552-1 Saksbehandler Rebekka Ringholm Saksgang M\u00f8tedato Formannskapet 08.10.2024 Kommunestyret 16.10.2024 Nyvalg og suppleringsvalg til formannskapet etter endelig uttreden for Anne Berit Figenschau (H\u00f8yre) Kommunedirekt\u00f8rens innstilling til vedtak: Som nytt medlem til formannskapet for perioden 2024-2027 velges: Som nytt varamedlem til formannskapet for perioden 2024-2027 velges: Stig Tore Johnsen Mari Enoksen Hult Kommunedirekt\u00f8r Direkt\u00f8r, stab for organisasjon 1 Hva saken gjelder Anne Berit Figenschau (H\u00f8yre) ble innvilget fritak fra alle sine verv som folkevalgt av formannskapet i sak 138/24 behandlet 17.09.2024. Kommunestyret skal etter Kommunelovens \u00a7 7-10 tredje ledd velge nye medlemmer til vervene det ble innvilget fritak fra. I denne saken velger kommunestyret nytt medlem til formannskapet for perioden 2024-2027. Valg av nytt medlem til formannskapet vil medf\u00f8re at en varaplass for gruppen Figenschau tilh\u00f8rte blir st\u00e5ende tom, og kommunestyret har derfor ogs\u00e5 anledning til \u00e5 velge et nytt varamedlem for gruppen, jamf\u00f8r kommuneloven \u00a7 7-10 femte ledd. Saksutredning Nyvalg etter endelig uttreden som folkevalgt Hvis et medlem eller varamedlem av et annet folkevalgt organ enn kommunestyre, fylkesting, kommunestyrekomit\u00e9, fylkestingskomit\u00e9 eller direkte valgt kommunedelsutvalg trer endelig ut, skal det velges et nytt medlem eller varamedlem. Det nye medlemmet skal velges fra den samme gruppen som det uttredende medlemmet tilh\u00f8rte. Hvis dette vil f\u00f8re til at ett kj\u00f8nn vil bli representert med mindre enn 40 prosent av medlemmene i organet, skal det, hvis det er mulig, velges et nytt medlem fra det underrepresenterte kj\u00f8nnet (Kommuneloven \u00a7 7-10, tredje ledd). Videre f\u00f8lger det av kommuneloven \u00a7 7-10 sjette ledd at gruppen selv kan foresl\u00e5 hvem som skal velges. Gruppen skal deretter informere kommunestyret som skal velge den foresl\u00e5tte kandidaten hvis de lovbestemte vilk\u00e5rene er oppfylt. Ved nyvalg etter tredje ledd rykker det nye medlemmet eller varamedlemmet inn p\u00e5 den ledige plassen. I formannskapet best\u00e5r gruppen Anne Berit Figenschau tilh\u00f8rte av partiene H\u00f8yre, By- og landlista og Venstre. Valgbarhet til folkevalgte organer If\u00f8lge Kommuneloven \u00a7 7-2 er en person valgbar og plikter \u00e5 ta imot valg hvis f\u00f8lgende vilk\u00e5r er oppfylt: a) Han eller hun har stemmerett ved kommunestyre- og fylkestingsvalg. b) Han eller hun er innf\u00f8rt i folkeregisteret som bosatt i kommunen eller i en av kommunene i fylket p\u00e5 tidspunktet for det aktuelle valget. c) Han eller hun har skriftlig samtykket til \u00e5 stille til valg. Valgbarhet ved nyvalg til formannskapet Medlemmer og varamedlemmer til formannskapet velges for fire \u00e5r av og blant medlemmene av kommunestyret, jamf\u00f8r \u00a7 5-6, andre ledd, f\u00f8rste punktum. Det er, i henhold til lovkommentar 104 til kommunelovens \u00a7 5-6 andre ledd f\u00f8rste punktum, ikke adgang til \u00e5 foreta noen form for omorganisering eller nyvalg av formannskapet i valgperioden. Det nye medlemmet til formannskapet skal som nevnt velges fra den samme gruppen som det uttr\u00e5dte medlemmet tilh\u00f8rte. I henhold til lovkommentar 730 til kommunelovens \u00a7 7-10 tredje ledd andre punktum skal dette forst\u00e5s som at bare de som er oppf\u00f8rt som varamedlemmer fra denne gruppen i det aktuelle organet kan velges inn som nytt medlem. I formannskapet best\u00e5r gruppen Anne Berit Figenschau tilh\u00f8rte av partiene H\u00f8yre, By- og landlista og Venstre. 2 Til den ledige plassen i formannskapet etter Figenschaus uttreden m\u00e5 det alts\u00e5 velges et nytt medlem blant varamedlemmene for gruppen som ble valgt inn i formannskapet ved konstituerende m\u00f8te 11. oktober 2023. Som nevnt i f\u00f8rste avsnitt av saksutredninga skal de hvis mulig velges et nytt medlem fra det underrepresenterte kj\u00f8nnet i utvalget. I formannskapet er det per dags dato 4 kvinner (hvor av \u00e9n av dem har settemedlem grunnet midlertidig fritak) og 8 menn. Suppleringsvalg av nytt varamedlem til formannskapet Nyvalg av medlem til formannskapet vil medf\u00f8re at en varaplass for gruppen H\u00f8yre, Venstre og By- og landlista blir st\u00e5ende tom. Hvis antallet varamedlemmer eller en gruppes varamedlemmer til formannskapet eller et annet folkevalgt organ som er valgt av kommunestyret er blitt for lavt, kan kommunestyret selv velge ett eller flere faste eller midlertidige varamedlemmer. Disse varamedlemmene skal velges fra den gruppen som har et for lavt antall varamedlemmer (suppleringsvalg). Hvis det viser seg at denne framgangsm\u00e5ten f\u00f8rer til at ett kj\u00f8nn vil bli representert med mindre enn 40 prosent av varamedlemmene til organet eller gruppens varamedlemmer, skal det, hvis det er mulig, velges nytt varamedlem fra det underrepresenterte kj\u00f8nnet (Kommuneloven \u00a7 7-10, femte ledd). Videre f\u00f8lger det av kommuneloven \u00a7 7-10 sjette ledd at gruppen selv kan foresl\u00e5 hvem som skal velges. Gruppen skal deretter informere kommunestyret som skal velge den foresl\u00e5tte kandidaten hvis de lovbestemte vilk\u00e5rene er oppfylt. Ved nyvalg etter tredje ledd rykker det nye medlemmet eller varamedlemmet inn p\u00e5 den ledige plassen. Konklusjon Kommunedirekt\u00f8ren anbefaler at kommunestyret velger nytt medlem til formannskapet etter Anne Berit Figenschaus innvilgede fritak. Valg av nytt medlem til formannskapet vil medf\u00f8re at en varaplass blir st\u00e5ende tom, og kommunestyret har derfor anledning til \u00e5 foreta suppleringsvalg av nytt varamedlem for den aktuelle gruppen. Til vervene skal kommunestyret velge kandidaten som foresl\u00e5s av gruppen Figenschau representerte, s\u00e5 fremt vilk\u00e5r om valgbarhet er oppfylt. Vedtakskompetanse Kommunestyret Vedlegg 3 "
}