{
  "dokument_id": "c13084d7-5187-5fb0-a922-b78ea4611baa",
  "doc_type": "case_attachment",
  "kommune": 4601,
  "tittel": "Fagnotat av 24.10.2024 Revisjon Eiendomsskattevedtekter 2025",
  "url": "https://bergen.kommune.no/politikere-utvalg/api/fil/bk360/11377809/Fagnotat-av-24-10-2024-Revisjon-Eiendomsskattevedtekter-2025",
  "tekst": " Ansattservice Til Fagnotat BFIN - Seksjon for administrasjon V\u00e5r referanse: 2024/162957-1 Saksbehandler: Lillian Vangberg Fra Dato: 24. oktober 2024 Ansattservice Fagnotat av 24.10.2024 Revisjon Eiendomsskattevedtekter 2025 Hva saken gjelder: Eiendomsskattekontoret jobber kontinuerlig med effektivisering og forbedring av driften og har i l\u00f8pet av de siste \u00e5rene lagt om rutinene ved behandling av s\u00f8knader om fritak for eiendomsskatt etter eiendomsskatteloven \u00a7 7 a og b. Ved revisjon av eiendomsskattevedtektene ble s\u00f8knadsfristen endret fra 1.mars i skatte\u00e5ret til 1.november \u00e5ret forut for eiendomsskatte\u00e5ret. Hensikten var \u00e5 sikre forutberegnelighet for skatteinntektene i forbindelse med det \u00e5rlige budsjettvedtaket. I etterkant ser vi at endret s\u00f8knadsfrist til 1.november f\u00f8rer til at vi ikke n\u00e5r fristen for behandling av fritak n\u00e5r budsjettvedtaket fattes i desember da frist for oversending av fagnotat til byr\u00e5dsavdelingen er satt til samme dato som s\u00f8knadsfristen. Videre ser Eiendomsskattekontoret at s\u00f8knader om fritak for eiendomsskatt ofte kommer i etterkant av utsendt skatteseddel i januar og at det derfor vil v\u00e6re hensiktsmessig \u00e5 sette frist for s\u00f8knader om fritak tilbake til tidligere forfall den 1.mars i skatte\u00e5ret. Bystyret vil da f\u00e5 en samlesak p\u00e5 s\u00f8knader om fritak til behandling i mai eller juni. Eiendomsskattevedtektene punkt 2 inneholder f\u00f8lgende ordlyd: \u00abS\u00f8knad om fritak for eiendomsskatt m\u00e5 v\u00e6re kommunen i hende senest den 1.november \u00e5ret forut for det skatte\u00e5r s\u00f8knaden gjelder for.\u00bb Det foresl\u00e5s \u00e5 endre dette punktet til f\u00f8lgende: \u00abS\u00f8knad om fritak for eiendomsskatt m\u00e5 v\u00e6re kommunen i hende senest den 1.mars i skatte\u00e5ret.\u00bb Vedtakskompetanse: Etter eiendomsskatteloven \u00a7 10 er det bystyret som fatter vedtak hvilke regler som skal gjelde ved den \u00e5rlige utskrivningen av eiendomsskatten. Fagetatens anbefaling: Med bakgrunn i overnevnte redegj\u00f8relse foresl\u00e5s det \u00e5 endre fristen for s\u00f8knad om fritak fra 1.november \u00e5ret forut for skatte\u00e5ret til 1.mars i skatte\u00e5ret. Ansattservice - \u00d8konomitjenester Lillian Vangberg Christine Tefre seksjonsleder Leder Dokumentet er godkjent elektronisk. Vedlegg: 1. Gjeldende eiendomsskattevedtekter 2. Forslag til reviderte eiendomsskattevedtekter. "
}