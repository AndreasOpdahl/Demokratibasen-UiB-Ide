{
  "dokument_id": "79e0bd7f-c6fe-5314-a7e1-d1d4e124c8a2",
  "doc_type": "case_attachment",
  "kommune": 4601,
  "tittel": "Fagnotat datert 06.09.2023",
  "url": "https://bergen.kommune.no/politikere-utvalg/api/fil/bk360/9000043/Fagnotat-datert-06-09-2023",
  "tekst": " Plan- og bygningsetaten Til Fagnotat BKMB - Seksjon forvaltning og samhandling V\u00e5r referanse: KLAGE-2023/14797-3 (Arbeidssted) Saksbehandler: Yngve L\u00f8tvedt Dato: 06.09.2023 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 161/1172. \u00d8vre Kolstien 9. Klage p\u00e5 tillatelse. Fasadeendring. Klager er nabo gnr 161 bnr 1169 Tone W\u00e5ge ved brev datert 11.07.2023. Hvem klager? Klagen er mottatt 20.07.2023. Det er i saken s\u00f8kt om tilbygg over to etasjer p\u00e5 16,2 m2, bruksendring fra tilleggsdel, boder og t\u00f8rkerom, til hoveddel soverom og bad, 16,9 m2 og fasadeendring i form av utvidelse av vinduer mot vest i kjeller, 120 x 120 cm. Tiltaket Tiltaket krever dispensasjon fra reguleringsplanen med hensyn til byggegrense til offentlig vei, samt KPA 2018 \u00a7 26.5.3 med hensyn til grad av utnytting. Det er s\u00f8kt om disse dispensasjonene. Vedtaket Tillatelse til oms\u00f8kte tiltak og dispensasjoner er gitt den 30.06.2023. KPA 2018 viser eiendommen som Bebyggelse og anlegg - \u00d8vrig byggesone \u00d8B innenfor hensynssonene: Kulturmilj\u00f8 H570_3 Land\u00e5s Faresone H310_1 Aktsomhetsomr\u00e5der for steinsprang, jord- og flomskred og sn\u00f8skred Konsesjonsomr\u00e5de fjernvarme H410_1 Flesland \u2013 Sentrum. I kommune- Planstatus delplan for \u00c5RSTAD/FANA/BERGENHUS. KDP LAND\u00c5S er eiendommen vist som Boligomr\u00e5de der stadfestet reguleringsplan gjelder. Eiendommen ligger i Planomr\u00e5de III. Eiendommen omfattes av reg. plan 10610000, \u00c5RSTAD. BERGENSDALENS \u00d8STLIGE DEL, KOLSTIEN/ STRIMMELEN, ikrafttredelsesdato 23.06.1952 regulert til \u00c5pen villamessig bebyggelse. Klager anf\u00f8rer at utvidelse av vinduer gir naboulemper. Videre anf\u00f8rer Klagegrunner klager manglende vedlikehold av utomhusarealet. Behov for ytterligere Det er ikke behov for ytterligere saksbehandling ved eventuell omgj\u00f8ring. saksbehandling ved eventuell omgj\u00f8ring Anbefalt vedtak Avslagsvedtak datert 30.06.2023 opprettholdes. Klage tas ikke til f\u00f8lge. Med hilsen Plan- og bygningsetaten Tarje Wanvik Etatsdirekt\u00f8r Ulf S\u00e6terdal Avdelingsleder Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Opplysninger av vesentlig betydning for behandling av klagen Ansvarlig s\u00f8ker opplyser at det er foretatt nabovarsling i samsvar pbl \u00a7 21-3, og det er mottatt merknad fra gnr 161 bnr 1169, Tone W\u00e5ge. Merknaden g\u00e5r i hovedsak p\u00e5 at tilbygget vil bli s\u00e6rdeles sjenerende for nabo p\u00e5 flere m\u00e5ter, b\u00e5de i byggefase og som ferdig bygg. S\u00f8ker har kommentert at eiendommen til nabo som har kommet med merknad ligger p\u00e5 vestsiden av tiltaket, og lavere i terrenget og vil derfor ikke v\u00e6re synlig for nabo. Videre bemerkes det at utvidelse av vinduene i underetasjen vil ha liten p\u00e5virkning p\u00e5 nabo, da det er eksisterende vinduer som utvides nedover. Byantikvaren har gitt uttalelse datert 08.06.2023. Det f\u00f8lger av uttalelsen at; \u00abTilbygget er trukket inn fra hj\u00f8rnet og bygger videre p\u00e5 bygningens arkitektoniske uttrykk, og forholder seg til volum og h\u00f8yde p\u00e5 den eksisterende bebyggelsen. Byantikvaren anbefaler tiltaket.\u00bb 2. Om klagen Klager anf\u00f8rer at behov for \u00e5 tilpasse en bolig til en barnefamilie heller b\u00f8r ivaretas ved at man anskaffer seg en bolig som dekker behovet man vet at man har p\u00e5 kj\u00f8pe-tidspunktet. Klager er i utgangspunktet for at omr\u00e5det blir tilrettelagt for at ogs\u00e5 familier med flere barn kan bli boende og at omr\u00e5det f\u00e5r varierende beboergruppe. Omr\u00e5det er i de siste \u00e5rene nesten utelukkende innflyttet av nettopp barnefamilier og er p\u00e5 vei til \u00e5 ha en langt mindre variert beboergruppe, der alle andre enn barnefamilier er p\u00e5 vei til \u00e5 bli en betydelig minoritet. Klager p\u00e5peker feil i tilsvar fra tiltakshaver og viser til at deler av klagers eiendom (nr 5) ligger helt i plan med tiltakshavers eiendom nr 9; bl.a. den delen som nye kjellervinduer i nr 9 vender mot, og der nr 9 har sin garasje (som er bygget max 1,5 m fra eiendom nr 5 og nr 7). Delen av klagers eiendom som er i plan med nye kjellervinduer i nr 9, ble benyttet som uteplass frem til \u00f8kt aktivitet fra nr 9 ble sjenerende (F\u00f8r vinduene ble satt inn). Klager viser til byggeaktivitet periodevis over flere \u00e5r, til tider h\u00f8y aktivitet og lyd fra uteomr\u00e5det og b\u00e5lbrenning, Motorisert hagearbeid ogs\u00e5 utf\u00f8rt p\u00e5 s\u00f8ndager. Fors\u00f8mt hage og pergola som fungerer som uteskur og er fylt opp med skrot og vekst som p\u00e5virker morgensol og som gir l\u00f8vfall h\u00f8st og v\u00e5r. Etter foresp\u00f8rsel fra klager for \u00e5 hindre innsyn er det satt opp pinne/ bambusgjerde som er lent mot eksisterende gjerde. Dette har ikke redusert innsynet fra nr. 9 og gjerdet er d\u00e5rlig vedlikeholdt. Forholdene reduserer klagers eiendom negativt ogs\u00e5 med hensyn til verdi. Klager oppsummerer og har merknader p\u00e5 fasadeendring mot vest (utskiftning av 2 vinduer til nye st\u00f8rre) videre merknader p\u00e5 nr 9's forfall/forringelse av uteomr\u00e5det. Det vises til klagen i sin helhet. 3. V\u00e5r vurdering Klager anf\u00f8rer at innsetting av st\u00f8rre vinduer p\u00e5 fasade mot vest p\u00e5 tiltakshavers bolig vil gi \u00f8kt naboulemper i form av \u00f8kt innsyn. Det f\u00f8lger av Plan- og bygningslovens \u00a7 29-4 at; \u00abByggverkets plassering, herunder h\u00f8ydeplassering, og byggverkets h\u00f8yde skal godkjennes av kommunen. Kommunen skal p\u00e5se at veglovas bestemmelser om byggegrense og frisikt Saksnummer KLAGE-2023/14797 Side 2 av 5 blir fulgt. Bygning med gesimsh\u00f8yde over 8 meter og m\u00f8neh\u00f8yde over 9 meter kan bare f\u00f8res opp hvor det har hjemmel i plan etter kapittel 11 eller 12. Hvis ikke annet er bestemt i plan etter kapittel 11 eller 12, skal byggverk ha en avstand fra nabogrense som angitt i forskrift eller som minst svarer til byggverkets halve h\u00f8yde og ikke under 4 meter.\u00bb Tiltakets avstand til nabogrensen er 6 meter. Tiltaket er s\u00e5ledes ikke i strid med kravet i \u00a7 29- 4, andre ledd som er minimum 4 meter. Det f\u00f8lger videre av pbl \u00a7 29-4, f\u00f8rste ledd, at byggets plassering skal godkjennes av kommunen. I denne vurderingen skal blant annet naboenes interesser vurderes. Ulempene for naboene m\u00e5 v\u00e6re kvalifiserte f\u00f8r bygningsmyndighetene kan gripe inn og kreve endringer med hjemmel i pbl \u00a7 29-4. Utgangspunkt er at en tiltakshaver skal f\u00e5 utnytte sin tomt. Hvis en nabo p\u00e5f\u00f8res ulemper er det i seg selv ikke utilb\u00f8rlig. Det f\u00f8lger av Ot.prp nr 27 (1982-83) s. 19 at dersom plassering p\u00e5f\u00f8rer naboen ulemper skal bygningsmyndighetene ta \u00abtilb\u00f8rlig hensyn\u00bb til naboenes interesser. Dersom ulempene kunne v\u00e6rt unng\u00e5tt eller redusert ved en annen plassering eller annen utforming s\u00e5 m\u00e5 det foreligge saklig grunn for \u00e5 p\u00e5f\u00f8re naboene ulempene. Ulempene m\u00e5 v\u00e6re kvalifiserte jf. ovenfor. Det m\u00e5 s\u00e6rlig mye til i tettbygde str\u00f8k for \u00e5 kunne bli h\u00f8rt. N\u00e5r det gjelder naboulemper inng\u00e5r det som fagetatene nevner, som et moment i godkjenningsvurderingen. If\u00f8lge Sivilombudet er naboulemper knyttet til tiltakets h\u00f8yde og plassering heller ikke rettslig grunnlag for avslag. De gir kun adgang for myndighetene til \u00e5 bestemme alternative byggeh\u00f8yder og plassering, jf. Somb. 1987 s 174. Rundskriv H-8/15 av 26.06.2015 presiserer i tillegg at naboulempen m\u00e5 v\u00e6re kvalifisert f\u00f8r bygningsmyndighetene har hjemmel til \u00e5 endre tiltakshavers \u00f8nske om byggeh\u00f8yde og plassering p\u00e5 dette grunnlag. For \u00e5 vurdere dette viser vi til faktum i saken i form av kart og bilder. Tiltaket som p\u00e5klages er innsetting av st\u00f8rre vinduer i kjeller som vender mot vest. Saksnummer KLAGE-2023/14797 Side 3 av 5 Klagers eiendoms plassering mot tiltakshavers eiendom jf. Kart. I kartet er det p\u00e5f\u00f8rt koteh\u00f8yder og avstandsangivelser. Skr\u00e5foto som viser eiendommen i forhold til hverandre; Tiltaket ligger i et omr\u00e5de som defineres som tettbygd str\u00f8k. Det skal derfor s\u00e6rlig mye til for at klager kan n\u00e5 frem med at tiltaket gir kvalifiserte naboulemper. Saksnummer KLAGE-2023/14797 Side 4 av 5 Vinduene er plasser p\u00e5 bygningens vestfasade som har vinduer fra f\u00f8r. Fasaden vender mot vest som er den naturlige synsretningen ut fra boligen. Det er \u00e5pning mellom boligbebyggelse foran slik at tiltakshavers bolig skal ha lys, luft og utsikt. Innsyn mot nabo er derfor p\u00e5 skr\u00e5. Vi p\u00e5peker at vinduene utvides i kjellerplan. Det er fra f\u00f8r tilsvarende vinduer i andre etasje og i tillegg er det altan i tredje etasje samt st\u00f8rre vindu. Det legges til grunn at disse gir minst like mye eller bedre utsikt og innsyn. Vi legger til grunn at nye st\u00f8rre vinduer i kjelleretasjen ikke vil gi forverrede innsynsforhold. Vi kan ikke se at det er avgj\u00f8rende om vinduene ligger i samme koteh\u00f8yde som klagers vinduer da dette ikke kan anses \u00e5 p\u00e5virke temaet innsyn nevneverdig i denne konkrete saken. Vi vurderer at tiltaket ikke medf\u00f8rer noen form for kvalifisert naboulempe for klager. Klager har i tillegg anf\u00f8rt manglende vedlikehold og bruk av uteomr\u00e5det. Dette er ikke et tema som reguleres i Plan- og bygningsloven og vi kommenterer derfor ikke anf\u00f8rslene ytterligere. P\u00e5 bakgrunn av vurderingene ovenfor s\u00e5 kan vi ikke se at det foreligger nye momenter som p\u00e5virker de vurderingene som er gjort i tillatelsen herunder vurdering av vilk\u00e5rene for dispensasjon fra utnyttelsesgrad. Det er ikke grunnlag for \u00e5 kreve at tiltakshaver endrer tiltaket. Vi viser i sin helhet til vedtakets vurderinger og konklusjon som tiltres i klageomgang. 3. Konklusjon Avslagsvedtak datert 30.06.2023 opprettholdes. Klage tas ikke til f\u00f8lge. Vedlegg: 1. Situasjonskart 2. Situasjonsplan 3. Flyfoto 4. Klage p\u00e5 vedtak 5. Tillatelse til tiltak 6. Byantikvarens uttalelse 7. S\u00f8knad med vedlegg 8. Tegninger 9. Uttalelse fra Bymilj\u00f8etaten 10. Nabomerknader Saksnummer KLAGE-2023/14797 Side 5 av 5 "
}