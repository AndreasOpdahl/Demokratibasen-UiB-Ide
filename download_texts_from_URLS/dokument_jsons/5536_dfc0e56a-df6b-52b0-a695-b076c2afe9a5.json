{
  "dokument_id": "dfc0e56a-df6b-52b0-a695-b076c2afe9a5",
  "doc_type": "case_attachment",
  "kommune": 5536,
  "tittel": "Lyngen sak 36-24 plan for fvr og ek samlet(Vedlegg, 1MB)",
  "url": "https://innsyn.lyngen.kommune.no/wfdocument.aspx?journalpostid=2013056472&dokid=112785&versjon=1&variant=A&",
  "tekst": "Utvalg: Saksnummer: M\u00f8tedato: Saksbehandler: Kontrollutvalget i Lyngen 36/2024 14.10.2024 Audun Haugan kommune PLAN FOR FORVALTNINGSREVISJON OG EIERSKAPSKONTROLL 2024 - 2028 Innstilling til vedtak: Kontrollutvalget r\u00e5r kommunestyret til \u00e5 fatte f\u00f8lgende vedtak: 1. Kommunestyret vedtar f\u00f8lgende plan for forvaltningsrevisjon for perioden 2024 til 2028: a) ... b) ... c) ... d) ... (vedtas etter dr\u00f8ftinger i m\u00f8tet) 2. Kommunestyret vedtar f\u00f8lgende plan for eierskapskontroll for perioden 2020 til 2024: a).... (vedtas etter dr\u00f8ftinger i m\u00f8tet) 3. Kommunestyret delegerer til kontrollutvalget \u00e5 foreta endringer i planperioder ved endringer i risiko- og vesentlighetsbildet, herunder initiere andre prosjekter. Saken gjelder: Fastsetting av plan for prosjekter for forvaltningsrevisjon og eierskapskontroll i planperioden Vedlegg til saken: A: Trykte vedlegg: - Brev fra Kom Rev Nord IKS av 17.09.2024 B: Utrykte vedlegg: Saksfremlegg: 1. INNLEDNING I henhold til kommuneloven \u00a7\u00a7 23-2, 22-3 og 23-4 plikter kontrollutvalget \u00e5 f\u00e5 gjennomf\u00f8rt kontroller av kommunen gjennom forvaltningsrevisjoner og eierskapskontroller. 2 Kontrollene skal ikke skje vilk\u00e5rlig, men skal basere seg p\u00e5 en plan. Det er kontrollutvalget som skal foresl\u00e5 planen og forslaget skal sendes kommunestyret til endelig avgj\u00f8relse. Planen vil gjelde for kommunestyreperioden. 2. HVA ER FORVALTNINGSREVISJON OG EIERSKAPSKONTROLL - FORM\u00c5L Noe forenklet kan man si at forvaltningsrevisjoner er systematiske kontroller som foretas for \u00e5 se om kommunen etterlever de krav og m\u00e5l som stilles til kommunens virksomhet. Kjerneomr\u00e5det for forvaltningsrevisjon er virksomheten som drives av kommunens administrasjon. Kommuner kan imidlertid ogs\u00e5 drive virksomhet i andre former, f.eks. gjennom selskap, oppgavefellesskap og \u00f8vrige samarbeid. Ogs\u00e5 disse kan v\u00e6re gjenstand for forvaltningsrevisjon. N\u00e5r det gjelder vertskommunesamarbeid er det kontrollutvalget i vertskommunen som skal f\u00f8re kontroll med samarbeidet, jf. kommuneloven \u00a7 20-9. Kommunene har ofte skilt ut virksomhet i selskap, som utf\u00f8rer oppgaver p\u00e5 vegne av kommunen, f.eks. i renovasjonsselskap, eiendomsselskap, eller arbeidsmarkedsbedrifter. Disse kan - som ovenfor sagt - v\u00e6re gjenstand for en forvaltningsrevisjon, men ogs\u00e5 for en eierskapskontroll. En eierskapskontroll er en kontroll av om selskapet drives i samsvar med gjeldende regler og anbefalinger for eierstyring av selskap, og/eller en kontroll av om selskapet drives i henhold til gjeldende kommunestyrevedtak. Form\u00e5let med b\u00e5de forvaltningsrevisjoner og eierskapskontroller er \u00e5 bidra til l\u00e6ring og sikre at innbyggerne f\u00e5r de tjenester de har krav p\u00e5 og at selskap ledes p\u00e5 den m\u00e5te som er riktig og anbefalt. Videre kan slike kontroller bidra til en bedre og mer effektiv kommune \u2013 i vid forstand - og \u00e5 gi kommunen informasjon om tilstanden p\u00e5 de enkelte forvaltningsomr\u00e5der. 3. HVEM UTF\u00d8RER REVISJON OG KONTROLL - HVOR MYE RESSURSER ER TIL R\u00c5DIGHET? Det er ikke kontrollutvalget som selv skal foreta kontrollene, men skal p\u00e5se at de blir gjennomf\u00f8rt. B\u00e5de forvaltningsrevisjoner og eierskapskontroller vil utf\u00f8res av KomRev Nord IKS som er kommunens valgte revisor. Gjennom sin eierandel i revisjonsselskapet, har Lyngen kommune f\u00e5tt tildelt totalt 778 timer i perioden 2024-2028 til forvaltningsrevisjon og eierskapskontroller. Ut fra erfaring vil timeantallet normalt inneb\u00e6re at det er rom for om lag 3 prosjekter i valgperioden. Ytterligere prosjekter kan selvf\u00f8lgelig gjennomf\u00f8res, men det forutsetter at disse finansieres s\u00e6rskilt ut over det timeantall som er til r\u00e5dighet gjennom deltakelsen i KomRev Nord IKS. Forslaget til plan b\u00f8r imidlertid ta utgangspunkt i de ressurser som normalt er til r\u00e5dighet. Erfaring er at det i de fleste kommuner dukker opp uforutsette saker, eller forhold, som endrer risikobildet og som vil n\u00f8dvendiggj\u00f8re at det anvendes ressurser til revisjon. Det er derfor viktig at planen ogs\u00e5 utformes med en viss fleksibilitet, slik at det tas h\u00f8yde for uforutsette endringer i planperioden. 3 4. HVORDAN VELGE UT FORVALTNINGSOMR\u00c5DER OG SELSKAP? Kommunen har \u2013 som sagt ovenfor - ikke ressurser til \u00e5 gjennomf\u00f8re revisjoner og eierskapskontroller p\u00e5 alle virksomhetsomr\u00e5dene i kommunen. Det er heller ikke en hensiktsmessig ressursbruk. Det skal derfor foretas en utvelgelse av omr\u00e5der og selskap for kontroll, som skal nedfelles i en plan. Etter loven skal utvelgelsen av forvaltningsomr\u00e5der for revisjon, eller selskap for kontroll, skje etter en vurdering av risiko og vesentlighet. Sagt forenklet, ligger det i dette at utvelgelsen skal skje ut fra en vurdering av hvilke omr\u00e5der og selskap som man anser som de sentrale og viktige \u00e5 kontrollere. I tillegg skal man vurdere om det er grunn til \u00e5 tro at det foreligger risiko for feil ved forvaltningsut\u00f8velsen p\u00e5 omr\u00e5det. N\u00e5r der gjelder hva som er vesentlig, vil dette kunne vurderes b\u00e5de st\u00f8rrelsesmessig (kvantitativt) og hva som anses viktig for den enkelte bruker av tjenestene (kvalitativt). N\u00e5r det gjelder utvelgelsen av selskap, er det viktig \u00e5 v\u00e6re klar over at kontrollutvalget \u2013 og revisor \u2013 ikke har innsynsrett i alle selskap. Kommuneloven \u00a7 23-6 sier at kontrollutvalgets og revisors innsynsrett er begrenset til: a) interkommunale selskaper etter IKS-loven b) interkommunale politiske r\u00e5d c) kommunale oppgavefellesskap d) aksjeselskap der en kommune eller fylkeskommune alene eller sammen med andre kommuner, fylkeskommuner eller interkommunale selskaper direkte eller indirekte eier alle aksjer. I praksis er begrensningen i bokstav d viktig, da statlig eller privat medeierskap utelukker innsynsrett, likegyldig av hvor stor den \u00f8vrige eierandelen er, jf. at kommunen(e) skal eie \u00aballe aksjer\u00bb. En av kontrollutvalgets hovedoppgaver er \u00e5 p\u00e5se at det f\u00f8res kontroll med at den \u00f8konomiske forvaltningen foreg\u00e5r i samsvar med gjeldende bestemmelser og vedtak, jf. kommuneloven \u00a7 23-2 bokstav b. Denne oppgaven kan ogs\u00e5 utf\u00f8res gjennom forvaltningsrevisjoner p\u00e5 omr\u00e5det, og kan v\u00e6re et argument for \u00e5 velge prosjekter som retter seg mot \u00f8konomiforvaltningen. 5. TIDLIGERE UTF\u00d8RTE REVISJONER/EIERSKAPSKONTROLLER - AKTUELLE SELSKAP Sekretariatet finner det form\u00e5lstjenlig \u00e5 gi en oversikt over tidligere gjennomf\u00f8rte revisjoner og kontroller i kommunen og en oversikt over de selskap som kan v\u00e6re aktuelle. Det er tidligere \u00e5r gjennomf\u00f8rt f\u00f8lgende forvaltningsrevisjoner og eierskapskontroller for kommunen: \u2022 Legetjenesten, 2024 \u2022 Kommunens etiske regelverk og etterlevelse, 2021 \u2022 \u00d8konomisk internkontroll og kommunens rolle i forbindelse med filminnspilling og sykkelritt, 2018 \u2022 Kvalitet i rus- og psykiatritjenesten, 2016 \u2022 Forebygging og oppf\u00f8lging av sykefrav\u00e6r i skolesektoren, 2015 4 \u2022 Forvaltning, drift og vedlikehold, 2014 \u2022 Arbeidsmilj\u00f8 og sykefrav\u00e6r i pleie- og omsorgssektoren, 2012 \u2022 Saksbehandling og oppf\u00f8lging av politiske vedtak, 2011 \u2022 Spesialundervisning, 2009 \u2022 Barnevernet, 2008 \u2022 Lyngen omsorgssenter, 2007 \u2022 \u00d8konomistyring, 2006 Sekretariatet vil gj\u00f8re oppmerksom p\u00e5 at en tidligere revisjon ikke utelukker ny revisjon av omr\u00e5det, dersom man mener det fortsatt er behov. Kommunen har eierandeler i f\u00f8lgende selskap (if\u00f8lge note 5 til regnskapet for 2023): Ut fra oversikten \u2013 og reglene for hvilke selskap som er underlagt kontroll - er det f\u00f8lgende selskap som fremtrer aktuelle for eierskapskontroll: \u2022 K-Sekretariatet IKS \u2022 Kom Rev Nord IKS \u2022 Bredb\u00e5ndsfylket Troms AS \u2022 Halti Kvenkultursenter AS \u2022 Avfallservice AS \u2022 Nord Troms Museum AS \u2022 Lyngsalpan Vekst AS \u2022 Troms Holding AS 5 6. GJENNOMGANG 6.1 Innledning For \u00e5 vurdere aktuelle prosjekter har sekretariatet ogs\u00e5 del \u00f8vrige kilder. Erfaringer og innspill Inn under erfaringer h\u00f8rer kontrollutvalgets, r\u00e5dmannens, sekretariatets og revisors erfaringer med kommunen og risikobildet. Kommunens analyse og plan for forvaltningsrevisjon for perioden 2020 - 2024 Tidligere analyse og plan gir informasjon om hvilke omr\u00e5der som har v\u00e6rt prioritert i foreg\u00e5ende periode, og det er av interesse \u00e5 se om det er prosjekter som ikke har kommet til utf\u00f8relse og om de fortsatt er aktuelle. Kommunens \u00e5rsberetning for 2023 \u00c5rsberetningen kan gi informasjon om hvilke utfordringer kommunen har hatt p\u00e5 overordnet niv\u00e5 og innenfor kommunens ulike omr\u00e5der, samt om eventuelle forventede framtidige utfordringer. \u00c5rsberetningen kan dessuten indikere mulig forbedringspotensial innenfor ulike omr\u00e5der. 6.2 Erfaringer og innspill Sekretariatet har sendt ut brev til revisjonen og kommunedirekt\u00f8ren hvor de er bedt til \u00e5 komme med eventuelle innspill til planen. Kontrollutvalget har ogs\u00e5 v\u00e6rt forelagt en egen dr\u00f8ftingssak om mulige revisjonsprosjekter og eierskapskontroller. 6.2.1 Kontrollutvalget Kontrollutvalget dr\u00f8ftet i sak 03/2024 mulige prosjekter, men valgte \u00e5 avvente \u00e5 vurdere prosjekter til endelig plan skulle vedtas. 6.2.2 Revisjonen (oppdragsansvarlig forvaltningsrevisor og regnskapsrevisor) Revisjonen har gitt innspill og skriver: Vi gir innspill om f\u00f8lgende tema for forvaltningsrevisjon i innev\u00e6rende periode (uprioritert rekkef\u00f8lge): \u2022 Sosialtjenester \u2022 Barneverntjenesten \u2022 Pleie- og omsorgstjenester \u2022 Oppf\u00f8lging av politiske vedtak \u2022 Oppf\u00f8lging av investeringsprosjekter Sosialtjenester/NAV har ansvaret for \u00f8konomisk sosialhjelp, som er en midlertidig st\u00f8nad som gis fra NAV til personer som ikke er i stand til \u00e5 s\u00f8rge for eget livsopphold gjennom arbeid eller andre inntektsgivende ordninger. Tjenesten er av stor betydning for dem som har behov for det, og kommunen viser i \u00e5rsberetning for 2023 til en forventet \u00f8kning i antall brukere som f\u00f8lge av \u00f8kt bosetting av flyktninger. En 6 eventuell forvaltningsrevisjon rettet mot sosialtjenester/NAV kan f.eks. omhandle saksbehandling og internkontroll. Barnevernloven skal blant annet sikre at barn og unge som lever under forhold som kan skade deres helse og utvikling, f\u00e5r n\u00f8dvendig hjelp, omsorg og beskyttelse til rett tid. Det er lenge siden barneverntjenesten har v\u00e6rt gjenstand for forvaltningsrevisjon, og vi finner ikke at Statsforvalteren de seneste \u00e5rene har gjennomf\u00f8rt tilsyn i Lyngen kommunes barneverntjeneste. Forvaltningsrevisjon i barneverntjenesten kan rette seg mot ulike tema, eksempelvis; internkontroll, saksbehandling, arbeid med meldinger og unders\u00f8kelser, frivillige hjelpetiltak og oppf\u00f8lging av fosterhjem. Helse og omsorg utgj\u00f8r den st\u00f8rste andelen av Lyngen kommunes budsjett. Pleie- og omsorgstjenester best\u00e5r av ulike typer tjenester, herunder hjemmetjenester og tjenester i institusjon. Det er ikke tidligere gjennomf\u00f8rt forvaltningsrevisjon rettet mot hjemmetjenester eller sykehjemstjenester i Lyngen kommune. Vi anser det som relevant \u00e5 vurdere forvaltningsrevisjon rettet mot et av disse tjenesteomr\u00e5dene i innev\u00e6rende periode \u2013 eventuelt kombinert med en ressursbruksanalyse. Oppf\u00f8lging av politiske vedtak anser vi ogs\u00e5 som et aktuelt tema for forvaltningsrevisjon. Kommunedirekt\u00f8ren har ansvaret for at vedtak f\u00f8lges opp. I praksis er flere i administrasjonen involvert i oppf\u00f8lging av politiske vedtak. En forvaltningsrevisjon p\u00e5 dette omr\u00e5det kan rettes inn mot oppf\u00f8lging av vedtak innenfor konkrete sektorer i kommunen \u2013 eller omfatte alle sektorer. At politiske vedtak f\u00f8lges opp, er en sentral forutsetning for lokaldemokratiet og en sentral oppgave for kommunedirekt\u00f8ren. Vi anser det ogs\u00e5 relevant \u00e5 vurdere forvaltningsrevisjon rettet mot kommunens oppf\u00f8lging av investeringsprosjekter. Det er lovkrav gjeldende for investeringsprosjekter. Det er imidlertid opp til kommunen \u00e5 fastsette hvilket omfang det b\u00f8r v\u00e6re p\u00e5 internkontrollen gjeldende for investeringsprosjekter, herunder om anbefalinger i anerkjent prosjektstyringsteori skal f\u00f8lges. N\u00e5r det gjelder plan for eierskapskontroll, har vi ikke kjennskap til forhold som gir oss grunnlag for \u00e5 gi innspill om konkrete selskaper som b\u00f8r underlegges slik kontroll i perioden. 6.2.3 Kommunedirekt\u00f8ren Kommunedirekt\u00f8ren har ikke kommet med innspill. 6.2.4 Sekretariatet Sekretariatet har ogs\u00e5 egne erfaringer fra kommunen gjennom sin bistand. Etter sekretariatets syn er offentlige anskaffelser et omr\u00e5de hvor det generelt er h\u00f8y risiko for feil. Dette grunnet komplisert regelverk, samt at det er indikasjoner p\u00e5 at det er risiko for feil p\u00e5 dette omr\u00e5det i Lyngen kommune. Anskaffelsesomr\u00e5det m\u00e5 ogs\u00e5 regnes som et vesentlig omr\u00e5de i kommunen. Det har v\u00e6rt gjennomf\u00f8rt en revisjon av kommunens etiske regelverk og etterlevelse. Rapporten viste ganske nedsl\u00e5ende resultater i forhold til om man ans\u00e5 at kommunens etiske 7 regelverk ble etterlevet. Det har v\u00e6rt gjennomf\u00f8rt et arbeid med \u00e5 h\u00f8yne bevisstheten rundt etiske problemstillinger i kommunen, samt at kommunen har vedtatt et nytt etisk regelverk. Etter sekretariatets syn vil det fremst\u00e5 hensiktsmessig \u00e5 foreta en oppf\u00f8lging av tidligere rapport, for \u00e5 kontrollere om det arbeid som er gjort har medf\u00f8rt endringer. En revisjon av det etiske regelverket b\u00f8r utsettes til sent i perioden. 6.3 Kommunens analyse og plan for forvaltningsrevisjon for perioden 2016-2020 Tidligere analyse og plan gir informasjon om hvilke omr\u00e5der som har v\u00e6rt prioritert i foreg\u00e5ende periode, og det vil v\u00e6re av interesse \u00e5 se om det er prosjekter som ikke har kommet til utf\u00f8relse og om de fortsatt er aktuelle. Kommunestyret vedtok i m\u00f8te 30.09.2020 f\u00f8lgende plan for perioden 2016-2020: 1. Kommunestyret vedtar f\u00f8lgende plan for forvaltningsrevisjon for perioden 2020 til 2024: a) Kommunens etiske regelverk og etterlevelse b) Forebyggende barnevernsarbeid og kvalitet i barnevernstjenesten c) H\u00e5ndtering og oppf\u00f8lging av investeringsprosjekter d) \u00d8konomisk internkontroll og styring e) Offentlige anskaffelser 2. Kommunestyret vedtar f\u00f8lgende plan for eierskapskontroll for perioden 2020 til 2024: a) Lyngen Servicesenter AS 3. Kommunestyret delegerer til kontrollutvalget \u00e5 foreta endringer i planperioden ved endringer i risiko- og vesentlighetsbilde, herunder initiere andre prosjekter. Det er i perioden gjennomf\u00f8rt revisjon av: \u2022 Kommunens etiske regelverk og etterlevelse Det er videre gjennomf\u00f8rt en omfattende revisjon av legetjenesten. Fra forrige plan er alts\u00e5 f\u00f8lgende prosjekter gjenst\u00e5ende: \u2022 Forebyggende barnevernsarbeid og kvalitet i barnevernstjenesten \u2022 H\u00e5ndtering og oppf\u00f8lging av investeringsprosjekter \u2022 \u00d8konomisk internkontroll og styring \u2022 Offentlige anskaffelser Det var sagt om disse prosjektene i forrige analyse: Sekretariatet finner det rimelig klart at et prosjekt innen \u00f8konomisk internkontroll og styring b\u00f8r prioriteres. Dette b\u00e5de ut fra innspillene som har kommet, nytt \u00f8konomireglement, opplysningene i \u00e5rsmeldingen, erfaringer og ut fra omr\u00e5dets vesentlighet. En viss kontroll gj\u00f8res allerede av regnskapsrevisor, samt at det har v\u00e6rt fokus p\u00e5 omr\u00e5det etter siste revisjon, men sekretariatet mener allikevel at det er risiko knyttet til omr\u00e5det. En revisjon vil uansett gi et svar p\u00e5 om tiltakene har medf\u00f8rt forbedringer. 8 Ogs\u00e5 et prosjekt innen forebyggende barnevernsarbeid og kvalitet i barnevernstjenesten peker seg ut, b\u00e5de ut fra innspill fra kontrollutvalget, at det var satt opp p\u00e5 forrige plan, at det har g\u00e5tt tid siden siste revisjon av omr\u00e5det og omr\u00e5dets vesentlighet. Det er videre forventet endringer som p\u00e5legger kommunen et st\u00f8rre ansvar p\u00e5 omr\u00e5det. Den n\u00e6rmere avgrensingen av et prosjekt vil m\u00e5tte avgrenses men kan ogs\u00e5 omfatte ut\u00f8velse av tilsynsansvar, som foresl\u00e5tt av utvalget. Et prosjekt innen offentlige anskaffelser fremst\u00e5r ogs\u00e5 som aktuelt. Dette b\u00e5de ut fra erfaringer fra tidligere rapport om innkj\u00f8pssamarbeidet og at det er fremhevet i innspillene. Anskaffelsesomr\u00e5det er ogs\u00e5 generelt et omr\u00e5de med stor risiko, ogs\u00e5 ut fra et noe komplisert regelverk. Ut fra at det \u2013 i lys av tidligere rapporter - er forventet tiltak for \u00e5 etterleve regelverket p\u00e5 omr\u00e5det, b\u00f8r en eventuell ny revisjon skje noe sent i perioden og b\u00f8r prioriteres sist. 6.6 Kommunens \u00e5rsberetning for 2023 Sekretariatet har gjennomg\u00e5tt kommunens \u00e5rsberetning for 2023 for \u00e5 vurdere risikoomr\u00e5der, ogs\u00e5 sett hen til de prosjekter det har kommet innspill om. Lyngen kommunes \u00e5rsberetning for 2023 inneholdt i stor grad redegj\u00f8relser knyttet til \u00f8konomi, og i mindre grad en beskrivelse av tjenesteomr\u00e5dene med status og utfordringer. \u00c5rsberetningen gir derfor noe begrenset informasjon av verdi for planen. Det sies imidlertid om befolkningsutviklingen: Befolkningsutviklinga i Lyngen \u00f8kte i 2023 med 29 personer, og er for f\u00f8rste gang p\u00e5 flere \u00e5r positiv. Hvis en tar hensyn til innvandring, er nok fortsatt utviklinga negativ. Nedgangen er p\u00e5 6 % for siste 10 \u00e5r (2014-2023). Alderssammensetninga g\u00e5r ogs\u00e5 i Lyngen mot en \u00f8kning i den eldre befolkninga. Siste 10 \u00e5r har det v\u00e6rt nedgang i aldersgruppen 6-15 \u00e5r med 33 %. For aldersgruppen 1-5 \u00e5r var nedgangen p\u00e5 14 %. St\u00f8rst \u00f8kning i aldersgruppen 67-89 \u00e5r med 19 %. Siste 4 \u00e5r, se grafen nedenfor, har det v\u00e6rt en nedgang i barn grunnskolealder med 29 personer eller 12 %. St\u00f8rst \u00f8kning har det v\u00e6rt i aldersgruppen 67-89 \u00e5r med 19 personer. I samme periode har folketallet blitt redusert med 30 personer. Sterk innvandring fra Ukraina siste 2 \u00e5r p\u00e5virker befolkningstallene betydelig i positiv retning, spesielt blant barn og unge. Sekretariatets understreking ovenfor. 7. OPPSUMMERING OG VURDERING 7.1 Forvaltningsrevisjon Dersom gjenst\u00e5ende prosjekter fra forrige periode tas med, fremtrer f\u00f8lgende prosjekter som aktuelle: \u2022 Forebyggende barnevernsarbeid og kvalitet i barnevernstjenesten 9 \u2022 H\u00e5ndtering og oppf\u00f8lging av investeringsprosjekter \u2022 \u00d8konomisk internkontroll og styring \u2022 Offentlige anskaffelser \u2022 Sosialtjenester \u2022 Pleie- og omsorgstjenester \u2022 Oppf\u00f8lging av politiske vedtak \u2022 Kommunens etiske regelverk og etterlevelse Sekretariatet skal knytte noen kommentarer til enkelte av de aktuelle prosjektene. Forebyggende barnevernsarbeid og kvalitet i barnevernstjenesten er et sv\u00e6rt viktig omr\u00e5de for den som er bruker av tjenestene, omr\u00e5det var h\u00f8yt prioritert p\u00e5 forrige plan og er ogs\u00e5 foresl\u00e5tt av revisor. Omr\u00e5det har heller ikke tidligere v\u00e6rt revidert i senere tid og b\u00f8r prioriteres. \u00d8konomisk internkontroll og styring var satt p\u00e5 forrige plan da det tidligere fremsto \u00e5 v\u00e6re risiko p\u00e5 omr\u00e5det. Sekretariatets oppfatning er imidlertid at den \u00f8konomiske internkontrollen og styringen har bedret seg (betydelig) i de senere \u00e5r og et prosjekt innen dette omr\u00e5det fremst\u00e5r mindre aktuelt. H\u00e5ndtering og oppf\u00f8lging av investeringsprosjekter sto p\u00e5 forrige plan og er n\u00e5 ogs\u00e5 foresl\u00e5tt av revisor. Sekretariatet er imidlertid ikke kjent med forhold som skulle tilsi s\u00e6rlige risikoer p\u00e5 omr\u00e5det i Lyngen i den senere tid. Offentlige anskaffelser sto p\u00e5 forrige plan og det har ogs\u00e5 v\u00e6rt saker som kan indikere \u00f8kt risiko p\u00e5 omr\u00e5det i Lyngen, f.eks. opplysningene i rapporten om legetjenesten. Den tidligere rapporten om kommunens etiske regelverk og etterlevelse viste at kommunen hadde et ganske betydelig forbedringspotensial p\u00e5 omr\u00e5det og inneholdt en del \u00abalarmerende funn\u00bb. Etter sekretariatets syn b\u00f8r et oppf\u00f8lgingsprosjekt prioriteres relativt h\u00f8yt p\u00e5 planen. N\u00e5r det gjelder pleie- og omsorgstjenester har dette tidligere ikke v\u00e6rt revidert og omr\u00e5det vil komme mer og mer i fokus grunnet demografiutviklingen. 7.2 Eierskapskontroll N\u00e5r det gjelder eierskapskontroll fremtrer en eierskapskontroll av Lyngsalpan Vekst AS som s\u00e6rlig aktuelt. Dette ogs\u00e5 da selskapet var satt opp p\u00e5 tidligere plan, selskapet leverer viktige tjenester til brukerne og selskapet er i det vesentlige eid av kommunen. 7.3 Oppsummering og forslag til vedtak. Som sagt innledningsvis, vil det ikke v\u00e6re rom for mange prosjekter innenfor planperioden, og normalt vil tre prosjekter komme til gjennomf\u00f8ring med det timetall som er tilgjengelig. Etter sekretariatets erfaring oppst\u00e5r det ofte endringer i risiko- og vesentlighetsbildet i l\u00f8pet av perioden og det b\u00f8r derfor v\u00e6re et rom for \u00e5 omprioritere innenfor planen ved endringer. Dette inneb\u00e6rer at flere enn tre prosjekter b\u00f8r settes p\u00e5 planen, og det er videre hensiktsmessig at kontrollutvalget delegeres myndighet til \u00e5 endre p\u00e5 planen i perioden. Dette 10 inkluderer \u00e5 bringe andre prosjekter til utf\u00f8relse dersom disse fremst\u00e5r mer presserende \u00e5 gjennomf\u00f8re ut fra en risiko- og vesentlighetsvurdering. Ut fra gjennomgangen ovenfor \u2013 og ut fra en risiko og vesentlighetsvurdering - er sekretariatets vurdering at f\u00f8lgende prosjekter settes p\u00e5 planen og med innbyrdes rangering: Forvaltningsrevisjon: a) Forebyggende barnevernsarbeid og kvalitet i barnevernstjenesten b) Pleie- og omsorgstjenester c) Kommunens etiske regelverk og etterlevelse d) H\u00e5ndtering og oppf\u00f8lging av investeringsprosjekter e) Offentlige anskaffelser f) Sosialtjenester g) Oppf\u00f8lging av politiske vedtak h) \u00d8konomisk internkontroll og styring Eierskapskontroll: a) Lyngsalpan Vekst AS Planen m\u00e5 imidlertid dr\u00f8ftes i kontrollutvalget, herunder rangering, og sekretariatet har derfor satt innstillingen \u00e5pen. Troms\u00f8, den 4. oktober 2024 Audun Haugan seniorr\u00e5dgiver KomRev NORD Interkommunalt selskap Vi skaper trygghet Til K-sekretariatet IKS v/Audun Haugan Deres ref: V\u00e5r ref: Saksbehandler: Telefon: Dato: Astrid Indreb\u00f8 77 60 05 09 17.9.2024 ai@komrevnord.no INNSPILL TIL MULIGE FORVALTNINGSREVISJONER OG EIERSKAPSKONTROLLER Vi viser til foresp\u00f8rsel av 4.9.2024 om \u00e5 gi innspill til mulige forvaltningsrevisjoner og eierskapskontroller i Lyngen kommune i perioden 2024-2028. Dette er en samlet tilbakemelding fra KomRev NORD om innspill til forvaltningsrevisjoner og eierskapskontroll. Innspillene er basert p\u00e5 v\u00e5r kjennskap til kommunen gjennom regnskapsrevisjon og forvaltningsrevisjon. Forvaltningsrevisjonene som er gjennomf\u00f8rt i Lyngen kommune de siste \u00e5rene retter seg mot tema/omr\u00e5der som kan sies \u00e5 h\u00f8re innunder (sentral)administrasjonen. Dette utelukker ikke at det kan v\u00e6re relevant \u00e5 gjennomf\u00f8re forvaltningsrevisjon rettet mot sentraladministrasjonens ansvarsomr\u00e5der innev\u00e6rende periode. Vi har i v\u00e5re innspill vektlagt at det ogs\u00e5 kan v\u00e6re relevant \u00e5 gjennomf\u00f8re forvaltningsrevisjon mer rettet mot kommunens tjenesteproduksjon. Vi gir innspill om f\u00f8lgende tema for forvaltningsrevisjon i innev\u00e6rende periode (uprioritert rekkef\u00f8lge): \u2022 Sosialtjenester \u2022 Barneverntjenesten \u2022 Pleie- og omsorgstjenester \u2022 Oppf\u00f8lging av politiske vedtak \u2022 Oppf\u00f8lging av investeringsprosjekter Sosialtjenester/NAV har ansvaret for \u00f8konomisk sosialhjelp, som er en midlertidig st\u00f8nad som gis fra NAV til personer som ikke er i stand til \u00e5 s\u00f8rge for eget livsopphold gjennom arbeid eller andre inntektsgivende ordninger. Tjenesten er av stor betydning for dem som har behov for det, og kommunen viser i \u00e5rsberetning for 2023 til en forventet \u00f8kning i antall brukere som f\u00f8lge av \u00f8kt bosetting av flyktninger. En eventuell forvaltningsrevisjon rettet mot sosialtjenester/NAV kan f.eks. omhandle saksbehandling og internkontroll. Barnevernloven skal blant annet sikre at barn og unge som lever under forhold som kan skade deres helse og utvikling, f\u00e5r n\u00f8dvendig hjelp, omsorg og beskyttelse til rett tid. Det er lenge siden barneverntjenesten har v\u00e6rt gjenstand for forvaltningsrevisjon, og vi finner ikke at Statsforvalteren de seneste \u00e5rene har gjennomf\u00f8rt tilsyn i Lyngen kommunes barneverntjeneste. Forvaltningsrevisjon i barneverntjenesten kan rette seg mot ulike tema, eksempelvis; internkontroll, saksbehandling, arbeid med meldinger og unders\u00f8kelser, frivillige hjelpetiltak og oppf\u00f8lging av fosterhjem. Bes\u00f8ks-/postadresse Avdelingskontor: Telefon: Organisasjonsnummer: Sj\u00f8gt 3 Alta, Bod\u00f8, Finnsnes, Hammerfest, Lakselv, Leknes, Narvik, Sortland, 77 04 14 00 986 574 689 9405 HARSTAD Svolv\u00e6r og Troms\u00f8 www.komrevnord.no post@komrevnord.no Helse og omsorg utgj\u00f8r den st\u00f8rste andelen av Lyngen kommunes budsjett. Pleie- og omsorgstjenester best\u00e5r av ulike typer tjenester, herunder hjemmetjenester og tjenester i institusjon. Det er ikke tidligere gjennomf\u00f8rt forvaltningsrevisjon rettet mot hjemmetjenester eller sykehjemstjenester i Lyngen kommune. Vi anser det som relevant \u00e5 vurdere forvaltningsrevisjon rettet mot et av disse tjenesteomr\u00e5dene i innev\u00e6rende periode \u2013 eventuelt kombinert med en ressursbruksanalyse. Oppf\u00f8lging av politiske vedtak anser vi ogs\u00e5 som et aktuelt tema for forvaltningsrevisjon. Kommunedirekt\u00f8ren har ansvaret for at vedtak f\u00f8lges opp. I praksis er flere i administrasjonen involvert i oppf\u00f8lging av politiske vedtak. En forvaltningsrevisjon p\u00e5 dette omr\u00e5det kan rettes inn mot oppf\u00f8lging av vedtak innenfor konkrete sektorer i kommunen \u2013 eller omfatte alle sektorer. At politiske vedtak f\u00f8lges opp, er en sentral forutsetning for lokaldemokratiet og en sentral oppgave for kommunedirekt\u00f8ren. Vi anser det ogs\u00e5 relevant \u00e5 vurdere forvaltningsrevisjon rettet mot kommunens oppf\u00f8lging av investeringsprosjekter. Det er lovkrav gjeldende for investeringsprosjekter. Det er imidlertid opp til kommunen \u00e5 fastsette hvilket omfang det b\u00f8r v\u00e6re p\u00e5 internkontrollen gjeldende for investeringsprosjekter, herunder om anbefalinger i anerkjent prosjektstyringsteori skal f\u00f8lges. N\u00e5r det gjelder plan for eierskapskontroll, har vi ikke kjennskap til forhold som gir oss grunnlag for \u00e5 gi innspill om konkrete selskaper som b\u00f8r underlegges slik kontroll i perioden. Med vennlig hilsen Astrid Indreb\u00f8 Oppdragsansvarlig forvaltningsrevisor Side 2 av 2 "
}