{
  "dokument_id": "a3e2ee3f-01b3-5998-a8aa-90dd390a96d7",
  "doc_type": "case_attachment",
  "kommune": 4601,
  "tittel": "Uttalelse til dispensasjon fra arealform\u00e5l - gnr. 198 bnr. 146  - Bergen kommune",
  "url": "https://bergen.kommune.no/politikere-utvalg/api/fil/bk360/11582082/Uttalelse-til-dispensasjon-fra-arealformal-gnr-198-bnr-146-Bergen-kommune",
  "tekst": "BERGEN KOMMUNE PLAN- OG BYGNINGSETATEN Postboks 7700 5020 BERGEN Behandlende enhet: Saksbehandler/telefon: V\u00e5r referanse: Deres referanse: V\u00e5r dato: Transport og samfunn Hilde Birgitte Kalleklev / 21/25355-16 26.01.2024 55516386 Uttalelse til dispensasjon fra arealform\u00e5l - gnr. 198 bnr. 146 - Bergen kommune Vi viser til oversendelse datert 20.12.2023 for uttalelse til dispensasjon fra arealform\u00e5l i forbindelse med tiltak p\u00e5 eiendommen gnr. 198 bnr. 146 i Bergen kommune. Om saken Det s\u00f8kes om legalisering av oppf\u00f8rt carport p\u00e5 gnr. 198 bnr. 146. Tiltaket er tidligere avsl\u00e5tt av Bergen kommune i vedtak datert 11.03.2022. Avslaget ble p\u00e5klaget og deretter delvis tatt til f\u00f8lge i Utvalg for milj\u00f8 og byutvikling (UMBY) i m\u00f8te 11.05.2023. Vilk\u00e5r i UMBY sitt vedtak for tillatelse, pkt. 5: F\u00f8r det gis rammetillatelse som oms\u00f8kt m\u00e5 Plan- og bygningsetaten ta stilling til dispensasjon fra arealform\u00e5let \u00aboffentlige trafikkomr\u00e5der \u2013 kj\u00f8reveg\u00bb. Ansvarlig s\u00f8ker m\u00e5 f\u00f8rst oms\u00f8ke og nabovarsle denne dispensasjonen. Utvalget er positiv til en dispensasjon og legger til grunn at dispensasjon blir gitt s\u00e5 lenge det ikke dukker opp nye opplysninger av betydning som f\u00f8lge av nabovarslingen. I s\u00e5 tilfellet ber utvalget om \u00e5 f\u00e5 saken tilbakesendt til behandling. Eiendommen er regulert i plan for \u00c5SANE. GNR 171, 173 OG 198, HYLKJE INDUSTRIOMR\u00c5DE DEL 2, stadfestet 21.11.2002. UMBY innvilget dispensasjon fra byggegrense i reguleringsplan mot Statens vegvesen sin anbefaling. Statens vegvesen har rett til \u00e5 uttale seg i dispensasjonssaker som ber\u00f8rer v\u00e5rt myndighetsomr\u00e5de, jf pbl \u00a7 19-1. Statens vegvesen har tidligere uttalt seg negativt til at det Postadresse Telefon: 22 07 30 00 Kontoradresse Fakturaadresse Statens vegvesen Nyg\u00e5rdsgaten 112 Statens vegvesen Transport og samfunn firmapost@vegvesen.no 5008 BERGEN Fakturamottak DF\u00d8 Postboks 1010 Nordre \u00c5l Postboks 4710 Torgarden 2605 LILLEHAMMER Org.nr: 971032081 7468 Trondheim 2 gis dispensasjon fra byggegrense i reguleringsplan. I denne uttalen vil vi kun uttale oss om dispensasjon fra arealform\u00e5l \u00aboffentlige trafikkomr\u00e5der \u2013 kj\u00f8reveg\u00bb. Statens vegvesens rolle Statens vegvesen er vegeier og vegforvalter av europaveg E39, Steinest\u00f8vegen og statlig gang- og sykkelveg Hylkjebakken. Statens vegvesens uttalelse Vilk\u00e5rene for \u00e5 kunne gi dispensasjon fra plan f\u00f8lger av pbl \u00a719-2: \u00abDispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. Det kan ikke dispenseres fra saksbehandlingsregler.\u00bb Vi har vurdert det oms\u00f8kte tiltak opp mot hensynet arealform\u00e5l kj\u00f8reveg skal ivareta. Vi har lagt vekt p\u00e5 spesielt trafikksikkerhet, myke trafikanter og hensynet til drift og vedlikehold av vegen. Steinest\u00f8vegen er en del av E39, det overordnede vegnettet med regional og nasjonal betydning med en \u00c5DT p\u00e5 nesten 19000. Dagens vegstandard er ikke tilfredsstillende, og det vil stadig v\u00e6re behov for utbedringer. Dette ser vi for eksempel ved at rekkverk langs eiendommen er utbedret s\u00e5 sent som i 2023. Denne type utbedringer vil komme i tillegg til ny E39 (V\u00e5gsbotn- Klauvanes) og ny gang- sykkelveg som Statens vegvesen skal starte detaljregulering av i l\u00f8pet av 2024. En dispensasjon fra regulert form\u00e5l kj\u00f8reveg vil vanskeliggj\u00f8re og fordyre v\u00e5rt arbeid med n\u00f8dvendig drift og vedlikehold av dagens E39 og dagens sykkelstamveg. Statens vegvesen frar\u00e5der at kommunen gir dispensasjon fra arealform\u00e5l \u00aboffentlig trafikkform\u00e5l \u2013 kj\u00f8reveg\u00bb. Carporten det s\u00f8kes om har utkj\u00f8ring ut i dagens sykkelstamveg, midt i en sving. Denne er sv\u00e6rt trafikkfarlig. Vegen er i reguleringsplanen vist som gangveg og det er ikke vist tillatt avkj\u00f8rsel her. Statens vegvesen vil be Bergen kommune som plan- og bygningsmyndighet vurdere om tiltaket ogs\u00e5 trenger dispensasjon for avkj\u00f8rsel til carport og kj\u00f8ring p\u00e5 gangveg. Vi viser ellers til tidligere uttalelser i saken. Videre saksbehandling Vi ber om kopi av vedtak for klagebehandling. Statens vegvesen vil dessuten bemerke at eiendomsforholdene ikke er avklart og at carporten etter v\u00e5r vurdering er delvis plassert p\u00e5 grunn eid av Statens vegvesen. S\u00f8ker har 3 ikke klart \u00e5 framskaffe opplysninger som tilsier at grensen vist i kommunens eiendomskart er feil. Transportforvaltning vest 3 Med hilsen Kjell Erik Myre fung. seksjonssjef Hilde Kalleklev senioringeni\u00f8r Dokumentet er godkjent elektronisk og har derfor ingen h\u00e5ndskrevne signaturer. "
}