{
  "dokument_id": "8e6b6579-436e-5c00-9097-43aa6b537c20",
  "doc_type": "case_presentation",
  "kommune": 4601,
  "tittel": "Klagesak. Bergenhus gnr 168 bnr 1768 Hellebakken 30 - Klage p\u00e5 l\u00f8yve til deling av eigedom til bustadf\u00f8rem\u00e5l",
  "url": "https://bergen.kommune.no/politikere-utvalg/api/fil/bk360/12592947/Framstilling-Klagesak-Bergenhus-gnr-168-bnr-1768-Hellebakken-30-Klage-pa-loyve-til-deling-av-eigedom-til-bustadforemal",
  "tekst": " BYR\u00c5DET Byr\u00e5dssak /25 Saksframstilling V\u00e5r referanse: 2025/114558-5 Klagesak. Bergenhus gnr 168 bnr 1768 Hellebakken 30 - Klage p\u00e5 l\u00f8yve til deling av eigedom til bustadf\u00f8rem\u00e5l Kva saka gjeld: Saka gjeld klage p\u00e5 vedtak om oppretting og endring av eigedom ved deling av parsell til bustadf\u00f8rem\u00e5l. I vedtak datert 14.01.2025 vart det gjeve l\u00f8yve til deling samt dispensasjon fr\u00e5 KPA 2018 \u00a7 29.1 Gr\u00f8nnstruktur, jf. pbl. \u00a7 19-2. Vedtaket er klaga p\u00e5 av nabo Ottar Bj\u00f8rklid i brev datert 04.02.2025. Tiltakshavar er Anne Mette Nesje Porten og Kenneth Porten, representert ved Harris Advokatfirma AS v/advokat Silje Herheim Eriksen. Eigedomen er omfatta av reguleringsplan (plan-id 11060000) Bergenhus, Helleneset og deler av \u00f8vre, midtre og nedre Hellen, vedteken 22.04.1961. Parsellen er vist som \u00abTelegrafverket\u00bb i plankartet og har elles ikkje eige arealf\u00f8rem\u00e5l. KPA 2018 viser st\u00f8rstedelen av eigedomen som \u00f8vrig byggesone, og to mindre delar som gr\u00f8nstruktur. Tiltaket er avhengig av dispensasjon fr\u00e5 arealf\u00f8rem\u00e5let gr\u00f8nstruktur. Slik dispensasjon er s\u00f8kt om og gjeve l\u00f8yve til, jf. pbl. \u00a7\u00a7 19-1 og 19-2. Byantikvaren har kome med fr\u00e5segn datert 20.11.2024 og meiner at det planlagde tiltaket ikkje vil ha negative konsekvensar for kulturminnet \u00abTelegrafverket\u00bb eller kulturmilj\u00f8et elles. Bymilj\u00f8etaten har i fr\u00e5segn datert 29.11.2024 uttalt at sj\u00f8lv om delinga i seg sj\u00f8lv ikkje medf\u00f8rer bygging er f\u00f8rem\u00e5let \u00e5 opprette ei bustadparsell. Dette vil indirekte legge til rette for nedbygging av omr\u00e5det og som vil innskrenke den allereie smale \u00f8kologiske korridoren. Bymilj\u00f8etaten r\u00e5r i fr\u00e5 \u00e5 gje dispensasjon. Det er opplyst at tiltaket er nabovarsla i samsvar med pbl. \u00a7 21-3 og at det er motteke merknad fr\u00e5 eigar av gnr 168 bnr 271 Ottar Bj\u00f8rkelid, som ogs\u00e5 er klagar i saka. Merknaden g\u00e5r p\u00e5 utgreiinga i saka og bruken av sambandsbunker som byggjegrunn. Det er i byggesak BYGG-2024/10139 gjeve rammel\u00f8yve for oppf\u00f8ring av to nye einebustadar p\u00e5 eigedomen. Bustadtomta som no vert s\u00f8kt delt fr\u00e5 (i denne saka) er omtalt som hus B i rammel\u00f8yve datert 13.05.2024. Statsforvaltaren i Vestland har 17.07.2024 stadfesta Bergen kommune sitt vedtak av 13.05.2024. I vedtak av 13.02.2025 har Statsforvaltaren avgjort \u00e5 ikkje ta klagar si begj\u00e6ring om omgjering til f\u00f8lgje. Klagen: Klagar meiner at det ikkje skal gjevast l\u00f8yve til oppretting og deling av eigedom, d\u00e5 kommunen feilaktig legg til grunn to tilh\u00f8ve i si sakshandsaming: \u2022 At vedtak om rammel\u00f8yve i sak BYGG-2024/10139 er gyldig 1 \u2022 At bruk av tak p\u00e5 eksisterande bunkerstak er n\u00f8ye vurdert i sak BYGG-2024/10139 og klagesak KLAGE-2024/13843, som er stadfesta av Statsforvaltar. Etter klagar si vurdering manglar rammel\u00f8yve i sak BYGG-2024/10139 naudsynt dispensasjon fr\u00e5 avstandskrav fr\u00e5 veg, og at vedtaket soleis er ugyldig. Dette l\u00f8yvet kan soleis ikkje leggjast til grunn for behandling av s\u00f8knad om deling av parsell til bustadf\u00f8rem\u00e5l. Klagar er ogs\u00e5 usamd i kommunen si vurdering av bunkerstak som byggegrunn og meiner at dette er tilstrekkeleg handtert i byggjesaka. Klagar meiner at kommunen m\u00e5 vurdere om tomta er eigna for bygging utan at areal opp\u00e5 bunkersen vert teke med i vurderinga. Det vert vist til klagen i sin heilskap. Advokatfirmaet Harris har p\u00e5 vegne av tiltakshavar kome med kommentarar til klagen. Det er gjennomf\u00f8rt kontrollm\u00e5ling av avstand til kommunal veg, som viser at avstand mellom tiltaket (forst\u00f8tningsmur) og offentleg veg er meir enn 7,5 meter. Det er difor ikkje naudsynt med dispensasjon fr\u00e5 avstandskravet til veg. Det vert ogs\u00e5 vist til at kravet for \u00e5 godkjenne ein delingss\u00f8knad er at det vert dokumentert at krav til byggetomt som opplyst i plan- og bygningslova sine kapittel 26, 27, 28 og 29 er oppfylt. I denne saka er underlagsdokumentasjon som er nytta i bygges\u00f8knaden brukt for \u00e5 illustrere at krava til byggetomt i plan- og bygningslova er oppfylt. N\u00e5r det gjeld argumentasjonen knytt til bruk av tak p\u00e5 eksisterande bunkers som byggegrunn, kan ikkje tiltakshavar sj\u00e5 at denne er av relevans for delingsvedtaket. Fagetaten si vurdering og tilr\u00e5ding: Plan- og bygningsetaten som fagetat har ikkje funne grunnlag for \u00e5 ta klagen til f\u00f8lgje. Det vert vist til at rammel\u00f8yvet til oppf\u00f8ringa av einebustadar 13.05.2024 er stadfesta av Statsforvaltar i Vestland. Temaet om avstandskrav til veg er ogs\u00e5 vurdert av Statsforvaltar i samband med deira handsaming i kravet om omgjering av vedtaket, jf. vedtak 13.02.2025. N\u00e5r det gjeld bruk av sambandsbunker som byggegrunn er dette ogs\u00e5 tilstrekkeleg vurdert i byggesaka, og er ikkje vurdert i s\u00f8knad om deling. Det vert vist til fagnotatet i sin heilskap. \u00d8konomiske konsekvensar: Ikkje aktuelt. Byr\u00e5det si vurdering og tilr\u00e5ding/konklusjon: Byr\u00e5det har vurdert klagen og resten av dokumentasjonen i saka, og kan ikkje sj\u00e5 at det er grunnlag for \u00e5 ta klagen til f\u00f8lgje. Tilh\u00f8ve knytt til byggesaka og at rammel\u00f8yve for oppf\u00f8lging av einebustad p\u00e5 parsellen, er grundig vurdert i byggesaka og etterf\u00f8lgjande klagebehandling. Byr\u00e5det g\u00e5r ikkje n\u00e6rare inn p\u00e5 det. Det f\u00f8lgjer av plan- og bygningslova \u00a7 26-1 at oppretting av eigedom, eller endring av eigedom, ikkje skal skje p\u00e5 ein m\u00e5te som gjer at det vert danna tomter som er ueigna til bygging p\u00e5 grunn av storleik, form eller plassering. Slik byr\u00e5det vurderer s\u00f8knaden om deling inkludert situasjonskartet som dannar grunnlaget for s\u00f8knaden, er tomten av god storleik og har ein form som mogleggjer utbygging i tr\u00e5d med bustadf\u00f8rem\u00e5let. 2 Byr\u00e5den kan heller ikkje sj\u00e5 at det er feil med verken delingsvedtaket eller dispensasjonsvurderinga i saka. Byr\u00e5det tilr\u00e5r etter dette at fagetaten sitt vedtak datert 14.01.2025 vert oppretthalde. Vedtakskompetanse: I medhald av Reglement for Bergen bystyre og utvalgene 2023-2027 punkt 6.8.2, jf. bystyresak 368/23, er myndigheita til \u00e5 behandle klagesaker etter plan- og bygningslova, 6 med unntak av klagesaker som bystyret i plan eller vedtekt har fastsett skal behandlast av bystyret eller anna organ og klagesaker som er delegert til byr\u00e5det, delegert til Utvalg for milj\u00f8 og byutvikling. Dersom klagen ikkje vert tatt til f\u00f8lgje, skal saka sendast til Statsforvaltaren i Vestland for endeleg avgjerd. Byr\u00e5det innstiller til utval for milj\u00f8 og byutvikling \u00e5 fatte f\u00f8lgjande vedtak: Plan- og bygningsetaten sitt vedtak datert 14.01.2025 vert oppretthalde. Klagen vert ikkje teken til f\u00f8lgje. Dato: 13. mai 2025 Christine B. Meyer Eivind N\u00e6vdal-Bolstad Byr\u00e5dsleiar Byr\u00e5d for byutvikling Dokumentet er godkjent elektronisk. Vedlegg: Notat fr\u00e5 fagetaten datert 31.03.2025 med vedlegg: 1. Oversiktskart 2. Flyfoto 3. Situasjonsplan 4. Tilsvar 5. Klage 6. Vedtak 7. Uttalelse fra Byantikvaren 8. Svar fra Bymilj\u00f8etaten 9. Merknad til nabovarsel 10. Tilbakemelding p\u00e5 omgj\u00f8ringsbegj\u00e6ringen 11. Rammetillatelse 3 "
}