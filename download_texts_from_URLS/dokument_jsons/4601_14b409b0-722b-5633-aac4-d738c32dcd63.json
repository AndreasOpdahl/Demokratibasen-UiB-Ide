{
  "dokument_id": "14b409b0-722b-5633-aac4-d738c32dcd63",
  "doc_type": "case_presentation",
  "kommune": 4601,
  "tittel": "Dreggsallmenningen 10, p\u00e5bygg boligblokk",
  "url": "https://bergen.kommune.no/politikere-utvalg/api/fil/bk360/10059004/Framstilling-Dreggsallmenningen-10-pabygg-boligblokk",
  "tekst": " R\u00e5det for byforming og arkitektur (RBA) 17-24 Saksframstilling V\u00e5r referanse: 2022/52560-31 Saksbehandler: \u00c5ge Vallestad Dreggsallmenningen 10, p\u00e5bygg boligblokk Hva saken gjelder: Saken gjelder s\u00f8knad om endring til gitt rammetillatelse mottatt 13.02.2024 og tilleggsopplysninger mottatt 05.03.2024. Endringen g\u00e5r ut p\u00e5 l\u00f8fte m\u00f8ne og gesims ca. 40 cm (justering av m\u00f8neh\u00f8yde og gesimsh\u00f8yde) i godkjent tiltak, samt fasadeendring i form av omplassering av takvinduer og innsetting av nye takvinduer. Dispensasjoner: Tiltaket er avhengig av dispensasjon fra reguleringsplan 16040000 \u00a7 6.3.1: og oversendes for eventuell uttalelse, jf. plan- og bygningsloven \u00a7 19-1. Planstatus: Eiendommen omfattes av reguleringsplan nummer 16040000, Bergenhus. V\u00e5gen, Kaiene Og Bryggen, stadfestet 11.12.2006 og er regulert til blandet Sentrumsform\u00e5l II Hensynssone: kvartal B, Verdensarvstedets n\u00e6romr\u00e5de. I kommunedelplan for Bergenhus. KDP Sentrum er eiendommen vist som blandet sentrumsform\u00e5l. Kommuneplanens arealdel (KPA2018), vedtatt i Bystyret 19.06.2019, viser eiendommen som 1130 - Sentrumsform\u00e5l, Byfortettingssone, BY1og den ligger innenfor hensynssonene Kulturmilj\u00f8: Middelalder bykjernen H570_2 Kulturmilj\u00f8: Historisk sentrum H570_7 B\u00e5ndlegging: B\u00e5ndlagt etter lov om kulturminner H730_1 Luftkvalitet - gul sone H220_3 Vei st\u00f8y - gul sone H220_3 Bestemmelsesomr\u00e5de #4 Bestemmelsesomr\u00e5de infrastruktursone: Konsesjonsomr\u00e5de fjernvarme Flesland-Sentrum. Ansvarlig s\u00f8kers beskrivelse av oms\u00f8kt endring: Endringens form\u00e5l: Oms\u00f8kt endring omfatter justering av m\u00f8neh\u00f8yde, samt gesimsh\u00f8yde i omr\u00e5det med flatt tak. Dette som henger sammen med etablering av solceller p\u00e5 tak, og for \u00e5 skjule disse. Geometri p\u00e5 tak/avslutning mot tilst\u00f8tende eiendom gnr/bnr. 167/1571 (Dreggsallmenningen 4) endres noe i forhold til det godkjente. Oms\u00f8kt og godkjente balkonger i 7. etasje p\u00e5 fasader mot nordvest og bakg\u00e5rd s\u00f8kes lukket for \u00e5 oppn\u00e5 en heltrukken fasade. Det s\u00f8kes i tillegg om \u00e5 \u00f8ke antallet/endre format p\u00e5 godkjente takvinduer p\u00e5 fasade mot s\u00f8r\u00f8st og Dreggsallmenningen, fra 8 til 12 vinduer. 1 H\u00f8yde Byggherre har som m\u00e5lsetting \u00e5 BREEAM-sertifisere bygget, og det har i denne prosessen vist seg n\u00f8dvendig \u00e5 etablere solceller p\u00e5 taket. Solcellene med tilh\u00f8rende braketter og stativ bygger 40cm i h\u00f8yden. For \u00e5 skjule disse, spesielt mot Dreggsallmenningen s\u00f8kes det om \u00e5 l\u00f8fte h\u00f8yden p\u00e5 m\u00f8net, og gesims p\u00e5 den delen av taket som er flatt mot fasade mot s\u00f8r\u00f8st med totalt 40 cm. Fasaden mot Dreggsallmenningen har per i dag en h\u00f8yde p\u00e5 ca. 23,6 meter, og s\u00f8kes \u00f8kt til ca. 24 meter. Oms\u00f8kt endring b\u00f8r betraktes som sv\u00e6rt beskjedent og vil knapt v\u00e6re merkbar, og derfor v\u00e6re i tr\u00e5d med sine omgivelser. Solcellepanel, som en del av en BREEAM-sertifisering er et milj\u00f8messig positivt tiltak, og vil etter v\u00e5r oppfatning klart veie opp for den eventuelle negative virkningen h\u00f8ydeavviket utgj\u00f8r. Figur 1. Omr\u00e5de merket gr\u00f8nt illustrerer \u00f8kt oms\u00f8kt h\u00f8yde. Antall takvinduer Oms\u00f8kt tiltak omfatter en utvidelse av antallet takvinduer fra 8 til 12 stykk. De oms\u00f8kte og godkjente vinduene har i ettertid vist seg \u00e5 v\u00e6re noe tilfeldig plassert. I tillegg har vinduene to ulike dimensjoner som medf\u00f8rer at fasaden fremst\u00e5r uryddig. For i tillegg \u00e5 endre st\u00f8rrelsen p\u00e5 vinduene, s\u00f8kes plasseringen justert og fordelt jevnere utover takflaten. Samlet sett vil fasaden mot Dreggsallmenningen fremst\u00e5 ryddigere og mer harmonisk, og planl\u00f8sningen vil i tillegg fungere bedre i forhold til lysinnslipp og utsikt. Figur 2. Omr\u00e5de merket gr\u00f8nt illustrerer oms\u00f8kte vinduer. Omr\u00e5de merket r\u00f8dt illustrerer godkjente vinduer 2 Konklusjon: Det bes om en helhetlig vurdering av oms\u00f8kte endring, og hvordan endringen kan sees i sammenheng med Arkitekturstrategiens f\u00f8lgende prinsipper: \u2022 01 Helhetlig utforming, herunder prinsippet om hvordan det nye samspiller med omgivelsene n\u00e5r det gjelder takutfoming, \u2022 04 Bymilj\u00f8er med egenart, herunder prinsippet med \u00e5 utforme byggenes fasader slik at de bidrar til byrom og gater med ulik og s\u00e6regen karakter. Forslag til vedtak: Legges frem i m\u00f8te. Dato: 11. mars 2024 - leder 3 "
}