{
  "dokument_id": "47b28f0d-b978-5474-818a-ec87e91c14f6",
  "doc_type": "case_attachment",
  "kommune": 4601,
  "tittel": "Fagnotat datert 23.11.2023",
  "url": "https://bergen.kommune.no/politikere-utvalg/api/fil/bk360/9479097/Fagnotat-datert-23-11-2023",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2023/16392-6 (Arbeidssted) Saksbehandler: Yngve L\u00f8tvedt Dato: 23.11.2023 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: Gnr 26 bnr 171. Mowinckels vei 104. Rammetillatelse til tilbygg, bruksendring, terrenginngrep, trapp og murer. Klager er nabo Tore Nils \u00c5rdal ved brev datert 12.10.2023. Videre er Hvem klager? vedtaket p\u00e5klaget av nabo Rigmor og Bjarte Hj\u00f8rnevik Gjerde representert ved Harris Advokatfirma ved brev datert 06.10.2023. Det er s\u00f8kt om tilbygg p\u00e5 enebolig, soverom og altan, soverom 19m2 BRA og altan ca. 50m2 BRA. Ingen ny boenhet. \u2022 Bruksendring i underetasje, tilleggsdel til hoveddel. Matbod og vaskerom til bad, hobbyrom og sportsbod til 2 soverom, disponibelt til hall/gang. Totalt endret 46,6m2 BRA. Ingen ny Tiltaket boenhet. \u2022 Underbygging, blindkjeller til entre og bod. 32,7m2 BRA. \u2022 Vesentlig terrenginngrep, \u2022 Trapp og murer, ca. lengde p\u00e5 mur, 7,45 meter. \u2022 Fasadeendring, innsetting av d\u00f8rer og vindu p\u00e5 fasade mot s\u00f8r. Det er s\u00f8kt om dispensasjon fra avstand pbl \u00a7 29-4 og KPA 2018 \u00a7 3 plankrav. Vedtaket Det er gitt rammetillatelse datert 25.09.2023 og dispensasjoner er innvilget. KPA2018 viser eiendommen som Ytre fortettingssone og den ligger innenfor Planstatus hensynssonene Veist\u00f8y \u2013 Gul sone. Eiendommen er ikke regulert. Den delen av tiltaket som gjelder terrenginngrep, murer og trapp, videre VA- ledningsforhold p\u00e5klages. Klagerne anf\u00f8rer at det bygges over VA-ledning Klagegrunner og krever tilbakef\u00f8ring til opprinnelig l\u00f8sning. Videre anf\u00f8res det at tiltaket gir innsyn og at s\u00f8knad om dispensasjon fra pbl \u00a7 29-4 m\u00e5 avsl\u00e5s. Behov for ytterligere Det er ikke behov for ytterligere saksbehandling ved eventuell omgj\u00f8ring. saksbehandling ved eventuell omgj\u00f8ring Anbefalt vedtak Rammetillatelsen datert 25.09.2023 opprettholdes. Klage tas ikke til f\u00f8lge. Med hilsen Plan- og bygningsetaten Tarje Wanvik Tittel Ulf S\u00e6terdal Avdelingsleder Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Det ble den 22.06.2021 gitt p\u00e5legg om retting og tvangsmulkt. Forholdet var forst\u00f8tningsmur. (saks nr. 201906744 Fyllingsdalen gnr 26 bnr 171 J.L Mowinckelsvei 104. Foresp\u00f8rsel) Det ble den 09.12.2022 fattet vedtak om \u00e5 avvise s\u00f8knad om tilbygg altan p\u00e5 23m2 BRA, st\u00f8ttemur p\u00e5 9,7 meter og vesentlig terrenginngrep 2 meter avvik fra opprinnelig terreng. (saksnr BYGG-2022/19336). 1.2. Opplysninger av vesentlig betydning for behandling av klagen Ansvarlig s\u00f8ker opplyser at det er foretatt nabovarsling i samsvar med pbl \u00a7 21-3, og det er mottatt merknad fra gnr 26 bnr 176 (Nils Aardal) og gnr 26 bnr 51 (Rigmor og Bjarte H. Gjerde). Merknadene g\u00e5r i hovedsak p\u00e5 plassering av mur i forhold til VA-ledning. Bekymring for innsyn, st\u00f8rrelse p\u00e5 tilbygg og brannspredning mot nabotomt ved oppf\u00f8ring av tilbygg og fasadeendring. S\u00f8ker har kommentert merknadene og anf\u00f8rer at muren som tidligere var \u00f8nsket, er fjernet slik at det ikke vil v\u00e6re byggverk over avl\u00f8pet. Ved\u00f8rende d\u00f8rer/vinduer mot bnr 51 anf\u00f8rer s\u00f8ker at det er vel 10 meter mellom denne bolig og den aktuelle nabo, samt ca. 4,3 meter fra den aktuelle nabo til nabogrensen. 4,3 meter er innenfor det som er angitt i pbl \u00a7 29-4 og er normalt og forventbart. Vedr\u00f8rende st\u00f8ttemur s\u00e5 er denne n\u00f8dvendig for tiltakene. R\u00f8rtrase ved oms\u00f8kte tiltak er utenfor overbygning, og dermed ikke i strid med krav til dette. S\u00f8knaden er ikke sendt til Statsforvalteren og Statens vegvesen for uttalelse. 2. Om klagen Klage 1 fra nabo Rigmor og Bjarte H. Gjerde v/Harris Advokatfirma. Klager eier gnr 26 bnr 51; Klagen gjelder terrenginngrep, trapp og murer med lengde 7,45 meter. S\u00f8knadsprosessen; Klager viser til at nabomerknader er kommentert i s\u00f8knaden. Sp\u00f8rsm\u00e5l burde v\u00e6rt besvart av tiltakshaver i forkant av bygges\u00f8knaden. Sakens faktiske forhold, terrengniv\u00e5 og terrenginngrep s\u00f8r p\u00e5 eiendommen; Terrengniv\u00e5et angitt som eksisterende terrengniv\u00e5 samsvarer ikke med dagens faktiske terrengniv\u00e5, som ble endret av n\u00e5v\u00e6rende hjemmelshaver i perioden 2016-2019. Det vises til bilder f\u00f8r og etter i klagen. Terrenget bak st\u00f8ttemuren er hevet med over 1 meter. Tidligere var dette omr\u00e5det en lavere planert skr\u00e5ning uten mulighet for oppholdelse. Terrenghevingen (planeringen) p\u00e5 oppsiden av muren som tiltakshaver har etablert p\u00e5 eiendommen, er tilrettelagt for opphold og bruk helt inntil nabogrensen. I klagen vises bilder av planeringen. Endringen har medf\u00f8rt vesentlig innsyn. Feilt faktum og mangler ved kommunens vurdering; Klager viser til at vedtaket legger til grunn ut fra tegninger at mur ikke er plassert over VA-ledning. Klager anf\u00f8rer at dokumentasjonene som er lagt til grunn ikke viser faktisk plassering. Basiskart er kun en kartskisse og viser ikke minsteavstand fra tiltaket til VA-ledning. Det f\u00f8lger ogs\u00e5 av saksdokumenter at \u00abTraseen er i overensstemmelse med muntlig beskrivelse fra ledningseier og gammel tegning innhentet fra VA-etaten. Ergo slik vi har lagt til grunn i v\u00e5r s\u00f8knad.\u00bb Det vises videre til bilder. Det vises til TEK 17 \u00a7 15.8. Det foreligger en reell fare for at saken bygger p\u00e5 feil faktisk grunnlag, som utgj\u00f8r en tilblivelsesfeil som m\u00e5 lede til ugyldighet, jf. fvl. \u00a7 41. Saksnummer KLAGE-2023/16392 Side 2 av 8 Begrunnelsesplikten er ikke oppfylt; Klager refererer fra vedtakets vurdering av dispensasjon fra pbl \u00a7 29-4 annet ledd og til sak SOM-2008-985. Vedtaket skaper tvil om hvorvidt det er gjort en tilstrekkelig grundig vurdering. Begrunnelsesplikten i fvl \u00a7 25 er ikke oppfylt. Feilen kan ha innvirket p\u00e5 vedtakets innhold og vedtaket er ugyldig jf. 41. Vilk\u00e5rene for \u00e5 innvilge dispensasjon fra pbl \u00a7 29-4 er ikke oppfylt; Klager refererer pbl \u00a7\u00a7 19-2 og 29-4 videre rundskriv H-2015-8 s. 15 og at det skal en del til for \u00e5 oppfylle de relativt strenge kravene for dispensasjon fra avstandskravet. Det er ikke vurdert alternativ plassering. Tiltakene, medf\u00f8re en betydelig endring i innsyn til klager. Tiltakene vil gi fullt innsyn b\u00e5de mot uteplassen samt kj\u00f8kken og stue. Plassering av mur tillates oppf\u00f8rt 0,274 fra nabogrensen. Det vises til murens h\u00f8yde og lengde. Hensynene tilsidesettes vesentlig. Videre er ikke fordelen klart st\u00f8rre enn ulempene. Eiendommen har allerede stort uteoppholdsareal. Det anf\u00f8res ulemper i form av innsyn. Eiendommen har allerede tilkomst til nordsiden. Det er videre tenkt etablert en ny entre i boligens underetasje. Klage nr 2 fra nabo Tore Nils \u00c5rdal; Klager anf\u00f8rer at det ikke er korrekt at det er foretatt endring p\u00e5 byggverket. Bygget g\u00e5r fortsatt over avl\u00f8psledning. Klager krever at det tilbakef\u00f8res til slik det var i f\u00f8rste vedtak om riving. Tilsvar til klage nr.1; Tiltakshaver viser til at det er dokumentert at tiltakshaver hadde dialog med naboer f\u00f8r tiltaket ble oms\u00f8kt og nabovarslet. Det anf\u00f8res at arbeidet som er utf\u00f8rt er vedlikehold av grunnmur og utbedring av en d\u00e5rlig opparbeidet tomt. Tiltakshaver anf\u00f8rer at klager selv har utbedret sin egen tomt. 0,3 meter fra tomtegrensen. Bilder som Harris viser er tatt midtveis i arbeidene. Bildet dokumenterer hverken situasjonen f\u00f8r inngrep i 2016 eller etter normalisering i 2019. Bildet er tatt etter fjerning av l\u00f8se jordmasser som omringet husets tre sider. L\u00f8s-massene bestod av gammel matjord som ble plassert inntil husets yttervegger i 2,5 meters h\u00f8yde n\u00e5r huset ble bygget i 1979. Denne typen masser inntil grunnmur og s\u00e5le er ikke hensiktsmessig. St\u00f8ttemurer veltet i massene og gangvei opparbeidet med belegningsstein lot seg ikke bruke p\u00e5 trygt og forsvarlig vis. Huset har alltid hatt gangvei opp til huset, med delvis bedre innsynsmuligheter en dagens oms\u00f8kte trapp. Det vises i tilsvaret til anf\u00f8rsler i forhold til planering som gir innsyn og hvilke deler som er hevet som utgj\u00f8r 4 m2. Den delen av muren som er inntil klagers tomtegrense, skal fjernes. Dette er et un\u00f8dvendig punkt \u00e5 medta i klagen. Det vises til at huset har st\u00e5tt med flat hage i 44 \u00e5r og viser til bilde. Det anf\u00f8res at innsynet var bortimot identisk f\u00f8r tiltakshaver iverksatte utbedring av grunnmursforhold og oppmuring. Bildebruk fra Harris anf\u00f8res \u00e5 v\u00e6re uriktig. Klager viser til illustrasjonsbilde som ble tilsendt klager 1 i 2019 ble lagt til grunn ved utarbeidelse av s\u00f8knad. Klager 1 bekreftet at de ville samtykke til en slik utforming i 2019. Denne viste inntegnet bod inntil bygningskroppen. Ved endelig s\u00f8knad ble boden fjernet for \u00e5 redusere s\u00f8knadsteknisk risiko. Plan om senere oppf\u00f8ring av frittst\u00e5ende bod er grunn for trappens plassering. Tiltakshaver anf\u00f8rer at anvisning dokumenterer at ledningen ligger akkurat der hvor VA- kartet i arkivet til kommunen forteller at den ligger. Saksnummer KLAGE-2023/16392 Side 3 av 8 Med hensyn til dispensasjon s\u00e5 vises det til de forbedringer tiltaket medf\u00f8rer. Gangsti er borte, og det er \u00f8nsket oppf\u00f8rt trapp for \u00e5 f\u00e5 en hensiktsmessig tilkomst. S\u00f8rlig ende er ikke egnet for m\u00f8blering. Klager har i tillegg oppholdsplass direkte inntil tomtegrensen bak levegg. Klager har godt innsyn mot tiltakshavers hage og vil kunne unng\u00e5 dette ved \u00e5 forlenge levegg i stedet for at tiltakshaver blir forhindret i \u00e5 gjennomf\u00f8re n\u00f8dvendig vedlikehold og utbedring. Tilsvar til klager nr. 2; S\u00f8knaden viser hvordan tiltaket skal endres for \u00e5 ikke lengre representere ett byggverk over avl\u00f8psledningen. Ca. 2,5-3 meter mur skal rives. VA-ledning vil kun v\u00e6re overbygget tiltak oppf\u00f8rt av klager 1 og 2. Det vises til klagene og tilsvaret i sin helhet. 3. Vurdering av klagen 3.1 VA-ledning Klager anf\u00f8rer at bygget fortsatt g\u00e5r over avl\u00f8psledning. Det f\u00f8lger av pbl \u00a7 29-4 f\u00f8rste og andre ledd at; \u00abByggverkets plassering, herunder h\u00f8ydeplassering, og byggverkets h\u00f8yde skal godkjennes av kommunen. Kommunen skal p\u00e5se at veglovas bestemmelser om byggegrense og frisikt blir fulgt. Bygning med gesimsh\u00f8yde over 8 meter og m\u00f8neh\u00f8yde over 9 meter kan bare f\u00f8res opp hvor det har hjemmel i plan etter kapittel 11 eller 12. Hvis ikke annet er bestemt i plan etter kapittel 11 eller 12, skal byggverk ha en avstand fra nabogrense som angitt i forskrift eller som minst svarer til byggverkets halve h\u00f8yde og ikke under 4 meter.\u00bb TEK17 \u00a7 15-8 punkt 4 bokstav b sier at avl\u00f8psanlegg skal tilrettelegges for h\u00f8y driftssikkerhet og for effektiv drift og vedlikehold. Det f\u00f8lger av veilederen at; Dersom kommunen gir tillatelse til overbygging av eksisterende avl\u00f8psledninger, m\u00e5 det iverksettes kompenserende tiltak som inntrekking av r\u00f8r eller annet. Ved overbygging av mindre stikkledninger (spillvannsledninger med innvendig diameter inntil 100 mm) kan det v\u00e6re tilstrekkelig \u00e5 legge til rette for inntrekking av nye r\u00f8r. Det r\u00e5dende syn er s\u00e5ledes at vann- og avl\u00f8psanlegg ikke b\u00f8r overbygges. Det f\u00f8lger tegninger med s\u00f8knaden som viser tiltakets plassering og hvor VA-ledning ligger i grunnen. Det vises til tegninger; Figur 1: P\u00e5vist plassering av VA-ledning til nabo Figur 2: Plassering av mur i forhold til VA-ledning Saksnummer KLAGE-2023/16392 Side 4 av 8 Dokumentasjon viser at VA-ledning ikke overbygges. Vi viser til at s\u00f8ker har ansvar for at tiltaket er i samsvar med det tegningsgrunnlaget som er sendt inn. Klager har vist til TEK 17 \u00a7 15.8. Denne gjelder dersom det blir gitt tillatelse til \u00e5 overbygge VA-ledninger. Dette er imidlertid ikke tema i denne saken. Vi kan derfor ikke se at forvaltningslovens \u00a7 41 aktualiseres. 3.2 Sakens faktiske forhold, omfang av terrenginngrep. Klager p\u00e5peker at tiltaket er oms\u00f8kt p\u00e5 samme niv\u00e5 som eksisterende terreng. Vi p\u00e5peker at dette st\u00e5r i s\u00f8knaden. Det f\u00f8lger derimot ikke en like vurdering av niv\u00e5endring i rammetillatelsen selv om s\u00f8knaden er referert i vedtaket. Vi viser til at det er vedlagt tegninger av tiltaket. Vi har videre godt kartgrunnlag som viser faktisk situasjon ogs\u00e5 tilbake i tid \u00e5r for \u00e5r. Rammetillatelsen legger til grunn at det er utf\u00f8rt terrenginngrep. Dette tiltaket er det gitt tillatelse til. Vi kan ikke se av rammetillatelse at den oms\u00f8kte graden av terrenginngrep er misforst\u00e5tt. N\u00e5r det gjelder uriktig faktum i forhold til VA-ledning s\u00e5 viser vi til dr\u00f8ftelsen ovenfor under 3.1. Vi kan ikke se at rammetillatelsen legger til grunn uriktig faktum. 3.3 Naboulemper Klager anf\u00f8rer ulemper i form av innsyn. Det f\u00f8lger av pbl \u00a7 29-4 f\u00f8rste ledd at byggets plassering skal godkjennes av kommunen. I denne vurderingen skal blant annet naboenes interesser vurderes. Ulempene for naboene m\u00e5 v\u00e6re kvalifiserte f\u00f8r bygningsmyndighetene kan gripe inn og kreve endringer. Utgangspunkt er at en tiltakshaver skal f\u00e5 utnytte sin tomt. Hvis en nabo p\u00e5f\u00f8res ulemper, er det i seg selv ikke utilb\u00f8rlig. Det f\u00f8lger av Ot.prp nr 27 (1982-83) s. 19 at dersom plassering p\u00e5f\u00f8rer naboen ulemper skal bygningsmyndighetene ta \u00abtilb\u00f8rlig hensyn\u00bb til naboenes interesser. Dersom ulempene kunne v\u00e6rt unng\u00e5tt eller redusert ved en annen plassering eller annen utforming s\u00e5 m\u00e5 det foreligge saklig grunn for \u00e5 p\u00e5f\u00f8re naboene ulempene. Ulempene m\u00e5 v\u00e6re kvalifiserte jf. ovenfor. Det m\u00e5 s\u00e6rlig mye til i tettbygde str\u00f8k for \u00e5 kunne bli h\u00f8rt. N\u00e5r det gjelder naboulemper inng\u00e5r det som fagetatene nevner, som et moment i godkjenningsvurderingen. If\u00f8lge Sivilombudsmannen er naboulemper knyttet til tiltakets h\u00f8yde og plassering heller ikke rettslig grunnlag for avslag, de gir kun adgang for myndighetene til \u00e5 bestemme alternative byggeh\u00f8yder og plassering, jf. Somb. 1987 s 174. Rundskriv H-8/15 av 26.06.2015 presiserer i tillegg at naboulempen m\u00e5 v\u00e6re kvalifisert f\u00f8r bygningsmyndighetene har hjemmel til \u00e5 endre tiltakshavers \u00f8nske om byggeh\u00f8yde og plassering p\u00e5 dette grunnlag. Tiltaket som er oms\u00f8kt, er i tettbygd str\u00f8k. Det skal s\u00e6rlig mye til for \u00e5 bli h\u00f8rt. Vi legger som utgangspunkt til grunn at n\u00e5r man har naboer s\u00e5 er det p\u00e5regnelig at denne tilrettelegger uteoppholdsareal for bruk. N\u00e5r det gjelder niv\u00e5heving av plen s\u00e5 viser vi til at tomten som tiltaket oms\u00f8kes p\u00e5 har sitt gode uteoppholdsareal bak huset vekk fra hovedvei. Det er s\u00e5ledes et p\u00e5regnelig omr\u00e5de \u00e5 bearbeide en tomt p\u00e5. Tiltakshaver foretar en begrenset niv\u00e5heving for \u00e5 f\u00e5 en flat plen p\u00e5 tomtens omr\u00e5de som er best egnet for form\u00e5let. Tiltakshaver har bygget plattingsomr\u00e5det vekk fra klagers eiendom. Klager derimot har bygget sitt uteoppholdsareal helt inn til tiltakshavers eiendom. N\u00e5r klager bygger ut slik s\u00e5 m\u00e5 det v\u00e6re p\u00e5regnelig at denne del av tiltaket vil f\u00e5 mye innsyn. Vi kan ikke se at tiltakshaver skal m\u00e5tte innrette opparbeidelse av sin tomt i forhold til det. Fasaden p\u00e5 huset Saksnummer KLAGE-2023/16392 Side 5 av 8 der kj\u00f8kkenvindu og stue er ligger mer enn 4 meter fra nabogrensen. Vi kan ikke se at omr\u00e5det der plenen ligger n\u00e6rt nabogrensen framst\u00e5r som et punkt p\u00e5 tiltakshavers eiendom som gir fare for s\u00e6rlig mye innsynspotensiale. Det er for \u00f8vrig umulig \u00e5 utelukke alt innsyn i tettbygd str\u00f8k. Vi viser til bilder fra omr\u00e5det som er tema i saken. Tiltakshavers eiendom nederst. (sett mot s\u00f8r) Klager 1 sin eiendom nederst. (sett mot nord) N\u00e5r det gjelder trapp s\u00e5 er ikke dette et omr\u00e5de man oppholder seg p\u00e5. Vinklingen p\u00e5 trappen vender vekk fra nabotomten og dette tilrettelegger for at man ikke ser inn p\u00e5 nabotomt n\u00e5r man g\u00e5r opp trappen. Vi kan ikke i noen grad se at trappen gir ulempe i form av innsyn. Trappen er heller ikke en ruvende konstruksjon som medf\u00f8rer at det \u00e5pne omr\u00e5det mellom eiendommene bygges igjen. Trappen f\u00f8lger ogs\u00e5 i stor grad eiendommens terrengform. Det vises i denne sammenheng til at niv\u00e5forskjellen mellom underetasjens terrengniv\u00e5 og terrengniv\u00e5 p\u00e5 baksiden av huset der det beste uteoppholdsarealet er. At eiendommen allerede har tilkomst til nordsiden tilsier ikke at tiltakshaver skal tvinges til \u00e5 ikke kunne komme seg p\u00e5 oppsiden av huset fra s\u00f8rsiden. Vi fastholder at det ikke foreligger kvalifiserte naboulemper som gir grunnlag for \u00e5 kreve endring av tiltakene. 3.4 Dispensasjon fra pbl \u00a7 29-4. Tiltaket kommer i strid med pbl \u00a7 29-4 andre ledd som regulerer tiltakets avstand til nabogrense. Det s\u00f8kes om \u00e5 plassere tiltaket 0,274 m fra nabogrense mot gnr 26, bnr 51. Hovedregelen er at et tiltak skal ha en avstand til nabogrense som tilsvarer bygningens halve h\u00f8yde, og ikke mindre enn 4 meter. Det er gitt dispensasjon fra pbl \u00a7 29-4. Klager anf\u00f8rer at vilk\u00e5rene ikke er oppfylt Det framg\u00e5r av pbl \u00a7 19-2 at kommunen kan gi dispensasjon fra regler fastsatt i eller i medhold av plan- og bygningsloven. Fordi tiltaket er i strid med bestemmelser i og i medhold av pbl kan tiltaket bare tillates gjennom dispensasjon. Vilk\u00e5rene for \u00e5 gi dispensasjon som f\u00f8lger av pbl \u00a7 19-2 andre ledd, sier at; Saksnummer KLAGE-2023/16392 Side 6 av 8 \u00abDispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene.\u00bb Hovedhensynet bak pbl \u00a7 29-4 andre ledd er \u00e5 hindre brannspredning til andre byggverk og ivareta behovet for luft, lys, utsikt samt hindre innsyn. Det f\u00f8lger av form\u00e5lsbestemmelsen i plan- og bygningsloven at plan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet og tas hensyn til barn og unges oppvekstmilj\u00f8 samt estetisk utforming av omgivelsene. Det f\u00f8lger av vurderingen i rammetillatelse at; \u00abI denne konkrete saken vil mur, terrenginngrep og trapp ha s\u00e6rs liten konsekvens for tap av luft lys og utsikt. I forhold til innsikt, kan man ikke forvente at naboer f\u00e5r noe innsyn siden dette er etter relativt tettbebygd str\u00f8k. Tiltaket vil ikke f\u00f8re til brannspredning. Tiltaket vurderes til ikke \u00e5 vesentlig tilsidesette de hensyn bestemmelsene skal ivareta. Fordelene ved \u00e5 dispensere fra pbl. \u00a729-4 vurderes til \u00e5 gi bedre uteoppholdsareal p\u00e5 tomten samt bedre tilrettelegging av tilkomstvei til boligen. Ulempene vil v\u00e6re at tiltaket kommer s\u00e6rs n\u00e6rt nabogrense og nabo kan f\u00f8le p\u00e5 mer innsyn. Etter en samlet vurdering vil fordelene ved \u00e5 gi dispensasjon v\u00e6re klart st\u00f8rre enn ulempene.\u00bb Vi viser til klagers anf\u00f8rsel om at oms\u00f8kt tiltak medf\u00f8rer en betydelig endring i innsyn til klagers eiendom. Vi er uenig i klagers anf\u00f8rsel. Vi kan ikke se at tiltaket vil gi de konsekvensene i forhold til innsyn slik klager hevder. Som begrunnelse viser vi til de momentene som er lagt til grunn ovenfor under punkt 3.3 naboulemper. Vi fastholder at hensynet bak bestemmelsen ikke blir vesentlig tilsidesatt. At eiendommen f\u00e5r objektivt gode tilgjengelige uteoppholdsarealer, er et tungtveiende moment. Eiendommen f\u00e5r hensiktsmessig vedlikehold og bedre tilkomst til baksiden. P\u00e5 den andre siden vurderer vi at innsynsforhold endres lite. Fordelene vurderes \u00e5 v\u00e6re klart st\u00f8rre enn ulempene. Vi vurderer at de faktiske forhold og grunnlaget for tillatelsen er tilstrekkelig synliggjort i vedtaket og at begrunnelsesplikten som f\u00f8lger av forvaltningslovens \u00a7\u00a7 24 og 25 er oppfylt. 4. Konklusjon Rammetillatelse datert 25.09.2023 opprettholdes. Klage tas ikke til f\u00f8lge. Saksnummer KLAGE-2023/16392 Side 7 av 8 Vedlegg: 1. Situasjonskart 2. Situasjonsplan 3. Flyfoto 4. Klage fra Nils \u00c5rdal 5. Klage fra Harris advokatfirma AS 6. Rammetillatelse 7. Dokumentasjon, trases\u00f8k VA-ledning 8. Tilsvar til nabomerknader 9. Nabomerknader 10. S\u00f8knad 11. Tegninger Saksnummer KLAGE-2023/16392 Side 8 av 8 "
}