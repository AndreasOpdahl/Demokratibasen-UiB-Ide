{
  "dokument_id": "bbe2087a-d533-50de-be3f-1321c81afe0c",
  "doc_type": "case_presentation",
  "kommune": 4601,
  "tittel": "Eventyrskogen skole. Oppjustering av kostnadsramme",
  "url": "https://bergen.kommune.no/politikere-utvalg/api/fil/bk360/11623482/Framstilling-Eventyrskogen-skole-Oppjustering-av-kostnadsramme",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/121062-4 Eventyrskogen skole. Oppjustering av kostnadsramme Hva saken gjelder: Denne saken gjelder en oppjustering av kostnadsrammen med kr. 2,5 mill. til oppgradering av bygningsmessige forhold i forbindelse med s\u00f8knad om godkjenning av bruksendringstillatelse for Eventyrskogen skole. Det er tidligere gitt en bevilgning p\u00e5 kr 8, mill. inkl. mva., ref. saksnummer 2024/121062-1 til oppgradering av det bygningsmessige ved Eventyrskogen skole. Kostnadene har imidlertid vist seg \u00e5 bli h\u00f8yere enn f\u00f8rst estimert. \u00c5rsakene til kostnads\u00f8kningen er sammensatt: S\u00f8knaden om bruksendring og midlertidig tillatelse har medf\u00f8rt krav til blant annet brannsikkerhet og universell utforming. Dette har igjen n\u00f8dvendiggjort betydelige bygningsmessige tilpasninger for \u00e5 im\u00f8tekomme disse kravene. For \u00e5 sikre at de n\u00f8dvendige tillatelsene ble innhentet innen skolestart, ble det n\u00f8dvendig \u00e5 fremskynde arbeidsprosessen. Som f\u00f8lge av dette har omfanget av arbeidet blitt st\u00f8rre enn forventet, noe som i seg selv er kostnadsdrivende. En del av de ekstra kostnadene er relatert til etablering av elektrisk oppvarming, ettersom det eksisterende varmeanlegget var i s\u00e5 d\u00e5rlig stand at det ikke kunne settes i drift igjen. Det har dermed oppst\u00e5tt behov for \u00e5 g\u00e5 over til elektrisk oppvarming ved bruk av panelovner. Samlet tilleggskostnad er beregnet til kr. 2,5 millioner, som er foresl\u00e5tt dekket av midler p\u00e5 budsjettpost BUD448 \u2013 Mindre bygginvesteringer. \u00d8konomiske konsekvenser: Prosjektet er ogs\u00e5 tidligere finansiert fra BUD448 - Mindre byggeinvesteringer. Det s\u00f8kes om en oppjustering av kostnadsrammen med kr. 2,5 mill. fra BUD448 til utf\u00f8relse. Endringen i samlet kostnad vil gi f\u00f8lgende \u00f8kning knyttet renter og avdrag: Fremdriftsmessig ble Eventyrskogen skole klar for bruk til skolestart august 2024, men deler av det beskrevne arbeidet i denne saken vil fortsette frem til desember 2024. 1 Byr\u00e5dens vurdering og anbefaling/konklusjon: Det er viktig at prosjektet Eventyrskogen ferdigstilles. De ekstra prosjektmidlene gj\u00f8r at skolen f\u00e5r et varme- og ventilasjonsanlegg som oppfyller gjeldende krav og er energimessig mer forsvarlig. Byr\u00e5den anbefaler at prosjektet innvilges \u00f8kte midler slik saken beskriver. Vedtakskompetanse: Budsjettfullmaktenes pkt. 2.3, bokstav c: Oppjustering av prosjektmidler f\u00f8lger samme terskelverdier som for gjennomf\u00f8ring av prosjekt jfr. bokstav g, og det inneb\u00e6rer at prosjekt p\u00e5 til sammen over 10 mill. kroner skal vedtas i byr\u00e5det. Byr\u00e5d for finans innstiller til byr\u00e5det \u00e5 fatte f\u00f8lgende vedtak: Prosjektet \u00abEventyrskogen skole \u2013 oppgradering av skole\u00bb f\u00e5r oppjustert kostnadsrammen med kr 2,5 mill. til kr.10,5 mill. Budsjettavsetning kommer frem av f\u00f8lgende tabell: Dato: 10. desember 2024 Jacob M\u00e6hle Byr\u00e5d for finans Dokumentet er godkjent elektronisk. Vedlegg: Fagnotat av 26.november 2024 2 "
}