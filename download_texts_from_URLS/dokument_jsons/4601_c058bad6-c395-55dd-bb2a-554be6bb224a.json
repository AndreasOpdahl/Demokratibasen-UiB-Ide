{
  "dokument_id": "c058bad6-c395-55dd-bb2a-554be6bb224a",
  "doc_type": "case_attachment",
  "kommune": 4601,
  "tittel": "Fana R\u00f8de Kors  Lover/vedtekter",
  "url": "https://bergen.kommune.no/politikere-utvalg/api/fil/bk360/12480749/Fana-Rode-Kors-Lover-vedtekter",
  "tekst": " LOVER FOR FANA R\u00d8DE KORS Vedtatt p\u00e5 \u00e5rsm\u00f8te i Fana R\u00f8de Kors den 15.2. 2018 Godkjent av Distriktsstyret i Hordaland R\u00f8de Kors den 1.3. 2018 1 Kapittel I. Form\u00e5l \u00a7 1. Fana R\u00f8de Kors er stiftet den 8 november 1946. Den er en selvstendig forening med egne medlemmer som slutter opp om R\u00f8de Kors\u2019 form\u00e5l og prinsipper, blant annet ved \u00e5 avdekke lokale behov innen redningsberedskap og omsorgsberedskap, ta initiativ til aktiviteter, kurs, beredskapstiltak o.l., samt gi tilbud til ulike grupper/mennesker i n\u00e6rmilj\u00f8et. Fana R\u00f8de Kors representerer Norges R\u00f8de Kors og Hordaland R\u00f8de Kors innenfor sitt geografiske omr\u00e5de. Lokalforeningen har ansvaret for all R\u00f8de Kors virksomhet i sitt lokalmilj\u00f8. \u00a7 2. Foreningen skal drive R\u00f8de Kors arbeid i overensstemmelse med Lover for R\u00f8de Kors, beslutninger samt retningslinjer fattet av Landsm\u00f8tet, Landsstyret og Hordaland R\u00f8de Korsi, jf. Lover for R\u00f8de Kors \u00a7\u00a7 13 og 17, f\u00f8rste ledd. Kapittel II. Organisasjon \u2013 medlemskap \u00a7 3. Fana R\u00f8de Kors\u2019 organer er lokalstyret og \u00e5rsm\u00f8tet. \u00a7 4. For \u00e5 l\u00f8se sine arbeidsoppgaver oppretter lokalforeningen avdelinger for: - R\u00f8de Kors Hjelpekorps - R\u00f8de Kors Omsorg - R\u00f8de Kors Ungdom \u00a7 5. Fana R\u00f8de Kors har \u00e6resmedlemmer, \u00e5rsbetalende medlemmer, livsvarige med- lemmer og bedriftsmedlemmer. Medlemskap tegnes gjennom lokalforeningen. Medlemskontingenten fastsettes av Landsstyret. Kun medlemmer av R\u00f8de Kors kan ha tillitsverv i R\u00f8de Kors organisasjonsledd, jf. Lover for R\u00f8de Kors \u00a79. Landsstyret kan stille spesielle kvalitets- og alderskrav, krav til egnethet samt krav til medlemskap i R\u00f8de Kors for \u00e5 kunne utf\u00f8re bestemte verv eller aktiviteter i de enkelte organisasjonsledd. Styret i lokalforeningen er ansvarlig for at aktivitetene drives i henhold til lover, retningslinjer og instrukser i R\u00f8de Kors. Den eller de som er valgt eller utpekt som leder(e) av den enkelte aktivitet har et s\u00e6rskilt ansvar for \u00e5 p\u00e5se at de frivillige har den n\u00f8dvendige kompetansen og egnetheten til \u00e5 utf\u00f8re denne aktiviteten. Medlemmer som lokalforeningen \u00f8nsker \u00e5 hedre, kan av \u00e5rsm\u00f8tet utnevnes til \u00e6resmedlem av lokalforeningen. \u00c6resmedlemmer, livsvarige medlemmer og bedriftsmedlemmer tildeles diplom fastsatt av Landsstyret. Kapittel III. Alminnelige bestemmelser \u00a7 6. Lokalforeningen r\u00e5r over egne midler innenfor rammen av R\u00f8de Kors\u2019 form\u00e5l. Lokalforeningen er alene ansvarlig for de forpliktelser som den p\u00e5tar seg - jf. Lover for R\u00f8de Kors \u00a7 12. Til st\u00f8rre foretak av \u00f8konomisk art kreves \u00e5rsm\u00f8tets samtykke. \u00a7 7. Fana R\u00f8de Kors yter tilskudd til Hordaland R\u00f8de Kors og til landsforeningen etter regler fastsatt av Landsstyret og av distrikts\u00e5rsm\u00f8tet. \u00a7 8. Lokalforeningens regnskaper skal revideres av statsautorisert/registrert revisor. Revisor velges etter kriterier fastsatt av Landsm\u00f8tet eller Landsstyret. 2 \u00a7 9. Kun medlemmer som har fylt 15 \u00e5r har stemmerett p\u00e5 lokalforeningens og avdelingenes m\u00f8ter. Denne aldersgrensen gjelder ikke for ledere som representerer R\u00f8de Kors Ungdom i foreningens m\u00f8ter. Aldersgrense gjelder heller ikke for R\u00f8de Kors Ungdoms egne m\u00f8ter hvor aldersgrensen er 13\u201330 \u00e5r. R\u00f8de Kors skal legge til rette for at medlemmer under 13 \u00e5r har arenaer hvor de kan femme sine synspunkter eller \u00f8ve innflytelse over arbeidet i organisasjonen. For \u00e5 ha stemmerett p\u00e5 foreningens \u00e5rsm\u00f8te, m\u00e5 medlemmet ha betalt sin kontingent i l\u00f8pet av de siste 14 m\u00e5neder innen m\u00f8tets begynnelse. Bare de som er til stede p\u00e5 lokalforeningens m\u00f8ter kan stemme. Blanke stemmer holdes utenfor ved opptellingen. \u00a7 10. Lokalforeningene kan p\u00e5 distrikts\u00e5rsm\u00f8tet delta med et antall delegater som bestemt i distriktets lover. Delegasjonen ledes av lokalforeningens leder eller nestleder. Dersom verken leder eller nestleder kan m\u00f8te, kan distriktsstyret gi dispensasjon fra denne bestemmelsen. Delegasjonen skal v\u00e6re representativ for aktivitetene i lokalforeningen, herunder representasjon fra alle lokalr\u00e5d. \u00a7 11. Vedtak om endring av disse lover krever to tredjedels flertall p\u00e5 \u00e5rsm\u00f8tet eller p\u00e5 ekstraordin\u00e6rt m\u00f8te. For\u00f8vrig gj\u00f8res vedtak i lokalforeningen ved stemmeflertall. Ved likt stemmetall er lederens stemmegivning avgj\u00f8rende, unntatt ved valg. \u00a7 12. Et medlem som aktivt motarbeider foreningens form\u00e5l eller R\u00f8de Kors prinsippene, som opptrer i strid med R\u00f8de Kors sine lover, eller som opptrer p\u00e5 en m\u00e5te som anses til skade for R\u00f8de Kors, kan ekskluderes som medlem. , jf. Lover for R\u00f8de Kors \u00a710. Hvis en tillitsvalgt opptrer p\u00e5 en m\u00e5te som er til skade for R\u00f8de Kors eller opptrer i strid med R\u00f8de Kors sine lover eller R\u00f8de Kors prinsippene, kan vedkommende suspenderes fra sine tillitsverv inntil neste \u00e5rsm\u00f8te eller neste valgm\u00f8te. Tillitsvalgte i lokalforeningene kan suspenderes av distriktsstyret. Avgj\u00f8relsen kan ankes, jf. \u00a716. Tillitsvalgte i distriktene og Norges R\u00f8de Kors kan suspenderes av landsstyret. Den som ut\u00f8ver tjeneste/aktivitet og som ikke oppfyller de kvalitets- og alderskrav som er satt av landsstyret, jf. \u00a79, 2 ledd i Lover for R\u00f8de Kors, kan utelukkes fra \u00e5 ut\u00f8ve denne tjenesten/aktiviteten. Det samme gjelder for den som motarbeider foreningens form\u00e5l eller R\u00f8de Kors prinsippene, som opptrer i strid med R\u00f8de Kors sine lover eller som opptrer p\u00e5 en m\u00e5te som anses til skade for R\u00f8de Kors. Slik utelukkelse kan ikke vare lengre enn 2 \u00e5r. Avgj\u00f8relsen om utelukkelse fra aktivitet tas av styret i det organisasjonsledd, jf. \u00a77 i Lover for R\u00f8de Kors, som har ansvaret for den aktuelle aktiviteten/tjenesten. Avgj\u00f8relsen kan ankes, jf. \u00a7 16 i Lover for R\u00f8de Kors. \u00a7 13. Ved tvistesp\u00f8rsm\u00e5l i lokalr\u00e5d eller valgm\u00f8te kan et mindretall innanke saken for lokalstyret til endelig avgj\u00f8relse. Ved tvistesp\u00f8rsm\u00e5l i lokalstyret, \u00e5rsm\u00f8tet eller ekstraordin\u00e6rt m\u00f8te kan et mindretall innanke saken for distriktsstyret til endelig avgj\u00f8relse. Rett til anke har et mindretall som utgj\u00f8r en tredjedel eller flere av de stemmer som er avgitt i vedkommende sak. Anke har oppsettende virkning. \u00a7 14. Fana R\u00f8de Kors kan oppl\u00f8ses av \u00e5rsm\u00f8tet eller av ekstraordin\u00e6rt m\u00f8te etter ved- tak med to tredjedels flertall. 3 Dersom det p\u00e5 tross av innkalling, jf. \u00a7 15, siste ledd, respektivt \u00a7 17, ikke lar seg gj\u00f8re \u00e5 avholde \u00e5rsm\u00f8te eller ekstraordin\u00e6rt m\u00f8te, kan styret med to tredjedels flertall beslutte oppl\u00f8sning. Lar det seg ikke gj\u00f8re \u00e5 holde beslutningsdyktig styrem\u00f8te, trer styret i Hordaland R\u00f8de Kors inn i stedet for Fana R\u00f8de Kors lokalstyre. Fana R\u00f8de Kors midler og eiendeler skal, etter at gjeldsforpliktelser er innl\u00f8st, tilfalle distriktet som ikke kan disponere midlene eller eiendelene f\u00f8r det er g\u00e5tt to \u00e5r. Det skal nedsettes et avviklingsstyre som har ansvaret for at avviklingen av lokalfore- ningen skjer p\u00e5 en forsvarlig m\u00e5te. Avviklingsstyret skal minst ha \u00e9n representant som er oppnevnt av distriktsstyret. Kapittel IV. \u00c5rsm\u00f8tet \u00a7 15. \u00c5rsm\u00f8tet er Fana R\u00f8de Kors' h\u00f8yeste myndighet. \u00c5rsm\u00f8tet holdes innen utgangen av februar m\u00e5ned. Styret innkaller til \u00e5rsm\u00f8tet med minst 14 dagers varsel, og med opplysning om dagsorden og hvor sakspapirene til \u00e5rsm\u00f8tet forefinnes/kan hentes. Innkalling skal skje gjennom kunngj\u00f8ring som er tilgjengelig for alle medlemmene. Sakspapirene skal foreligge ved innkalling til \u00e5rsm\u00f8te og skal inneholde: \u00c5rsberetning og regnskap fra foreg\u00e5ende \u00e5r, handlingsprogram og budsjett for innev\u00e6rende og kommende \u00e5r, valgkomiteens innstilling, samt eventuelle bilag til innmeldte saker. \u00a7 16. \u00c5rsm\u00f8tet ledes av lederen. For \u00e5rsm\u00f8tets behandling av f\u00f8lgende saker kan \u00e5rsm\u00f8tet velge en dirigent: a) styrets beretning for lokalforeningens totale virksomhet foreg\u00e5ende kalender \u00e5r. b) reviderte regnskaper, inkludert revisjonsberetning, for lokalforeningens totale virksomhet foreg\u00e5ende kalender\u00e5r. c) handlingsprogram/budsjetter for lokalforeningens totale virksomhet for inne- v\u00e6rende kalender\u00e5r. d) valg av leder, nestleder, medlemmer og varamedlemmer til styret. e) valg av revisor f) valg av leder, medlemmer og varamedlemmer til valgkomit\u00e9. g) Valg av leder, medlemmer og varamedlemmer til kontrollkomite h) Innkomne forslag. Forslag m\u00e5 v\u00e6re innkommet til styret innen utgangen av januar m\u00e5ned. Forslag til lovendringer fra andre enn styret m\u00e5 v\u00e6re innkommet innen utgangen av desember m\u00e5ned. \u00c5rsm\u00f8tet utnevner \u00e6resmedlemmer av Fana R\u00f8de Kors etter forslag fra styret i foreningen. Medlemmer og varamedlemmer av styret velges for to \u00e5r av gangen. Leder og nestleder b\u00f8r ikke velges samme \u00e5r. Disse valg foreg\u00e5r skriftlig. Hvis flere enn to kandidater er stillet til valg og ingen av dem oppn\u00e5r minst halvparten av stemmene, foretas omvalg mellom de to kandidater som har flest stemmer. Gir omvalget ikke flertall for en kandidat, foretas loddtrekning. Nyvalgte medlemmer og varamedlemmer overtar sine verv umiddelbart etter at \u00e5rsm\u00f8tet er avsluttet. Det skal f\u00f8res protokoll fra \u00e5rsm\u00f8tet, som skal underskrives av leder og to av \u00e5rsm\u00f8tedelegatene. 4 \u00a7 17. Ekstraordin\u00e6rt m\u00f8te avholdes n\u00e5r styret finner det n\u00f8dvendig, eller n\u00e5r minst 1/6 av medlemmene krever det. Det ekstraordin\u00e6re m\u00f8tet innkalles med minst \u00e5tte dagers varsel, og kan kun behandle de saker som har foranlediget innkallingen. Bestemmelsene i \u00a7 15, siste setning - og i \u00a7 16, f\u00f8rste ledd, gjelder p\u00e5 samme m\u00e5te. Kapittel V. Lokalstyret \u00a7 18. Lokalstyret leder foreningens virksomhet etter retningslinjer fastsatt av \u00e5rsm\u00f8tet, distriktsstyret, distrikts\u00e5rsm\u00f8tet, landsstyret og landsm\u00f8tet. Styret er ansvarlig for at foreningens midler og eiendeler forvaltes p\u00e5 en betryggende m\u00e5te. Styret best\u00e5r av: leder, nestleder og 2 medlemmer, lederne for lokalr\u00e5dene og 2 vara- medlemmer. Flertallet av medlemmene og ett av varamedlemmene i styret m\u00e5 ha fylt 18 \u00e5r. Styret kan opprette et arbeidsutvalg, best\u00e5ende av lederen og to av styrets medlemmer, utpekt av dette. \u00a7 19. Foreningen forpliktes av styret ved underskrift av lederen, eller i dennes frav\u00e6r av nestlederen, sammen med ett av de \u00f8vrige styremedlemmer eller en utpekt ansatt. Hvis lokalforeningen har ansatt daglig leder forplikter denne lokalforeningen i saker som daglig leder han ansvar for. \u00a7 20. Lederen innkaller styret til m\u00f8ter etter behov. Hvert medlem av styret kan kreve at styret sammenkalles. Det skal avholdes minst 4 styrem\u00f8ter i l\u00f8pet av \u00e5ret. Styret er beslutningsdyktig n\u00e5r mer enn halvdelen av styret og herunder leder eller nestleder er til stede. Styret f\u00f8rer protokoll over sine forhandlinger og vedtak. \u00a7 21. Styret sender innen utgangen av februar m\u00e5ned p\u00e5 fastsatt m\u00e5te revidert regnskap (inkludert revisjonsberetning) og \u00e5rsberetning for foreg\u00e5ende kalender\u00e5r til distriktsstyret. Beretning og regnskap sendes uansett om \u00e5rsm\u00f8tet har v\u00e6rt avholdt. Endringer som \u00e5rsm\u00f8tet m\u00e5tte vedta, meddeles distriktsstyret umiddelbart etter at \u00e5rsm\u00f8tet er avsluttet. Kapittel VI. Avdelinger og lokalr\u00e5d \u00a7 22. Avdelingene skal ha beredskapsfokus og arbeidet skal gjenspeile de nasjonale strategiene for henholdsvis R\u00f8de Kors Hjelpekorps, R\u00f8de Kors Omsorg og R\u00f8de Kors Ungdom. Medlemmene ut\u00f8ver sin virksomhet uten vederlag. \u00a7 23. For \u00e5 delta i aktiv tjeneste gjelder f\u00f8lgende aldersgrenser: - R\u00f8de Kors Hjelpekorps: minimum 17 \u00e5r, - R\u00f8de Kors Ungdom: 13-30 \u00e5r, - Bes\u00f8ksvenner: minimum 18 \u00e5r, - Visitorer: minimum 25 \u00e5r. Landsstyret kan i tillegg stille spesielle kvalitets- og alderskrav for \u00e5 kunne utf\u00f8re bestemte verv eller aktiviteter. Landsstyret kan i tillegg stille krav til medlemskap, utdannelse, kunnskap og alder for \u00e5 utf\u00f8re bestemte tjenester eller verv i R\u00f8de Kors. Slike tjenester eller verv utf\u00f8res frivillig og uten vederlag. 5 \u00a7 24. Lokalr\u00e5dene leder de aktuelle aktivitetene i henhold til handlingsprogram, budsjett og \u00f8vrige retningslinjer som er vedtatt av lokalforeningens \u00e5rsm\u00f8te. Lokalr\u00e5dene skal velges p\u00e5 egne valgm\u00f8ter hvor kun medlemmer som er frivillig i avdelingens aktiviteter har stemmerett, ref. \u201dRetningslinjer for valg i R\u00f8de Kors\u201d. Valgm\u00f8tet kan beslutte at lokalforeningens styre og/eller valgkomit\u00e8 ogs\u00e5 skal v\u00e6re avdelingens lokalr\u00e5d og/eller valgkomit\u00e8. Valgm\u00f8tene skal gjennomf\u00f8res i forkant av, og gjerne i tilknytning til, lokalforeningens \u00e5rsm\u00f8te. R\u00f8de Kors Ungdom arrangerer ungdomskonferanse hvor det gjennomf\u00f8res valg, behandles handlingsprogram samt vedtas eventuelle resolusjoner. \u00a7 25. Lokalr\u00e5dene leder avdelingenes virksomhet etter retningslinjer fastsatt av \u00e5rsm\u00f8tet. For \u00e5 erverve fast eiendom eller p\u00e5ta seg \u00f8konomiske forpliktelser kreves samtykke av lokalforeningens styre, jf. \u00a7 6. Lokalr\u00e5dene er ansvarlig for at avdelingens midler og eiendeler forvaltes p\u00e5 betryggende m\u00e5te. Lokalr\u00e5dene best\u00e5r av leder, nestleder, 2 medlemmer og 1 varamedlem, valgt p\u00e5 avdelingens valgm\u00f8te, samt ett medlem valgt av lokalstyret blant dets medlemmer. Lederen er fullverdig medlem av lokalstyret, med nestlederen som personlig varamedlem og m\u00f8ter uten bundet mandat. \u00d8vrige medlemmer og varamedlemmer av lokalr\u00e5d kan av lokalforeningens \u00e5rsm\u00f8te velges til lokalstyret. Bestemmelsene i \u00a7 20 gjelder p\u00e5 samme m\u00e5te for lokalr\u00e5dene. \u00a7 26. Lokalr\u00e5det sender innen utgangen av januar m\u00e5ned, og p\u00e5 fastsatt m\u00e5te, eventuell beretning/regnskap for foreg\u00e5ende kalender\u00e5r, samt eventuelt forslag til handlingsprogram og budsjett for innev\u00e6rende kalender\u00e5r til styret for Fana R\u00f8de Kors. Beretning og regnskap sendes innen samme frist ogs\u00e5 til distriktsr\u00e5det v/distriktskontoret. \u00a7 27. Medlemmer og varamedlemmer av lokalr\u00e5d velges for to \u00e5r av gangen. Leder og nestleder b\u00f8r ikke velges samme \u00e5r. Disse valg foreg\u00e5r skriftlig. Hvis flere enn to kandidater er stillet til valg og ingen av dem oppn\u00e5r minst halvparten av stemmene, foretas omvalg mellom de to kandidater som har flest stemmer. Gir omvalget ikke flertall for en kandidat, foretas loddtrekning. Nyvalgte medlemmer og varamedlemmer overtar sine verv umiddelbart etter at lokal- foreningens \u00e5rsm\u00f8te er avsluttet. Kapittel VII Ressursgrupper \u00a7 28. Lokalstyret og lokalr\u00e5dene kan \u2013 etter behov \u2013 opprette ressursgrupper. En res- sursgruppe skal l\u00f8se oppgaver etter mandat fra det styret/r\u00e5det som opprettet den. 6 Kapittel VIII. Ikrafttreden \u00a7 29. Disse lover, som trer i kraft den 1.3.2018 krever godkjennelse av styret i Hordaland R\u00f8de Kors. Vedtak om endring - jf. \u00a7 11, f\u00f8rste ledd - m\u00e5 for \u00e5 tre i kraft, v\u00e6re godkjent av distriktsstyret. 7 "
}