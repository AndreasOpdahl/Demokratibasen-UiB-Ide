{
  "dokument_id": "720803f3-9ae7-53e4-9cdc-6114367682a7",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 56 fra Katrine N\u00f8dtvedt (MDG) om tunellutredning for bybaneprosjektet - Utvalg for milj\u00f8 og byutvikling",
  "url": "https://bergen.kommune.no/politikere-utvalg/api/fil/bk360/9992210/Svar-pa-skriftlig-sporsmal-nr-56-fra-Katrine-Nodtvedt-MDG-om-tunellutredning-for-bybaneprosjektet-Utvalg-for-miljo-og-byutvikling",
  "tekst": " Byr\u00e5dsavdeling for byutvikling Til Intern korrespondanse Bystyrets kontor V\u00e5r referanse: 2024/33388-3 Saksbehandler: Malene Nesse Gr\u00f8nningen Fra Dato: 1. mars 2024 Byr\u00e5d for byutvikling Svar p\u00e5 skriftlig sp\u00f8rsm\u00e5l nr. 56 fra Katrine N\u00f8dtvedt (MDG) om tunellutredning for bybaneprosjektet - Utvalg for milj\u00f8 og byutvikling Bakgrunn: Vestland fylkeskommune sier de kan starte bygging av Bybanen i 2026. Samtidig sier byr\u00e5dsleder Meyer dette til BT (26. januar): \u00ab\u2013 Den [reguleringsplanen for bybanen til \u00c5sane] ligger fast. Vi skal holde oss til tidslinjen i dette prosjektet. Det er ingen grunn til ikke \u00e5 gi oss penger.\u00bb Samtidig hevder byr\u00e5det at de vil gjennomf\u00f8re en tunnelutredning som skal v\u00e6re bystyrebehandlet innen utgangen av 2025. Byr\u00e5det har videre bekreftet at det ikke skal startes opp et formelt planarbeid for tunnelutredningen etter plan- og bygningsloven, det er en tilleggsutredning som skal gjennomf\u00f8res. F\u00f8lgelig vil det ta flere \u00e5r f\u00f8r man eventuelt kan g\u00e5 i gang med et tunnelarbeid, et type tunellarbeid som utredninger s\u00e5 langt viser uakseptabel risiko for verdensarvstedet Bryggen. Sp\u00f8rsm\u00e5l til byr\u00e5den: Hvis bystyret velger \u00e5 g\u00e5 videre med et tunnelalternativ, hvordan kan da byr\u00e5det forvente \u00e5 bruke penger i 2026 n\u00e5r de ikke har et prosjekt \u00e5 bruke pengene p\u00e5? Byr\u00e5det har p\u00e5 snart fire m\u00e5neder ikke kommet i gang med tunnelutredningen, og f\u00f8rst n\u00e5 skal det gjennomf\u00f8res innspillsseminarer. Hva er tidslinjen for \u00e5 levere p\u00e5 utredningen? Svar fra byr\u00e5den: Dersom bystyret velger \u00e5 g\u00e5 videre med et tunnelalternativ vil det m\u00e5tte utf\u00f8res ny ekstern kvalitetssikring av prosjektet for DS1. Mens dette p\u00e5g\u00e5r vil man kunne starte bygging p\u00e5 andre strekninger enn DS1. Dette vil kunne p\u00e5virke fremdriften noe, men Bybanen utbygging vil kunne starte arbeider i 2026 uavhengig om tunnel blir valgt eller ikke dersom man f\u00e5r finansiering over Statsbudsjettet. Byr\u00e5den vil komme tilbake til tidslinje for tilleggsutredning. Christine Kahrs \u2013 Byr\u00e5d for byutvikling Dokumentet er godkjent elektronisk. "
}