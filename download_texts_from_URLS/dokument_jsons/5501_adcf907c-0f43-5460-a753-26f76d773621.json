{
  "dokument_id": "adcf907c-0f43-5460-a753-26f76d773621",
  "doc_type": "case_attachment",
  "kommune": 5501,
  "tittel": "H\u00f8ringssvar Olav Thon Gruppen",
  "url": "https://innsyn.tromso.kommune.no/application/getMoteDokument?dokid=2001731725",
  "tekst": "Til Troms\u00f8 kommune ved seksjon for n\u00e6ring og b\u00e6rekraft 12.04.2024 Innspill p\u00e5 h\u00f8ringsuttalelse vedr\u00f8rende nye retningslinjer for servering- tobakk- og alkoholservering for bevillingsperioden 2024-2028, Troms\u00f8 kommune. Viser til utsendt h\u00f8ringsdokument med saksnummer 24/05074 og kommer her med innspill p\u00e5 punkt 6.7 Skjenkebevilling som ligger p\u00e5 kj\u00f8pesenter. Alkoholgruppebegrensning: Vi er av den klare oppfatning at det var veldig positivt at det under foreg\u00e5ende bevilgningsperiode ble \u00e5pnet opp for skjenkebevilling p\u00e5 serveringssteder i kj\u00f8pesenter i Troms\u00f8 kommune. Vi som driver med kj\u00f8pesenterdrift, er opptatte av \u00e5 etablere akt\u00f8rer som passer inn og som tilbyr varer og tjenester som v\u00e5re kunder ettersp\u00f8r. Servering har overtid blitt en meget viktig bransje p\u00e5 v\u00e5re kj\u00f8pesenter. Vi \u00f8nsker i \u00e5rene som kommer og videreutvikle serveringskonseptene v\u00e5re, og da b\u00f8r det ikke v\u00e6r begrensninger for salg av alkohol. Flere konsepter vil kunne etablere seg dersom de ikke opplever at det er begrensinger. Serveringssteder p\u00e5 et kj\u00f8pesenter b\u00f8r behandles p\u00e5 lik linje med andre serveringsteder, begrensninger som gjelder kun for serveringssteder p\u00e5 kj\u00f8pesenter b\u00f8r derfor fjernes. Et kj\u00f8pesenter har begrenset \u00e5pningstid, god sikkerhet, egne vektere, gode rutiner p\u00e5 drift og tilsyn og er familievennlig. P\u00e5 bakgrunn av dette er det ingen grunn til \u00e5 tro at \u00e5pning av alkoholgruppe 3 skal medf\u00f8re u\u00f8nskede hendelser. Vi foresl\u00e5r derfor at f\u00f8rste setning endres til: \u00abDet gis skjenkebevilling for alkoholgruppe 1, og 2 og 3 til spisesteder som er lokalisert i kj\u00f8pesenter.\u00bb. Krav om egen inngang: Vi mener at det kravet som er satt til at serveringssteder p\u00e5 kj\u00f8pesenter skal ha egen utvendiginngang for \u00e5 kunne servere alkohol er konkurransevridende i forhold til andre utleier som ikke har dette kravet. Kj\u00f8pesenter er ofte innredet med ytre og indre kjern med fellesarealer i midten. Det tilser at det er store arealer som da kunne ha v\u00e6rt godt egnet til servering, som da ikke kan disponeres til det pga kravet til egen utvendiginngang. Vi mener at det skal v\u00e6re likebehandling innenfor det \u00e5 etablere serveringssted med alkoholservering i Troms\u00f8 kommune. Vi foresl\u00e5r derfor at denne setning fjernes: \u00abServeringssteder med skjenkebevilling skal ha egen utvendig inngang.\u00bb P\u00e5 vegne av Olav Thon Gruppen Elisabeth Karlsen, Senterleder AMFI Pyramiden "
}