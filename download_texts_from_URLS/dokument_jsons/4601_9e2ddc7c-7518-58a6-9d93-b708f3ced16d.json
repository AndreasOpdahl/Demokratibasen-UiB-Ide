{
  "dokument_id": "9e2ddc7c-7518-58a6-9d93-b708f3ced16d",
  "doc_type": "case_attachment",
  "kommune": 4601,
  "tittel": "S\u00f8knad mudring i sj\u00f8 Fanafjorden - Statnett",
  "url": "https://bergen.kommune.no/politikere-utvalg/api/fil/bk360/10965881/Soknad-mudring-i-sjo-Fanafjorden-Statnett",
  "tekst": "\u00c5pen informasjon / Public information S\u00f8knad om mudring i sj\u00f8 1. INNLEDNING Statnett m\u00e5 gjennomf\u00f8re mudringstiltak utenfor eksisterende kaihakk ved Breivika i Fanafjorden, i Bergen kommune. Kaihakket benyttes til spesialtransport av transformatorer og andre store komponenter til Statnett sine stasjoner. Statnett planlegger blant annet utskifting av transformator ved Fana transformatorstasjon h\u00f8sten 2024. Statnett har erstattet sin tidligere b\u00e5t med en ny b\u00e5t. Det nye fart\u00f8yet trenger st\u00f8rre dyp for \u00e5 operere, og det er i dag ikke dypt nok utenfor kaihakket i Fanafjorden. Derfor m\u00e5 Statnett \u00f8ke dybdeforholdene ved \u00e5 mudre, slik at planlagt transformatortransport til blant annet Fana transformatorstasjon kan gjennomf\u00f8res. Mudringstiltak krever tillatelse etter forurensningsloven/forskrift, og avklaring etter Plan- og bygningsloven, havne- og farvannsloven og kulturminneloven. Statnett har utarbeidet s\u00f8knad om tillatelse etter forurensningsloven etter s\u00f8knadskjema fra Statsforvalteren i Vestland (dette dokumentet). S\u00f8ker er kjent med at det skal belastes gebyr for behandling av s\u00f8knaden. Areal- og milj\u00f8r\u00e5dgiver i Statnett Erik Roals\u00f8 har utarbeidet s\u00f8knad (13.08.2024) Figur 1 Bl\u00e5tt punkt viser eksisterende kaihakklokalitet i Fanafjorden hvor Statnett planlegger mudringstiltak. \u00c5pen informasjon / Public information Figur 2 R\u00f8dt rektangel viser eksisterende kaihakk i Breivika s\u00f8r i Fanafjorden. Det er utenfor dette kaianlegget at Statnett planlegger mudringstiltak. 2. GENERELL INFORMASJON a) Tiltakshaver Navn: Statnett SF Adresse: Nydalen All\u00e9 33, 0484 Oslo Telefon: 23903000 E-post: firmapost@statnett.no Organisasjonsnummer: NO962986633 MVA b) Kontaktperson Navn: Knut Dahle Hammervoll/Erik Roals\u00f8 Adresse: Nydalen All\u00e9 33, 0484 Oslo Telefon: 95147448 / 93681830 E-post: knut.hammervoll@statnett.no / erik.roalso@statnett.no c) Entrepren\u00f8r Navn: Consto Anlegg Vest AS med underleverand\u00f8rer (Hylland AS og IMC Diving AS) Adresse: Zander Kaaes gate 7, 5015 Bergen Telefon: 77 75 27 00 E-post: firmapost@consto.no d) Lokalisering Kommune: Bergen Stedsnavn: Breivika Gnr./bnr.: 94/3 Koordinater: EU98 UTM33 6717509N \u2013 35813\u00d8 e) Tidsperiode 1-2 uker, september/oktober 2024 f) Fakturainformasjon Fakturaadresse: Statnett SF, PB 4904, 0423 Oslo Fakturareferanse: Kaihakk Fanafjorden Prosjektnummer: 30030 (Fana) Kontaktperson for fakturering: Knut Dahle Hammervoll Side 2 \u00c5pen informasjon / Public information 3. TYPE TILTAK Tiltaket som oms\u00f8kes omfatter mudring i sj\u00f8. a) Form\u00e5let med mudringen er farledsmudring/vedlikeholdsmudring. Kaihakket ble etablert i 1982. If\u00f8lge grunneier har kaihakket blitt brukt to ganger til ti landsetting av st\u00f8rre utstyr. I forbindelse med dette arbeidet har det blitt utf\u00f8rt gravearbeider i omr\u00e5det som har medf\u00f8rt flytting av masser. Da Statnett overtok Fana transformatorstasjon i 2016 fra BKK overtok de ogs\u00e5 kaihakket i Fanafjorden og grunneieravtalen som er gjeldende for kaihakket. Figur 3 Kaihakket ble etablert i 1982. Bildet over er fra transformatortransport i 1982. b) Statnett er avhengig av b\u00e5t for \u00e5 transportere store enheter som transformatorer til sine stasjoner. Statnett har derfor etablert/overtatt flere kaihakk over hele landet iht. avtaler med grunneiere, kommuner og konsesjonsmyndighet (NVE). Statnett har erstattet sin gamle b\u00e5t med ny b\u00e5t. Denne b\u00e5ten krever st\u00f8rre dyp for \u00e5 legge til kaianlegg. Det medf\u00f8rer at det er behov for \u00e5 gjennomf\u00f8re grave/mudretiltak utenfor det aktuelle kaihakket i Fanafjorden. c) Det forventes at det vil v\u00e6re behov for mudringstiltak i et omr\u00e5de tilsvarende ca. 600 m2 (se vedlegg 1). d) Det forventes at det vil v\u00e6re behov for \u00e5 mudre et volum tilsvarene ca. 800 m3 (se vedlegg 1). e) Vanndyp f\u00f8r mudring varierer (se vedlegg 2 for illustrasjon av dagens situasjon og situasjon etter mudring). f) \u00d8nsket vanndyp illustreres i vedlegg 2. g) Som tiltaksmetode for gjennomf\u00f8ring av mudringstiltak planlegges det tiltak i sj\u00f8 og p\u00e5 land. Massene tas opp p\u00e5 land av gravemaskin som st\u00e5r p\u00e5 kaien. De massene som ligger utenfor gravemaskinens rekkevidder flyttes innenfor rekkevidde med bruk av en innretning som suger og pumper massene n\u00e6rmere kaianlegget. Denne prosessen styres av dykkere. Gravemaskinf\u00f8rer har GPS og legger inn data fra multistr\u00e5le slik at det oppn\u00e5s kontroll over masser som skal graves opp. Massene graves opp og plasseres i \u00e5pne containerl\u00f8sninger som st\u00e5r p\u00e5 land. Disse containerne blir plassert slik at vannet renner ut p\u00e5 innsiden av duk (som er lagt ut) og Side 3 \u00c5pen informasjon / Public information \"t\u00f8rre masser\" blir liggende igjen. Etter at massene er t\u00f8rket blir de flyttet over i lastebiler som kj\u00f8rer dem p\u00e5 deponi. F\u00f8r oppstart legges det ut en siltgardin som er 140 meter lang. Siltgardinen dekker hele det aktuelle mudringsomr\u00e5det slik at det blir tett. Siltgardinen har en 7 meter lang duk som henger med kjetting p\u00e5 bunnen. Denne blir sikret med betonglodd. P\u00e5 denne m\u00e5ten vil spredning av sedimenter fra tiltaket begrenses til areal innenfor siltgardin. h) Disponeringsl\u00f8sning for massene som fjernes er lovlig avfallsanlegg p\u00e5 land. i) Se punkt \"g\". 4. LOKALE FORHOLD a) Eiendommer som blir p\u00e5virket av oms\u00f8kt tiltak: Det eksisterende kaihakket er lokalisert p\u00e5 eiendom gnr./bnr. 94/3 p\u00e5 s\u00f8rsiden av Fanafjorden, i Bergen kommune. Statnett har avtale med grunneier om bruksrett for kaihakket og tilh\u00f8rende vei. Avtalen er fra 1982. Det vil ikke gj\u00f8res fysiske tiltak p\u00e5 eiendommen utover at kaihakket og veien p\u00e5 eiendommen vil benyttes for transport av mudringsmasser. Tiltaket er avtalt med grunneier. b) Utredning av bunnforhold og omr\u00e5det sin grunnstabilitet: IMC-diving gjennomf\u00f8rte dykk for Statnett utenfor kaihakket 24.06.24 og 02.08.2024 for \u00e5 kartlegge dybde- og grunnforholdene. Massene utenfor kaihakket best\u00e5r i stor grad av bl\u00f8tbunn. Like utenfor kaianlegget ligger det fyllingsmasser (stein). Figur 4 Utklipp fra video fra dykkere. Ca. 19 meter utenfor kaihakket, p\u00e5 7-7,5 meters dybde, er det bl\u00f8tbunn. Side 4 \u00c5pen informasjon / Public information Figur 5 Utklipp fra video fra dykkere. Ca. 6 meter fra kaihakket og 3 meters dyp. Bl\u00f8tbunn. c) Er det naturverdier i eller i n\u00e6rheten av tiltaksomr\u00e5det? I Milj\u00f8direktoratets innsynsl\u00f8sning Naturbase er det registrert en marin naturtype, \u00e5legressamfunn (vanlig \u00e5legress) vest for kaihakket. Registreringen er fra 2009 og ble vurdert som \"viktig\" iht. naturtypekategorisering (h\u00e5ndbok 19).Vurderingen begrunnes med n\u00e6r naturtilstand og liten grad av p\u00e5virkning. Naturtypen ble if\u00f8lge innsynsl\u00f8sningen sist unders\u00f8kt i 2014. Det er ikke registrert \u00e5legress innenfor arealet som oms\u00f8kes mudret. Dette er dokumentert gjennom dykk i juni/august 2024. \u00c5legressamfunn er utsatt for sedimentoppvirvling i forbindelse med mudringstiltak og Statnett vil derfor benytte lense/siltgardin i forbindelse med det oms\u00f8kte tiltaket. Form\u00e5let med bruk av siltgardin vil v\u00e6re \u00e5 begrense sedimenttransport ut i resipienten. Figur 6 Den marine naturtypen \u00e5legressamfunn (gr\u00f8nt polygon) er registrert vest for kaihakket (r\u00f8dt rektangel). Det er registrert gytefelt for torsk (MB) i Fanafjorden. Hele fjorden omfattes av dette. Det er ikke registrert marine verneomr\u00e5der eller andre kjente naturverdier rundt det aktuelle tiltaksomr\u00e5det. d) Utredning av naturforhold (v\u00e6r, vind, str\u00f8m): Side 5 \u00c5pen informasjon / Public information If\u00f8lge IMC-diving, som har god oversikt over forholdene i Bergensomr\u00e5det, er str\u00f8mningsforholdene og vannutskiftingen i det aktuelle omr\u00e5det i Fanafjorden sv\u00e6rt god. Lokaliteten ligger forholdvis langt ute i fjorden og er ikke skjermet av skj\u00e6r eller \u00f8yer. Det vurderes derfor at resipientkapasiteten er god fordi vannutskiftingen er stor. e) Kjente allmenne brukerinteresser knyttet til lokaliteten eller n\u00e6romr\u00e5det til lokaliteten, og beskrivelse av hvordan disse kan bli p\u00e5virket av oms\u00f8kt tiltak: Det er ikke kjent at det aktuelle kaianlegget har betydning for allmenne brukerinteresser utover kaianlegget og n\u00e6rliggende bryggefunksjoner for b\u00e5ter. I Milj\u00f8direktoratets innsynsl\u00f8sning Naturbase er det ikke registrert friluftlivsarealer i det aktuelle tiltaksomr\u00e5det, verken kartlagte eller statlig sikra. Det forventes at deler av Breivika kan benyttes til friluftsliv, blant annet b\u00e5tliv og badeaktiviteter. Det er registrert fiske etter reker i Fanafjorden, if\u00f8lge Fiskeridirektoratets innsynsl\u00f8sninger. Rekefeltet ligger midt i fjorden, ca. 900 meter i luftlinje fra det aktuelle tiltaksomr\u00e5det. Det er ikke registrert l\u00e5ssettingsplasser i Fanafjorden. f) Havnespy: Kjente lokaliteter hvor det er p\u00e5vist havnespy er tilgjengelige i Artsdatabankens innsynsl\u00f8sning Artskart. Det er ikke p\u00e5vist havnespy i Fanafjorden, inkludert den aktuelle lokaliteten. g) R\u00f8r, kabler eller andre konstruksjoner i omr\u00e5det. Det ble ikke registrert r\u00f8r, kabler eller andre faste installasjoner i tiltaksomr\u00e5det for planlagt mudring. N\u00e6rliggende flytebrygge vil flyttes f\u00f8r mudringstiltak starter opp. 5. FORURENSNINGSSITUASJON a) Er det kjente forurensningskilder i n\u00e6rheten (for eksempel kommunal avl\u00f8p, b\u00e5thavn, industrivirksomheter): If\u00f8lge Fiskeridirektoratets innsynsl\u00f8sning Yggdrasil er det ikke registrert akvakulturlokaliteter i Fanafjorden. Det finnes flere brygger i Breivika hvor fritidsb\u00e5ter ligger forankret gjennom \u00e5ret, men ingen b\u00e5thavner. I Resipientoverv\u00e5kning av fjordsystemene rundt Bergen (2021-2024, R\u00e5dgivende biologer 2024) er det analysert fauna og- sedimentpr\u00f8ver fra Breivika, med pr\u00f8venummer Krok1. Pr\u00f8vene ble tatt i 2022 i forbindelse med byfjordunders\u00f8kelsen. Sedimentpr\u00f8vene fra Breivika (Krok1) bestod av fin og kompakt sand med litt innblandet silt. Sedimentene var mykt, gr\u00e5tt og luktfritt. Kornfordeling i sedimentpr\u00f8ven var 68,3 % silt, 31,6 % sand, og 0,1 % grus. Det organiske innholdet i sedimentpr\u00f8vene fra Krok1 ble vurdert \u00e5 v\u00e6re sv\u00e6rt god. Med hensyn til bunndyrfauna ble pr\u00f8vene vurdert basert p\u00e5 fem ulike indekser som blir omregnet til nEQR (normalisert \u00f8kologisk kvalitet ratio). nEQR-tilstandsklassen for Krok1 ble vurdert \u00e5 v\u00e6re god. I dokumentet Resipientoverv\u00e5kning av fjordsystemet rundt Bergen (2021-2024, R\u00e5dgivende biologer) vises det til et lokalt utslippspunkt i omr\u00e5det rundt pr\u00f8vepunkt \"Krok1\", antageligvis kommunalt avl\u00f8psvann. Utslippspunktet er synlig p\u00e5 innsynsl\u00f8sningen Milj\u00f8status (kartl\u00f8sningen) og i Milj\u00f8direktoratets innsynsl\u00f8sning \"Norske utslipp\" med navn Skredmoneset. Det er Bergen kommune som eier anlegget. Anleggets utslippspunkt ligger ikke innenfor eller i umiddelbar n\u00e6rhet til det aktuelle kaihakket hvor Statnett s\u00f8ker om tillatelse til mudring. Side 6 \u00c5pen informasjon / Public information b) Veileder for s\u00f8knadskjema er lest og pr\u00f8vetakning er gjennomf\u00f8rt i samsvar med denne. Forurensningspr\u00f8ver ble tatt 02.08.2024. Det aktuelle tiltaksomr\u00e5det ble delt inn i fire deler og det ble tatt fire pr\u00f8ver fra hver del som ble blandet. Det ble videre tatt en blandpr\u00f8ve fra en femte pr\u00f8vestasjon, ca. 50 meter unna tiltaksomr\u00e5det. Totalt ble fem blandpr\u00f8ver (inkludert kontroll) levert til Eurofins for analyse. Pr\u00f8vene er sendt til analyse for PMM57 Milj\u00f8pakke sediment. Pr\u00f8vene er ikke ferdig analysert og vil ettersendes Statsforvalteren n\u00e5r resultat og tiltaksklasser er utledet. Kornfordeling vil ogs\u00e5 fremkomme av analyseresultat. Basert p\u00e5 resultat vil det foresl\u00e5s tiltak, milj\u00f8m\u00e5l og vurdering av overv\u00e5kning. Disse vurderingene vil ettersendes Statsforvalteren. Figur 7 Illustrasjon av pr\u00f8vestasjoner og pr\u00f8vepunkt for forurensning. c) Analyseresultat ettersendes Statsforvalteren n\u00e5r dette foreligger. d) Finstoffinnhold ettersendes Statsforvalteren n\u00e5r dette foreligger. e) Avb\u00f8tende tiltak: Det planlegges \u00e5 benytte siltgardin som beskrevet i kapittel 3g. Form\u00e5let er \u00e5 begrense spredning av sedimenter. Hele det aktuelle tiltaksomr\u00e5det vil lukkes av siltgardinen. Mudringsmassene skal tas opp p\u00e5 land og kj\u00f8res til godkjent mottak p\u00e5 land. Det er ingen grunn til at plastforurensning skal forekomme som f\u00f8lge av tiltaket som skal gjennomf\u00f8res. Dersom pr\u00f8veresultat avdekker forurensede masser vil det vurderes n\u00e6rmere tiltak. Disse vil ettersendes Statsforvalteren. Siltgardinen blir liggende i vannet inntil partiklene har sunket ned og vannet har blitt klart. Siltgardinen tas opp av vannet slik at spredning av partikler fra selve gardinen unng\u00e5s. Side 7 \u00c5pen informasjon / Public information f) Gj\u00f8r rede for risikovurdering av tiltaket p\u00e5 ytre milj\u00f8. Tiltaket er begrenset til \u00e5 gjelde areal utenfor kaianlegg. Mudringsarbeidene vil i gjennomf\u00f8res ved bruk av dykkere og med gravemaskin fra land. Den st\u00f8rste risikoen vurderes \u00e5 v\u00e6re spredning av forurensede sedimenter fra mudringsarbeidet, dvs. at sedimenter blir virvlet opp og at finstoff blir spredt i resipienten. Ved bruk av siltgardin vil spredningen begrenses/unng\u00e5s. Dersom analyseresultat avdekker forurensning kan det bli aktuelt \u00e5 gj\u00f8re nye vurderinger av risiko p\u00e5 ytre milj\u00f8. Eksempelvis knyttet til avvanning p\u00e5 land, eller teknikker knyttet til selve mudringen for \u00e5 begrense spredning av forurensning. g) Tiltaksm\u00e5l Det er et m\u00e5l for Statnett om \u00e5 begrense p\u00e5virkning p\u00e5 ytre milj\u00f8, b\u00e5de spredning av forurensede masser og arealinngrep. Statnett har fors\u00f8kt \u00e5 begrense det aktuelle mudringsarealet s\u00e5 langt det lar seg gj\u00f8re. Videre har Statnett engasjert dykkere, milj\u00f8konsulenter og entrepren\u00f8r for \u00e5 planlegge tiltaket p\u00e5 en god m\u00e5te. Statnett vil, dersom der viser seg at det forurensningsniv\u00e5ene er h\u00f8ye, vurdere teknikker for \u00e5 begrense spredning av forurensning. h) Milj\u00f8m\u00e5l I Nye Vann-nett er Fanafjorden registrert med moderat milj\u00f8tilstand og d\u00e5rlig kjemisk tilstand. Det er et m\u00e5l om \u00e5 oppn\u00e5 god \u00f8kologisk og kjemisk tilstand innen 2027, men det er n\u00f8dvendig med flere tiltak for \u00e5 oppn\u00e5 god milj\u00f8tilstand. Statnett sitt tiltak i Fanafjorden er begrenset, men skal ikke bidra til en forverring av dagens situasjon, dersom det avdekkes forurensning i sedimentene skal de fjernes og spredning skal begrenses. i) Plan for overv\u00e5kning av vann, spredning av masser og sluttrapport Avhengig av forurensingsgrad vil det foresl\u00e5s tiltak for overv\u00e5kning av tiltaksomr\u00e5det og eventuelle unders\u00f8kelser. 6. BEHANDLING HOS ANDRE MYNDIGHETER a) Plan- og bygningsloven: I Bergen kommunes, kommuneplanens arealdel (2018-2030) har sj\u00f8areal utenfor kaianlegg form\u00e5l som bruk og vern av sj\u00f8 og vassdrag, med hensynssone naturmilj\u00f8. Arealform\u00e5l og hensynssone gjelder hele Fanafjorden. b) Havne- og farvannsloven: Det er ikke registrert hoved- eller biled i Fanafjorden. c) Kulturminneloven: Statnett har sendt en foresp\u00f8rsel til Bergen sj\u00f8fartsmuseum om en uttalelse til eventuelle kulturminner eller potensiale for funn av kulturminner i omr\u00e5det rundt det aktuelle kaianlegget. Statnett har ikke mottatt noen tilbakemeldinger fra Bergen sj\u00f8fartsmuseum. Det er ikke kjent, ut fra offentlige innsynsl\u00f8sninger, at det finnes noen kjente kulturminner i sj\u00f8 utenfor kaianlegget. Dersom det avdekkes gjenstander eller annet under mudring som kan ha kulturhistorisk betydning skal kulturminnemyndigheter kontaktes. d) Forskrift og fysiske tiltak i vassdrag: Oms\u00f8kt tiltak vil ikke omfattes av forskrift om fysiske tiltak i vassdrag. Side 8 1 - Snitt Sj\u00f8bunn \u00f8st KK-4011 Omfang mudring: Areal: ca 600m2 Volum: ca 800m3 Gr\u00f8nne linjer: Omriss n\u00f8dvendig areal 11500 for ilandf\u00f8ring iht Statnetts styrende dokumenter (SDOK 119-22, rev. 5.0) 0 1650 2 - Snitt Sj\u00f8bunn senter KK-4011 kaihakk Areal for mudring 3 - Snitt Sj\u00f8bunn vest KK-4011 Merknader Ekvidistanse: 1m Henvisninger: KK-4011 - Snitt sj\u00f8bunn SDOK 119-22, rev 5.0 Forklaring: Koterlinjer som viser er kun for terreng under vanniv\u00e5. Terreng over Omr\u00e5de i denne sonen (gr\u00f8nn skravur) mudres ikke, da det vann vises ikke kommer tett p\u00e5 eksisterende kaikonstruksjon. 1400 0 gnr/bnr: 94/3 1900 0 1 KK-4011 Kaihakk 2 5000 KK-4011 01B Underlag for s\u00f8knad NOMASI NOINST NOMASI 12.08.2024 Rev. Utgivelsesgrunn/Revisjonsbeskrivelse Utarbeidet Kontrollert Godkjent Dato dd.mm.\u00e5\u00e5\u00e5\u00e5 Prosjekt / Kontraktsnr. Tittel M\u00e5lestokk FAN - Fana Transformatorstasjon 1:100 Koordinatsystem Kaihakk Krokeide NTM5 Plan mudring H\u00f8ydesystem 3 Byggherre Leverand\u00f8r NN2000 Fagansvarlig KK-4011 nomasi Utf\u00f8rende nomasi Gradering Format Plan mudring K0 Leverand\u00f8rens dokumentnummer 10225168-KK-4010 A1 Erstatter dokument Dokumentnummer Blad 1 : 100 30030-SWE-FAN-0213 NN2000 0.000 m Sj\u00f8kartnull -1.040 m 2500 Eksisterende sj\u00f8bunn 5000 5500 Teoretisk sj\u00f8bunn etter Statnetts styrende dokumenter ca avstand til med behov for mudring 21700 19000 1 - Snitt Sj\u00f8bunn \u00f8st 1 : 100 1.573 m NN2000 0.000 m 1040 1573 Sj\u00f8kartnull -1.040 m 2500 Merknader Eksisterende sj\u00f8bunn Ekvidistanse: 1m 5500 5000 Henvisninger: Prosjektert profil etter murding: KK-4010 - Plan mudring 19000 SDOK 119-22, rev 5.0 2 - Snitt Sj\u00f8bunn senter kaihakk 1 : 100 NN2000 0.000 m Sj\u00f8kartnull -1.040 m 2500 N\u00f8dvendig dybde: Tiltak ikke n\u00f8dvendig 5500 5000 Eksisterende sj\u00f8bunn 19000 01B Underlag for s\u00f8knad NOMASI NOINST NOMASI 12.08.2024 Rev. Utgivelsesgrunn/Revisjonsbeskrivelse Utarbeidet Kontrollert Godkjent Dato dd.mm.\u00e5\u00e5\u00e5\u00e5 Prosjekt / Kontraktsnr. Tittel M\u00e5lestokk FAN - Fana Transformatorstasjon 1:100 Koordinatsystem 3 - Snitt Sj\u00f8bunn vest Kaihakk Krokeide NTM5 Snitt sj\u00f8bunn H\u00f8ydesystem 1 : 100 NN2000 Byggherre Leverand\u00f8r Fagansvarlig nomasi Utf\u00f8rende nomasi Gradering Leverand\u00f8rens dokumentnummer Format K0 10225168-KK-4011 A1 Erstatter dokument Dokumentnummer Blad 30030-SWE-FAN-0214 "
}