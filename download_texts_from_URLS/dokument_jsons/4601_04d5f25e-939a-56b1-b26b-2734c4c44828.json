{
  "dokument_id": "04d5f25e-939a-56b1-b26b-2734c4c44828",
  "doc_type": "case_presentation",
  "kommune": 4601,
  "tittel": "Brannordningen - dokumentasjon av brann- og redningstjenesten i Bergen kommune",
  "url": "https://bergen.kommune.no/politikere-utvalg/api/fil/bk360/9469696/Framstilling-Brannordningen-dokumentasjon-av-brann-og-redningstjenesten-i-Bergen-kommune",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2023/266954-2 Brannordninga - dokumentasjon av brann- og redningstenesta i Bergen kommune Kva saka gjeld: Saka gjeld ny brannordning \u2013 dokumentasjon av brann- og redningstenesta i Bergen kommune. Bystyret i Bergen har mynde til \u00e5 fastsetje overordna rammer for brannvesenet, gjennom brannordning for Bergen kommune. I samsvar med lov om vern mot brann, eksplosjon og ulykker med farlig stoff og om brannvesenets redningsoppgaver (brann- og eksplosjonsvernloven av 14. juni 2002) skal kommunen s\u00f8rge for etablering og drift av eit brannvesen som kan ta hand om f\u00f8rebyggande og beredskapsmessige oppg\u00e5ver etter lova, p\u00e5 ein hurtig, effektiv og sikker m\u00e5te. Forskrift om organisering, bemanning og utrustning av brann- og redningsvesen og n\u00f8dmeldesentralene (brann- og redningsvesenforskriften av 15. september 2021) krev at kommunen gjennomf\u00f8rer: - risiko- og s\u00e5rbarheitsanalyse - f\u00f8rebyggandeanalyse - beredskapsanalyse Saman utgjer dei tre analysane dokumentasjonen av brann- og redningsvesenet i Bergen kommune. I samsvar med ny forskrift skal analysane oppdaterast minimum kvart fjerde \u00e5r, eller ved st\u00f8rre endringar i risiko- og s\u00e5rbarheitsbiletet. I vedlagt dokument; \u00abBrannordningen_2024-2028_A4_oppslag\u00bb, vert hovudresultata fr\u00e5 desse tre analysane presentert. I tillegg vert prioriteringar og anbefalingar fr\u00e5 brannsjefen lagt fram. Her vert det gitt overordna f\u00f8ringar for korleis Bergen brannvesen skal organiserast, bemannast og utrustast for \u00e5 kunne utf\u00f8re eit tilfredsstillande brannf\u00f8rebyggjande arbeid og ha ein tilfredsstillande beredskap for brannar og ulukker. Organiseringa m\u00e5 reflektere at Bergen brannvesen ogs\u00e5 har ei rekkje st\u00f8rre regionale og nasjonale ansvar. Det ligg innanfor fullmaktene til brannsjefen \u00e5 detaljere organiseringa og tenesteproduksjonen. Oppsummering av brannsjefen sine anbefalingar P\u00e5 bakgrunn av ROS-analysane for Bergen brannvesen og 110 Vest, f\u00f8rebyggandeanalysen og beredskapsanalysane for beredskapsavdelinga og 110 Vest, anbefaler brannsjefen at det vert gjennomf\u00f8rt ei rekkje tiltak i kommande fire\u00e5rsperiode. Tiltakslista ligg i sin heilskap i kapittel 9 i vedlegget \u00abBrannordningen_2024-2028_A4_oppslag\u00bb. Anbefalingane vert delt inn etter avvik fr\u00e5 absolutte krav i lovverket, og risikobaserte behov for strategisk og n\u00f8dvendig vidareutvikling av Bergen brannvesen. 1 Dei tiltaka som brannsjefen ser som viktigast er: Tiltak for \u00e5 lukke avvik fr\u00e5 absolutte krav i lovverket: \u2022 Ingen av dagens brannstasjonar i Bergen kommune oppfyller dagens krav til HMS, med tanke p\u00e5 reine og ureine soner. Gjennom nybygg og ombygging av eksisterande stasjoner blir reine og ureine soner skilt. Dette arbeidet p\u00e5g\u00e5r. \u2022 Brannf\u00f8rebyggjande avdeling er pr. i dag underbemanna med 3,3 \u00e5rsverk. \u00c5rsverka m\u00e5 finansierast og bemanninga styrkast. \u2022 \u00c5sane brannstasjon tilfredsstiller ikkje alltid krav til utrykkingstid til Salhus. Brannsjefen foresl\u00e5r at avviket blir lukka gjennom kompenserande tiltak. Risikobaserte behov for strategisk og n\u00f8dvendig vidareutvikling: \u2022 Starte konseptutredning for nytt naust for brann- og redningsb\u00e5ten Sj\u00f8brand \u2022 Starte konseptutredning for ny brannstasjon i Bergen Vest \u2022 Vurdere strategiske plassering av brannstasjonar, p\u00e5 bakgrunn av store endringar i samfunnsutviklinga og infrastruktur \u2022 Styrke beredskapen med fem \u00e5rsverk, blant annet for \u00e5 styrke beredskapen ved Arna brannstasjon \u2022 Styrke bemanninga i n\u00f8dmeldesentralen 110 Vest \u2022 Styrke administrativ kapasitet i brannvesenet med eitt \u00e5rsverk \u2022 Revidere og oppdatere brannsikringsplanen for den tette trehusbebyggelsen i Bergen \u2022 Styrke det brannf\u00f8rebyggjande arbeidet overfor risikoutsette grupper og inng\u00e5 forpliktande samarbeid med helsetenesta \u2022 Styrke det brannf\u00f8rebyggjande arbeidet i samsvar med ny lokal forskrift, s\u00e6rleg retta mot bygardar, 1890-\u00e5rsgardar og utleigebustader \u2022 Styrke samarbeid og samvirke, b\u00e5de lokalt og regionalt \u2022 Auke brann- og redningsberedskapen sin kompetanse og kapasitet knytt til klimaendringar, samfunnsutviklinga, nye energiberarar og det gr\u00f8ne skiftet \u2022 Greie ut om USAR-tenesta (Urban Search and Rescue) skal etablerast som nasjonal og/eller internasjonal ressurs \u2022 Styrke arbeidet med ressursstyring Fagetaten si vurdering og tilr\u00e5ding: Det endelege vedtaket skal sendast Direktoratet for samfunnssikkerhet og beredskap. Dokumentasjonen av brann- og redningstenesta i Bergen med brannsjefen sine anbefalingar, saman med bystyret sitt endelege vedtak, utgjer den nye brannordninga i Bergen. Den erstattar gjeldande brannordning vedtatt av Bergen bystyre 29. april 2015. Saman med lokale forskrifter vedtatt i 2022 erstattar den formelt ogs\u00e5 Feie- og tilsynsordning for Bergen kommune fr\u00e5 2017. Bergen brannvesen tilr\u00e5r at bystyret vedtar ny brannordning for Bergen kommune i samsvar med anbefaling fr\u00e5 brannsjefen, datert 10. november 2023. \u00d8konomiske konsekvensar: Dokumentasjonen legg fram 77 prioriterte forbetringstiltak (kap. 9 i vedlegget \u00abBrannordningen_2024-2028_A4_oppslag\u00bb). Av disse er nokre allereie l\u00f8yst, andre blir dekka gjennom brannvesenet sine eksisterande rammer, medan enkelte krev auka \u00f8konomiske rammer. Dei enkelte tiltaka er ikkje kostnadsrekna p\u00e5 noverande tidspunkt. Tiltak som krev finansiering ut over eksisterande rammer, m\u00e5 s\u00f8kjast innarbeidd ved framtidige rulleringar av Handlings- og \u00f8konomiplanen. 2 Byr\u00e5det si vurdering og tilr\u00e5ding/konklusjon: Oppg\u00e5va til Bergen brannvesen er \u00e5 beskytte og redde liv, milj\u00f8 og eigedom, og kommunen er sv\u00e6rt stolt av korleis Bergen brannvesen skj\u00f8ttar oppg\u00e5vene sine. Brannvesenet arbeider b\u00e5de f\u00f8rebyggande og er ofte f\u00f8rst p\u00e5 staden etter ulukker og andre hendingar. Dette gjer at dei handterer eit sv\u00e6rt breitt spekter av situasjonar, med ulik grad av alvor, risiko og konsekvensar. Bergen brannvesen har sv\u00e6rt h\u00f8g kvalitet og kompetanse p\u00e5 brann- og redningsarbeid. Kommunen sitt ansvar er \u00e5 dimensjonere eit brannvesen som kan ta i vare b\u00e5de f\u00f8rebyggande og beredskapsmessige oppg\u00e5ver p\u00e5 ein effektiv og sikker m\u00e5te. Dokumentasjonen av brann- og redningstenesta, som ligg vedlagt denne saka, synleggjer behov for at ei rekkje tiltak vert gjennomf\u00f8rt i kommande fire\u00e5rsperiode. Byr\u00e5det ser behovet for \u00e5 gjennomf\u00f8re desse tiltaka, men understrekar at dei tiltaka som krev ytterlegare \u00f8konomiske midlar utover det som ligg i gjeldande driftsbudsjett og investeringsplan, m\u00e5 vurderast i ordin\u00e6r budsjettprosess. Byr\u00e5det kjem tilbake til bystyret med ev. forslag om gjennomf\u00f8ring og tilh\u00f8yrande finansiering, i samband med kommande rulleringar av Handlings- og \u00f8konomiplan. Grunngjeving for \u00e5 legge saka fram for bystyret: Reglement for Bergen bystyre og utvalgene 2023-2027, vedtatt av Bergen bystyre 18.10.23 i B-sak 368-23, punkt 5.8.1a). Planer som fastsetter m\u00e5l og strategier for politikkomr\u00e5der og utforming av tjenesteproduksjon Byr\u00e5det innstiller til bystyret \u00e5 fatte f\u00f8lgjande vedtak: 1. Bystyret vedtar ny brannordning for Bergen kommune i samsvar med anbefaling fr\u00e5 brannsjefen, datert 10.november 2023. 2. Budsjettmessige endringar som f\u00f8lge av punkt 1 m\u00e5 vurderast ved framtidige rulleringar av Handlings- og \u00f8konomiplanen. Dato: 30. januar 2024 Christine B. Meyer Christine Kahrs Byr\u00e5dsleder Byr\u00e5d for byutvikling Dokumentet er godkjent elektronisk. Vedlegg: Fagnotat, datert 12.11.2023 Brannordningen 2024-2028 A4 oppslag Risiko- og s\u00e5rbarhetsanalyse Bergen brannvesen 2023 ROS-analyse for Bergen brannvesen 2023 - skjema for u\u00f8nskede hendelser Forebyggende analyse Bergen brannvesen 2023 Beredskapsanalyse Bergen brannvesen 2023 Risiko- og s\u00e5rbarhetsanalyse 110 Vest Beredskapsanalyse 110 Vest - 30-04-2022 3 "
}