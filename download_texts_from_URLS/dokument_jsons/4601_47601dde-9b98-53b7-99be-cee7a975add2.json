{
  "dokument_id": "47601dde-9b98-53b7-99be-cee7a975add2",
  "doc_type": "case_attachment",
  "kommune": 4601,
  "tittel": "Tilleggsnotat datert 28.09.2022",
  "url": "https://bergen.kommune.no/politikere-utvalg/api/fil/bk360/9464401/Tilleggsnotat-datert-28-09-2022",
  "tekst": " BERGEN Plan- og bygningsetaten KOMMUNE Til Tilleggsnotat BBU -Seksjon jus og samhandling (Arbeidssted) V\u00e5r referanse: KLAGE-2022/21978-10 Saksbehandler: Trond H\u00e5kon Stadheim Dato: 26.09.2022 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 13/384/0/0 Fana Kirkevegen 18. Nybygg bolig Saken ble oversendt til byr\u00e5dsavdelingen ved fagnotat datert 13.06.2022. Grunnlaget for tilleggsnotatet: Byr\u00e5dsavdeling \u00f8nsker f\u00f8lgende presisert: \u2022\u2022 Vurdering av innkommen s\u00f8knad om dispensasjon fra plankrav. Hvem klager? Grung Arkitektur AS p\u00e5 vegne av tiltakshaver Maestro Media AS, i brev datert 07.04.2022. Tiltaket Riving av eksisterende enebolig og oppf\u00f8ring av to tomannsboliger. Det ble gitt avslag i vedtak datert 18.03.2022, da tiltaket ikke kunne Vedtaket unntas plankrav etter KPA2018 3.1.1 og p\u00e5 bakgrunn av visuelle kvaliteter etter pbl. \u00a7 29-2. Planstatus Vi viser til fagnotat datert 13.06.2022. Klagegrunner Vi viser til fagnotat datert 13.06.2022. Behov for ytterligere Vi viser til fagnotat datert 13.06.2022. saksbehandling ved eventuell omgj\u00f8ring Med hilsen Plan- og bygningsetaten Ulf S\u00e6terdal avdelingsleder Tarje I. Wanvik etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Nye opplysninger Det har i ettertid blitt fremmet s\u00f8knad om dispensasjon fra plankrav, og fagetaten er bedt av byr\u00e5dsavdelingen om \u00e5 vurdere s\u00f8knaden. Ansvarlig s\u00f8ker har i brev datert 05.09.2022 s\u00f8kt om dispensasjon fra plankravet. Det er i s\u00f8knaden vist til at det er et relativt lite tiltak, og at det vil v\u00e6re sv\u00e6rt ressurskrevende og ikke st\u00e5 til tiltaket sin st\u00f8rrelse \u00e5 opprettholde plankrav. Dersom offentlig myndighet mener det m\u00e5 utarbeides plan, som sikrer fortau, m\u00e5 offentlig myndighet ta ansvar for dette og selv utarbeide en plan. Det kunne videre stilles vilk\u00e5r gjeldende avstand til vei, som vil ivareta byggegrense mot veikant, ved eventuell utbedring p\u00e5 et senere tidspunkt. Det er ogs\u00e5 vist til at Statens vegvesen tidligere har gitt uttrykk muntlig for at de kunne akseptere skisserte l\u00f8sninger. Det er opplyst om det er foretatt nabovarsling, og det i den forbindelse har kommet inn flere merknader fra naboer. Nabomerknadene omhandler blant annet trafikale forhold, men ogs\u00e5 forhold gjeldende utforming og utnyttelsesgrad. Fagetaten har ikke sendt s\u00f8knad om dispensasjon p\u00e5 h\u00f8ring til andre myndigheter. Dette skyldes at saken tidligere har v\u00e6rt sendt til uttalelse, gjeldende unntak fra plankrav, samt at det har kommet inn flere uttalelser fra Statens vegvesen i saken, sist fra 22.06.2022. Det er i denne uttalelsen vist til at: \u00abStatens vegvesen anser det som positivt at oms\u00f8kte tiltak trekkes lengre vekk fra vegen for \u00e5 gj\u00f8re plass til framtidig fortau. Vi vil likevel anbefale at det utarbeides reguleringsplan for utbygging av eiendommen. Vi ser det som n\u00f8dvendig for \u00e5 sikre trygg skoleveg og bedre forholdene for g\u00e5ende og syklende i omr\u00e5det. Selv om det \u00e5 trekke tiltaket noe tilbake kan sikre at det vil v\u00e6re areal til framtidig fortau vil ikke dette sikre opparbeiding av fortau eller at fortau blir gjennomg\u00e5ende i Kirkevegen. Gjennom et reguleringsplanarbeid vil man kunne gj\u00f8re helhetlige vurderinger, vurdere framtidig utbyggingspotensiale i omr\u00e5det og sikre trygge forhold for g\u00e5ende og syklende. For at oms\u00f8kte tiltak skal st\u00f8tte oppunder m\u00e5lene om nullvekst i personbiltrafikken personbi/trafikken er det avgj\u00f8rende med gode gang- og sykkelakser som gj\u00f8r det trygt og attraktivt \u00e5 v\u00e6re myk trafikant.\u00bb 2. Vurdering av de nye opplysningene Fagetaten vil innledningsvis bemerke at det i utgangspunktet er s\u00f8ker som er ansvarlig for \u00e5 s\u00f8rge for at en s\u00f8knad er komplett, jf. plan- og bygningsloven \u00a7 21-2. Det er videre s\u00f8ker som er ansvarlig for \u00e5 fremme s\u00f8knad om dispensasjon, og grunngi denne, jf. pbl. \u00a7 19-1. Det vises i den forbindelse til Sivilombudet sin uttalelse i sak 2018/4012. Fagetaten vil ogs\u00e5 bemerke at plankrav tidligere har v\u00e6rt tema i forh\u00e5ndskonferanse, og at det er en forutsetning for at unntak kan gj\u00f8re seg gjeldende, at regionale eller statlige myndigheter ikke kommer med innsigelse, jf. KPA2018 \u00a7 3.3.1 bokstav e. Saksnummer KLAGE-2022/21978 Side 2 av 5 S\u00f8knad blir behandlet ut fra de opplysninger som fremg\u00e5r av denne, og det er ikke slik at bygningsmyndighetene foretar en prejudisiell vurdering av om en s\u00f8knad kan falle innunder unntak fra plankravet eller er avhengig av dispensasjon. S\u00f8knad om dispensasjon kunne i tilfelle v\u00e6rt s\u00f8kt subsidi\u00e6rt, noe som ikke var tilfelle i denne konkrete saken. Fagetaten kan derfor ikke se at det foreligger feil ved behandlingen av s\u00f8knaden, n\u00e5r s\u00f8ker ikke ble opplyst om at Statens vegvesen hadde uttalt seg negativt til saken, som n\u00f8dvendiggjorde s\u00f8knad om dispensasjon. Dispensasjon Fagetaten viser til fagnotatet datert 13.06.2022, som redegj\u00f8r for behovet for dispensasjon fra plankravet i KPA2018 \u00a7 3.1. For at det skal kunne gis dispensasjon, m\u00e5 ikke form\u00e5let bak bestemmelsen det blir dispensert fra eller lovens form\u00e5lsbestemmelse eller statlige eller regionale interesser bli satt vesentlig til side. I tillegg m\u00e5 fordelene v\u00e6re klart st\u00f8rre enn ulempene, jf. pbl. \u00a7 19-2. Begge vilk\u00e5rene m\u00e5 v\u00e6re oppfylt for at det skal kunne gis dispensasjon. Det skal ikke v\u00e6re kurant \u00e5 fravike arealplaner, da dette er fattet av kommunens h\u00f8yeste organ, etter en omfattende beslutningsprosess, se Ot.prp.nr.32 (2007-2008) s. 242. I forbindelse med lovendring av 01.07.2021, s\u00e5 er bestemmelsen blitt endret. Tidligere var det i fjerde ledd vist til at dersom regionale eller statlige myndigheter har uttalt seg negativt, skal disse uttalelsene tillegges s\u00e6rlig vekt, som n\u00e5 er opphevet. I nytt andre ledd skal det tas stilling til om regionale og nasjonale interesser blir satt vesentlig til side. Endringen inneb\u00e6rer ikke noen realitetsendring av gjeldende praksis, jf. Prp. 169 L (2020-2021) kap. 6.6.2, der det er uttalt: \u00abEn slik lovendring vil bidra til \u00e5 understreke at nasjonale og regionale interesser er viktige hensyn som skal ivaretas ved vurderingen av de lokale forholdene i byggesaken, og ogs\u00e5 bidra til en helhetlig avveining mellom nasjonal, regional og kommunal arealpolitikk. area/politikk. Endringen vil ogs\u00e5 tydeliggj\u00f8re kommunens ansvar for \u00e5 sikre at nasjonale og regionale interesser forst\u00e5s og ivaretas i den lokale sammenhengen. Kommunen m\u00e5 begrunne sine valg, og i den grad det er gitt retningslinjer om hva som er nasjonal eller regional politikk, b\u00f8r ogs\u00e5 dette fremheves i kommunens vedtak.\u00bb Hva som er nasjonale og regionale interesser, er n\u00e6rmere angitt i Prop. 169 L (2020-2021) kap. 6.6.1, der det er uttalt at: \u00abMange saker etter plan- og bygningsloven bygnings/oven kan ber\u00f8re nasjonale og regionale interesser. Forhold som kan v\u00e6re av nasjonal eller regional interesse vil bl.a. omhandle saker i strandsonen (b\u00e5de langs sj\u00f8 og vassdrag), jordverninteresser, naturmangfold, naturmangto/d, friluftsliv, landskapshensyn, kulturminne- og kulturmilj\u00f8interesser, forurensning, vannmilj\u00f8kvalitet, klima, helsemessige forhold, herunder milj\u00f8rettet helsevern, universell universe/I utforming, barn og unges interesser, havne- og farvannstorva/ting, farvannsforvalting, fiskeri, samfunnssikkerhet, risiko og s\u00e5rbarhet, riks- og fylkesveger, trafikksikkerhet, jernbane, kraftforsyning, overvann, Forsvaret, samiske kulturminner-, kulturmilj\u00f8- og landskapsinteresser, samt samisk kultur og n\u00e6ringsut\u00f8velse. Saksnummer KLAGE-2022/21978 Side 3 av 5 Nasjonale og regionale interesser vil kunne overlappe hverandre, og det kan dermed v\u00e6re vanskelig \u00e5 skille helt klart mellom dem. Den praktiske konsekvensen av dette er at kommunen m\u00e5 forelegge dispensasjonss\u00f8knaden for flere instanser.\u00bb N\u00e5r det gjelder trafikale forhold, s\u00e5 er dette noe som er av b\u00e5de nasjonal og regional interesse. Det vises ogs\u00e5 til at det er tale om en smal vei, hvor det ikke er noe fortau i dag. Det er barn og unge som ferdes langs veien, noe som tilsier at man skal v\u00e6re varsom med \u00e5 legge til rette for \u00f8kt bruk av veien. Selv om det ikke er tale om omfattende nybygg, men etablering av ytterligere en boenhet sammenlignet med dagens situasjon, s\u00e5 vil det likevel f\u00f8re til \u00f8kt bruk. Fagetaten har forst\u00e5else for at det kan v\u00e6re ressurskrevende for den enkelte \u00e5 utarbeide reguleringsplan, men fagetaten vil presisere at plankrav ogs\u00e5 skal ivareta andre forhold enn det som gjelder trafikale forhold. Dette gjelder blant annet utnyttelsesgrad, byggeh\u00f8yder, byggestil m.m. Det vises i den forbindelse til at tiltaket er lokalisert i hensynsone kulturmilj\u00f8. Selv om det er kostnadskrevende for den enkelte tiltakshaver \u00e5 utarbeide en plan, s\u00e5 er likevel ikke dette noe som kan tillegges avgj\u00f8rende vekt, jf. Ot.prp.nr.32 (2007-2008) s. 242. Dette er for \u00f8vrig ogs\u00e5 noe som i tilfelle kan p\u00e5beropes av andre som \u00f8nsker \u00e5 bygge ut i samme omr\u00e5de og skape en uheldig forventing om at det er kurant \u00e5 f\u00e5 dispensasjon. Dispensasjon i denne saken vil dermed kunne v\u00e6re egnet til \u00e5 svekke plankravet som styringsverkt\u00f8y og f\u00f8re til ytterligere press p\u00e5 de trafikale forholdene i Kirkevegen og de kulturelle verdiene i omr\u00e5det. I denne saken har Statens vegvesen ved flere anledning uttalt seg om behovet for \u00e5 klarlegge de trafikale forholdene, og da spesielt knyttet opp mot fotgjengere. Dette er forhold som b\u00f8r ivaretas, f\u00f8r det eventuelt tas stilling til videre utbygging. Videre er det ikke fremmet nytt tegningsgrunnlag i forbindelse med s\u00f8knad om dispensasjon. Det er dermed uklart hvor tiltaket er lokalisert. Endret lokalisering er for \u00f8vrig noe som har en innvirkning p\u00e5 omgivelsene og naboeiendommer. Det er derfor vanskelig for fagetaten \u00e5 ta stilling til s\u00f8knad om dispensasjon, slik den foreligger. I s\u00f8knaden er det for \u00f8vrig kun tatt opp de trafikale forholdene, og redegj\u00f8r ikke n\u00e6rmere for de \u00f8vrige forhold som plankravet skal ivareta. Fagetaten viser i den forbindelse til tidligere fagnotat i saken, samt vedtaket, der det er tatt stiling til de visuelle kvaliteter. Siden det er tale om et tiltak som ligger innenfor hensynssone kulturmilj\u00f8, som skjerper krav til visuelle kvaliteter, er dette ogs\u00e5 forhold som tilsier at eventuell utbygging b\u00f8r avklares p\u00e5 et overordnet niv\u00e5. Fagetaten er derfor av den oppfatning at form\u00e5let bak plankravet blir satt vesentlig til side. N\u00e5r det gjelder om fordelene er klart st\u00f8rre enn ulempene, vil fagetaten p\u00e5peke at fordelene som er trukket frem i s\u00f8knaden i det vesentlige er av privat karakter, som ikke kan tillegges avgj\u00f8rende vekt i vurderingen, jf. Ot.prp.nr.32 (2007-2008) s. 242. Saksnummer KLAGE-2022/21978 Side 4 av 5 Selv om tiltaket vil v\u00e6re i tr\u00e5d med politisk m\u00e5lsetting om fortetting, s\u00e5 er det likevel behov for \u00e5 avklare de trafikale forholdene p\u00e5 et overordnet niv\u00e5. Plankravet skal ogs\u00e5 ivareta andre forhold, som visuelle kvaliteter, utnyttelsesgrad m.m. Dette er ikke noe som er redegjort for n\u00e6rmere i s\u00f8knaden. Etter fagetaten sin oppfatning, er det en ulempe ved \u00e5 gi dispensasjon, og at man ikke i st\u00f8rre grad f\u00e5r tatt stilling til forholdet til oms\u00f8kte tiltak og omkringliggende bebygde eiendommer p\u00e5 et overordnet niv\u00e5, sett i sammenheng med at tiltaket er lokalisert innenfor hensynssone kulturmilj\u00f8. Fagetaten vil ogs\u00e5 fremheve at mangel p\u00e5 ulemper i seg selv, ikke inneb\u00e6rer at vilk\u00e5ret er oppfylt, da fordelene skal v\u00e6re \u00abklart st\u00f8rre\u00bb enn ulempene. Fagetaten vil avslutningsvis p\u00e5peke at selv om vilk\u00e5rene for \u00e5 innvilge dispensasjon skulle v\u00e6re oppfylt, s\u00e5 har ikke s\u00f8ker et rettskrav p\u00e5 \u00e5 f\u00e5 innvilget dispensasjon, jf. ordlyden \u00abkan gis\u00bb i \u00a7 19-2 f\u00f8rste ledd. Det m\u00e5 dermed foretas en skj\u00f8nnsmessig vurdering om dispensasjon skal innvilges, hvor de trafikale forholdene og hensynssone kulturmilj\u00f8 vil kunne v\u00e6re grunnlag for \u00e5 avsl\u00e5 s\u00f8knaden, som f\u00f8lge av at det er \u00f8nskelig at videre utbygging langs Kirkevegen avklares i plan. 3. Konklusjon Vilk\u00e5rene for \u00e5 innvilge dispensasjon fra plankrav er ikke oppfylt. Vedlegg: 1. S\u00f8knad om dispensasjon fra plankrav 2. Nabovarsling, merknader og svar p\u00e5 merknader 3. Uttalelse fra Statens vegvesen, datert 22.06.2022 Saksnummer KLAGE-2022/21978 Side 5 av 5 "
}