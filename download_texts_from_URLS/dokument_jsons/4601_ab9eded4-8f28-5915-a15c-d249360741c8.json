{
  "dokument_id": "ab9eded4-8f28-5915-a15c-d249360741c8",
  "doc_type": "case_presentation",
  "kommune": 4601,
  "tittel": "Kommunal forkj\u00f8psrett til leieg\u00e5rder- C. Sundts gate 30 mfl. gnr 165, bnr. 315, Bergenhus",
  "url": "https://bergen.kommune.no/politikere-utvalg/api/fil/bk360/10083507/Framstilling-Kommunal-forkjopsrett-til-leiegarder-C-Sundts-gate-30-mfl-gnr-165-bnr-315-Bergenhus",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/13315-8 Kommunal forkj\u00f8psrett til leieg\u00e5rder- C. Sundts gate 30 mfl. gnr 165, bnr. 315, Bergenhus Hva saken gjelder: Bo Eiendom Holding AS (selger) har inng\u00e5tt avtale med Bo Coliving UL AS (kj\u00f8per) om overdragelse av 100% av aksjene i Bo Newco AS. Aksjeoverdragelsen medf\u00f8rer eierskifte av f\u00f8lgende eiendommer i Bergen kommune: Gnr. 165 bnr. 315 - C. Sundts gate 30 Gnr. 164 bnr. 1049 - Sigurds gate 25 A Gnr. 164 bnr. 1050 - Sigurds gate 25 B Gnr. 165 bnr. 728 - Vestre Holbergsallmenningen 14 Gnr. 164 bnr. 122 - Sydnesgaten 8 Gnr. 164 bnr. 1075 - Vestre Torggaten 13 Som f\u00f8lge av at leieg\u00e5rdene inneholder mer enn fem boliger og mer enn halvparten av bruksarealet er innredet til beboelse, utl\u00f8ses kommunal forkj\u00f8psrett, jf. lov om kommunal forkj\u00f8psrett for leieg\u00e5rder (\u00ableieg\u00e5rdsloven\u00bb) \u00a7\u00a7 1 og 2 . Av melding om overdragelse datert 22.01.2024 fremg\u00e5r det at samtlige boliger i leieg\u00e5rdene er utleid. Boligetaten har ikke mottatt tilbakemelding fra et flertall av leietakerne om at det er \u00f8nskelig at kommunen skal benytte seg av forkj\u00f8psretten. Saken har v\u00e6rt p\u00e5 h\u00f8ring hos Byr\u00e5dsavdeling for barnevern, sosiale tjenester og mangfold (BBSM) og Studentsamskipnaden p\u00e5 Vestlandet (Sammen). BBSM har i uttalelse datert 09.02.2024 anbefalt at forkj\u00f8psretten ikke benyttes i dette tilfellet. Boligetaten har ikke mottatt tilbakemelding fra Studentsamskipnaden p\u00e5 Vestlandet (Sammen). Fagetatens vurdering og anbefaling: Konklusjonen etter en samlet vurdering er at det ikke foreligger grunn for kommunen til \u00e5 benytte forkj\u00f8psretten i dette tilfellet. \u00d8konomiske konsekvenser: Ikke relevant. Byr\u00e5dens vurdering og anbefaling/konklusjon: Byr\u00e5den slutter seg til de vurderingene som er gjort i fagnotat fra Boligetaten dater 22. februar 2024 om at Bergen kommune ikke gj\u00f8r forkj\u00f8psretten gjeldende i henhold til \u00a7 3 i lov om kommunal forkj\u00f8psrett til leieg\u00e5rder i dette tilfellet. Vedtakskompetanse: I henhold til byr\u00e5dets fullmakter \u00a718.2, vedtatt av bystyret 16.12.20, bystyresak 378/20, 2 tilligger det byr\u00e5det \u00e5 fatte vedtak om ikke \u00e5 gj\u00f8re forkj\u00f8psretten gjeldende 1 Byr\u00e5d for barnevern, sosiale tjenester og mangfold innstiller til byr\u00e5det \u00e5 fatte f\u00f8lgende vedtak: Bergen kommune gj\u00f8r ikke forkj\u00f8psretten gjeldende i henhold til \u00a7 3 i lov om kommunal forkj\u00f8psrett til leieg\u00e5rder, ved overdragelse av eiendommene Gnr. 165 bnr. 315 - C. Sundts gate 30 Gnr. 164 bnr. 1049 - Sigurds gate 25 A Gnr. 164 bnr. 1050 - Sigurds gate 25 B Gnr. 165 bnr. 728 - Vestre Holbergsallmenningen 14 Gnr. 164 bnr. 122 - Sydnesgaten 8 Gnr. 164 bnr. 1075 - Vestre Torggaten 13 Dato: 2. april 2024 Charlotte Spurkeland Byr\u00e5d for barnevern, sosiale tjenester og mangfold Dokumentet er godkjent elektronisk. Vedlegg: Fagnotat - Kommunal forkj\u00f8psrett til leieg\u00e5rder, C. Sundts gate 30 mfl. Melding om overdragelse av leieg\u00e5rder Uttalelse fra BBSM om kommunal forkj\u00f8psrett til leieg\u00e5rd -Bergenhus, Gnr 165, Bnr 315 C. Sundts gate 30 mfl 2 "
}