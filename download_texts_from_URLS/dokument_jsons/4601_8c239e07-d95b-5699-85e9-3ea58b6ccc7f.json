{
  "dokument_id": "8c239e07-d95b-5699-85e9-3ea58b6ccc7f",
  "doc_type": "case_minutes",
  "kommune": 4601,
  "tittel": "Saksprotokoll UFKN, 04122024, Sak 198/24, H\u00f8ringsuttalelse til h\u00f8ring av NOU 2024:14 Med lov skal data deles",
  "url": "https://bergen.kommune.no/politikere-utvalg/api/fil/bk360/11680355/Innstilling-vedtak-Horingsuttalelse-til-horing-av-NOU-2024-14-Med-lov-skal-data-deles",
  "tekst": "H\u00f8ringsuttalelse til h\u00f8ring av NOU 2024:14 Med lov skal data deles Utvalg for finans, kultur og n\u00e6ring behandlet saken i m\u00f8tet 04.12.2024 sak 198/24 og avga f\u00f8lgende innstilling: Bergen kommune avgir h\u00f8ringsuttalelse til H\u00f8ring av NOU 2024:14 Med lov skal data deles slik den fremkommer av byr\u00e5dets forslag. Utvalg for finans, kultur og n\u00e6rings behandling F\u00f8lgende representanter tok ordet: Eira Vilde Martinsen Garrido (SV) Merknader fremsatt i utvalget: Eira Vilde Martinsen Garrido (SV) fremsatte p\u00e5 vegne av SV f\u00f8lgende merknad: Bystyret p\u00e5peker at \u00f8kt deling og gjenbruk av forskningsdata kan bidra vesentlig til \u00e5 m\u00f8te v\u00e5re utfordringer og utvikle nye, b\u00e6rekraftige l\u00f8sninger. Ved utforming av regler m\u00e5 det imidlertid tas s\u00e6rlig hensyn til forskningsdata fra helseforskning, som ofte inneholder sensitive opplysninger som kan v\u00e6re indirekte identifiserbare. Videre understreker bystyret at helseforsking er avhengig av h\u00f8y tillit i befolkningen, og at det derfor er avgj\u00f8rende at dataforvaltningen ikke svekker tilliten til \u00e5 dele helseopplysninger med tjenestene eller delta i helseforskningsprosjekter eller kliniske studier. Selv om lovforslaget \u00e5pner for at forskningsdata bare skal v\u00e6re tilgjengelig etter \u00e5 ha blitt lagt i et \u00e5pent datalager, m\u00e5 det tas s\u00e6rskilt hensyn til at data fra helsetjenester som regel inneholder helseopplysninger som ikke kan tilgjengeliggj\u00f8res. Votering: Innstillingen ble tiltr\u00e5dt enstemmig. Merknad fra SV, fremsatt av Eira Vilde Martinsen Garrido (SV) fikk 1 stemme (SV). Byr\u00e5det behandlet saken i m\u00f8tet 21.11.2024 sak 352/24 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende "
}