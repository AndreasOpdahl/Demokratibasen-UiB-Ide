{
  "dokument_id": "e96152a8-edd3-5a63-8d03-e3cc8455168a",
  "doc_type": "case_attachment",
  "kommune": 4601,
  "tittel": "TILLEGGSNOTAT TIL UMBY-SAK 322/24 - \u00c5rstad gnr 158 bnr 45. Solheimsgaten 58. Klage over avslag p\u00e5 s\u00f8knad om dispensasjon fra rekkef\u00f8lgekrav",
  "url": "https://bergen.kommune.no/politikere-utvalg/api/fil/bk360/11146084/TILLEGGSNOTAT-TIL-UMBY-SAK-322-24-Arstad-gnr-158-bnr-45-Solheimsgaten-58-Klage-over-avslag-pa-soknad-om-dispensasjon-fra-rekkefolgekrav",
  "tekst": " Byr\u00e5d for byutvikling Til Intern korrespondanse Bystyrets kontor V\u00e5r referanse: 2024/52316-17 Saksbehandler: Hilde Heggheim Fra Dato: 18. september 2024 Byr\u00e5d for byutvikling TILLEGGSNOTAT TIL UMBY-SAK 322/24 - \u00c5rstad gnr 158 bnr 45. Solheimsgaten 58. Klage over avslag p\u00e5 s\u00f8knad om dispensasjon fra rekkef\u00f8lgekrav F\u00f8lgende sp\u00f8rsm\u00e5l er meddelt saken: Under deputasjonsinnlegg for sak 322 \u2013 Solheimsgaten 58 \u2013 uttalte tiltakshaver at rekkef\u00f8lgekravene for reguleringsplan/prosjekt i Solheimsgaten 23 \u2013 ved en feil \u00absmittet over\u00bb i reguleringsplanen for Solheimsgaten 58 \u2013 uten at dette var intensjonen. Dette i forbindelse med at planbehandlingene ble sl\u00e5tt sammen \u2013 selv om det formelt fortsatt var to ulike detaljreguleringsplaner. Dersom det stemmer at rekkef\u00f8lgekravene i forbindelse med sluttbehandling av plan-ID 63400000 ble vesentlig skjerpet \u2013 i forhold til reguleringsplanforslaget som var p\u00e5 offentlig h\u00f8ring og ettersyn \u2013 s\u00e5 kan dette ha representert en saksbehandlingsfeil. Vesentlige endringer av plan i forhold til utkast som var p\u00e5 h\u00f8ring/offentlig ettersyn \u2013 hva enten det er i forslagsstillers fav\u00f8r eller disfav\u00f8r \u2013 fordrer ny h\u00f8ring f\u00f8r sluttbehandling kan finne sted. Det bes derfor om at byr\u00e5dsavdelingen unders\u00f8ker planhistorikken for plan-ID 63400000 I kommunens planarkiv kan det se ut som planen kun har v\u00e6rt p\u00e5 h\u00f8ring en gang i tidsrommet juni-august 2015 \u2013 mens endelig planvedtak ble gjort i 2017, og senere revidert gjennom mindre endring i 2020. UMBY trenger da \u00e5 f\u00e5 seg forelagt hvilke planbestemmelser: - Som var p\u00e5 h\u00f8ring i 2015 - Som var gjenstand for endelig planvedtak i 2017 - Slik de var utformet etter mindre endring i 2020 - Dokumentene knyttet til utvalgsvedtak i 2017 og saksbehandling knyttet til mindre endring i 2020 b\u00f8r ogs\u00e5 unders\u00f8kes. Svar fra byr\u00e5den: Anf\u00f8rselen om feil i planarbeidet er presentert i klagen, og byr\u00e5den vil i den sammenheng vise til den grundige vurderingen av dette som er gjort i fagnotatet som f\u00f8lger saken. Fra side 3 og utover er det redegjort for planprosessene, samordningen mellom de to nevnte planene og dialogen som har v\u00e6rt mellom partene i planprosessen rundt utformingen av veiarealet. I en planprosess er det vanlig at planutkastet bearbeides basert p\u00e5 innspill og merknader som er kommet inn i h\u00f8ringsperioden. I denne perioden er det dialog mellom forslagstiller/plankonsulent og kommunen. I denne konkrete saken oppfordret kommunen forslagstiller til \u00e5 se p\u00e5 ulike problemstillinger og at disse burde tas opp med naboplan for Solheimsgaten 23. Dette gjaldt problemstillinger om trafikkareal, varelevering, avfallsh\u00e5ndtering, utforming av torgomr\u00e5det og utforming av tilliggende gang- og sykkelareal (utomhusplan). Det ble videre opplyst at kommunen kom til \u00e5 sikre dette i planbestemmelsene i begge reguleringsplanen. Det var derfor kjent at planbestemmelsene/rekkef\u00f8lgekravene ville bli samordnet i de to reguleringsplanene. Vedlagt ligger etterspurte bestemmelser slik de forel\u00e5 ved offentlig ettersyn i 2015, vedtak av planen i 2017 og reguleringsendringen i 2020. Det m\u00e5 bemerkes at bestemmelsene n\u00e5r det gjelder rekkef\u00f8lgekrav var ikke del av endringen som ble gjort i 2020. Med hilsen Byr\u00e5d for byutvikling \u2013 Christine Kahrs Dokumentet er godkjent elektronisk. Kopi: Bystyrets kontor - Bjarte Kristiansen Fr\u00f8nsdal, Bystyrets kontor - Andreas Graue Berg "
}