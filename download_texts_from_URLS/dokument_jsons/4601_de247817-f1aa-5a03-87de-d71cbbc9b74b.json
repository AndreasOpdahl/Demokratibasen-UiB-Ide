{
  "dokument_id": "de247817-f1aa-5a03-87de-d71cbbc9b74b",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 31012024, Sak 4/24, Rullering av temaplanen Et helt liv med mening vekst og utvikling - plan for tjenester til personer med utviklingshemming 2018-2028",
  "url": "https://bergen.kommune.no/politikere-utvalg/api/fil/bk360/9828099/Innstilling-vedtak-Rullering-av-temaplanen-Et-helt-liv-med-mening-vekst-og-utvikling-plan-for-tjenester-til-personer-med-utviklingshemming-2018-2028",
  "tekst": "Rullering av temaplanen Et helt liv med mening vekst og utvikling - plan for tjenester til personer med utviklingshemming 2018-2028 Bergen bystyre behandlet saken i m\u00f8tet 31.01.2024 sak 4/24 og fattet f\u00f8lgende vedtak: 1. Bergen bystyre vedtar rullering av temaplanen Et helt liv med mening, vekst og utvikling - plan for tjenester til personer med utviklingshemming 2018-2028. 2. Rullert temaplan Et helt liv med mening vekst og utvikling - plan for tjenester til personer med utviklingshemming 2018-2028 vedtatt i 2023 erstatter Et helt liv med mening vekst og utvikling - plan for tjenester til personer med utviklingshemming 2018-2028 vedtatt i 2019. 3. Planen danner grunnlag for prioritering av kommunens innsats p\u00e5 omr\u00e5dene som omfattes. Tiltak som inneb\u00e6rer behov for \u00f8kte bevilgninger over drifts- eller investeringsbudsjettet, vurderes i forbindelse med \u00e5rlig rullering av kommunens handlings- og \u00f8konomiplan. \u00d8vrige tiltak gjennomf\u00f8res fortl\u00f8pende innenfor rammene av organisasjonens gjennomf\u00f8ringskapasitet. Merknad 1 Bystyret ber byr\u00e5det jobbe for flere VTA plasser for personer med utviklingshemming. Merknad 2 Bystyret ber om at merknad vedtatt i Bystyret mars 2023 blir tatt med og innarbeidet i rullering av planen. Merknad 3 Bystyret ber byr\u00e5det sikre hensiktsmessig digital infrastruktur p\u00e5 alle kommunale tjenestesteder, slik tiltak # 80 i rapport om midtveisstatus peker p\u00e5 behov for. Bergen bystyres behandling F\u00f8lgende representanter tok ordet: Birgit Nistad (H), Jeron Joseph (A), Ann Kristin Ramstr\u00f8m (SV), Christine Henriksen \u00d8degaard (MDG), Torstein Dahle (R), Per Arne Larsen (V), Per-Erik G\u00e5skjenn (KrF), Diane Alexandra Berbain (SV). Forslag fremsatt i bystyret: Per-Erik G\u00e5skjenn (KrF) fremsatte p\u00e5 vegne av A, MDG, V, R og KrF f\u00f8lgende tilleggsforslag: Planen inneholder en rekke forslag som krever finansiering, men som det forel\u00f8pig er usikkert om prioriteres i drifts- eller investeringsbudsjettet. Dette gjelder blant annet styrking av familiehjelpen, styrking av p\u00e5r\u00f8rendearbeidet, videreutvikling av rutiner for overf\u00f8ring fra barnehage til skole, oppgradering av personalfasiliteter, samarbeid med NAV om 50 VTA- plasser, utvikling av Aktivitetskortet, kompetanseheving om fysisk aktivitet med mer. Tiltak som blir prioritert vil bli omtalt i budsjettet. Bystyret ber om at ogs\u00e5 tiltak som ikke finansieres eksplisitt omtales i byr\u00e5dets forslag til budsjett, tilleggsinnstillinger og justerte budsjett. Merknader fremsatt i bystyret: Jeron Joseph (A) fremsatte p\u00e5 vegne av A f\u00f8lgende merknader: 1. Bystyret anerkjenner det gode arbeidet som gj\u00f8res for at personer med utviklingshemming skal f\u00e5 god og tilpasset helse, omsorg og meningsfull aktivitet gjennom hele livet. Det er \u00f8kende mangel p\u00e5 helsepersonell i hele landet og bystyret ber derfor byr\u00e5det prioritere arbeidet med rekruttering og etter- og videreutdanning. Personer med utviklingshemming er like mangfoldige som resten av befolkningen og bystyret st\u00f8tter arbeidet med \u00e5 etablere mer differensierte boformer tilpasset den enkelte og som samtidig vil v\u00e6re attraktive fagmilj\u00f8 for ansatte. 2. Bystyret ber byr\u00e5det jobbe for flere VTA plasser for personer med utviklingshemming. Diane Alexandra Berbain (SV) fremsatte p\u00e5 vegne av SV f\u00f8lgende merknader: 1. Bystyret ber byr\u00e5det utarbeide en plan for hvordan Bergen kommune kan rekruttere ikke- helsefaglig personell som kan gj\u00f8re oppgaver som ikke krever helsefaglig utdanning. Det ikke-helsefaglige personellet vil s\u00e5ledes kunne avlaste det helsefaglige personellet, og samtidig kan vi bidra til \u00e5 skape flere arbeidsplasser. Ikke-helsefaglig personell skal aldri prioriteres f\u00f8r helsefaglig personell. 2. Bystyret mener at det ikke skal v\u00e6re et m\u00e5l i seg selv at vi skal ha f\u00e6rre helsepersonell per pasient i fremtiden. M\u00e5let m\u00e5 heller v\u00e6re \u00e5 sikre god nok bemanning slik at kvaliteten blir bedre enn i dag. Vi m\u00e5 stoppe den negative spiralen som f\u00f8rer til at helsepersonell slutter. Det er nettopp \u00f8kt bemanning som er n\u00f8kkelen til \u00e5 redusere den fysiske og psykiske belastningen som gj\u00f8r at mange helsepersonell slutter i yrket i dag, og slik at vi kan beholde dagens personell. 3. Bystyret ber byr\u00e5det presisere hvilke tiltak som vil bli prioritert bort som f\u00f8lge av \u201cen stadig mer presset kommune\u00f8konomi i \u00e5rene fremover (og som) vil stille strengere krav til hvilke tiltak som vil v\u00e6re mulig \u00e5 gjennomf\u00f8re (...)\u201d, som erkl\u00e6rt i form\u00e5let med planen p\u00e5 side 6. 4. If\u00f8lge form\u00e5let med planen er: \u201cM\u00e5let (...) at personer med utviklingshemming skal ha en meningsfull hverdag, og at vi skal bidra til at hver enkelt kan oppn\u00e5 best mulig funksjons- og mestringsevne, selvstendighet og deltakelse i samfunnet.\u201d Bystyret ber derfor byr\u00e5det om \u00e5 g\u00e5 gjennom avslagene p\u00e5 dagsentertilbud, og arbeide for at alle mennesker med utviklingshemming i Bergen kan f\u00e5 en relevant arbeidsplass eller et godt og relevant tilbud p\u00e5 et dagsenter. 5. Bystyret ber byr\u00e5det om \u00e5 oppdatere rulleringen av temaplanen med en tydeligere omtale av oppf\u00f8lgingen av rapport etter forvaltningsrevisjon av tjenester til personer med utviklingshemming i bofellesskap, samt oppf\u00f8lging av flertallsmerknadene. 6. Bergen kommune sitt ferietilbud avlaster de ordin\u00e6re tjenestene til mennesker med utviklingshemming om sommeren. Dette letter ferieavviklingen for tilsatte, beboere og p\u00e5r\u00f8rende. Dette tilbudet gir innbyggere med utviklingshemming en unik mulighet til \u00e5 f\u00e5 oppleve noe annet enn egen leilighet og arbeidsplass eller dagsenter. Dette er et sv\u00e6rt viktig tiltak som bystyret \u00f8nsker at Bergen kommune skal utvikle videre. Bystyret ber byr\u00e5det sikre nok personale til \u00e5 gi brukerne en meningsfull hverdag der ogs\u00e5 fritidsaktiviteter og mulighet til \u00e5 dra p\u00e5 ferie inng\u00e5r som en viktig del av \u00e5 kunne leve et fullverdig liv. 7. I dag er avlastningsk\u00f8en for lang. Kommunen b\u00f8r prioritere \u00e5 \u00f8ke antallet avlastningsplasser for \u00e5 redusere k\u00f8en. Bystyret vil at avlastningstilbudet skal ivareta p\u00e5r\u00f8rende og omsorgspersoner slik at vi forebygger utbrenthet og frav\u00e6r i arbeidslivet. Bystyret ber derfor byr\u00e5det om \u00e5 \u00f8ke den \u00f8konomiske rammen for avlastning til 2 p\u00e5r\u00f8rende. 8. I dag er det et for h\u00f8yt frav\u00e6r som g\u00e5r utover tjenestemottakere fordi de m\u00e5 forholde seg til et stort ukjent antall vikarer. Kommunen b\u00f8r ha et m\u00e5lrettet fokus p\u00e5 \u00e5 redusere dagens h\u00f8ye sykefrav\u00e6r. Det betyr \u00e5 arbeide for \u00e5 bedre arbeidsforholdene for ansatte i bofellesskap for \u00e5 sikre stabil bemanning og forebygge at ansatte slutter. Bystyret ber byr\u00e5det arbeide for at Bergen kommune utformer en klar strategi for rekruttering og kompetanseheving for medarbeidere ved de kommunale bofellesskapene for mennesker med utviklingshemming. 9. En heltidskultur er viktig og avgj\u00f8rende for kvaliteten p\u00e5 tjenestene til tjenestemottakerne. Bergen kommune m\u00e5 s\u00f8rge for at det utvikles en helhetskultur ved de kommunale bofellesskapene og at en i st\u00f8rst mulig grad dekker inn behovet for \u00e5 ansette personale i hele faste stillinger. 10. Bergen kommune kan bidra med \u00e5 legge til rette for l\u00e6rlingplasser i samarbeid med fylkeskommunen om praksis for elever p\u00e5 helsefag. 11. Bergen kommune m\u00e5 legge bedre til rette for at studenter i praksis f\u00f8lges bedre opp. Slik kan vi bidra til at de s\u00f8ker seg til tjenestene n\u00e5r de er ferdig med studiene.\u00bb Christine Henriksen \u00d8degaard (MDG) fremsatte p\u00e5 vegne av MDG f\u00f8lgende merknader: 1. Bystyret ber byr\u00e5det \u00f8ke den \u00f8konomiske rammen for avlastningstiltak for p\u00e5r\u00f8rende til b\u00e5de voksne og mindre\u00e5rige utviklingshemmede. 2. Bystyret ber byr\u00e5det om \u00e5 ta BPA-ordningen mer aktivt i bruk for utviklingshemmede. Dette gjelder b\u00e5de BPA som avlastningsform for p\u00e5r\u00f8rende, og BPA som st\u00f8tte for den utviklingshemmede personen i arbeid, fritid og ferie. Kommunen b\u00f8r ha lav terskel for \u00e5 innvilge s\u00f8knader om BPA til b\u00e5de voksne og mindre\u00e5rige utviklingshemmede, og sikre at b\u00e5de saksbehandlere og potensielle s\u00f8kere er godt kjent med denne ordningen. 3. Bystyret ber byr\u00e5det sikre tilstrekkelig kapasitet p\u00e5 avlastningstjenester for p\u00e5r\u00f8rende som har behov for andre avlastningstiltak enn BPA. Votering: Innstillingen punkt 1-3 ble vedtatt enstemmig. Tilleggsforslag fra A, MDG, V, R og KrF fremsatt av Per-Erik G\u00e5skjenn (KrF) fikk 32 stemmer (A, SV, MDG, V, R, KrF) og var dermed falt. Merknad 1 fra A, fremsatt av Jeron Joseph (A) fikk 32 stemmer (A, SV, MDG, V, R, KrF) og var dermed falt. Merknad 2 fra A, fremsatt av Jeron Joseph (A) ble vedtatt med 35 stemmer (A, SV, MDG, V, R, INP, KrF). Merknad 1-2, 6, 8-11 fra SV, fremsatt av Diane Alexandra Berbain (SV) fikk 27 stemmer (A, SV, MDG, R) og var dermed falt. Merknad 3-4 fra SV, fremsatt av Diane Alexandra Berbain (SV) fikk 30 stemmer (A, SV, MDG, V, R) og var dermed falt. Merknad 5 fra SV, fremsatt av Diane Alexandra Berbain (SV) fikk 23 stemmer (A, SV, R) og var dermed falt. 3 Merknad 7 fra SV, fremsatt av Diane Alexandra Berbain (SV) fikk 10 stemmer (SV, R) og var dermed falt. Merknad 1 fra MDG, fremsatt av Christine Henriksen \u00d8degaard (MDG) fikk 16 stemmer (SV, MDG, R, KrF) og var dermed falt. Merknad 2-3 fra MDG, fremsatt av Christine Henriksen \u00d8degaard (MDG) fikk 29 stemmer (A, SV, MDG, R, KrF) og var dermed falt. Merknad 1-2 fra innstillingen ble vedtatt med 47 stemmer (H, FrP, SV, MDG, INP, R, KrF, Sp, PP) Merknad 3 fra innstillingen fikk 15 stemmer (SV, V, R) og var dermed falt. Bergen bystyre behandlet saken i m\u00f8tet 22.11.2023 sak 37/23: Saken ble utsatt Utvalg for helse og sosial behandlet saken i m\u00f8tet 08.11.2023 sak 4/23 og avga f\u00f8lgende innstilling: 1. Bergen bystyre vedtar rullering av temaplanen Et helt liv med mening, vekst og utvikling - plan for tjenester til personer med utviklingshemming 2018-2028. 2. Rullert temaplan Et helt liv med mening vekst og utvikling - plan for tjenester til personer med utviklingshemming 2018-2028 vedtatt i 2023 erstatter Et helt liv med mening vekst og utvikling - plan for tjenester til personer med utviklingshemming 2018-2028 vedtatt i 2019. 3. Planen danner grunnlag for prioritering av kommunens innsats p\u00e5 omr\u00e5dene som omfattes. Tiltak som inneb\u00e6rer behov for \u00f8kte bevilgninger over drifts- eller investeringsbudsjettet, vurderes i forbindelse med \u00e5rlig rullering av kommunens handlings- og \u00f8konomiplan. \u00d8vrige tiltak gjennomf\u00f8res fortl\u00f8pende innenfor rammene av organisasjonens gjennomf\u00f8ringskapasitet. Merknad 1 Bystyret ber om at merknad vedtatt i Bystyret mars 2023 blir tatt med og innarbeidet i rullering av planen. Merknad 2 Bystyret ber byr\u00e5det sikre hensiktsmessig digital infrastruktur p\u00e5 alle kommunale tjenestesteder, slik tiltak # 80 i rapport om midtveisstatus peker p\u00e5 behov for. Merknad 3 Bofelleskap b\u00f8r ikke bli st\u00f8rre enn seks boenheter. Dersom man \u00f8nsker flere boenheter b\u00f8r det organiseres som separate bofelleskap med egne bygg og eget personale. Byr\u00e5det som forretningsministerium behandlet saken i m\u00f8tet 19.10.2023 sak 402/23 Byr\u00e5det som forretningsministerium innstiller til bystyret \u00e5 fatte f\u00f8lgende vedtak: Med unntak av merknader er byr\u00e5dets og utvalgets innstilling likelydende. 4 "
}