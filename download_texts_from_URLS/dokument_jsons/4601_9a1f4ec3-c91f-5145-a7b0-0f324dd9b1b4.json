{
  "dokument_id": "9a1f4ec3-c91f-5145-a7b0-0f324dd9b1b4",
  "doc_type": "case_presentation",
  "kommune": 4601,
  "tittel": "Nye retningslinjer for kommunal bost\u00f8tte",
  "url": "https://bergen.kommune.no/politikere-utvalg/api/fil/bk360/12069443/Framstilling-Nye-retningslinjer-for-kommunal-bostotte",
  "tekst": " BYR\u00c5DET Byr\u00e5dssak /25 Saksframstilling V\u00e5r referanse: 2024/167194-4 Nye retningslinjer for kommunal bost\u00f8tte Hva saken gjelder: Bystyret vedtok i m\u00f8tet 17. desember 2024 sak 496/24 Byr\u00e5dets forslag til handlings- og \u00f8konomiplan for 2025 - 2028. Vedtakspunkt 10 lyder som f\u00f8lger: Bystyret ber byr\u00e5det legge frem sak om endrede retningslinjer for kommunal bost\u00f8tte innen f\u00f8rste halv\u00e5r 2025. Byr\u00e5det legger her frem sak som etterspurt av bystyret. Den kommunale bost\u00f8tteordningen foresl\u00e5s endret med sikte p\u00e5 \u00e5 bremse kostnadsutviklingen, og samtidig sikre at bost\u00f8tteordningen treffer de som trenger den mest. Beboerne skal ha tilstrekkelig inntekt igjen til et forsvarlig livsoppholdsniv\u00e5. Dagens retningslinjer for den kommunale bost\u00f8tteordningen i Bergen kommune ble vedtatt i bystyresak 279/17. Den kommunale bost\u00f8tteordningen omfatter alle som bor i en kommunalt eid bolig, boliger hvor kommunen har tildelingsrett eller tilvisningsavtale, og boliger hvor Bergen kommune har inng\u00e5tt en innleieavtale og fremleier boligene til flyktninger. Bergen kommune har i dag totalt 4.039 boliger for utleie til vanskeligstilte p\u00e5 boligmarkedet i disse kategoriene. Det er omtrent 75 prosent av leietakerne som mottar kommunal bost\u00f8tte. I tillegg kan beboere i 1.973 omsorgsboliger s\u00f8ke kommunal bost\u00f8tte, og omlag 30 prosent av beboerne i omsorgsboliger mottar bost\u00f8tte. Kostnadene for kommunen har \u00f8kt betydelig de siste \u00e5rene som f\u00f8lge av at kommunen har flere kommunale boliger. Kostnadene har ogs\u00e5 \u00f8kt grunnet lavere refusjon til kommunen fra den statlige bost\u00f8tteordningen, samt prisstigning i markedet. Bost\u00f8tte 2018 2019 2020 2021 2022 2023 2024 Antall husstander som mottar kommunal bost\u00f8tte 3791 3737 3752 3746 3785 3934 4163 Kommunal bost\u00f8tte mill. kroner 209 217 221 224 233 263 306 Refusjon Statlig andel mill. kr. 69 67 90 72 88 91 94 Statlig andel i % 33 33 41 32 38 35 31 Kommunal bost\u00f8tte mill. kr. netto 139 144 131 152 145 172 212 Den statlige andelen har over tid blitt lavere, men i \u00e5rene 2020-2023 har det v\u00e6rt ulike midlertidige ordninger knyttet til korona og h\u00f8ye str\u00f8mpriser som har \u00f8kt refusjonen til Bergen kommune. Den statlige ordningen opererer med et tak for hvilke boutgifter som kan tas med i utm\u00e5lingen av bost\u00f8tte. Dette taket er betydelig lavere enn de faktiske husleiekostnadene s\u00f8kerne betaler. 1 Dagens kommunale bost\u00f8tteordning dekker en stor andel av bokostnadene. Noen beboere betaler en mindre andel av husleien enn de har r\u00e5d til basert p\u00e5 inntekten deres. Byr\u00e5det foresl\u00e5r derfor \u00e5 endre dagens retningslinjer slik at beboere som har inntekt over sosialhjelpsniv\u00e5 m\u00e5 betale mer av husleien selv. For livsoppholdssatsen anbefales det \u00e5 legge til grunn sosialhjelp med et flatt tillegg p\u00e5 1000 kroner. Hensikten med dette er \u00e5 unng\u00e5 at beboere m\u00e5 s\u00f8ke om sosialhjelp til for eksempel dekning av str\u00f8mregninger. Dette vil ikke reguleres i henhold til str\u00f8mprisene, men justeringer av tillegget vil vurderes dersom gjennomsnittlig str\u00f8mpris over tid endres vesentlig. I tillegg foresl\u00e5s det h\u00f8yere satser for husstander som har varig lav inntekt i form av uf\u00f8retrygd eller alderspensjon. Disse husstandene vil i stedet for kr 1.000, f\u00e5 et tillegg p\u00e5 60 prosent av 1G (grunnbel\u00f8p), noe som per dags dato utgj\u00f8r kr 5.931 per m\u00e5ned. Det anbefalte forslaget inneb\u00e6rer at husstanden fremdeles betaler en egenandel ut fra sitt inntektsniv\u00e5, sosialhjelpssats og husleie: \u2022 Inntekt - skatt - betalt barnebidrag = nettoinntekt \u2022 Nettoinntekt - sosialhjelpssats = egenandel \u2022 Husleie - egenandel = bost\u00f8tte Det vil beregnes inntektstillegg for husstander med formue, som medf\u00f8rer at bost\u00f8tten blir redusert. Dersom en husstand p\u00e5 \u00e9n person samlede nettoformue er over kr.50.000, - for husstander p\u00e5 \u00e9n person, og over kr 75.000, - for husstander med to eller flere, legges det til 10 % av formuesbel\u00f8pet + 0,7 % av formuesbel\u00f8pet pr 1000 kr, til \u00e5rsinntekten. Som grunnlag brukes opplysninger om formue fra sist kjente ligning. Det blir beregnet et formuetillegg n\u00e5r formuen er over 50.000 kroner (enslige) og over 75.000 kroner (par). Formuetillegget utgj\u00f8r 10 prosent + (0,7 prosent per 1.000 kroner) av formue over grensen. Har du for eksempel 25.000 kroner over grensen vil det legges til 6.875 kroner per \u00e5r til inntekten. I dagens retningslinjer er det en s\u00e6rregel om at. \u00abUtviklingshemmede i boliger \u00f8remerket denne gruppen f\u00e5r bost\u00f8tte beregnet uten tillegg for formue\u00bb. For \u00e5 sikre likebehandling fjernes denne s\u00e6rregelen slik at formuesberegningen gj\u00f8res likt for alle som mottar kommunal bost\u00f8tte. I saksfremstillingen er det ogs\u00e5 utredet et alternativ hvor det ikke gis h\u00f8yere sats for uf\u00f8re og alderspensjonister. For begge beregninger er det eksempler som viser hvilke konsekvenser endret beregning av bost\u00f8tte vil f\u00e5 for ulike husstandstyper. Det foresl\u00e5s ikke andre endringer i dagens retningslinjer, men det vises til hjemmel for innhenting og behandling av personopplysninger. Nye retningslinjer vil iverksettes fra 1. juli 2025. De fleste bost\u00f8ttemottakere har l\u00f8pende vedtak om bost\u00f8tte, men ingen har i dag vedtak som varer lenger enn til 30. juni 2025. Boligkontoret vil da kunne iverksette de nye retningslinjene for alle beboere, ha tilstrekkelig tid til endring av datasystem, samt gi god informasjon i forkant av endringen. Tilpasning av ordningen for fremtidig bruk av automatiske avgj\u00f8relser og enklere tjenester til innbyggere Den kommunale bost\u00f8tten er innrettet slik at den for de fleste mottakere kan beregnes automatisk, s\u00e6rlig for husstander med fast inntektsgrunnlag. For \u00e5 kunne beregne bost\u00f8tte 2 automatisk kreves det at man har oversikt over hvem som bor i boligen, hvilken husleie som skal betales, og hvilken inntekt alle i husstanden har. Boligetaten har i dag et egenutviklet datasystem for beregning av bost\u00f8tte (Boinfo). Dette systemet har allerede opplysninger om husleie, hvem som har husleiekontrakt og satser for sosialhjelp. For \u00e5 kunne regne ut bost\u00f8tten og fatte vedtak kreves korrekte opplysninger om inntekten til alle medlemmer av husstanden. Med de foresl\u00e5tte modellene er det oversikt over hvem som bor i husstanden, og husstandens nettoinntekt som er n\u00f8dvendig for \u00e5 kunne fatte vedtak. Disse opplysningene kan i dag hentes ut fra Folkeregisteret og Skatteetaten via KS. Det krever at det gis tilgang til at opplysningene kan samles inn og lagres i datasystemet. Dette kan for eksempel l\u00f8ses ved at s\u00f8ker selv godkjenner innhenting og lagring av data i forbindelse med at det s\u00f8kes elektronisk om bost\u00f8tte. Da vil s\u00f8ker ogs\u00e5 selv kunne kontrollere at opplysningene stemmer. Det m\u00e5 ogs\u00e5 kunne gjennomf\u00f8res etterkontroller av opplysningene ved oppslag i samme registrere. Husbankens bost\u00f8tteordning er et eksempel p\u00e5 en halvautomatisk beregning. De fleste s\u00f8ker elektronisk, men her m\u00e5 kommunene kontrollere alle opplysninger knyttet til bolig og boutgifter, og manuelt registrere s\u00f8kere som har s\u00f8kt analogt. Vedtak treffes en gang per m\u00e5ned, og det hentes da inn inntektsopplysninger fra Skatteetaten og det gj\u00f8res en kontroll mot Folkeregisteret og L\u00e5nekassen. I dagens bost\u00f8ttesystem danner ikke-skattbare inntekter grunnlag for beregning av egenandel. Dette gjelder for eksempel studiel\u00e5n og stipend. Det forventes at man skal utnytte sitt inntektspotensial, ogs\u00e5 gjennom ikke-skattbare inntekter, og saker hvor dette foreligger m\u00e5 derfor behandles manuelt. \u00d8konomiske konsekvenser: I handlings- og \u00f8konomiplan 2025-2028 ble besparelsen p\u00e5 bost\u00f8tte basert p\u00e5 bost\u00f8ttevedtak for perioden april til juni 2024: Besparelsen er i denne saken regnet til \u00e5 v\u00e6re noe h\u00f8yere enn hva som ble lagt til grunn ved bystyrets behandling av handlings- og \u00f8konomiplanen. Besparelsen er beregnet til \u00e5 v\u00e6re p\u00e5 cirka 34 millioner kroner per \u00e5r. Halv\u00e5rseffekt vil v\u00e6re p\u00e5 cirka 17millioner kroner. Endringen antas ikke \u00e5 f\u00f8re til h\u00f8yere sosialhjelpsutgifter. Byr\u00e5det vil ved rullering av handlings- og \u00f8konomiplan oppdatere utgifter knyttet til bost\u00f8tte med bakgrunn i kostnadsutvikling og endringer i regelverk for bost\u00f8tte. Kostnad med dagens regelverk og nye satser for Kostnad med nytt regelverk i henhold til anbefalt sosialhjelp fra 1.mars 2025 forslag Bost\u00f8tte 322 254 003 Bost\u00f8tte 283 354 368 Refusjon 96 609 636 Refusjon 92 160 393 Netto bost\u00f8tte 225 644 367 Netto bost\u00f8tte 191 193 975 3 Vedtakene som utgj\u00f8r grunnlaget for beregningen, gjelder 3. tertial 2024 (september til desember). Ved ny beregning, ser besparelsen ut til \u00e5 bli noe st\u00f8rre enn tidligere beregnet. Mange av disse vedtakene er ikke oppdatert med endrede satser for sosialhjelp som ble vedtatt \u00e5 gjelde fra 1. september 2024, da de ble innvilget f\u00f8r satsene ble vedtatt. Dersom alle vedtakene hadde v\u00e6rt regulert med disse satsene, skulle netto bost\u00f8tte for 3. tertial 2024 utgjort 76,6 millioner kroner i stedet for 75,5 millioner kroner. Dette utgj\u00f8r trolig en forskjell p\u00e5 0,55 millioner kroner for perioden januar til februar 2025. Byr\u00e5dets vurdering og anbefaling/konklusjon: Byr\u00e5det mener at den kommunale bost\u00f8tten er et viktig virkemiddel for hjelpe vanskeligstilte p\u00e5 boligmarkedet i Bergen kommune. Ved \u00e5 tilby gode boliger i gode bomilj\u00f8, og samtidig sikre at beboerne kan mestre boutgiftene, bidrar vi til en tryggere by for alle og utjevner sosiale forskjeller. Byr\u00e5det ser behov for \u00e5 endre retningslinjene for \u00e5 sikre en b\u00e6rekraftig \u00f8konomisk ordning, som treffer de som trenger den mest. Byr\u00e5det anbefaler at Bergen kommune fremover kun benytter nettoberegning, og at s\u00e6rregler for beregning av formue for personer som bor i bofellesskap for utviklingshemmede fjernes. Form\u00e5let med denne endringen er \u00e5 sikre at bost\u00f8tteordningen treffer de som trenger den mest, og samtidig sikre at beboerne har tilstrekkelig inntekt igjen til et forsvarlig livsoppholdsniv\u00e5. Byr\u00e5det anbefaler at det legges til rette for en mer effektiv saksbehandling av bost\u00f8tteordningen gjennom bruk av teknologi som forenkler og forbedrer tjenesten til innbyggerne. Begrunnelse for framleggelse til bystyret: Reglement for Bergen bystyre og utvalgene 2023-2027 vedtatt av Bergen bystyre 18.10.23 i B-sak 368-23. Punkt 5.8.2 Enkeltsaker a. Enkeltsaker som inneb\u00e6rer prinsipielle avveininger som er av politisk interesse b. Enkeltsaker som avviker fra vedtatte planer innenfor alle omr\u00e5der som er delegert Bystyret vedtok i m\u00f8tet 17. desember 2024 i sak 496/24 at byr\u00e5det skal legge frem en sak om endrede retningslinjer for kommunal bost\u00f8tte innen f\u00f8rste halv\u00e5r 2025. Byr\u00e5det innstiller til bystyret \u00e5 fatte f\u00f8lgende vedtak: 1. Bystyret vedtar nye retningslinjer for kommunal bost\u00f8tte med virkning fra 1. juli 2025. 2. Bystyret ber byr\u00e5det legge til rette for bruk av teknologi som forenkler og forbedrer tjenesten til innbyggerne. Dato: 18. mars 2025 Christine B. Meyer Charlotte Spurkeland Byr\u00e5dsleder Byr\u00e5d for barnevern, sosiale tjenester og mangfold Dokumentet er godkjent elektronisk. 4 Saksframstilling: Bergen kommune innf\u00f8rte i 1995 en egen bost\u00f8tteordning for leietakere i kommunens utleieboliger. Bakgrunnen var knyttet til at man \u00f8nsket \u00e5 innf\u00f8re markedsleie i de kommunale boligene. Utleieboligene var preget av forfall og manglende ressurser til vedlikehold. Bost\u00f8tten skulle kompensere for vesentlig \u00f8kning i husleieniv\u00e5et for den enkelte beboer, og man \u00f8nsket ogs\u00e5 \u00e5 unng\u00e5 at beboerne m\u00e5tte s\u00f8ke sosialhjelp for \u00e5 kunne betale husleien. Bystyret fattet i sak 13/95, vedtak om gjennomf\u00f8ring av en ny husleie- og bost\u00f8tteordning for kommunens ordin\u00e6re utleieboliger. Regelverket er senere justert i bystyresak 147-97, sak 99/98 og i sak 419-01. I bystyresak 40/2000 ble ordningen utvidet til \u00e5 omfatte beboere i trygde/serviceboliger og bofellesskap for psykisk utviklingshemmede. Justeringer av retningslinjene ble sist foretatt i bystyresak 279/17 Hvordan er dagens bost\u00f8tteordning innrettet Den kommunale bost\u00f8tteordningen omfatter alle som bor i en kommunal eid bolig, boliger hvor kommunen har tildelingsrett/tilvisningsavtale, og boliger hvor Bergen kommune har inng\u00e5tt en innleieavtale og fremleier boligene til flyktninger. Bergen kommune har i dag 4039 boliger for vanskeligstilte p\u00e5 boligmarkedet. Antallet innbefatter b\u00e5de boliger kommunen eier i egne bygg, borettslagsleiligheter (1072), boliger hvor kommunen har tildelingsrett/tilvisningsrett (303) og boliger hvor Bergen kommune har inng\u00e5tt en innleieavtale (262). Det er omtrent 75 % av leietakerne i boliger for vanskeligstilte som har bost\u00f8tte. Leietakerne i boliger for vanskeligstilte har vanligvis en husleiekontrakt p\u00e5 3 \u00e5r etter husleielovens bestemmelser. I god tid f\u00f8r leieavtalen utl\u00f8per, f\u00e5r leietaker melding om \u00e5 s\u00f8ke om ny kontrakt/leieperiode dersom de fortsatt har behov for kommunal bolig. De aller fleste som bor i kommunal bolig har lav inntekt, og andre utfordringer som gj\u00f8r dem vanskeligstilt p\u00e5 boligmarkedet, men har de f.eks. begynt \u00e5 arbeide vil det informeres om muligheten for \u00e5 f\u00e5 startl\u00e5n til kj\u00f8p av bolig. I tillegg kan beboere i omsorgsboliger (1973 boliger) s\u00f8ke bost\u00f8tte. Her er det f\u00f8rst og fremst helse som er et kriterium for tildeling av bolig, ikke \u00f8konomi. Det er omtrent 30 prosent av beboerne i omsorgsboliger som mottar bost\u00f8tte. Leietakerne har vanligvis en tidsubestemt husleieavtale. Boligkontoret beregner hvilken egenandel husstanden kan betale ut fra sitt inntektsniv\u00e5. Differansen mellom egenandel og husleie utgj\u00f8r bost\u00f8tte. Bost\u00f8tten kan ikke v\u00e6re h\u00f8yere enn husleien. Dersom s\u00f8ker ogs\u00e5 innvilges bost\u00f8tte fra Husbanken (statlig bost\u00f8tte) tar Bergen kommune refusjon i denne, slik at den kommer til fratrekk p\u00e5 den kommunale bost\u00f8tten. I gjeldende ordning regnes bost\u00f8tten ut fra en bruttoberegning eller en nettoberegning. Bruttoberegning Egenandelen beregnes som en prosentsats av bruttoinntekten til husstanden. Denne utregningen kalles for bruttoberegning. For en enslig alderspensjonist betyr det at de m\u00e5 betale 20 % av bruttoinntekten sin i egenandel, pluss et tillegg for st\u00f8rrelse/standard p\u00e5 boligen som vanligvis utgj\u00f8r 300-500 kr per m\u00e5ned. Dagens ordning legger til grunn at beboerne ikke skal ha mindre igjen til livsopphold enn minstesatsene for sosialhjelp i Bergen kommune. 5 Nettoberegning Bruttoinntekten fratrukket skatt og eventuelt barnebidrag sammenlignes med sosialhjelpssatsene. Denne utregningen kaller vi for nettoberegning. Det inneb\u00e6rer at de med lavest inntekt ikke betaler egenandel. Husstanden trenger ikke hjelp fra NAV til livsopphold eller husleieutgifter, men de vil m\u00e5tte f\u00e5 hjelp til str\u00f8mutgifter for \u00e5 ikke komme under sosialhjelpsniv\u00e5. Forslag om ny ordning I saksfremstillingen beskrives to ulike forslag til nye retningslinjer: Forslag 1: Bost\u00f8tteordningen forenkles slik at kommunen fremover kun benytter nettoberegning, men med et tillegg p\u00e5 kr 1000 per m\u00e5ned som sikrer at beboerne selv kan betale for str\u00f8m/brensel. Dette vil mest sannsynlig hindre \u00f8kte utgifter til sosialhjelp som f\u00f8lge av lavere bost\u00f8tteutbetalinger. S\u00e6rregelen om at utviklingshemmede f\u00e5r bost\u00f8tte beregnet uten tillegg for formue tas bort, og beregning av formue gj\u00f8res likt for alle mottakere av kommunal bost\u00f8tte. Forslag 2: Bost\u00f8tteordningen forenkles slik at kommunen fremover kun benytter nettoberegning, men med et tillegg p\u00e5 kr 1000 per m\u00e5ned som sikrer at beboerne selv kan betale for str\u00f8m/brensel. I tillegg differensieres sats for livsopphold, slik at husstander som har en varig lav inntekt, enten uf\u00f8retrygd eller alderspensjon, f\u00e5r h\u00f8yere satser til livsopphold enn andre mottakere av kommunal bost\u00f8tte. Man vil da forhindre at beboere i omsorgsboliger og boliger for vanskeligstilte kommer vesentlig d\u00e5rligere enn ved dagens ordning. Det vil ogs\u00e5 sikre at varig vanskeligstilte med liten utsikt til \u00e5 bedre sin livssituasjon skal leve p\u00e5 minstesatser for sosialhjelp over lang tid. S\u00e6rregelen om at utviklingshemmede f\u00e5r bost\u00f8tte beregnet uten tillegg for formue tas bort, og beregning av formue gj\u00f8res likt for alle mottakere av kommunal bost\u00f8tte. \u00d8konomiske konsekvenser av nye retningslinjer for bost\u00f8tteberegning Ved beregning av \u00f8konomiske konsekvenser tas det utgangspunkt i dagens vedtak for bost\u00f8tte. Vedtakene gjelder for perioden september 2024 til og med desember 2024, dvs. for 4 m\u00e5neder. \u00c5rlig effekt er antatt \u00e5 v\u00e6re lik. N\u00e5r ny bost\u00f8tte beregnes, brukes eksisterende opplysninger i vedtaket om husstanden og inntekten, og tar da ikke hensyn til at husleien kan v\u00e6re endret, eller at inntekten har \u00f8kt eller g\u00e5tt ned. Dette antas \u00e5 gi best sammenligningsgrunnlag. Differansen mellom netto bost\u00f8tte med de ulike retningslinjene vil v\u00e6re antatt besparelse. I beregningen legges det inn de nye satsene for sosialhjelp som skal gjelde fra 1.mars 2025: Enslige aleneboende 9.070kr Ektepar/samboere 14.233kr Barn 0-5 \u00e5r 4.540kr Barn 6-10 \u00e5r 5.380kr Barn 11-17 \u00e5r 6.530kr For videre sammenligning brukes kostnad med nye satser for sosialhjelp uten endringer av retningslinjer/bost\u00f8ttemodell. 6 Kostnadsniv\u00e5 med dagens regelverk og sats for Kostnad med dagens regelverk og nye satser for sosialhjelp p\u00e5 vedtakstidspunkt sosialhjelp fra 1.mars 2025 Antall mottakere 3.t 2024 3854 Antall mottakere 3854 Bost\u00f8tte 3t. 2024 107 700 599 Bost\u00f8tte 107 418 001 Refusjon 3t.2024 32 235 563 Refusjon 32 203 212 Netto bost\u00f8tte 3.t 2024 75 465 036 Netto bost\u00f8tte 75 214 789 \u00c5rseffekt 226 395 108 \u00c5rseffekt 225 644 367 Vedtakene er gyldig for 3 tertial 2024 (september til desember). Mange av disse vedtakene er ikke oppdatert med endrede satser for sosialhjelp som ble vedtatt \u00e5 gjelde fra 1.september 2024, da de ble innvilget f\u00f8r satsene ble vedtatt. Dersom alle vedtakene hadde v\u00e6rt regulert med disse satsene skulle netto bost\u00f8tte for 3 tertial 2024 utgjort 76,6 mill. Vurdering av nye forslag Forslag 1: Nettoberegning i forhold til sosialhjelpssatser + kr.1000 per husstand I dette forslaget vil egenandelen som leietaker skal betale, v\u00e6re et forhold mellom husstandens nettoinntekt og husleien. Nettoinntekt er husstandens bruttoinntekt fratrukket skatt og eventuelt l\u00f8pende barnebidrag. Det vil ikke tas hensyn til gjeld, p\u00e5leggstrekk ol. Bost\u00f8tten utgj\u00f8r differansen mellom nettoinntekt og fastsatt livsoppholdssats. Livsoppholdssatsen er lik minstesatsene for sosialhjelp i Bergen, men med et tillegg p\u00e5 kr. 1000 per m\u00e5ned per husstand. Dette tillegget vil kunne sikre at beboer har tilstrekkelig igjen til \u00e5 kunne betale str\u00f8m og brenselsutgifter, og trolig unng\u00e5 \u00e5 belaste kommunens utgifter til sosialhjelp. Enslige aleneboende 10.070kr Ektepar/samboere 15.233kr Barn 0-5 \u00e5r 4.540kr Barn 6-10 \u00e5r 5.380kr Barn 11-17 \u00e5r 6.530kr S\u00e6rregelen for beregning av formue for personer som bor i bofellesskap for psykisk utviklingshemmede faller bort. I dagens ordning f\u00e5r de ikke lagt til tillegget for formue som andre beboere har. Mange har h\u00f8ye formuer, og for mange \u00f8ker formuen fra \u00e5r til \u00e5r. Det inneb\u00e6rer at 173 personer ikke lenger vil f\u00e5 bost\u00f8tte. Besparelsen (uten \u00e5 endre regelverket ellers) vil utgj\u00f8re ca.3,7 millioner per \u00e5r. Kostnad med dagens regelverk og nye satser for Nettoberegning+, ikke unntak for tillegg knyttet til sosialhjelp fra 1.mars 2025 formue Antall mottakere 3854 Antall mottakere 2735 Bost\u00f8tte 107 418 001 Bost\u00f8tte 76 579 179 Refusjon 32 203 212 Refusjon 28 675 950 Netto bost\u00f8tte 75 214 789 Netto bost\u00f8tte 47 903 229 \u00c5rseffekt 225 644 367 \u00c5rseffekt 143 709 687 7 Besparelsen vil v\u00e6re p\u00e5 ca. 81,9 millioner per \u00e5r, 1/2 \u00e5rs effekt for 2025 vil v\u00e6re ca. 41 millioner kroner. 1141 beboere antas \u00e5 minste kommunal bost\u00f8tte, men noen vil motta bost\u00f8tte direkte fra Husbanken, da kommunen samtidig mister ca. 10,7 millioner i refusjon fra Husbanken. Uf\u00f8retrygdede og pensjonister vil f\u00e5 mindre bost\u00f8tte. 279 av 291 beboere i bofellesskap for psykisk utviklingshemmede mister all bost\u00f8tte de har i dag, b\u00e5de p\u00e5 grunn av formue og l\u00f8pende trygdeinntekt. 110 personer (61%) i service boliger for eldre vil miste bost\u00f8tte med til sammen kr.8,4 mill. I forslaget er det ikke tatt hensyn til \u00f8kte utgifter som skyldes anskaffelse av flere boliger eller \u00f8kte husleier. Dette m\u00e5 legges til i henhold til de prognoser som er beregnet for 2025. Dette forslaget representerer store kutt i ytelsene til beboere i kommunale boliger, selv om beboerne vil ha rest til livsopphold noe over sosialhjelpsniv\u00e5, kan det f\u00f8re til at flere vil ha behov for hjelp fra Nav ved akutte kriser. Det er ikke gjort en beregning av hvor mye dette vil kunne bel\u00f8pe seg til. Forslag 2. Nettoberegning i forhold til sosialhjelpssatser + kr.1000 per husstand, h\u00f8yere satser for uf\u00f8re og eldre I denne modellen vil egenandelen som leietaker skal betale, v\u00e6re et forhold mellom husstandens nettoinntekt og husleien. Nettoinntekt er husstandens bruttoinntekt fratrukket skatt og eventuelt l\u00f8pende barnebidrag. Det vil ikke tas hensyn til gjeld, p\u00e5leggstrekk ol. Bost\u00f8tten utgj\u00f8r differansen mellom nettoinntekt og en fastsatt livsoppholdssats. Livsoppholdssatsen er lik minstesatsene for sosialhjelp i Bergen, men med et tillegg p\u00e5 kr.1000 per m\u00e5ned per husstand. For beboere med varig lav inntekt, legges det i denne modellen til en h\u00f8yere sats til livsopphold. Dette gjelder husstander med uf\u00f8retrygd og alderspensjon, ikke andre trygdede. Det er lagt til 60% av 1 G for hver husstand hvor en av hovedpersonene har trygd. 60% av 1 G utgj\u00f8r fortiden kr.5.931 per m\u00e5ned. Barnetillegg blir som for ordin\u00e6re sosialhjelpssatser. Utgangspunktet er nye sosialhjelpssatser, men med et lavere bel\u00f8p for enslige. I denne modellen er det mulig \u00e5 regulere st\u00f8rrelsen p\u00e5 tillegget ved \u00e5 endre prosentsatsen. Det inneb\u00e6rer f\u00f8lgende minstesatser for uf\u00f8retrygdede/ alderspensjonister: Enslige aleneboende 14.025kr Ektepar/samboere 20.165kr Barn 0-5 \u00e5r 4.540kr Barn 6-10 \u00e5r 5.380kr Barn 11-17 \u00e5r 6.530kr S\u00e6rregelen for beregning av formue for personer som bor i bofellesskap for psykisk utviklingshemmede faller bort, slik at de behandles likt med andre beboere som har formue. Kostnad med dagens regelverk og nye Nettoberegning+, tillegg for uf\u00f8retrygdede og satser for sosialhjelp fra 1.mars 2025 alderspensjonister, ikke unntak for tillegg knyttet til formue Antall mottakere 3854 Antall mottakere 3372 Bost\u00f8tte 107 418 001 Bost\u00f8tte 94 451 456 8 Refusjon 32 203 212 Refusjon 30 720 131 Netto bost\u00f8tte 75 214 789 Netto bost\u00f8tte 63 731 325 \u00c5rseffekt 225 644 367 \u00c5rseffekt 191 193 975 Besparelsen er beregnet til \u00e5 v\u00e6re p\u00e5 ca kr.34,45 millioner per \u00e5r. Halv\u00e5rseffekt vil v\u00e6re p\u00e5 ca.17,23 millioner. 482 beboere vil ikke lenger f\u00e5 kommunal bost\u00f8tte, 164 av disse bor i ordin\u00e6re boliger, 70 i omsorgsboliger, og 206 i bofellesskap for psykisk utviklingshemmede (hovedsakelig p\u00e5 grunn av formue)..Minstepensjonister vil f\u00e5 mindre bost\u00f8tte enn med n\u00e5v\u00e6rende retningslinjer, dette skyldes at de ikke betaler skatt, og at det er bruttoinntekten som ble brukt i beregningen. Uf\u00f8re med minstetrygd vil f\u00e5 litt mer bost\u00f8tte enn i dag. Det er dette forslaget som anbefales av byr\u00e5den, og som allerede er innarbeidet i budsjettet med 13.6 millioner for 2025. I henhold til denne beregningen, ser det ut til at besparelsen kan bli noe st\u00f8rre enn hva som er lagt til grunn i Handlings- og \u00f8konomiplanen. I forslaget er det ikke tatt hensyn til \u00f8kte utgifter som skyldes anskaffelse av flere boliger eller \u00f8kte husleier. Dette m\u00e5 legges til i henhold til de prognoser som er beregnet for 2025.02.24 Eksempler Dagens Forslag 1 Forslag 2 beregning + kr.1000 h\u00f8yere satser for uf\u00f8re/ pensjonister Husstand/inntekt per m\u00e5ned EA* Bo- EA* Bo- EA * Bo- st\u00f8tte st\u00f8tte st\u00f8tte Uf\u00f8retrygdet, enslig. Bruttoinntekt kr.24.515, netto kr.19.435. 7.831 0 5.410 2.421 5.666 2.165 Husleie kr. 7.831. Avslag p\u00e5 bost\u00f8tte fra Husbanken Uf\u00f8retrygdet, enslig, ung uf\u00f8r (Bofellesskap PU). Bruttoinntekt kr.29.863, netto kr.23.195, formue kr.668.974. 8.418 1.596 10.014 0 10.014 0 Husleie: kr.10.014. Avslag p\u00e5 bost\u00f8tte fra Husbanken. Alderspensjon (minste), enslig. Bruttoinntekt kr.21.184, ikke skatt. Husleie kr.11.594. 4.950 6.664 480 7.159 4.435 11.114 Bost\u00f8tte fra Husbanken kr.2.252 pga. overgangsordning. Alderspensjon, enslig. Bruttoinntekt kr.24.900, netto kr.20.435. Formue kr.108.235. Husleie kr.9.855. Ikke bost\u00f8tte 6.922 2.933 9.855 0 8.853 989 fra Husbanken. Enslig med Introduksjonsst\u00f8nad. Bruttoinntekt kr. 20.671, 4.561 7.783 7708 4.636 7.708 4.636 netto 17.788. Husleie kr.12.344. Barnefamilie, 2 voksne 1 barn 11-17 \u00e5r. Voksne er uf\u00f8retrygdede. Bruttoinntekt. kr. 36.832, netto 31.108 8.838 5.036 9.345 4.529 4.413 9.461 Husleie kr.13.874. Avslag p\u00e5 bost\u00f8tte fra Husbanken. Barnefamilie, 2 voksne, 1 barn 0-5 \u00e5r. Inntekt i form av introduksjonsst\u00f8nad. Samlet bruttoinntekt kr.28.842, netto 5.282 10.818 5.769 10.331 5.769 10.331 25.542. Husleie kr.16.100. Ikke bost\u00f8tte fra Husbanken. Enslig fors\u00f8rger med 1 barn 11-17 \u00e5r. Arbeidsinntekt. Bruttoinntekt kr.37.860, netto kr.29.680. 11.120 5.470 13.080 3.510 13.080 3.510 Husleie kr.16.590. Ikke bost\u00f8tte fra Husbanken. *Egenandel 9 Som det kommer frem av eksemplene er det ingen forskjell mellom de to modellene n\u00e5r husstanden har annen inntekt enn uf\u00f8retrygd eller alderspensjon. Dersom det ikke innf\u00f8res h\u00f8yere minstesatser for livsopphold til de med varig nedsatt inntekt, vil det bli sv\u00e6rt store kutt i levekostnader for denne gruppen. Da bost\u00f8tteordningen ble innf\u00f8rt var det for \u00e5 sikre at beboerne ikke fikk en vesentlig reduksjon av levek\u00e5r. Selv om beboerne ved begge forslag vil ha tilstrekkelig igjen til livsopphold p\u00e5 sosialhjelpsniv\u00e5 etter at husleien er betalt, vil husstander med varig nedsatt inntekt ha langt mindre igjen til livsopphold enn de har med dagens ordning. Uf\u00f8retrygdede og alderspensjonister er i en situasjon hvor de har sv\u00e6rt f\u00e5 muligheter til \u00e5 bedre sin livssituasjon ved for eksempel \u00e5 komme i arbeid. Unge uf\u00f8re i kommunal bolig vil da v\u00e6re p\u00e5 minste sosialhjelpsniv\u00e5 hele livet, og selv om de kan klare daglige utgifter til mat, husleie og str\u00f8m, vil det v\u00e6re sv\u00e6rt lite igjen til andre utgifter og aktiviteter som kan v\u00e6re med til \u00e5 \u00f8ke livskvaliteten. Byr\u00e5det anbefaler at de nye retningslinjene for bost\u00f8tte i kommunale utleieboliger legger til grunn h\u00f8yere livsoppholdssatser for uf\u00f8retrygdede og alderspensjonister. Nye retningslinjer vil blant annet medf\u00f8re; \u2022 Bost\u00f8ttemottakere som i dag har sv\u00e6rt lav inntekt, har nettoberegning. Er egenandelen under kr. 1000 per m\u00e5ned vil de f\u00e5 dekket hele husleien, og alts\u00e5 f\u00e5 mer bost\u00f8tte enn i dag. \u2022 Er en av hovedpersonene uf\u00f8retrygdet, og de i dag har hatt nettoberegning, vil de kunne f\u00e5 opp mot kr.5931 mer i bost\u00f8tte. Dette gjelder hovedsakelig barnefamilier med flere barn, og hvor bare 1 av de voksne har inntekt. \u2022 Uf\u00f8retrygdede med minstetrygd vil f\u00e5 noe mer i bost\u00f8tte (avhenger av skattetrekk) enn i dag. \u2022 Minstepensjonister vil f\u00e5 mindre bost\u00f8tte enn i dag, dette skyldes at de ikke betaler skatt, og at nettoinntekten da er lik bruttoinntekten (de har bruttoberegning i dag). \u2022 \u00d8vrige bost\u00f8ttemottakere f\u00e5r alle mindre bost\u00f8tte enn tidligere, noe som ogs\u00e5 vil kunne redusere levek\u00e5rene for disse. Det vil for eksempel kunne gjelde flyktninger med introduksjonsst\u00f8nad, og vil ogs\u00e5 kunne gjelde barnefamilier. Dagens bost\u00f8tteordning er sv\u00e6rt gunstig for husstander med litt h\u00f8yere inntekter, noe som inneb\u00e6rer at husstander som burde kunne v\u00e6re selvfors\u00f8rget likevel f\u00e5r bost\u00f8tte. Disse husstandene er ofte arbeidss\u00f8kende og vil kunne oppn\u00e5 en bedre inntekt med tiden. Det er viktig at bost\u00f8tteordningen ikke er innrettet slik at det blir ufordelaktig \u00e5 flytte fra en kommunal bolig p\u00e5 grunn av en for gunstig innrettet bost\u00f8tteordning. Det er allerede slik at s\u00f8kere begrunner \u00f8nsket om en kommunalt tildelt bolig med \u00f8nsket om en bedre \u00f8konomi. Husbankens bost\u00f8tteordning tar i liten grad hensyn til de faktiske leieprisene i markedet, og medf\u00f8rer derfor at mange f\u00e5r lite bost\u00f8tte eller avslag p\u00e5 bost\u00f8tte. 10 Forslag til nye retningslinjer for bost\u00f8tte i kommunale boliger S\u00f8keberettigede \u2022 Kommunal bost\u00f8tte er en \u00f8konomisk st\u00f8tteordning som alle som bor i en kommunal bolig i Bergen kommune kan s\u00f8ke. Ordningen omfatter ogs\u00e5 boliger som ikke er eid av Bergen kommune, men som kommunen har tildelingsrett/tilvisningsrett til, samt innleieboliger som tildeles av kommunen. \u2022 Det er hovedperson p\u00e5 leiekontrakten som kan s\u00f8ke, alle andre i husstanden skal p\u00e5f\u00f8res s\u00f8knaden med navn og personnummer. \u2022 Det er en forutsetning at s\u00f8ker er bosatt i boligen, og ikke framleier den, eller oppholder seg for lengre tid i utlandet eller p\u00e5 ferie. Ved midlertidig opphold p\u00e5 institusjon, i fengsel el. kan det gj\u00f8res unntak fra boplikten, men dersom oppholdet har en varighet p\u00e5 6.mnd eller mer, er hovedregelen at bost\u00f8tte avsl\u00e5s. Krav til s\u00f8knad og dokumentasjon \u2022 S\u00f8knaden m\u00e5 v\u00e6re tilstrekkelig utfylt og dokumentert, og det er gitt tillatelse til at kommunen kan innhente/kontrollere opplysningene. \u2022 Beboerne m\u00e5 v\u00e6re registrert i Folkeregisteret p\u00e5 adressen det s\u00f8kes bost\u00f8tte for. \u2022 S\u00f8ker plikter \u00e5 s\u00f8ke om statlig bost\u00f8tte fra Husbanken. Ved underskrift p\u00e5 s\u00f8knad om kommunal bost\u00f8tte gir s\u00f8ker Bergen kommune fullmakt til \u00e5 kreve at bost\u00f8tten fra Husbanken blir utbetalt som refusjon p\u00e5 den bost\u00f8tten kommunen gir. Beregning av egenandel \u2022 Egenandelen er differansen mellom husstandens nettoinntekt og sats til livsopphold. Satsen for livsopphold tilsvarer vedtatte sosialhjelpssatser for Bergen kommune. I husstander der en av hovedpersonene har uf\u00f8retrygd eller alderspensjon legges det til 60% av folketrygdens grunnbel\u00f8p (G), i alle andre husstander legges det til kr.1000 per m\u00e5ned. \u2022 Utgifter til str\u00f8m, l\u00e5n, p\u00e5leggstrekk, bidragsgjeld og lignende tas det ikke hensyn til i beregningen. Barnetrygden beholdes uavkortet, det vil si at den ikke tas med i beregningen, mens kontantst\u00f8tte samordnes i likhet med andre inntektskilder. \u2022 Sats for livsopphold reguleres i tr\u00e5d med vedtatte sosialhjelpssatser i Bergen kommune (og folketrygdens grunnbel\u00f8p.) \u2022 Det forutsettes at husstanden har utnyttet sitt inntektspotensial. Studenter som tar h\u00f8yere utdanning plikter \u00e5 s\u00f8ke stipend/studiel\u00e5n da kommunal bost\u00f8tte ikke skal erstatte studiel\u00e5n. Det m\u00e5 ogs\u00e5 s\u00f8kes om trygdeytelser, ektefelletillegg og barnetillegg der noen i husstanden har rettigheter i forhold til dette, samt barnebidrag. \u2022 Er s\u00f8ker selvstendig n\u00e6ringsdrivende avsl\u00e5s bost\u00f8tte, da det forutsettes at husstanden er selvfors\u00f8rget og kan betale sine boutgifter. Det kan gis bost\u00f8tte i en oppstartsfase med varighet inntil 6 m\u00e5neder. 11 \u2022 Voksne, hjemmeboende barn vil v\u00e6re ansvarlig for en rimelig andel av husleien. Er husstandens samlede nettoformue over kr.50.000 for husstander p\u00e5 \u00e9n person, over kr.75.000 for to eller flere, legges det til 10 % av formuesbel\u00f8pet + 0,7 % av formuesbel\u00f8pet pr 1000 kr, til \u00e5rsinntekten. Som grunnlag brukes opplysninger om formue fra sist kjente ligning. Bost\u00f8tte \u2022 Bost\u00f8tte utgj\u00f8r differansen mellom egenandel og gjengs leie. Det gis ikke bost\u00f8tte til str\u00f8m eller varme. Dersom str\u00f8m eller varme utgj\u00f8r en del av gjengs leie vil utgiften trekkes fra f\u00f8r beregning av bost\u00f8tte foretas. \u2022 Bytte av bolig m\u00e5 skje uten un\u00f8dig opphold. Bost\u00f8tte til samme husstand skal ikke gis for 2 leiligheter for samme tidsrom, men kan ytes for inntil 14 dager dersom s\u00e6rlige forhold taler for det. Dersom det ikke s\u00f8kes om kommunal bost\u00f8tte, eller s\u00f8knaden er avsl\u00e5tt/henlagt, vil egenandel husleie tilsvare gjengs leie. Vedtak S\u00f8ker vil f\u00e5 tilsendt et vedtaksbrev hvor opplysninger om husleie, bost\u00f8tte og egenandel gis, samt hvilket inntekts -, formues -, og husstandsgrunnlag vedtaket er fattet p\u00e5. S\u00f8ker blir opplyst om vedtakets varighet og plikten til \u00e5 opplyse om feil eller endringer. Vedtaket kan p\u00e5klages jf. forvaltningsloven \u00a7 28 Omgj\u00f8ring/endring av vedtak Boligkontoret kan fatte vedtak om bortfall eller endre vedtaket om bost\u00f8tte i f\u00f8lgende tilfeller: \u2022 det har skjedd endringer i s\u00f8kers husstand eller inntektsforhold etter at vedtaket ble fattet, men innenfor tidsperioden vedtaket gjelder for. \u2022 det kommer fram at vedtaket bygger p\u00e5 feilaktige opplysninger. Det vil fattes vedtak som g\u00e5r tilbake til den dato endringen skjedde, noe som kan inneb\u00e6re et krav om tilbakebetaling av bost\u00f8tte. Dette gjelder ogs\u00e5 etterbetaling av trygdeytelser. Vedtaket kan p\u00e5klages jf. forvaltningsloven \u00a7 28. Endringer i husleie vil ikke medf\u00f8re endring i den egenandel som skal betales. Boligkontoret vil da endre vedtaket slik at bost\u00f8ttebel\u00f8pet endres tilsvarende husleieendringen, og beboer trenger ikke \u00e5 gi beskjed/fremme en ny s\u00f8knad. Innhenting og behandling av personopplysninger Bergen kommune kan behandle personopplysninger, ogs\u00e5 personopplysninger som nevnt i Lov om behandling av personopplysninger (personopplysningsloven) artikkel 9 og 10, n\u00e5r dette er n\u00f8dvendig for \u00e5 behandle s\u00f8knaden. Opplysninger skal s\u00e5 langt som mulig innhentes i samarbeid med den som ber om bistand eller slik at han eller hun har kjennskap til innhentingen. 12 N\u00e5r det er n\u00f8dvendig for \u00e5 utf\u00f8re oppgaver som nevnt i Lov om kommunenes ansvar p\u00e5 det boligsosiale feltet, kan kommunen behandle personopplysninger i henhold til Forskrift om behandling av personopplysninger p\u00e5 det boligsosiale feltet. \u00a7 4. Form\u00e5let med behandlingen av personopplysninger er \u00e5: a. vurdere om en person er vanskeligstilt p\u00e5 boligmarkedet b. gi individuelt tilpasset bistand til vanskeligstilte p\u00e5 boligmarkedet c. ha oversikt over behovet for b\u00e5de ordin\u00e6re og tilpassede boliger for vanskeligstilte p\u00e5 boligmarkedet. \u00a7 5. Personopplysninger som kan behandles: a. navn, adresse, telefonnummer, e-postadresse, reservasjonsstatus for digital post, kontonummer, m\u00e5lform, f\u00f8dselsnummer, d-nummer og sivilstatus b. navn og f\u00f8dselsnummer eller d-nummer p\u00e5 medlemmer av husstanden c. eventuell verge og den rettslige handleevnen til den som ber om bistand i \u00f8konomiske forhold d. inntekt, formue, skatteberegning og gjeld, inkludert opplysninger om offentlige ytelser og st\u00f8nader e. andre \u00f8konomiske forhold, for eksempel kredittvurderinger, betalingsanmerkninger og underholdsbidrag f. arbeidsforhold g. oppholdsrett og oppholdstillatelse, herunder oppholdsgrunnlag, varighet p\u00e5 oppholds retten og oppholdstillatelsen og om det er s\u00f8kt om fornyet oppholdstillatelse eller varig oppholdsrett h. bolig og boforhold i. sosiale og helsemessige forhold j. utdanning k. skole- og barnehageplass l. morsm\u00e5l og foretrukket tolkespr\u00e5k m. straffedommer og lovovertredelser. Personopplysninger angitt i f\u00f8rste ledd bokstav d, kan kommunen uten hinder av taushetsplikt innhente fra skattemyndighetene p\u00e5 grunnlag av innrapporterte inntektsopplysninger og skatteoppgj\u00f8ret. Adgangen til \u00e5 behandle opplysninger angitt i \u00a7 5 gjelder ogs\u00e5 n\u00f8dvendige opplysninger om andre som bor i boligen; f.eks samboer og barn (\u00a7 6). Etat for sosiale tjenester og Etat for boligforvaltning kan utveksle relevante opplysninger om husleie og bost\u00f8tte/egenandel i kommunale boliger ved behandlingen av s\u00f8knader om bost\u00f8tte. 13 "
}