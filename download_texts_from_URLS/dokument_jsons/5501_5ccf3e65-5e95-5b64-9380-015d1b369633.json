{
  "dokument_id": "5ccf3e65-5e95-5b64-9380-015d1b369633",
  "doc_type": "case_presentation",
  "kommune": 5501,
  "tittel": "Plan 1877 Detaljregulering, Detaljregulering for boliger og utvidet handelssenter ved Solstrandvegen 30-32 (Pyramiden) - til endelig vedtak",
  "url": "https://innsyn.tromso.kommune.no/application/getMoteDokument?dokid=2001740819",
  "tekst": "Arkivsak-dok. PLAN-19/00478-28 Saksbehandler Roy Fossum Saksgang M\u00f8tedato Kommune- og byutviklingsutvalget 06.06.2024 Kommunestyret 18.06.2024 PLAN 1877. DETALJREGULERING FOR BOLIGER OG UTVIDET HANDELSSENTER VED SOLSTRANDVEGEN 30-32 (PYRAMIDEN) TIL ENDELIG VEDTAK Kommunedirekt\u00f8rens innstilling: Detaljreguleringsplan 1877 Solstrandvegen 30-35, gbnr 17, bnr 164, 585 m.fl., med plankart, datert sist datert 08.04.2024 og planbestemmelser datert 30.04.2024, vedtas. Vedtaket er hjemlet i plan- og bygningsloven \u00a7 12-12. Stig Tore Johnsen Mette Moh\u00e5g Kommunedirekt\u00f8r Avdelingsdirek\u00f8r Bymilj\u00f8 Hva saken gjelder Det legges fram et forslag til detaljregulering som omfatter et sentralt omr\u00e5de i Tromsdalen, og som vil inneb\u00e6re en videre utvikling av avlastnings- og bydelssenteret i Tromsdalen, gjennom utbygging av inntil 260 boliger, og utvidelse fra 16000 m2 til 25000 m2 av det eksisterende Amfi-Pyramiden kj\u00f8pesenter. Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Org.nr.: Foretaksregisteret NO 940 101 808 MVA Telefon: 77 79 00 00 Sammendrag Hensikten med planen er \u00e5 vitalisere og bygge ut to sentrale arealer i Tromsdalen. Omr\u00e5det planforslaget omfatter og den foresl\u00e5tte utbyggingen, utgj\u00f8r en viktig del avlastnings- og bydelssenter for Tromsdalen iht. til KPA 2017 og forslag til ny KPA 2022-2034. Omr\u00e5det vest for Solstrandvegen reguleres for kj\u00f8pesenter/kontor og tjenesteyting, og planforslaget vil inneb\u00e6re en utvidelse og utbedring av handelssenteret, samt legge til rette for tilh\u00f8rende parkering for bes\u00f8kende til senteret, og ogs\u00e5 innfartsparkering. Bruksarealet i handelssenteret utvides fra 15900 m2 til 25700 m2. Tar man med varemottak og parkering, blir totalt bruksareal 45.700 m2. Omr\u00e5det \u00f8st for Solstrandvegen reguleres for inntil 260 boliger i blokkbebyggelse, samt barnehage. N\u00f8dvendig infrastruktur i form av barnehage, veg og gang/sykkelveg, buss- holdeplasser, vann/avl\u00f8psanlegg og en st\u00f8rre kabeltrase for elektrisitet ivaretas. Det er lagt vekt p\u00e5 \u00e5 legge til rette for kollektivtrafikk og innfartsparkering. Planforslaget har v\u00e6rt gjenstand for omfattende saksbehandling. I prosessen er det fremmet innsigelser til planforslaget med bakgrunn i hhv. regional plan for handel og service, grunnforhold og dokumentasjon av dette, statlige planretningslinjer for samordnet bolig-, areal- og transportplanlegging, samt retningslinjer for behandling av st\u00f8y i arealplanleggingen. Innsigelsene har blitt frafalt etter at det er gjort n\u00e6rmere vurderinger og endringer i planforslaget, som alts\u00e5 n\u00e5 fremmes uten at det foreligger innsigelser. Prosessen har g\u00e5tt over lang tid, i og med nevnte innsigelser. Hovedtrekkene i planforslaget med sin struktur \u2013 forholdet mellom mellom bebyggelsesstruktur og infrastruktur har imidlertid st\u00e5tt seg, og flere h\u00f8ringer anses ikke n\u00f8dvendig. Det foreligger innsigelse fra Statens vegvesen til forslaget til ny KPA 2022- 2034, knyttet til eventuell omlegging av E8 og utbygging av Strandbyen, omr\u00e5de B278. E8 danner i dag vestre avgrensing av dagens kj\u00f8pesenter. En mulig omlegging av E8 ble ivaretatt gjennom b\u00e5ndlegging i plan 1877, da det ble lagt ut til h\u00f8ring. Ivaretakelsen omfattet den delen av en eventuell omlegging innenfor planomr\u00e5det for plan 1877.N\u00e5 fremmes plan 1877 for sluttbehandling uten slik b\u00e5ndlegging, da det vil lette gjennomf\u00f8ringen av planen. Videre anses omlegging av E8 p\u00e5 denne strekningen \u00e5 ligge langt inn i framtida, og utover den tidsperioden en b\u00e5ndlegging normalt kan gjelde. Det presiseres at man gjennom behandlingen av plan 1877 ikke tar stilling til varslet innsigelse til KPA 2022-2032. Samlet sett anses planforslaget \u00e5 representere tilfredsstillende l\u00f8sninger for handel, tjenesteyting og grunnlag for utvikling av bydels- og avlastningssenter sentralt i Tromsdalen (Fastlandet), og anbefales godkjent. Som positivt framholdes at planforslaget legger til rette for en utvikling av et bydelssenter med et betydelig antall sentralt lokaliserte boliger p\u00e5 et areal som i lang tid har framst\u00e5tt uten noen estetisk egenverdi. Dette i kombinasjon med en videre utvikling av eksisterende handels- og n\u00e6ringsvirksomheter. 2 01 Saksdokumenter Dato: Vedlagte saksdokument (ikke utt\u00f8mmende) 01. Forslag til reguleringsplankart 08.04.2024 02. Forslag til reguleringsbestemmelser 30.04.2024 04. Forslagstillers planbeskrivelse 06.11.2023 05. Merknadsbehandling 07.11.2023 06. Utomhusplan 1:500 15.05.2023 07. Lokalisering 08.11.2023 07. ROS-analyse 03.11.2017 08. VAO-Rammeplan 01.03.2019 09. OSG-Rammeplan 03.05.2018 10. Trafikkutredning/notat 23.03.2018 11. St\u00f8yrapport/utredning 24.06.2021 12. 3D-visning 13. TFK Samtykke til utvidelse av handelsareal 03.07.2018 14. Statsforvalter frafaller innsigelse knyttet til SBAT 24.06.2021 15 NVE frafaller innsigelse vedr. grunnforhold 12.10.2020 16. Statsforvalter frafaller innsigelse vedr. st\u00f8y 14.04.2023 17. Plankart (forslag) til offt. ettersyn 14.11.2018 18. Utsiktssoner fra M\u00f8llervegen mv. 12.02.2019 19. Statens vegvesen Innsigelse Strandbyen 23.10.2023 20. Handels- byutviklingsstudie 19.02.2018 21.Aktuelt erverv av areal til samferdselsform\u00e5l Ber\u00f8rte planer og Tromsdalen N\u00e6ringspark, plan 1329 (gjeldende reg.plan) 29.05.96 planstrategiske Fortau Solstrandvegen, plan 1710 15.12.10 dokument \u2013 ikke vedlagt E78 (E8). Tromsdalen-Sollig\u00e5rden, plan 0562 22.06.76 Turistvegen \u2013 Hungeren, plan 0526 28.08.96 Del av eiendom 17/4 og 17/289 Hungeren, plan 0803 29.07.82 Nova-krysset, plan 1259 01.02.95 -Kommuneplanens arealdel 2017 \u2013 2026 (gjeldende) -Forslag til kommuneplanens arealdel i Troms\u00f8 2022-2034 -Regional plan for handel og service -Tenk Troms\u00f8 -Hovedplan vann- og avl\u00f8p 2015-2030 -Rapport om skole og skolestruktur i Troms\u00f8 -Barnehagebehovsplan 3 02 Planfakta Tall og faktaopplysninger om plan. Planens hovedform\u00e5l: Bolig. Kontor, forretning. Torg, tjenesteyting, barnehage, samferdselsanlegg, og hensynssoner Planomr\u00e5dets areal Ca. 69 daa Bebyggelsens struktur Blokker 4-6 etasjer BYA \u201cbebyggelsens fotavtrykk\u201d Handelssenter=90 % Boligomr\u00e5de= 30 % BRA \u00abtotalt bruksareal\u00bb 56.700 m2 Totalt tillatt BRA nye bolig (inkludert beboer 31.000 m2 parkering under lokk) Tillatt BTA handel mm 25.700 m2 Tillatt totalt BRA med tillegg med areal for 45.700 m2 parkering, varemottak. Parkering, boliger 200 p-plasser/5000 m2 Parkering i handelssenter 500 p-plasser Innfartsparkering 90 p-plasser Eksisterende boligbebyggelse 1.150 m2 Barnehage, BRA inntil 900 m2 Antall boliger Inntil 260 boenheter Sykkelparkering, boliger 400-500 Sykkelparkering, senter 200 Offentlig og felles trafikkareal Ca.10.000 m2 Torgomr\u00e5de 1.900 m2 Felles uteoppholdsareal 4.700 m2 Felles oppholdsareal pr. bolig 23,5 m2 Max byggeh\u00f8yde, boligblokker c+ 31,5 Varierende byggeh\u00f8yde i nytt, forsl\u00e5tt c+ 25,5 \u2013 c+ 31,5 boligomr\u00e5de 4-6 etasjer Byggeh\u00f8yde, handelssenter c+ 17,0 H\u00f8yde, Solstrandvegen c+ 6,0 \u2013 c+7,0 H\u00f8yde, Anton Jakobsens veg c +31,0 \u2013 33,0 4 03 Planprosessen Dato: Naboskapsm\u00f8te 28.02.2017 Oppstartsm\u00f8te med byutvikling 28.02.2017 Annonsert oppstart av planarbeid (og tilskrevet partene) 28.03.2017 Komplett forslag til reguleringsplan 19.11.2018 Offentlig ettersyn (1.gangsbehandling) 09.04.2019 NVE frafaller innsigelse vedr\u00f8rende grunnforhold 08.10.2020 Statsforvalter frafaller innsigelse ved\u00f8rende statlige planretningslinjer for samordnet bolig-, areal-, og transportplanlegging og nullvekstm\u00e5l 24.06.2021 Statsforvalter frafaller innsigelse knyttet til retningslinjer for behandling av st\u00f8y i arealplanleggingen. 14.04.2023 Planprosessens spesielle sider Planarbeidet har p\u00e5g\u00e5tt i 8-10 \u00e5r med ulike konsept og planavgrensinger. I 2013 fremla s\u00f8ker et planforslag med handelssenter p\u00e5 begge sider av Solstrandvegen. Administrasjonen mente forslaget ikke var tilstrekkelig avklart med hensyn til trafikksikkerhet, og ba s\u00f8ker om \u00e5 vurdere et samlet handelssenter p\u00e5 nedsiden av Solstrandvegen. Ogs\u00e5 etablering av boliger p\u00e5 \u00f8stsiden av Solstrandvegen ble fremlagt som en mulighet. Det ble i tillegg bedt om \u00e5 se planforslaget for handelssenter og boliger i sammenheng med en fremtidig utbygging av \u00abStrandbyen\u00bb (omr\u00e5de B-F1 i KPA) p\u00e5 nedsiden av E8. I den forbindelse ble det unders\u00f8kt p\u00e5 hvilken m\u00e5te reguleringsforslaget kunne forenes med en omlegging av E8. I reguleringsforslaget lagt ut til offentlig ettersyn, ble det lagt inn en b\u00e5ndlegging av areal for et tunnelutslag \u00f8st for \u00abNova\u00bb-rundkj\u00f8ringen. En slik utvikling ville kunne \u00e5pne for at dagens E8 ble gitt en funksjon som lokal samleveg, og slik sett kunne inng\u00e5 som ledd i en st\u00f8rre bydelsutvikling, med omlegging av E8 i kulvert/tunnel som premiss. Dette ble i sin tid gjort i kontakt med Statens vegvesen. Imidlertid, i forbindelse med KPA 2022-2034 i brev av 26. juni 2023, fremmer Statens vegvesen innsigelse til ny KPA hva ang\u00e5r Strandbyen, og at det dermed ikke er aktuelt med omlegging av E8 i den forbindelse. Vegvesenet viser ogs\u00e5 til at omlegging av E8 ikke er lagt inn i Nasjonal transportplan og p\u00e5peker at KPA b\u00f8r legge til grunn mer realisme ift. statlige investeringer. Det presiseres at vegvesenets innsigelse ikke er knyttet til reguleringsforslaget som var til h\u00f8ring i sin tid, og som n\u00e5 fremmes for sluttbehandling. Reguleringsforslaget fremmes n\u00e5 uten slik b\u00e5ndlegging,i og med at man da st\u00e5r friere mht. etappevis utbygging av boligene innenfor omr\u00e5de BB. I tillegg er det vesentlig at b\u00e5ndlegging som var foresl\u00e5tt, ville v\u00e6re midlertidig, normalt 4 \u00e5r, med mulig forlengelse i 4 \u00e5r, og at en omlegging av E8 p\u00e5 denne strekningen anses \u00e5 ligge relativt langt inn i framtida. 5 Innsigelser til plan I l\u00f8pet av planprosessen er det fremmet flere ulike innsigelser. 1877 Det har blitt s\u00f8kt om godkjenning for avvik fra Regional plan for handel og service. Avviket er godkjent av Troms fylkeskommune og statsforvalter. Videre fremmet NVE innsigelse (brev av 7. juni 2020) da det ble framholdt av planmaterialet til h\u00f8ring, ikke gav tilstrekkelig avklaring av faren for mulig kvikkleire i eller utenfor omr\u00e5det. Med bakgrunn i supplerende dokumentasjon frafalt NVE innsigelsen (brev av 08.10.2020). Statsforvalter fremmet innsigelse da det ble framholdt at planforslaget ikke ivaretok hensynet til havniv\u00e5stigning i tilstrekkelig grad. Med bakgrunn i supplerende dokumentasjon og VAO-rammeplan og NVEs vurdering, har statsforvalter i brev av 8. oktober 2020 frafalt innsigelsen. Statsforvalter fremmet innsigelse med bakgrunn i planforslagets mangelfulle ivaretakelse av hensyn nedfelt i Statlige planretningslinjer for samordnet bolig-, areal- og transportplanlegging, herunder null-vekstm\u00e5let, samt Troms\u00f8 kommunes eget utbyggingsprogram. Med bakgrunn i supplerende dokumentasjon og dr\u00f8ftinger, har statsforvalter i brev av 24. juni 2021 frafalt innsigelsen. Statsforvalter fremmet innsigelse med bakgrunn i at planforslaget var mangelfullt utredet med hensyn til st\u00f8y og st\u00f8yforholdene, og avb\u00f8tende tiltak. Etter en rekke dialogm\u00f8ter, supplerende st\u00f8yutredning og reviderte planbestemmelser, har statsforvalter i brev av 14. april 2023 frafalt innsigelsen. 04 Planvurdering Arealstrategien i kommuneplanens samfunnsdel tar til orde for utvikling av Forhold til KPA og senteromr\u00e5der der n\u00e6rhet mellom bolig, n\u00e6ring og arbeidsplasser og KPS. offentlige servicetilbud vil gi korte avstander mellom daglige gj\u00f8rem\u00e5l, og slik sett vil tilrettelegge for gange, sykling og kollektiv som transportformer. Planforslaget anses \u00e5 v\u00e6re i samsvar med disse intensjonene. Videre vil utbygging ogs\u00e5 supplere bydelssenteret med varierte boligtyper og tjenestetilbud. Utbygging av leiligheter, i et omr\u00e5de hvor sm\u00e5husbebyggelse i dag dominerer, anses som positivt, og vil v\u00e6re en naturlig faktor i utviklingen av dette sentrale omr\u00e5det. Lokalisering av boliger og handels-/tjenestetilbud og barnehage i umiddelbar n\u00e6rhet av hverandre, legger forholdene til rette for gange til flere daglige gj\u00f8rem\u00e5l. For \u00f8vrig betjenes omr\u00e5det av to bybussruter med hyppige avganger, i tillegg til distrikstruter og ekspressruter. Videre inneb\u00e6rer utvidelsen og utviklingen av Amfi-senteret gjenbruk og ombygging av bebygde arealer, i tr\u00e5d med f\u00f8ringer i kommuneplanens samfunnsdel. Det er for \u00f8vrig ikke gitt konkrete arealrammer for utviklingen av handel for Tromsdalen i KPA (2017), som \u00aboverlater\u00bb dette til reguleringsplan. Boligblokkene bygges p\u00e5 et areal som i dag er ubebygd, men hvor Troms Innland Bilruter i sin tid hadde verksted/administrasjon. Dette er arealer som for en stor del framst\u00e5r som ei grusflate for tilfeldig parkering og utend\u00f8rs lagring, uten verdi rent estetisk, etter at det i sin tid er tatt ut store masser 6 ifbm. Troms Innland Rutebiler sin virksomhet. Gjennom utbygging av boliger vil selve inntrykket av dette omr\u00e5det endres til det positive. Samlet sett unng\u00e5s dermed utbygging p\u00e5 sentrale og viktige omr\u00e5der for gr\u00f8nnstruktur, samtidig som det legges til rete for utvikling av Tromsdalens bydels- og avlastningssenter. Statlige F\u00f8ringene i de statlige planretningslinjene for samordnet bolig-, areal- og planretningslinjer for transportplanlegging har mye til felles med f\u00f8ringene i arealstrategien i samordnet bolig-, kommuneplanens samfunnsdel og arealdel. areal- og transportplanlegging og nullvekstm\u00e5let. Boligdelen av planforslaget rommer inntil 260 boliger, fordelt p\u00e5 8 boligblokker i 4-6 etasjer. Avstanden til Troms\u00f8 sentrum (Stortorget) er om Tenk Troms\u00f8 lag 2,5 km og p\u00e5 linje med det som er et kriterium i vedtatt utbyggingsprogram, ved at gange og sykling lett kan velges som transportform. Videre er planomr\u00e5det innenfor sonen angitt som arealscenario \u00abTETT\u00bb i Byutredning 2 (lagt fram ifbm. Nasjonal Transportplan i samarbeid mellom SVV, fylkeskommune, statsforvalter og Troms\u00f8 kommune). Ved en lokalisering som foresl\u00e5tt, vil avstanden til skole og barnehage v\u00e6re kort, og ogs\u00e5 til en rekke andre tilbud innen handel og tjenesteyting. Videre vil utviklingen av et mer komplett handelstilbud som foresl\u00e5tt kunne bidra til nullvekstm\u00e5let, ved at det blir korte turer fra Kroken, Lunheim, Tomasjord, kortere enn turer som i dag tas til Langnes handelspark fra de nevnte omr\u00e5dene. Lokaliseringen av boligene her, vil ogs\u00e5 v\u00e6re gunstig tatt i betraktning at det er et visst antall arbeidsplasser b\u00e5de nord og s\u00f8r for planomr\u00e5det, p\u00e5 fastlandet (Tromsdalen). Samfunnssikkerhet Det er gjort grunnunders\u00f8kelser, og det er ikke p\u00e5truffet kvikkleire i Grunnforhold planomr\u00e5det gjennom de boringene som er gjort. Det kan imidlertid ikke utelukkes sm\u00e5 lommer med kvikkleire mellom borepunktene. Videre er det redegjort for havniv\u00e5stigning/stormflo og forurensing i grunn, samt at planomr\u00e5det ligger utenfor faresone for skred. Naturmangfold Det er ikke registrert vesentlige naturverdier innenfor planomr\u00e5det, noe som henger sammen med at omr\u00e5det er bebygd, og at det dermed er tatt ut masser, samt at terrenget er planert. Kulturminner Solstrandvegen 36 (gnr 17, bnr 131) er tidligere regulert til n\u00e6ring og bevaring. Bevaring videref\u00f8res i denne planen, med arealform\u00e5let kombinert bebyggelse og anlegg. Ifbm. opparbeidelse av ny holdeplass og fortau/sykkeveg aktualiseres et mindre inngrep i eiendommen. Bebyggelsesstruktur. Bolig Boligblokkene henvender seg mot vest og s\u00f8r, med gode solforhold og utsyn mot sj\u00f8en og fjellene p\u00e5 Kval\u00f8ya. Bebyggelsen er utformet slik at alle leilighetene skal f\u00e5 del i disse kvalitetene. Mot vest og n\u00e6rmest Solstrandvegen, er blokkene lagt som fem lameller med kortsiden mot vegen, og f\u00f8lger den slake kurvaturen p\u00e5 vegen, og danner dermed en vifteform som definerer vegen. Samtidig \u00e5pner g\u00e5rdsrommene mellom lamellene seg mot utsikten og ettermiddags- og kveldssol. I \u00f8stre del av boligomr\u00e5det, inn mot skr\u00e5ningen, er blokkene organisert som en rekke punkthus, slik som bakenforliggende eneboliger. 7 Sett fra sj\u00f8en og Troms\u00f8 sentrum framst\u00e5r bygningsvolumet som oppdelt. Kortsidene p\u00e5 lamellene mot Solstrandvegen tilsvarer fasadelengden p\u00e5 de eksisterende eneboligene. P\u00e5 den m\u00e5ten reduseres volumvirkningen av boligblokkene, sett fra Troms\u00f8ysundet. Et annet positivt ttrekke ved lamellstrukturen er at omr\u00e5det framst\u00e5r som \u00abgjennomtrengelig\u00bb, med gode gjenomgangsmuligheter for fotgjengere, fra Solstrandvegen opp til Anton Jacobsens veg og videre mot Fjellheisen. Dette selv om M\u00f8llervegen legges om. Illustrasjoner fra planbeskrivelsen. Boligomr\u00e5det sett fra Solstrandvegen og \u00f8stover mot Fjellheisen og Storsteinen (\u00f8verst), og sett fra M\u00f8llvegen og vestover (under). 8 Alternativet, med samlet boligbebyggelse langs Solstrandvegen, ville gitt en bebyggelse med et bedre utgangspunkt for \u00e5 m\u00f8te st\u00f8ykrav med f. eks. minst et soverom mot \u00abstille side\u00bb. Men det ville p\u00e5 den annen side g\u00e5 p\u00e5 bekostning av b\u00e5de fjernvirkning, siktsektorer fra sm\u00e5husbebyggelse overfor planomr\u00e5det, siktlinjer og varierte rommessige opplevelser langs Solstrandvegen. Det vil ogs\u00e5 inneb\u00e6re betydelig skyggelegging av utearealer om ettermiddag/kveldstid. N\u00e6ring Felt FKT (handelssenteret) p\u00e5 nedsiden av Solstrandvegen vil dekke 95% av tomtens grunnareal, og etableres i to til tre etasjer. Maksimal byggeh\u00f8yde er satt til c +17 moh, det vil si om lag 11-12 m over Solstrandvegen. Senteret vil romme 25700 m2 bruksareal for forretning, tjenesteyting og innend\u00f8rs parkering. Det vil v\u00e6re 3 innganger til senteret fra Solstrandvegen, og en inngang fra nordsiden. I tillegg kommer flere innganger fra parkeringsarealet Trafikk/Parkering Handelssenteret Planen foresl\u00e5r opparbeidelse av 500 parkeringsplasser for kunder og ansatte, samt 90 plasser merket innfartsparkering. Parkeringen er i hovedsak lagt til underetasjen og i et parkeringshus i sentrets s\u00f8rlige del. Innfartsparkering tenkes lagt til takflaten i s\u00f8r. 500 parkeringsplasser er innenfor kommuneplanens bestemmelser om maksimal parkeringsdekning. Parkeringsanlegget er tilrettelagt for forflytningshemmede iht. kravene i kommuneplanen. 90 parkeringsplasser for innfartsparkering er iht. hovedplanen for \u00abTransportnett Troms\u00f8\u00bb og \u00abTenk Troms\u00f8\u00bb, hvor det legges opp til innfartsparkering med overgang til buss p\u00e5 sentrale steder utenfor de mest sentrale byomr\u00e5det, som del av knutepunktstrategien. Plassene for innfartsparkering f\u00e5r egen trapp og heis med direkte adkomst til doble bussholdeplasser i Solstrandvegen. Kommuneplanen stiller krav om 500 plasser for sykkelparkering, men \u00e5pner for s\u00e6rskilte vurdering av bygg st\u00f8rre enn 2000 m2. Planen legger opp til 200 sykkelparkeringsplasser. Dette vil ivareta intensjonene om tilrettelegging for syklende, da senteret ligger i et omr\u00e5de med spredt sm\u00e5husbebyggelse, og ved at planomr\u00e5det for \u00f8vrig er godt tilrettelagt for syklende. Ved \u00f8kende bruk av sykkel vil en kunne redusere antall bilparkeringsplasser tilsvarende. Trafikk/parkering Parkering av biler for boligene skjer i hovedsak i garasjeanlegg i under Boligblokkene blokkene og under tilh\u00f8rende uteomr\u00e5de. Det er planlagt for anslagsvis 200 plasser som er innenfor kommuneplanens maks/min.- grenser (120/350). Det er avsatt ca. 50 gjesteparkeringsplasser som er fordelt p\u00e5 adkomstomr\u00e5dene i s\u00f8r og nord, samt langsg\u00e5ende parkering \u00f8verst i M\u00f8llervegen p\u00e5 oversiden av blokkbebyggelsen (se uteromsplanen). Antallet gjesteplasser er iht. kommunens norm for parkering. Det er avsatt 400 plasser for sykkel i henhold til kravene i kommuneplanen. Sykkelparkering Sykkelplassene er avsatt i parkeringsanlegget og n\u00e6rt inngangspartiene til blokkene. 9 Gangvegnettet I uterommet til boligene er et internt gangvegnett som forbinder boligene og utearealene med hverandre. Gangvegene dimensjoneres for \u00e5 t\u00e5le kj\u00f8ret\u00f8y for brann og redning, flyttebiler og lignende. Langs tomtegrensen i s\u00f8r er det foresl\u00e5tt en gangveg som forbinder Solstrandvegen og Anton Jakobsens veg med turomr\u00e5dene bak bebyggelsen. Gangveg/fortau p\u00e5 \u00f8stsiden Solstrandvegen utvides i bredden til 5,0 m (fortau m/gang-/sykkelveg). Kj\u00f8rebanen reguleres i 7,0 meters bredde. Samtidig heves disse arealene med inntil 1 m sett iforhold til dagens situasjon ved busstoppene vis-a-vis inngang fra \u00f8st inn i handlessenteret. Kollektivtrafikk Ved handelssenteret legges det til rette for bussholdeplasser,b\u00e5de i nordg\u00e5ende og s\u00f8rg\u00e5ende retning, utformet som kantsteinsstopp og som rommer 2 busser ved handelssenteret. Lokaliseringen ved handelssenteret inneb\u00e6rer mindre justeringer ift. dagens situasjon. Utsnitt av uteromsplan ved kj\u00f8pesenteret. Solstrandvegen utbedres med ny sykkeveg m/fortau og nye, doble bussholdeplasser. Lenger nord ved Nova-senteret flyttes eksisterende bussholdeplass (nordg\u00e5ende retning) ca 100 m nordover til tvers overfor s\u00f8rg\u00e5ende, eksisterende busslomme ved Nova-senteret. Tilretteleggingen for buss-stopp, ny gangs-/sykkelveg og justering av St\u00f8y kj\u00f8rebane aktualiserer erverv av arealer. Ber\u00f8rte eiere er varslet. Planomr\u00e5det ligger delvis i r\u00f8d og gul st\u00f8ysone. KPA fastsetter at boliger kan tillates i viktige fortettingssoner og langs kollektivakser. Det er gjort st\u00f8yberegninger i flere omganger med bakgrunn i innsigelser fra statsforvalter og dr\u00f8ftinger i den forbindelse. I planforslaget som n\u00e5 fremmes er det lagt inn skjermingstiltak langs Solstrandvegen, mellom kj\u00f8rebanen og gang/sykkelvegen, og p\u00e5 boligblokkene (skjermende rekkverk ved balkonger/toppetasje). Det er i bestemmelsene \u00e5pnet opp for at en andel av leilighetene, om lag 10 %, oppn\u00e5r stille side gjennom dempet fasade. Videre forutsetter planforslaget at fartsgrensen p\u00e5 denne delen av Solstrandvegen reduseres fra 40 km/t til 30 km/t, som ogs\u00e5 er fartsgrense p\u00e5 Solstrandvegen videre s\u00f8rover. Alt i alt anses dette \u00e5 v\u00e6re innenfor rammene i r\u00e5dende retningslinjer for h\u00e5ndtering av st\u00f8y i arealplaner. Den sentrale lokaliseringen tilsier at ogs\u00e5 andre viktige planhensyn enn st\u00f8y ivaretas i planforslaget, og at avb\u00f8tende 10 tiltak og kompromisser aksepteres, Det vises ogs\u00e5 til at Statsforvalter har frafalt innsigelsen i og med reviderte st\u00f8yberegninger og de planbestemmelsene som n\u00e5 legges fram. Uteoppholdsarealer Uteoppholdsarealene danner et stort parkdrag mellom lamellene og punktblokkene, med gr\u00f8nne, mindre g\u00e5rdsrom vendt mot vest. Utearealet er l\u00f8ftet fire-fem meter opp fra niv\u00e5et til Solstrandvegen for \u00e5 skjerme mot st\u00f8y og st\u00f8v. Det er rikelig med felles uteareal med til sammen 7.700 m2, som utgj\u00f8r snaut 30 m2 felles areal pr. bolig. Barn og unge Boligenes uteareal er bilfrie med gangforbindelser ned til Solstrandvegen og opp mot villabebyggelsen og Anton Jacobsebsi \u00f8st. Gangvegen gir ogs\u00e5 forbindelse til fjellheisen og vegnettet rundt og bak Tromsdalen kirke. Uteoppholdsarealet er av en slik st\u00f8rrelse at det gir tilfredsstillende muligheter for fem n\u00e6rlekeplasser og kvartalslekeplass. En sentrallekeplass p\u00e5 fem-seks daa er ikke mulig \u00e5 dekke innenfor planomr\u00e5det, og n\u00e6romr\u00e5det er ikke optimalt ift plassering av en allment tilgjengelig str\u00f8kslekeplass. Fellesomr\u00e5det er s\u00e5pass stort at det kan dekke det meste av leke- og oppholds-aktiviteter. Bruken av ballbane nedenfor Reinen skole, 650 m fra boligomr\u00e5det, er vurdert som tilfredsstillende l\u00f8sning for beboerne. Uteromsplan. Det er 7700 m2 uteareal ved boligene, i det alt vesentlig bilfrie. Planomr\u00e5det planlegges i tr\u00e5d med overordnede f\u00f8ringer og prinsipper for Universell utforming universell utforming, som skal gi god tilgjengelighet og fremkommelighet for alle brukergrupper. Der gangvegene er lagt i fallretninger (korteste veg) med stigning brattere enn 1:10, anlegges alternative vegforbindelser med stigning 1:20. 11 Illustrasjon. Sentralt, bilfritt uterom ved blokk G, F, E og D. Skole, skolekapasitet Planomr\u00e5det ligger innenfor Reinen skolekrets med gangavstand p\u00e5 650 m langs opparbeidet fortau. Avstanden til Tromsdalen skole er 1,1 km langs boligveger med begrenset trafikk, men ikke gjennomf\u00f8rt trafikkseparering, Det ble i 2019 gjort en vurdering av framtidig befolkningsutvikling og tre ulike vekstalternativer og utbyggingsm\u00f8nstre i Troms\u00f8 byomr\u00e5de. Skolekapasiteten ved barneskolene Tromsdalen og Reinen vil samlet sett v\u00e6re tilstrekkelig i framskrivingsperioden (fram til 2040). Kapasiteten ved Reinen skole vil v\u00e6re tilstrekkelig iht. lavalternativet og basisalternativet. Ved ekstra h\u00f8y boligbygging vil kapasiteten ved Reinen skole kunne overskrides fra 2037/2038. Det er rom for utvidelser av skoleanlegget s\u00e5fremt anlegget ikke nyttes til andre form\u00e5l. Den faktiske elevtallsutviklingen ved b\u00e5de Reinen og Tromsdalen skoler viser en viss nedgang de siste \u00e5ra (totalt om lag 90 elever), etter \u00e5 ha passert en topp for Reinen skole i 2016, og for Tromsdalen i 2018. Videre er ny Tromsdalen skole under utredning, med potensiell ferdigstilling 2029/2032. Tromstun ungdomsskole ligger 2,1 km nord for planomr\u00e5det og har tilstrekkelig elevkapasitet Barnehage If\u00f8lge Barnebehovsplanen 2017-2020 har fastlandet sentralt/s\u00f8r tilfredsstillende kapasitet sett under ett, men det er underdekning av plasser s\u00f8r for Tromsdalen skole og ledig kapasitet nord for Tromsdalen skole. Det ligger tre barnehager i avstand 500-700 m fra planomr\u00e5det, og det er planer om etablering av ny barnehage p\u00e5 Nordmannsg\u00e5rd, 3,6 km lengre s\u00f8r p\u00e5 fastlandet. Etablering av barnehage innen planomr\u00e5det som foresl\u00e5tt, vil bedre kapasiteten generelt i Tromsdalen og spesielt for familiene som etablerer seg i omr\u00e5det. 12 Barnehagetomten er dimensjonert for en fire-avdelings barnehage for inntil 72 barn, og den vil ha et uteromareal p\u00e5 2000 m2, som er tilstrekkelig iht. barnehagenormene. Barnehagen er lagt til et areal som har st\u00f8rst mulig avstand Solstrandvegen, noe som vil begrense milj\u00f8belastningene knyttet til trafikk, st\u00f8v og st\u00f8y. Barnehagen ligger i et lett skr\u00e5nende terreng med uteareal i front og naturareal i bakkant av barnehagens bygning. Barnehagen kan anlegges i to plan med adkomst fra front og bakside. Vann, avl\u00f8p og Utbyggingen gir endringer i omr\u00e5dets vannforbruk, avl\u00f8psmengder og overvann overvannsmengder. Det forutsettes at boligblokkene oppf\u00f8res med sprinkleranlegg, Videre er det er n\u00f8dvendig med kapasitets\u00f8kende tiltak for vannforsyningen for \u00e5 oppn\u00e5 tilstrekkelig slukkevann. Det etableres et overvannsanlegg for omr\u00e5det vest for Solstrandvegen (handelssenteret mv.). Her m\u00e5 det bores gjennom E8 for ny utslippsledning som utrustes med tilbakeslagsventil av hensyn til tidevann/stormflo. Et eget overvannsanlegg etableres for arealene \u00f8st for Solstrandvegen (boligblokkene og barnehage). Det samme gj\u00f8res for arealene oppstr\u00f8ms planomr\u00e5det. Vestre del av eksisterende markflate ved handelssenter ligger lavt og gir visse utfordringer knyttet til stormflo og overvannsh\u00e5ndteringen. Det etableres et sluseanlegg i tilknytning til eksisterende kulvertanlegg gjennom E8 s\u00f8r for planomr\u00e5det. Renovasjon Renovasjonsordning for ny boligbebyggelse blir ved s\u00f8ppelsug. Rekkef\u00f8lgekrav Det er stilt rekkef\u00f8lgekrav til en rekke forhold i planen. Spesielt p\u00e5pekes at hovedkravene mht. samferdselsanlegg er utformet med grunnlag i at det ikke er sannsynlig at boligblokker og handelssenteret bygges ut samtidig: F\u00f8lgende krav til handelssenteret (F/K/T): -Igangsettingstillatelse kan ikke gis f\u00f8r kulvert for h\u00f8yspentledning og overvann (hensynssone H420) er sikret. -Igangsettingstillatelse kan ikke gis f\u00f8r nye kollektivholdeplasser og tilh\u00f8rende kj\u00f8rebane, fortau og gang-/sykkelveg er opparbeidet, (til erstatning for eksisterende anlegg). -F\u00f8r\u00f8vrig kan ikke igangsettingstillatelse gis f\u00f8r opparbeidelse av flomveg er sikret iht. VAO-rammeplan, datert 01.03.2019. Det samme gjelder ift. kulvert for h\u00f8yspentledning og overvann F\u00f8lgende krav til boligblokkene (BB): Igangsettingstillatelse kan ikke gis f\u00f8r ny kollektivholdeplass og tilh\u00f8rende kj\u00f8reveg, fortau og gang-/sykkelveg med belysning er opparbeidet. -Barnehage kan ikke etableres f\u00f8r adkomst fra Solstrandvegen er sikret over omr\u00e5de BB med tinglyst avtale. Videre forutsettes uteroms- og 13 parkeringsarealer opparbeidet, og gangveg opparbeidet fra Solstrandvegen opp til Anton Jacobsens veg, f\u00f8r brukstillatelse kan gis for barnehagen. For boligblokkene er det mange forhold som m\u00e5 v\u00e6re ivaretatt for at brukstillatelse kan gis: -uterom, n\u00e6r- og kvartalslekeplasser skal v\u00e6re opparbeidet -st\u00f8ydempingstiltak p\u00e5 boligene og st\u00f8yskjerming langs Solstrandvegen skal v\u00e6re etablert, jfr. St\u00f8yberegning datert 21.juni 2023. -Skiltet hastighet p\u00e5 Solstrandvegen skal v\u00e6re redusert fra 40 km/t til 30 km/t. -M\u00f8llervegen skal v\u00e6re lagt om, med atkomst til blokkene, som vist p\u00e5 plankart. 05 Vurdering av Innsigelsene og hensynene bak disse er ivaretatt gjennom endringer i plan, merknader og evt. og bestemmelser og supplering av dokumentasjon. Innsigelsene er frafalt innsigelser uten at det er gjort store endringer i hovedtrekkene i den foresl\u00e5tte arealbruken. Det er framsatt merknader til planforslaget fra beboere i M\u00f8llervegen, Anton Jakobsens veg og Lensmannsvegen, ovenfor og i bakkant av planomr\u00e5det. Merknadene er i hovedsak knyttet til de foresl\u00e5tte boligblokkene og konsekvenser av byggeh\u00f8yder og utbyggingsm\u00f8nster. Den enkelte merknad er oppsummert og kommentert av forslagsstiller og av saksbehandler i vedlagt skjema og oppsummering. Gjennomg\u00e5ende er merknadene negative til den h\u00f8ye utnyttelsen og kompakte strukturen boligblokkene representerer, og er kritiske til det tap av utsikt som dermed oppst\u00e5r. Imidlertid anbefales ikke \u00e5 ta disse til f\u00f8lge. Planforslagets lamellstruktur med blokkene plassert i vifteform tilsier at utsikt mot vest i noen grad beholdes samtidig som utsikts-sektorer s\u00f8r for og nord for boligblokkene ikke ber\u00f8res. Alt i alt anses planforslaget \u00e5 v\u00e6re balansert og akseptabelt. Det vises ogs\u00e5 til vedlagte 3D-visning. 14 07 Konklusjon Planen er godt gjennomarbeidet med gode l\u00f8sninger for b\u00e5de boligene, handelssenteret og samferdsel, og for kollektivtrafikk, gange- og sykling. Videre vises til at planen er akseptert ift. Regional plan for handel og service, og er i tr\u00e5d med senterstruktur i kommuneplanens samfunnsdel, forslag til KPA 2022-2034, og gjeldende KPA godkjent i 2017. Man har kommet fram til en l\u00f8sning med et samlet konsentrert handelssenter p\u00e5 nedsiden av Solstrandvegen og boligblokker og barnehage p\u00e5 \u00f8versiden. Bolligomr\u00e5det best\u00e5ende av \u00e5tte blokker i fem-seks etasjer \u2013 lagt rundt et stort felles bilfritt uteoppholdsareal, med gode st\u00f8y- og lysforhold - gir et godt bomilj\u00f8 med og gode boforhold for de enkelte leilighetene. Beboernes biloppstilling legges under boligblokkene og under tilh\u00f8rende uteareal. Boligblokkene gir begrensinger av dagens utsikt for noen av de eksisterende eneboligene, men de fleste av de bakenforliggende boligene vil ha utsikt over blokkene. Barnehagen har et begrenset areal, men ligger innenfor normene for barnehagers uteareal. Fornyelsen av hendelssenteret vil gi et st\u00f8rre handelsareal, noe flere parkeringsplasser, bedre intern logistikk for varelevering og avfall og adkomstsoner fra flere sider. H\u00f8yden vil ikke dominere omr\u00e5det. Deler av takflatene vil kunne disponeres til innfartsparkering, og det legges til rette for nye kollektivanlegg inntil handelssenteret. Strandvegens kj\u00f8reareal justeres for \u00e5 gi plass til tosidig fortau, sykkelveg og bussholdeplasser. M\u00f8llervegen legges om med st\u00f8rre bredde og slakere stigning en dagens veg. Ekisterende boligadkomster opprettholdes. Det presiseres at anbefalingen om \u00e5 ta ut av planen b\u00e5ndleggingen for omlegging av E8 ikke omfatter stillingtaken til Statens vegvesen sitt varsel om innsigelse til omr\u00e5de B278 i forslag til KPA 2023-2024. Alt i alt anbefales \u00e5 godkjenne planforslaget i det b\u00e5de utvikling av handelssenteret og tilskuddet av nye boliger bidrar positivt til utvikling av Tromsdalens bydels- og avlastningssenter. Vedlegg 15 "
}