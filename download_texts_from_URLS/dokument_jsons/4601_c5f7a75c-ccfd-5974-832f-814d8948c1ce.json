{
  "dokument_id": "c5f7a75c-ccfd-5974-832f-814d8948c1ce",
  "doc_type": "case_attachment",
  "kommune": 4601,
  "tittel": "Evaluering fra arbeidsgruppen vedr\u00f8rende h\u00f8ring om Bj\u00f8rnsonsgate 4",
  "url": "https://bergen.kommune.no/politikere-utvalg/api/fil/bk360/10121859/Evaluering-fra-arbeidsgruppen-vedrorende-horing-om-Bjornsonsgate-4",
  "tekst": " Bystyrets kontor Notat V\u00e5r referanse: 2024/14201-111 Saksbehandler: Anne Marit Myrstad Eriksen Dato: 20. mars 2024 Evaluering fra arbeidsgruppen vedr\u00f8rende h\u00f8ring i Bj\u00f8rnsonsgate 4 De viktigste erfaringene med gjennomf\u00f8ringen av h\u00f8ringen er at vi gjerne kunne hatt mer tid til sp\u00f8rsm\u00e5l og f\u00e6rre punkter p\u00e5 programmet. Vi skulle gjerne ha hatt flere av stemmene til brukerne og til de som tilbyr hjemmebaserte tjenester. Det kunne ha v\u00e6rt interessant og \u00e5 h\u00f8re om Byombudet har blitt kontaktet av brukere eller p\u00e5r\u00f8rende. Det var veldig bra at det kom frem at tillitsvalgte ikke hadde blitt tatt med i prosessen i den grad de hadde \u00f8nsket seg og at byr\u00e5det n\u00e5 \u00f8nsker \u00e5 endre p\u00e5 denne praksisen fremover. Evaluering av botilbudet b\u00f8r gj\u00f8res oftere enn hvert 10. \u00e5r. Det er et vesentlig poeng med de juridiske tolkningene av lovverket og hva som faktisk gjelder for dette botilbudet. Det er beboerens rett til \u00e5 reservere seg fra \u00e5 ha tilsyn og de ansatte om \u00e5 respektere dette, s\u00e5 lenge Husleieloven gjelder. Sp\u00f8rsm\u00e5let er om b\u00e5de beboere og ansatte hadde hatt det lettere om det var en institusjon med tilpassende doser rusmidler p\u00e5 \u00abresept\u00bb, slik at det ikke ble et sted for salg og fri bruk av rusmidler i egen bolig. Beboere som er ambivalente til tilsyn og bes\u00f8kskontroll, vil ogs\u00e5 ha varierende oppf\u00f8lging av avtaler med ansatte, selv om de blir flere og dekker st\u00f8rre del av uken. Dette er en gruppe mennesker med hjelpebehov som trenger stabile ansatte over tid, for \u00e5 kunne flytte videre til mer permanent kommunal bolig. Veien videre: Det er samlet \u00f8nske fra arbeidsgruppen at man setter opp en sak for \u00e5 dr\u00f8fte veien videre etter h\u00f8ringen i utvalgets m\u00f8te 24. april. I dette m\u00f8tet vil vi og be om en redegj\u00f8relse fra ansvarlig byr\u00e5d om hvordan de ser for seg \u00e5 f\u00f8lge opp saken videre. Arbeidsgruppen: Christian Haugen (FrP) Kjersti Pettersen (H) Diane A. Berbain (SV) Elin Brandt \u00c5dlandsvik (INP) Torstein Dahle (R) Dokumentet er godkjent elektronisk. "
}