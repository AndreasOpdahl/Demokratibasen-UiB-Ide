{
  "dokument_id": "0f48ae89-d815-538b-b94f-f713e65be2c1",
  "doc_type": "case_presentation",
  "kommune": 4601,
  "tittel": "\u00c5rstad gnr 159 bnr 53 Minde all\u00e9 35. Klage p\u00e5 vilk\u00e5r om midlertidighet for dispensasjon fra rekkef\u00f8lgekrav - Storcash",
  "url": "https://bergen.kommune.no/politikere-utvalg/api/fil/bk360/11344701/Framstilling-Arstad-gnr-159-bnr-53-Minde-all-35-Klage-pa-vilkar-om-midlertidighet-for-dispensasjon-fra-rekkefolgekrav-Storcash",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/155870-5 \u00c5rstad gnr 159 bnr 53 Minde all\u00e9 35. Klage p\u00e5 vilk\u00e5r om midlertidighet for dispensasjon fra rekkef\u00f8lgekrav - Storcash Hva saken gjelder: Saken gjelder klage p\u00e5 vilk\u00e5r om midlertidighet for dispensasjon fra rekkef\u00f8lgekrav, for bruksendring av deler av bygg. Tiltaket er bruksendring av Frydenb\u00f8 Mindes lokaler, fra bilforretning til lokale for engroshandel (Storcash). Det er gitt tillatelse til bruksendring for de resterende delene av lokalene til bruk for Signo Dokken og Godt br\u00f8d, hvor det ogs\u00e5 er gitt avslag p\u00e5 s\u00f8knad om permanent dispensasjon fra rekkef\u00f8lgekrav. Det foreligger klage i disse sakene, som er behandlet i byr\u00e5dssaker 293/24 (Signo Dokken) og 302/24 (Godt br\u00f8d). I Storcash-saken ble det f\u00f8rst gitt avslag p\u00e5 s\u00f8knaden, men byr\u00e5d for byutvikling tok klagen til f\u00f8lge og ga midlertidig tillatelse til tiltak i inntil 10 \u00e5r, i vedtak datert 19.09.2024. Tillatelsen ble gitt med vilk\u00e5r om at dispensasjon fra rekkef\u00f8lgekrav er midlertidig, i p\u00e5vente av at inng\u00e5tt utbyggingsavtale blir endelig ved byr\u00e5dens godkjenning. Punket om midlertidighet for dispensasjon fra rekkef\u00f8lgekrav er p\u00e5klaget av CMS Kluge v/adv. Anders Elling Petersen Johansen den 10.10.2024, p\u00e5 vegne av tiltakshaver, Frydenb\u00f8 Minde AS. Ansvarlig s\u00f8ker er Artec AS. Det presiseres at det ikke er klaget p\u00e5 midlertidighet av bruksendringen, bare midlertidighet av dispensasjon fra rekkef\u00f8lgekrav. I kommuneplanens arealdel (KPA 2018), vedtatt 19.06.2019, er eiendommen vist som byfortettingssone og delvis sentrumskjerne. Tiltaket er i hovedsak omfattet av omr\u00e5dereguleringsplan for \u00c5rstad. Del av gnr 159, 15 og 17 mfl., Mindemyren (planid: 61140000), vedtatt 2015, hvor den aktuelle delen av eiendommen er lagt til sentrumsform\u00e5l. Tiltaket ber\u00f8rer ogs\u00e5 detaljreguleringsplan for \u00c5rstad. Tiltaket er ogs\u00e5 omfattet av/ber\u00f8rer reguleringsplan for Bybanen til Fyllingsdalen og reguleringsplan for sykkelvei mellom Minde All\u00e9 og Fabrikkgaten. Se midlertidig vedtak \u00a7 3.1 for utfyllende planstatus. Tiltaket utl\u00f8ser behov for dispensasjon fra omr\u00e5dereguleringsplanens \u00a7\u00a7 2.1.1 plankrav og \u00a7 3.1 rekkef\u00f8lgekrav. Det er innvilget slike dispensasjoner p\u00e5 midlertidig basis, klagen gjelder midlertidigheten av dispensasjon fra rekkef\u00f8lgekrav. Det p\u00e5g\u00e5r detaljregulering av eiendommen, S14 Mindemyren, i planid 66350000. PBE sitt saksnummer er PLAN-2022/20545. Det ble avholdt offentlig ettersyn i november og desember 2023. Bymilj\u00f8etaten v/Transformasjonsseksjonen ga uttale datert 25.06.2024 hvor de opplyste at tiltakshaver hadde tatt initiativ til en utbyggingsavtale. Dersom slik avtale ble inng\u00e5tt, hadde ikke seksjonen merknader til at det ble gitt dispensasjon. Statens vegvesen ga uttale datert 25.06.2024, hvor de uttalte at de finner det uheldig at det gis dispensasjon der omr\u00e5det er under detaljplanlegging, og ba om at det ble gjort en vurdering av om tiltaket kunne v\u00e6re til hinder for gjennomf\u00f8ring av plan som er under utarbeidelse. De frar\u00e5dde dispensasjon fra rekkef\u00f8lgekrav. 1 Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og bekrefter at det ikke er mottatt noen merknader. Det er opplyst at det er unnlatt \u00e5 varsle gjenboere p\u00e5 gnr 159 bnr 52, fordi deres interesser ikke ber\u00f8res av tiltaket. Klage: Klager ber om at vedtaket blir omgjort n\u00e5r det gjelder punkt om midlertidighet for dispensasjon fra rekkef\u00f8lgekrav, og at denne blir gitt permanent. Klager viser til s\u00f8knaden, som de mener gir uttrykk for en korrekt vurdering av vilk\u00e5rene for \u00e5 gi permanent dispensasjon fra rekkef\u00f8lgekravet. Klager anf\u00f8rer at vurderingen i vedtaket ikke er korrekt, og viser ogs\u00e5 til klagesakene i Signo Dokken og Godt br\u00f8d. \u00d8vrige deler av vedtaket er ikke p\u00e5klaget. Det vises ellers til komplett klage. Fagetatens vurdering og anbefaling: Plan- og bygningsetaten som fagetat har oversendt saken uten innstilling. Fagetaten vurderer at kommunen hadde anledning til \u00e5 avsl\u00e5 s\u00f8knaden om dispensasjon fra rekkef\u00f8lgekrav, men at man har fra en mer-til-det-mindre-argumentasjon kommet til at det kan gis dispensasjon midlertidig. Det er klaget p\u00e5 avsl\u00e5tt s\u00f8knad om dispensasjon fra rekkef\u00f8lgekrav i Godt br\u00f8d, men denne er for tiden ikke avgjort. Klager har opplyst at sakene b\u00f8r ses i sammenheng, og at supplerende klagegrunner i foreliggende sak vil bero p\u00e5 den politiske behandlingen av klage p\u00e5 dispensasjon i saken til Godt br\u00f8d. Det vises ellers til komplett fagnotat. \u00d8konomiske konsekvenser: Ikke relevant. Byr\u00e5dets vurdering og anbefaling/konklusjon: Byr\u00e5det har vurdert saken, og anbefaler at klagen ikke tas til f\u00f8lge. Det vises til fagnotat og byr\u00e5d for byutviklings vedtak datert 19.09.2024. Byr\u00e5dens vurderinger tiltredes i klageomgangen. Byr\u00e5det vurderer at rekkef\u00f8lgekravet er gyldig, i tr\u00e5d med vurderinger gjort i Signo Dokken og Godt br\u00f8d. N\u00e5r det gjelder dispensasjonsvurderingen, vises det ogs\u00e5 til tidligere vurderinger. Det er reelt behov for infrastrukturen som sikres gjennom rekkef\u00f8lgekravet, og byr\u00e5det vurderer at eventuell dispensasjon heller b\u00f8r gis ved neste s\u00f8knad, om denne utl\u00f8ser samme rekkef\u00f8lgekrav. Det er ikke ment at tiltakshaver skal betale to ganger, men at tidspunktet for oppfyllelse av rekkef\u00f8lgekravet skal v\u00e6re n\u00e5, ikke p\u00e5 et uspesifisert tidspunkt for transformasjon i fremtiden. Byr\u00e5dets vurdering er at permanent dispensasjon vil vesentlig tilsidesette hensynene bak rekkef\u00f8lgekravet, og ikke ha \u00abklart\u00bb st\u00f8rre fordeler enn ulemper. Byr\u00e5det vurderer ikke at vilk\u00e5rene for permanent dispensasjon er oppfylt. Byr\u00e5det kan ikke tilr\u00e5 \u00e5 ta klagen til f\u00f8lge. Vedtakskompetanse: I medhold av Reglement for Bergen bystyre og utvalgene 2023-2027 punkt 6.8.2, jf. bystyresak 368/23, er myndigheten til \u00e5 behandle klagesaker etter plan- og bygningsloven, med unntak av klagesaker som bystyret i plan eller vedtekt har fastsatt skal behandles av bystyret eller annet organ og klagesaker som er delegert til byr\u00e5det, delegert til Utvalg for milj\u00f8 og byutvikling. Dersom klagen ikke tas til f\u00f8lge, skal saken sendes til Statsforvalteren i Vestland for endelig avgj\u00f8relse. 2 Byr\u00e5det innstiller til utvalg for milj\u00f8 og byutvikling \u00e5 fatte f\u00f8lgende vedtak: Byr\u00e5d for byutviklings fullmaktvedtak datert 19.09.2024 stadfestes. Klagen tas ikke til f\u00f8lge. Dato: 29. oktober 2024 Christine B. Meyer Christine Kahrs Byr\u00e5dsleder Byr\u00e5d for byutvikling Dokumentet er godkjent elektronisk. Vedlegg: Fagnotat datert 10.10.2024 med f\u00f8lgende vedlegg: 1. Oversiktskart 2. Oversiktsfoto 3. Situasjonsplan 4. Klage datert 10.10.2024 5. Midlertidig tillatelse datert 23.09.2024 6. Byr\u00e5dens vedtak datert 19.09.2024 7. Fagnotat datert 04.09.2024 8. Uttale bymilj\u00f8etaten ved transformasjonsseksjonen datert 25.06.2024 9. Uttale Statens vegvesen datert 25.06.2024 10. S\u00f8knad om dispensasjon fra rekkef\u00f8lgekrav 3 "
}