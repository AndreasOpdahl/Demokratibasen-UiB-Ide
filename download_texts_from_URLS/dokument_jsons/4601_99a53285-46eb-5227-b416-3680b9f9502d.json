{
  "dokument_id": "99a53285-46eb-5227-b416-3680b9f9502d",
  "doc_type": "case_attachment",
  "kommune": 4601,
  "tittel": "Fagnotat datert 25.11.2024",
  "url": "https://bergen.kommune.no/politikere-utvalg/api/fil/bk360/11647900/Fagnotat-datert-25-11-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/16926-4 (Arbeidssted) Saksbehandler: Anita Reimers Dato: 25.11.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 191/138/0/0 Heiane 103. Klage p\u00e5 avslag. Dispensasjon Bergen Byggplan, ansvarlig s\u00f8ker, i klage datert 10.10.2024. Hvem klager? Dispensasjon fra krav om reguleringsplan jf. kommuneplanens arealdel Tiltaket 2018 \u00a7 3.1 Plankrav og Kommunedelplan for \u00c5sane sentrale deler (KDP) \u00a7 3. S\u00f8knad om dispensasjon fra KPA2018 3.1 og KDP \u00a7 3 om plankrav Vedtaket avsl\u00e5s, jf. plan- og bygningsloven \u00a7 19-2, og plan- og bygningsloven \u00a7 12- 1. KPA2018 viser eiendommen som bebyggelse og anlegg \u2013 \u00f8vrig byggesone. I kommunedelplan for \u00c5SANE. KDP \u00c5SANE SENTRALE Planstatus DELER er eiendommen vist som Boligomr\u00e5de. Eiendommen er ikke regulert. Det anf\u00f8res prinsipalt at tiltakene ikke trenger dispensasjon fra reguleringsplankrav, da det er tale om bebyggelse i \u00f8vrig byggeomr\u00e5de som er i tr\u00e5d med gjeldende planer. Subsidi\u00e6rt anf\u00f8res at lovens vilk\u00e5r Klagegrunner for \u00e5 kunne dispensere fra plankrav i KPA og KDP er til stede. Det er i begrunnelsen for vedtaket ogs\u00e5 dels tatt utenforliggende hensyn. Behov for ytterligere Nei saksbehandling ved eventuell omgj\u00f8ring Anbefalt vedtak Vedtak av 20.09.2024 opprettholdes. Klagen tas ikke til f\u00f8lge. Med hilsen Plan- og bygningsetaten Ulf S\u00e6terdal Avdelingsleder Tarje Iversen Wanvik Etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Det s\u00f8kes om dispensasjon fra plankrav i bestemmelsene fra KPA 2018 \u00a7 3.1 og KDP \u00a7 3. Selskapet Sijoni Invest AS \u00f8nsker \u00e5 realisere et prosjekt med 8 boenheter p\u00e5 Heiane i \u00c5sane. S\u00f8knad ble mottatt 11.06.2024 og tilleggsdokumentasjon mottatt 12.08.2024. Avslag p\u00e5 s\u00f8knaden ble fattet 20.09.2024 og klage ble mottatt 10.10.2024. 1.2. Opplysninger av vesentlig betydning for behandling av klagen Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og det er mottatt merknad fra g\u00e5rdsnummer 191 bruksnummer 116, 121, 105, 116 og 55. Merknad fra gnr. 191 bnr. 116, St\u00e5le Andre Jenssen: N\u00e5r man legger til s\u00e5 mange boliger s\u00e5 vil det bli vesentlig mer trafikk enn det veien er bygget for. Den er smal, ingen m\u00f8teplasser, ikke avkj\u00f8rsler etter forskrift og som nabo er vi urolig i forhold til trafikksikkerheten n\u00e5r det gjelder mange sm\u00e5 barn som leker. De m\u00e5 bruke nabo tomten for \u00e5 passere med biler. Under byggeperioden vil det bli anleggstrafikk som veien ikke er bygget for. Henviser ogs\u00e5 til Plan og bygningsloven, paragraf 12-1, tredje ledd: \"Etter plan og bygningloven paragraf 12-1, tredje ledd, er det alltid krav om reguleringsplan for st\u00f8rre bygge og anleggstiltak, og andre tiltak som kan ha vesentlige virkninger for milj\u00f8 og samfunn\". Slik vi tolker dette, s\u00e5 er bygge volumet for stort til \u00e5 kunne unntas regulering. Merknad fra gnr.191 bnr. 121, Raed Qader Jasim Al-Hamadani: Hei, Har f\u00f8lgende merknader: -Tung anleggstrafikk er en utfordring med tanke p\u00e5 den smale private veien som g\u00e5r gjennom et tettbebygd omr\u00e5de. -St\u00f8yen fra anleggstrafikken, anleggsmaskinene og de tilh\u00f8rende aktivitetene. -Sprengnings- og piggarbeid b\u00f8r vurderes n\u00f8ye, gitt at de fleste boenhetene er eldre bygninger, og slike arbeider vil for\u00e5rsake betydelige og alvorlige skader p\u00e5 disse boligene. Ut fra det som er nevnt ovenfor, vil prosjektet medf\u00f8re betydelige ulemper og konsekvenser for de tilst\u00f8tende eiendommene. Merknad fra gnr.191 bnr. 105, Kenneth Angeltvedt: \u00d8nsker n\u00f8yaktig totalh\u00f8yde p\u00e5 bygg A og B over oppgitt PH +101 f\u00f8r vi vil godkjenne nabovarselet. Dette med tanke p\u00e5 solforhold for v\u00e5r eiendom. Merknad fra gnr.191 bnr. 116, St\u00e5le Andre Jenssen: Jeg er positiv til at det skal bygges bolig, men jeg er mer skeptisk til trafikksikkerheten n\u00e5r det gjelder eksisterende vei frem til ny bebyggelse. Merknad fra gnr.191 bnr. 55, Per John Helle: Oversikt og h\u00f8yder i terrenget Bymilj\u00f8etaten kommer med uttalelse 08.05.2024. Tillatelse som er gitt til de 8 nye boenhetene er t\u00e5legrensen for denne avkj\u00f8rselen. Det er ikke et godt tilbud for myke trafikanter i omr\u00e5det. Ved \u00f8kt bruk av veien blir det mer trafikk for blant annet dagens Saksnummer KLAGE-2024/16926 Side 2 av 7 skolebarn som g\u00e5r langs vegen. Her b\u00f8r det etableres fortau langs vegen frem til fortau ved broen over \u00c5saneveien som sikrer godt tilbud til myke trafikanter. Vestland fylkeskommune uttaler 05.09.2024 at de er kritiske til dispensasjon fra plankravet. I dette tilfellet mener fylkeskommunen at omfanget av oms\u00f8kt tiltak tilsier at det b\u00f8r foreligge reguleringsplan. \u00c5tte boenheter kan ha vesentlige virkninger for milj\u00f8 og samfunn. Det vil ogs\u00e5 generere mer trafikk og p\u00e5virke infrastrukturen i n\u00e6romr\u00e5det. Statsforvalteren har kommet med uttalelse 02.09.2024. De mener at boligfeltet vil bli bilbasert og s\u00e5ledes komme i strid med statlige planretningslinjer for samordnet bolig-, areal- og transportplanlegging. Statsforvalteren vil ogs\u00e5 minne om kommunens m\u00e5l om arealn\u00f8ytralitet. En utbygging som oms\u00f8kt vil bygge ned deler av gr\u00f8ntomr\u00e5de langs Langavatnet. Statsforvalteren stiller seg derfor kritisk til dispensasjon som oms\u00f8kt p\u00e5 gnr. 191, bnr. 138 Heiane i \u00c5sane bydel. 2. Om klagen Klager hevder at det i s\u00f8knaden om dispensasjon fremgikk at tiltakshavers prinsipale syn var at realisering av prosjektet ikke trenger dispensasjon fra reguleringsplankrav i KPA2018 og KDP \u00c5sane. Det kan ikke ses at denne anf\u00f8rselen er vurdert. Klager mener at boligene som er oms\u00f8kt i areal som i KPA2018 er avsatt til \u00f8vrig byggesone, og som i KDP \u00c5sane er avsatt til boligform\u00e5l, er fullt ut i samsvar med gjeldende, og rettslig bindende arealdisponering. Videre hevdes det at fagetaten ikke kan bruke argumentet om vegens beskaffenhet og trafikksikkerhet da Bymilj\u00f8etaten har innvilget avkj\u00f8rselstillatelse. Det anf\u00f8res ogs\u00e5 subsidi\u00e6rt at vilk\u00e5rene for \u00e5 innvilge dispensasjon fra KPA2018 sitt plankrav under alle omstendigheter er til stede. Klager mener at fagetaten tar utenforliggende hensyn n\u00e5r det vektlegges at byggetomtene kan g\u00e5 tapt som gr\u00f8ntomr\u00e5de. Det hevdes at fagetaten har misforst\u00e5tt Bymilj\u00f8etatens uttalelse. Det Bymilj\u00f8etaten uttaler er at trafikk fra ytterligere boligutbygging, ut over hva vegmyndighet har gitt tillatelse til gjennom avkj\u00f8rselstillatelse for 8+1 enheter, vil kreve forbedret veginfrastruktur og dermed planbehandling. Fordeler med dispensasjon er at man f\u00e5r realisert 8 velegnede familieboliger, i samsvar med det planavklarte arealform\u00e5let som er bolig. Bergen trenger flere familieboliger, s\u00e5 en kan begrense milj\u00f8skadelig langpendling til omegnskommunene, og sikre skatteinntekter og vekst i Bergen. Det er ogs\u00e5 en fordel at dispensasjon vil gi barn mulighet til \u00e5 vokse opp i et familievennlig omr\u00e5de. Videre er det en fordel at dispensasjon vil sikre oppdrag til en byggen\u00e6ring som sliter, og dermed ogs\u00e5 trygge arbeidsplasser. Boligene er i relasjon til fremtidig bybanetras\u00e9 ogs\u00e5 hensiktsmessig plassert i forhold til langsiktig bystruktur. Alt dette er relevante fordeler i et areal- og ressursdisponeringsperspektiv. Det vises til klagen i sin helhet. Saksnummer KLAGE-2024/16926 Side 3 av 7 3. Vurdering av klagen Det anf\u00f8res prinsipalt at tiltakene ikke trenger dispensasjon fra reguleringsplankrav da det er tale om bebyggelse i \u00f8vrig byggeomr\u00e5de som er i tr\u00e5d med gjeldende planer. Klager hevder at det fremgikk i s\u00f8knaden om dispensasjon at tiltakshavers prinsipale syn var at realisering av prosjektet ikke trenger dispensasjon fra reguleringsplankrav i KPA2018 og KDP. Det er i vedtak av 20.09.2024 kun behandlet s\u00f8knad om dispensasjon. Begrunnelsen for dette er at ansvarlig s\u00f8ker i brev av 10.06.2024 s\u00f8ker om dispensasjon. Overskriften i s\u00f8knaden er \u00abs\u00f8knad dispensasjon for oppf\u00f8ring av fire tomannsboliger\u00bb. Det er ogs\u00e5 dispensasjonss\u00f8knaden som er nabovarslet. Fagetaten er av den oppfatning av det trengs dispensasjon fra reguleringsplankrav, b\u00e5de i KPA2018 \u00a7\u00a7 3.1 og 26.5.1 og KDP \u00a7 3. Kommunedelplan for \u00c5SANE. KDP \u00c5SANE SENTRALE DELER sier at \u00ab I omr\u00e5der merket B p\u00e5 plankartet kan arbeid og tiltak som nevnt i plan- og bygningslovens \u00a7\u00a7 93 ikke finne sted f\u00f8r omr\u00e5det inng\u00e5r i bebyggelsesplan. Disse 4 tomannsboligene ligger i omr\u00e5de som er merket B og det er derfor krav til detaljregulering. KPA2018 viser eiendommen som bebyggelse og anlegg, \u00f8vrig byggesone. I f\u00f8lge KPA2018 \u00a7 26.5.1 tillates det ikke vesentlig nybygging. Det kan tillates eneboliger eller tomannsboliger, forutsatt at \u00f8vrige krav i bestemmelsene er oppfylt. I denne saken er det oppf\u00f8ring av 4 tomannsboliger og dette er vesentlig nybygging som krever dispensasjon fra reguleringsplankrav. Vi viser ogs\u00e5 til pbl. \u00a7 12 som sier at \u00abFor gjennomf\u00f8ring av st\u00f8rre bygge- og anleggstiltak og andre tiltak som kan f\u00e5 vesentlige virkninger for milj\u00f8 og samfunn, kreves det reguleringsplan\u00bb. Fagetaten opprettholder etter dette v\u00e5rt standpunkt om at tiltakene trenger dispensasjon fra krav om reguleringsplan. Det anf\u00f8res subsidi\u00e6rt at vilk\u00e5rene for dispensasjon fra plankrav i KDP \u00c5sane og KPA2018 er klart til stede. Det s\u00f8kes om dispensasjon fra plankrav i bestemmelsene fra KPA 2018 \u00a7 3.1 og KDP \u00c5sane \u00a7 3. Selskapet Sijoni Invest AS \u00f8nsker \u00e5 realisere et prosjekt med 8 boenheter p\u00e5 Heiane i \u00c5sane. Det er tale om 4 tomannsboliger fordelt p\u00e5 fire ulike grunneiendommer. En tillatelse som oms\u00f8kt kan bare gis dersom det med hjemmel i pbl \u00a7 19-2 kan gis dispensasjon fra bestemmelsen. For at dispensasjon kan gis, kreves det i henhold til pbl \u00a7 19-2 at verken hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. I tillegg m\u00e5 fordelene ved \u00e5 gi dispensasjon v\u00e6re klart st\u00f8rre enn ulempene etter en samlet vurdering. Saksnummer KLAGE-2024/16926 Side 4 av 7 Plankravet skal sikre bred, helhetlig og grundig vurdering av arealbruken i et bestemt omr\u00e5de, hvor offentlige myndigheter, grunneiere og andre ber\u00f8rte f\u00e5r anledning til \u00e5 fremme sine synspunkter i prosessen frem mot reguleringsvedtaket. Plankravet er ogs\u00e5 viktig for \u00e5 avklare overordnede forhold som infrastruktur, gr\u00f8ntomr\u00e5der med mer, f\u00f8r utbygging tillates. Dispensasjon fra plankravet vil f\u00f8rst og fremst v\u00e6re aktuelt i allerede fullt utbygde omr\u00e5der, der det ikke er n\u00f8dvendig med en overordnet vurdering av hensynene plankravet skal ivareta. Det f\u00f8lger av form\u00e5lsbestemmelsen i plan- og bygningsloven at plan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet, likeverd og tas hensyn til barn og unges oppvekstmilj\u00f8 samt estetisk utforming av omgivelsene. Klager anf\u00f8rer at fagetaten tar utenforliggende hensyn n\u00e5r det vektlegges at byggetomtene kan g\u00e5 tapt som gr\u00f8ntomr\u00e5de og at boligprosjektet er bilbasert. Det hevdes ogs\u00e5 at fagetaten ikke har f\u00e5tt med seg at vegmyndighet har innvilget tillatelse. Fagetaten har registrert tillatelsen som Bymilj\u00f8etaten har gitt som gjelder avkj\u00f8rsel til offentlig veg. Dette kommer frem i vedtaket p\u00e5 side 8 \u00abVed sp\u00f8rsm\u00e5l om ytterligere utbygging stiller Bymilj\u00f8etaten seg bak kommunens vurdering om at det m\u00e5 utarbeides reguleringsplan. De peker p\u00e5 at det b\u00f8r etableres fortau, og at avkj\u00f8rsel m\u00e5 endres\u00bb. Hovedregelen er at denne typen tiltak med flere boenheter og tilh\u00f8rende parkeringsplasser skal bestemmes gjennom reguleringsplan og ikke gjennom dispensasjon. Vi kan ikke se at denne saken skiller seg ut slik at dispensasjon skal gis. Saksnummer KLAGE-2024/16926 Side 5 av 7 Det vil ikke si at fagetaten n\u00f8dvendigvis er negativ til tiltaket. Derimot ansees det ikke som hensiktsmessig \u00e5 l\u00f8se dette via flere dispensasjoner i en byggesak. En utbygging i en slik sak m\u00e5 l\u00f8ftes opp et hakk til en planprosess. Fagetaten har forel\u00f8pig ikke noen f\u00f8ringer eller formening om hvor omfattende utbygging som skal tillates, eller hvilke krav som skal stilles f\u00f8r en utbygging kan tillates. Det er forhold som vil avklares i en detaljplanprosess. I forhold til naboulemper s\u00e5 skal det normalt noe til f\u00f8r naboer blir h\u00f8rt med generelle tap av utsikt, solforhold m.m. I forhold til bestemmelser i reguleringsplan (f.eks. byggeh\u00f8yder, krav til detaljregulering) og ellers i plan- og bygningsloven (f.eks. avstander til eiendom) skal slike bestemmelser gi naboer et visst minstevern. Dispensasjoner fra disse b\u00f8r derfor normalt ikke gis da naboer har en berettiget forventing om at disse kravene skal f\u00f8lges. Avvik b\u00f8r i s\u00e5 tilfelle avklares via en detaljreguleringsplan, som medf\u00f8rer en mer omfattende vurdering av slike forhold. Det er ikke redegjort for forholdet til barn og unge, og skoleveg er det heller ikke gjort rede for. En reguleringsplan ville kartlagt disse forholdene. Vi mener behovet for ytterligere avklaringer av forhold som infrastruktur og trafikk taler sterkt for en reguleringsplan. Statsforvalteren i Vestland stiller seg kritisk til oms\u00f8kt dispensasjon. Statsforvalteren mener at tomten ligger i utkanten av bebyggelsen ved Langavatnet og avsides til i forhold til hoved\u00e5re for kollektivtransport og senteromr\u00e5der, og en eventuell utbygging her blir etter Statsforvalteren sitt syn bilbasert. Boligfeltet vil som nevnt bli bilbasert og s\u00e5ledes komme i strid med statlige planretningslinjer for samordnet bolig-, areal- og transportplanlegging. Statsforvalteren vil ogs\u00e5 minne om kommunens m\u00e5l om arealn\u00f8ytralitet. En utbygging som oms\u00f8kt vil bygge ned deler av gr\u00f8ntomr\u00e5de langs Langavatnet. Vestland fylkeskommune er ogs\u00e5 negativ til at det gis dispensasjon. Dette blir begrunnet i hensyn til dagens trafikkmengde og omfangets p\u00e5virkning p\u00e5 eksisterende infrastruktur. \u00c5tte boenheter kan ha vesentlige virkninger for milj\u00f8 og samfunn. Det vil ogs\u00e5 generere mer trafikk og p\u00e5virke infrastrukturen i n\u00e6romr\u00e5det. Hensynet til myke trafikanter og trygg skoleveg m\u00e5 derfor vektlegges. Etter dette er b\u00e5de hensynet bak bestemmelsen det dispenseres fra, og nasjonale eller regionale interesser, vesentlig tilsidesatt. Vilk\u00e5rene i \u00a7 19-2 er kumulative, og det er derfor ikke n\u00f8dvendig \u00e5 ta stilling til om fordelene ved en dispensasjon er klart st\u00f8rre enn ulempene. Vi kan likevel ikke se at det i denne saken er klart st\u00f8rre fordeler enn ulemper. Vi har forst\u00e5else for tiltakshavers praktiske behov, men personlige interesser vektlegges ikke. Bakgrunnen for dette er at eierforhold vil v\u00e6re skiftende over tid, mens plan- og bygningsmyndighetene skal styre arealbruken i kommunen i et langsiktig perspektiv, jf. Ombudsmannens uttalelse 26. januar 2016 (SOM-2014-3266). Det f\u00f8lger av forarbeidene at det bare er i tilfeller der det foreligger \u00abhelt spesielle sosialmedisinske, personlige og menneskelige hensyn\u00bb at personlige interesser kan tillegges vekt, samt at slike hensyn \u00abnormalt ikke har avgj\u00f8rende vekt i dispensasjonssaker etter plan- og bygningsloven\u00bb jf. Ot- prp.nr 32 (2007-2008) s. 242. Fagetaten kan ikke se at det foreligger slike hensyn i denne saken. Saksnummer KLAGE-2024/16926 Side 6 av 7 4. Konklusjon Vedtak av 20.09.2024 opprettholdes. Klagen tas ikke til f\u00f8lge. Vedlegg: 1. Oversiktskart 2. Flyfoto 3. Situasjonsplan 4. Klage 5. Vedtak 6. Tegninger 7. Uttalelse fra Statsforvalteren 8. Uttalelse fra Vestland fylkeskommune 9. Svar fra Bymilj\u00f8etaten 10. S\u00f8knad 11. Svar p\u00e5 nabovarsel Saksnummer KLAGE-2024/16926 Side 7 av 7 "
}