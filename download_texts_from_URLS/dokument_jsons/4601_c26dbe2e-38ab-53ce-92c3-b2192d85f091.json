{
  "dokument_id": "c26dbe2e-38ab-53ce-92c3-b2192d85f091",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 27112024, Sak 460/24, Redegj\u00f8relse om CRPD i kommunens tjenester",
  "url": "https://bergen.kommune.no/politikere-utvalg/api/fil/bk360/11630711/Innstilling-vedtak-Redegjorelse-om-CRPD-i-kommunens-tjenester",
  "tekst": "Redegj\u00f8relse om CRPD i kommunens tjenester Bergen bystyre behandlet saken i m\u00f8tet 27.11.2024 sak 460/24 og fattet f\u00f8lgende vedtak: Bystyret tar redegj\u00f8relsen om CRPD i kommunens tjenester, til orientering. Bergen bystyres behandling F\u00f8lgende representanter tok ordet: Christine Henriksen \u00d8degaard (MDG), Diane Alexandra Berbain (SV), Even S\u00f8rland (A), Torstein Dahle (R), Per Erik G\u00e5skjenn (KrF). Forslag fremsatt i bystyret: Christine Henriksen \u00d8degaard (MDG) fremsatte p\u00e5 vegne av A, SV og MDG f\u00f8lgende utsettelsesforslag: Saken sendes tilbake for \u00e5 omarbeides slik at den svarer p\u00e5 bystyrets bestilling. Utsettelsesforslag fra A, SV og MDG fremsatt av Christine Henriksen \u00d8degaard (MDG), fikk 32 stemmer (A, SV, MDG, V, R, KrF) og var dermed falt. Even S\u00f8rland (A) fremsatte p\u00e5 vegne av A, SV og MDG f\u00f8lgende tilleggsforslag: 1. Bystyret ber byr\u00e5det opprette en koordinator i kommunen med s\u00e6rskilt ansvar for at CRPD f\u00f8lges i planprosesser og i tjenestene. 2. Bystyret ber byr\u00e5det sikre at de som har behov for det f\u00e5r BPA b\u00e5de i tilstrekkelig grad til \u00e5 dekke behov for ivaretakelse av egen helse og \u00e5 kunne delta i samfunnet. 3. Bystyret ber byr\u00e5det styrke kompetansen p\u00e5 universell utforming i kommunens arbeid med egne bygg og kommunens digitale infrastruktur. 4. Bystyret ber byr\u00e5det involvere KRPF tidligere i planleggingen av anbud, spesielt p\u00e5 l\u00e6reverk, digitale l\u00f8sninger og nybygg. 5. Bystyret ber byr\u00e5det sikre at ingen bor p\u00e5 sykehjem eller institusjon n\u00e5r de \u00f8nsker \u00e5 bo i egen bolig med BPA-tjeneste. 6. Redegj\u00f8relsen f\u00f8lges opp med en redegj\u00f8relse om hvordan man oppfyller eller skal implementere CRPD i rus- og psykiatritjenestene, der det ogs\u00e5 er mange personer med funksjonsnedsettelser. 7. Bergen kommunes praksis med \u00e5 jobbe for universell utforming i alle IKT-l\u00f8sninger som brukes av ansatte m\u00e5 tydeliggj\u00f8res 8. Det m\u00e5 gjennomf\u00f8res en kartlegging av universell utforming av alle offentlige bygg og alle bygg som har offentlige tjenester. Kartleggingen m\u00e5 starte med barnehager og skolebygg og m\u00e5 f\u00f8re til en forpliktende handlingsplan 9. Bystyret m\u00e5 f\u00e5 en oversikt over hvordan vedtak om spesialundervisning f\u00f8lges opp og hvordan skolene sikrer at barn med behov for spesialundervisning faktisk f\u00e5r de timene de trenger. Diane Alexandra Berbain (SV) fremsatte p\u00e5 vegne av SV f\u00f8lgende tilleggsforslag: Saken som beskriver hvordan CRPD skal implementeres i kommunens tjenester skal ogs\u00e5 utrede funnene fra Norges institusjon for menneskerettigheter sin rapport om ytringsfrihet til funksjonshemmede, utgitt 12. mai 2022. Byr\u00e5det bes dr\u00f8fte det som kan gj\u00f8res i v\u00e5r kommune for \u00e5 svare p\u00e5 disse utfordringene. Torstein Dahle (R) fremsatte p\u00e5 vegne av R f\u00f8lgende tilleggsforslag: Bystyret ber byr\u00e5det avvikle 5-ukersregelen, og gi personer med funksjonsnedsettelse full bevegelsesfrihet. Votering: Innstillingen ble vedtatt med 60 stemmer (H, A, FrP, MDG, BL, V, INP, R, KrF, Sp, PP). Tilleggsforslag punkt 1-9 fra A, SV, MDG fremsatt av Even S\u00f8rland (A), fikk 32 stemmer (A, SV, MDG, V, R, KrF), og var dermed falt. Tilleggsforslag fra SV fremsatt av Diane Alexandra Berbain (SV), fikk 32 stemmer (A, SV, MDG, V, R, KrF), og var dermed falt. Tilleggsforslag fra R fremsatt av Torstein Dahle (R), fikk 14 stemmer (SV, MDG, R), og var dermed falt. Utvalg for helse og sosial behandlet saken i m\u00f8tet 13.11.2024 sak 135/24 og avga f\u00f8lgende innstilling: Bystyret tar redegj\u00f8relsen om CRPD i kommunens tjenester, til orientering. Byr\u00e5det behandlet saken i m\u00f8tet 31.10.2024 sak 315/24 Byr\u00e5det innstiller til bystyret \u00e5 fatte f\u00f8lgende vedtak: Utvalget og byr\u00e5dets innstilling er likelydende. 2 "
}