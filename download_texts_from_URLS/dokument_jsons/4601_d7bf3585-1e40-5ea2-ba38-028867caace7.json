{
  "dokument_id": "d7bf3585-1e40-5ea2-ba38-028867caace7",
  "doc_type": "case_presentation",
  "kommune": 4601,
  "tittel": "Nyhavnsvei 10. Sluttmelding",
  "url": "https://bergen.kommune.no/politikere-utvalg/api/fil/bk360/10024129/Framstilling-Nyhavnsvei-10-Sluttmelding",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2021/76076-17 Nyhavnsvei 10. Sluttmelding Hva saken gjelder: Etat for boligforvaltning (EBF) mottok 29. juni 2020 en bestilling fra den gang Byr\u00e5dsavdeling for arbeid, sosial og bolig (BASB) med form\u00e5l \u00e5 utrede bruk av Nyhavnsvei 10 som midlertidig botilbud, i p\u00e5vente av ferdigstillelse av permanent botilbud i M\u00f8llendalsveien 19. Bystyret vedtok den 27. oktober 2021 \u00e5 etablere botilbudet i Nyhavn. Denne saken omhandler sluttmelding p\u00e5 prosjektet. Fagetatens vurdering og anbefaling: Nyhavnsvei 10 ble etablert i 1972 gjennom \u00abStiftelsen trygdeboliger\u00bb med 41 boenheter fordelt p\u00e5 tre etasjer. I 1998 ble eiendommen sammen med \u00f8vrige eiendommer tilh\u00f8rende stiftelsen overf\u00f8rt Bergen kommune. Behovet for sm\u00e5 leiligheter for eldre har etter hvert blitt sterkt redusert og Boligetaten har overtatt tildelingsansvaret. Det har etter dette blitt gjennomf\u00f8rt endringer i bygget slik at det i dag best\u00e5r av 39 boenheter. Bygget er utf\u00f8rt i mur/betong og fullsprinklet, og m\u00e5 ansees \u00e5 ha god brannsikkerhet. Ombyggingen er gjennomf\u00f8rt for \u00e5 etablere en d\u00f8gnbemannet personalbase i f\u00f8rste etasje med et areal p\u00e5 ca. 125 m2. Her er det etablert vaktrom, garderober og samtalerom. I tillegg er det etablert lager og renholdsrom. Arbeidstilsynet gav samtykke til utforming av personalbasen ved brev av 9.2.2021. Det er ogs\u00e5 gjennomf\u00f8rt en generell oppgradering av leiligheter. Bygget har etter ombygging kapasitet til \u00e5 gi et midlertidig botilbud for inntil 20 personer. Det er ogs\u00e5 utf\u00f8rt endringer p\u00e5 fasader for \u00e5 skjerme mot n\u00e6rliggende nabobygg. Det forel\u00e5 byggetillatelse for de aktuelle arbeider datert 3.6.2021 og ferdigattest er datert 24.2.2023. \u00d8konomiske konsekvenser: Bestillingen var beregnet \u00e5 ha en kostnadsramme p\u00e5 kr 18 954 689 knyttet til bygnings- messige arbeider og kostnader hos Etat for boligforvaltning. Samlet sett er det et budsjettavvik p\u00e5 kr 1 546 576 som f\u00f8lge av tilleggsbestillinger pga. endrede bygningsmessige krav og endringer etter \u00f8nske og avtale med bestiller, den gang Byr\u00e5dsavdeling for arbeid, sosial og bolig, n\u00e5 Byr\u00e5dsavdeling for barnevern, sosiale tjenester og mangfold (BBSM). I tillegg var det en pris\u00f8kning p\u00e5 byggematerialer i perioden som var over normal prisstigning. Merforbruket dekkes inn av restmidler p\u00e5 budsjettpost \u00abBUD597 - Boligprogram 125 nye boliger\u00bb som eies av bestillende byr\u00e5dsavdeling (BBSM). Vi viser ellers til vedlagte fagnotat for tabell som viser regnskap, justert budsjett og budsjettavvik for de \u00e5rene prosjektet har p\u00e5g\u00e5tt (2021-2023). 1 Byr\u00e5dets vurdering og anbefaling/konklusjon: Prosjektet i Nyhavnsveien fungerer godt etter intensjonene, som et tilbud for bostedsl\u00f8se menn og kvinner med rusutfordringer. Beboerne er i hovedsak forn\u00f8yd, og de ansatte er forn\u00f8yde med sin arbeidsplass. M\u00e5lgruppen har f\u00e5tt et langt bedre tilbud enn de hadde tidligere. Det inneb\u00e6rer bedre omsorg, bedre fasiliteter, \u00f8kt trygghet og \u00f8kt fokus p\u00e5 ern\u00e6ring. Det jobbes dessuten aktivt med at beboerne skal f\u00e5 en varig bolig p\u00e5 sikt. Det har v\u00e6rt lagt til rette for god dialog med naboer og andre i milj\u00f8et etter etableringen. N\u00e6rmilj\u00f8et kan kontakte ansatte i bygget hele d\u00f8gnet, og botilbudet f\u00e5r f\u00e5 henvendelser. Det er dialog med b\u00e5de Bymuseet (Gamle Bergen), n\u00e6rmeste barnehage og naboer. Vektertjenesten tilknyttet det midlertidige botilbudet g\u00e5r streifrunder i n\u00e6rmilj\u00f8et flere ganger i d\u00f8gnet. Det har v\u00e6rt u\u00f8nskede hendelser i n\u00e6rmilj\u00f8et, blant annet innbrudd i Bymuseet, men f\u00e6rre hendelser enn hva mange fryktet i forkant av etableringen. Byr\u00e5det vil understreke viktigheten av god dialog med n\u00e6rmilj\u00f8et i slike prosjekter, og anbefaler videre at sluttmeldingen godkjennes. Vedtakskompetanse: Budsjettfullmaktenes pkt. 2.3 bokstav h) Sluttmelding: N\u00e5r et prosjekt er avsluttet skal det avlegges sluttmelding til politisk eller administrativ behandling i tr\u00e5d med terskelverdier for gjennomf\u00f8ringsvedtak. Byr\u00e5det innstiller til utvalg for finans, kultur og n\u00e6ring \u00e5 fatte f\u00f8lgende vedtak: Sluttmelding for prosjektet Nyhavnsvei 10 godkjennes. Dato: 19. mars 2024 Christine B. Meyer Byr\u00e5dsleder Dokumentet er godkjent elektronisk. Vedlegg: Fagnotat av 6. mars 2024 2 "
}