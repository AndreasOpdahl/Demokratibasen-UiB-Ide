{
  "dokument_id": "78aa0c58-0b5e-5ded-87e2-b0f670e1d672",
  "doc_type": "case_attachment",
  "kommune": 4601,
  "tittel": "Saastad Hauge_Fredningskommentarer",
  "url": "https://bergen.kommune.no/politikere-utvalg/api/fil/bk360/9251376/Saastad-Hauge-Fredningskommentarer",
  "tekst": "Inger-Marit Saastad og John Audun Hauge, Sandviksbod 19, 5035 Bergen Tel. 90784038, Epost john.audun.hauge@gmail.com , nettside: johnaudun.no Vestland Fylkeskommune Postboks 7900 5020 Bergen postvfk@vlfk.no Om fredningssak for Sandviksbodene 19a og b. Hei Vi vil gjerne komme med noen innspill i forbindelse med fredningsaken for Sandviksbodene 12 \u2013 24, n\u00e6rmere bestemt det som gjelder v\u00e5r bod, Sandviksbod 19 a og b, 168/338. Vi har fors\u00e5vidt behandlet boden som vernet/fredet siden vi kj\u00f8pte den i 1988, og fors\u00f8kt etter beste evne \u00e5 gj\u00f8re restaureringsarbeidet s\u00e5 autentisk og originalt som mulig innenfor v\u00e5r kunnskap og \u00f8konomi. Men det er klart at bygningene var i langt fremskredet forfall da vi overtok. Derfor stusser i litt p\u00e5 ordlyden kunngj\u00f8ringen i avisen der fredningen blir varslet. Ettersom alt inventar i bodene er laget av oss etter 1989, er det neppe verd \u00e5 frede. Selve bygningenes eksteri\u00f8r og konstruksjon er mye viktigere. Vi har gjort inventaret slik at bygningene kunne fungere til v\u00e5re form\u00e5l, og denne prosessen er heller ikke helt ferdig. Det ville v\u00e6re dumt hvis en fredning omfatter disse nye detaljene, og ev. forhindrer oss i \u00e5 fullf\u00f8re det vi har p\u00e5begynt. Det som er gjort eksternt, er reversibelt, s\u00e5 som takvindu. Men alt er gjort etter godkjent byggemelding. Etter v\u00e5r tid, kan det ogs\u00e5 v\u00e6re aktuelt \u00e5 endre en del av det vi har gjort, ved endret bruk av bygningene, f.eks til andre kulturelle form\u00e5l. Vi vil ogs\u00e5 ta opp et annet moment. I dag er disse bodene fullsprinklet og har varslingsanlegg direkte til Bergen Brannvesen. Det har i ettertid vist seg at dette anlegget er dyrere \u00e5 drifte enn det vi var forespeilet da det ble installert. Det er ganske h\u00f8y \u00e5rsavgift og anlegget krever ogs\u00e5 at sprinklertekniker ser over det \u00e5rlig. Vi vil foresl\u00e5 at disse utgiftene i framtiden kommer inn p\u00e5 en budsjettpost som for eksempel heter driftsutgifter av brannsikring i fredete bygninger. Med hilsen Inger-Marit Saastad og John Audun Hauge Bergen 21/08-2021 "
}