{
  "dokument_id": "9a5f87a6-c3a3-53c6-ab9f-a0f377fd57d7",
  "doc_type": "case_attachment",
  "kommune": 4601,
  "tittel": "Eldrer\u00e5dets innspill til revidert budsjett 2024",
  "url": "https://bergen.kommune.no/politikere-utvalg/api/fil/bk360/10605460/Eldreradets-innspill-til-revidert-budsjett-2024",
  "tekst": " Eldrer\u00e5det Til Intern korrespondanse Utvalg for finans, kultur og n\u00e6ring/Bystyret V\u00e5r referanse: 2024/00193-47 Saksbehandler: Ragnhild Hvoslef Kr\u00fcger Fra Dato: 11. juni 2024 Eldrer\u00e5det Eldrer\u00e5dets innspill til revidert budsjett 2024 Eldrer\u00e5det \u00f8nsker \u00e5 sende sine innspill til det reviderte budsjettet for 2024. Eldrer\u00e5det har ikke hatt mulighet til \u00e5 behandle saken i ett m\u00f8te, men alle representantene har hatt mulighet til \u00e5 komme med innspill til dette brevet. 1. Bergen har allerede en alvorlig nedgang i dekningsgrad av sykehjemsplasser, som over kort tid g\u00e5r fra ca 21 % til 16 %. Arbeidet med \u00e5 bygge sykehjemsplasser m\u00e5 ikke forsinkes. Sykehjemsplasser er p\u00e5 toppen av omsorgsstigen og mangel p\u00e5 plasser forplanter seg og gir en mer krevende hverdag for alle, b\u00e5de for de som mottar hjelp og for dem som skal yte hjelp. 2. Forebyggende tiltak b\u00f8r skjermes. Det gjelder barn, unge og voksne og eldre med store helseutfordringer 3. Byr\u00e5det har ikke prioritert midler til utvidelse av rask psykisk helsehjelp til flere bydeler i revidert budsjett. Ved \u00e5 ikke prioritere dette lavterskeltilbudet s\u00e5 f\u00e5r vi ventetid der - da er det jo ikke lenger rask psykisk helsehjelp. I forrige uke kom det nye tall fra d\u00f8ds\u00e5rsaksregisteret. Det er 693 personer som valgte \u00e5 ta sitt eget liv i 2023. 26 av disse bodde her i Bergen. Det er alt for mange unge som tar selvmord. Vi trenger lavterskeltilbudene. Vi trenger samhandling. Vi trenger arenaene som frivillige lag og organisasjoner tilbyr. Ungdommene v\u00e5re m\u00e5 finne sine mestringsarenaer - og oppdage egen mestring. 4. Det omfattende planarbeidet i Bergen kommune er sv\u00e6rt ressurskrevende, og det vil i mange tilfeller forsinke/utsette saker. Eldrer\u00e5det har tidligere pekt p\u00e5 aktuelle endringer. I mange tilfeller blir ikke planene realisert, eller sterkt forsinket. 5. I denne sammenhengen vil eldrer\u00e5det ogs\u00e5 nevne den altfor lange behandlingstiden av reguleringsplaner. Derfor er byr\u00e5dets punkt 9b uheldig. 6. En generell ansettelsestopp er sv\u00e6rt problematisk. Denne vil v\u00e6re i strid med byr\u00e5dets politiske plattform med satsing p\u00e5 eldre. 7. Punktet om nynorskklasser i Arna er uklart. Eldrer\u00e5det mener det kan v\u00e6re i strid med - Oppl\u00e6ringsloven - Den politiske plattformen til byr\u00e5det - Det ideologiske fundamentet for Arna bydel med r\u00f8tter i nynorsk spr\u00e5k og kultur Eldrer\u00e5det vil generelt peke p\u00e5 at vi savner en vurdering av inntekter og andre kostnadsreduksjonen enn de byr\u00e5det har nevnt, f.eks.: 1. Innf\u00f8ring av eiendomsskatt med skjerming av pensjonister. 2. Arbeide for brede forlik i bystyret n\u00e5r det gjelder vanskelige og \u00f8konomisk krevende saker. 3. Det kan v\u00e6re umusikalsk \u00e5 fremme forslag om mange administrative innstramminger uten \u00e5 neve og vurdere den relativt store kostnaden knyttet til politikerl\u00f8nn. Eldrer\u00e5det vil ellers vise til sine innspill til budsjett for 2025, som ligger vedlagt. Med hilsen Eldrer\u00e5det Nils M\u00e6hle - leder Ragnhild Hvoslef Kr\u00fcger - seniorr\u00e5dgiver Dokumentet er godkjent elektronisk. Kopi: "
}