{
  "dokument_id": "e62b4cb1-41b1-52d6-acb5-ab417c5ce040",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 19062024, Sak 201/24, H\u00f8ringsuttalelse til forslag til reviderte, statlige planretningslinjer for klima og energi",
  "url": "https://bergen.kommune.no/politikere-utvalg/api/fil/bk360/10720321/Innstilling-vedtak-Horingsuttalelse-til-forslag-til-reviderte-statlige-planretningslinjer-for-klima-og-energi",
  "tekst": "H\u00f8ringsuttalelse til forslag til reviderte, statlige planretningslinjer for klima og energi Bergen bystyre behandlet saken i m\u00f8tet 19.06.2024 sak 201/24 og fattet f\u00f8lgende vedtak: Bergen kommune avgir h\u00f8ringsuttalelse til \u00abforslag til reviderte, statlige planretningslinjer for klima og energi\u00bb slik den fremkommer av byr\u00e5dets forslag. Bergen bystyres behandling F\u00f8lgende representanter tok ordet: Knut Vindenes (H), Geir Steinar Dale (A), Andreas Madsen Berg (SV), Katrine Berg N\u00f8dtvedt (MDG) Forslag fremsatt i bystyret: Katrine Berg N\u00f8dtvedt (MDG) fremsatte p\u00e5 vegne av MDG f\u00f8lgende alternative forslag: Bergen kommune avgir h\u00f8ringsuttalelse til \u00abforslag til reviderte, statlige planretningslinjer for klima og energi\u00bb slik de fremkommer av innspillene fra Plan- og bygningsetaten, Bymilj\u00f8etaten og Klimaetaten. Andreas Madsen Berg (SV) fremsatte p\u00e5 vegne av SV f\u00f8lgende tilleggsforslag i 2 punkt: 1. Bystyret oppfatter at utkastes 4.2.h ikke forplikter kommunene til \u00e5 legge de nasjonale utslippsm\u00e5lene til grunn for sin drift. Offentlige myndigheter m\u00e5 g\u00e5 i front for \u00e5 kutte i klimautslipp, derfor b\u00f8r ogs\u00e5 utslippskutt v\u00e6re et grunnleggende m\u00e5l for samtlige Norske kommuner. 2. Bystyret i Bergen mener at det ikke er tilstrekkelig \u00e5 anbefale bruk av areal- og naturregnskap som verkt\u00f8y jf. utkastes 4.3 c.. Kunnskapen om konsekvensene av den samlede politikken er en forutsetning for en arealplanlegging som vektlegger kutt i klimautslipp, klimatilpassing og effektiv energibruk. Merknader fremsatt i bystyret: Geir Steinar Dale (A) fremsatte p\u00e5 vegne av A f\u00f8lgende merknad: Bystyret i Bergen mener det er et stort potensial i \u00e5 f\u00e5 mer kraft samt \u00e5 ta mer hensyn til naturen ved \u00e5 oppgradere eksisterende vannkraftanlegg. Votering: Alternativt forslag fra MDG fremsatt av Katrine Berg N\u00f8dtvedt (MDG), fikk 17 stemmer (SV, MDG, V, R), og var dermed falt. Innstillingen ble vedtatt med 60 stemmer (H, A, FrP, SV, BL, V, INP, KrF, Sp, PP). Tilleggsforslag punkt 1-2 fra SV fremsatt av Andreas Madsen Berg (SV), fikk 32 stemmer (A, SV, MDG, V, R, KrF), og var dermed falt. Merknad fra A fremsatt av Geir Steinar Dale (A), fikk 22 stemmer (A, MDG, R, KrF), og var dermed falt. Utvalg for milj\u00f8 og byutvikling behandlet saken i m\u00f8tet 06.06.2024 sak 167/24 og avga f\u00f8lgende innstilling: Utvalgets innstilling er likelydende med bystyrets vedtak. Byr\u00e5det behandlet saken i m\u00f8tet 16.05.2024 sak 137/24 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende. 2 "
}