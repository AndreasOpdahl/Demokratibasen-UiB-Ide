{
  "dokument_id": "5983ae29-9a24-508a-b1e2-fc3cee0794f9",
  "doc_type": "case_attachment",
  "kommune": 4601,
  "tittel": "Fagnotat, datert 02.10.2024.",
  "url": "https://bergen.kommune.no/politikere-utvalg/api/fil/bk360/11250707/Fagnotat-datert-02-10-2024-",
  "tekst": " Plan- og bygningsetaten Til Fagnotat BBU - Seksjon byutvikling (Arbeidssted) V\u00e5r referanse: PLAN-2022/20681-61 Saksbehandler: Jon Fartein Lygre Hoel Dato: 02.10.2024 Fra Plan- og bygningsetaten Forslag til detaljregulering anbefales vedtatt Fana. Gnr 43 Bnr 817 mfl., Sanddalsringen \u00f8st, helse- og omsorgsinstitusjon, Arealplan-ID 70810000 Om planforslaget Asplan Viak foresl\u00e5r p\u00e5 vegne av Etat for utbygging detaljregulering for et omr\u00e5de ved Sanddalsringen i Fana bydel. Figur 1. Planomr\u00e5dets lokalisering og avgrensning. Form\u00e5let med planforslaget er \u00e5 legge til rette for inntil 12 kommunale utleieboliger for personer med sammensatte utfordringer knyttet til rus og psykiatri. I bygget vil det ogs\u00e5 v\u00e6re en personalbase, og p\u00e5 tomten etableres som felles uteareal, parkeringsplasser og renovasjon. Planforslaget vil bidra til \u00e5 redusere boligk\u00f8en for personer som har nevnte utfordringer og faller utenom det ordin\u00e6re boligmarkedet. Planomr\u00e5det er i kommuneplanens arealdel 2018 (KPA) avsatt som sone 4 - \u00f8vrig byggesone og gr\u00f8nnstruktur. Arealet er ubebygd og inng\u00e5r i en gr\u00f8nnstruktur der deler av skogen benyttes av barn og unge i n\u00e6romr\u00e5det. Viktige tema i planprosessen har v\u00e6rt Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN konsekvenser for n\u00e6rmilj\u00f8, barn og unges interesser, bl\u00e5gr\u00f8nne strukturer og naturmangfold, st\u00f8y, trafikk og renovasjon. Se planbeskrivelsen med vedlegg for utfyllende opplysninger. Planprosess og medvirkning Merknader og uttalelser ved offentlig ettersyn Planforslaget var p\u00e5 h\u00f8ring og offentlig ettersyn i perioden 06.05.2023 \u2013 20.06.2023. Det ble mottatt fem private merknader, elleve h\u00f8ringsuttalelser og ingen innsigelser. Disse er oppsummert og kommentert av forslagsstiller i merknadsskjema datert 06.10.2023. Materialet er gjennomg\u00e5tt og vurderes som dekkende. I uttalelsene og merknadene blir det i hovedtrekk pekt p\u00e5 f\u00f8lgende: \u2022 Naboforhold. Opprettholdelse av gode boforhold i nabolaget krever innsats fra flere parter. Det er uttrykt bred bekymring for trygghet i nabolaget som f\u00f8lge av etablering av omsorgsboligene. Bekymringen gjelder spesielt med hensyn til barn og unges bruk av gr\u00f8ntomr\u00e5der og kollektivtrafikk. \u2022 Natur og gr\u00f8ntarealer. Det er uttrykt bekymring for at bruken av friluftsomr\u00e5det vil bli p\u00e5virket av nytt tiltak. Nedbygging av gr\u00f8ntomr\u00e5der reduserer barn og unges rekreasjonsomr\u00e5der. Tiltaket medf\u00f8rer store terrenginngrep med negativ virkning for biologisk mangfold og friluftsliv. Det er positivt at det blir sikret en bredere og mer sammenhengende gr\u00f8nn korridor. \u2022 Veg. Bredde p\u00e5 veg m\u00e5 reduseres og v\u00e6re tilpasset omfanget av tiltaket. Vendehammer i fjellskr\u00e5ning skaper terrenginngrep i skyggefull \u00f8stvendt skr\u00e5ning rett ved et inngangsparti. Det b\u00f8r heller utvides i s\u00f8r\u00f8st for \u00e5 unng\u00e5 skj\u00e6ring. Tilpassing til liten lastebil gj\u00f8r at bredde p\u00e5 veg kan reduseres. \u2022 Buss. Behov for rekkef\u00f8lgekrav for oppgradering av busstoppet Kjenndalslia. \u2022 Plangrep. Bygget b\u00f8r nedskaleres, og plass foran bygg frigj\u00f8res til uteoppholdsareal med variert m\u00f8blering. Boliger b\u00f8r ha h\u00f8y kvalitet tilpasset brukergruppen, uten preg av institusjon. Endringer etter offentlig ettersyn Endringene som er foretatt etter offentlig ettersyn, fremg\u00e5r av merknads- og endringsskjema datert 12.04.2024. Planmaterialet er oppdatert i henhold til endringene. Kort oppsummert inneb\u00e6rer endringene at: \u2022 Bebyggelsen er trukket n\u00e6rmere veien Sanddalsringen. Internt veganlegg er redusert i st\u00f8rrelse for \u00e5 minimere terrenginngrep. \u2022 Stein fra steingard som ikke kan bevares, skal ombrukes i prosjektet. \u2022 L\u00f8sning for st\u00f8y er basert p\u00e5 2016-versjonen av st\u00f8yretningslinjene, og konkret l\u00f8sning er sikret i bestemmelsene. \u2022 Renovasjonsl\u00f8sning er endret fra bunnt\u00f8mt container til bunnt\u00f8mte beholdere (liftomat). \u2022 Avb\u00f8tende tiltak for barn og unges interesser er tatt med som rekkef\u00f8lgekrav. \u2022 Busstopp i Sanddalsringen er tatt med som rekkef\u00f8lgekrav. Utvidet medvirkning Det ble avholdt folkem\u00f8te 13. februar 2024 i Fana kulturhus. Foruten forslagsstiller og konsulent var prosjektgruppen representert ved Byr\u00e5dsavdeling for barnevern, sosiale Saksnummer PLAN-2022/20681 Side 2 av 10 tjenester og mangfold (BBSM), Etat for boligforvaltning og Etat for sosiale tjenester ved leder for sosiale botjenester. P\u00e5 m\u00f8tet ble det informert om behovet for kommunale boliger og om erfaringene med slike botjenester. M\u00f8tedeltagerne uttrykte bekymring for sikkerheten i nabolaget og et mer utrygt bomilj\u00f8, spesielt knyttet til skogen som er viktig for barns lek. Representant fra Bergen s\u00f8r- politistasjon opplyste i sitt innlegg om politiets erfaringer med denne gruppen beboere. Politiets erfaring er at det ikke forekommer hendelser med naboer eller i nabolaget, men at problemer oppst\u00e5r i selve boligkomplekset. P\u00e5 folkem\u00f8tet ble det ogs\u00e5 trukket frem at foresl\u00e5tt tiltak er lokalisert i gr\u00f8nnstruktur og er i strid med naturstrategien. Etter innbyggerforslaget som ble behandlet av Bystyret 27.04.2022 (sak 93/22) er tiltaket foresl\u00e5tt flyttet vekk fra de mest brukte omr\u00e5dene. Videre er antall boenheter har blitt redusert fra 15 til 12, og bygningsmassen er delt opp i to adskilte deler med felles inngangsparti. Vurdering av planforslaget Plan- og bygningsetaten (PBE) kommenterer sakens sentrale problemstillinger. \u00d8vrige tema anses som tilfredsstillende l\u00f8st og belyst. Forholdet til overordnede planer Kommunale boliger for vanskeligstilte er et satsingsomr\u00e5de for Bergen kommune. I oppf\u00f8lging av \u00abHandlingsplan for 250 flere kommunale utleieboliger\u00bb (Boligprogrammet) vedtatt av bystyret i 2017, er foresl\u00e5tt tomt vurdert som egnet etter en mulighetsstudie. Tiltaket utfordrer kommuneplanens samfunnsdel og form\u00e5l i KPA om en tettbygd g\u00e5by som reduserer transportbehov. Forslag til utbygging overskrider byggesonens rammer for omfang og utnyttelsesgrad er foresl\u00e5tt p\u00e5 et ubebygd naturomr\u00e5de. Selv om planforslaget er i strid med KPA p\u00e5 flere punkter som gjelder lokalisering, bygningstypologi og utnyttelsesgrad, har boligprogrammets handlingsplan lagt vekt p\u00e5 at boligene skal etableres i omr\u00e5der som har lav tetthet av kommunale utleieboliger og relativt lav forekomst av negative levek\u00e5rsindikatorer. Det er foretatt flere avveininger i prosessen, og vi vil anbefale foresl\u00e5tt tiltak. Avveiningene er redegjort for i de videre avsnittene. Terrenginngrep Foresl\u00e5tt ny bebyggelse reguleres til form\u00e5l Helse-/ omsorgsinstitusjon (o_HOM). Resterende arealer, foruten arealer tilknyttet samferdsel, blir regulert til gr\u00f8nnstruktur - naturomr\u00e5de (GN) og vegetasjonsskjerm (VS). I \u00f8vrig byggesone (sone 4) skal grad av utnytting v\u00e6re maks 45 % BRA, og det kan tillates eneboliger eller tomannsboliger. I planforslaget er utnyttelsesgraden p\u00e5 80 % og bygget best\u00e5r av leiligheter. Utnyttelsesgraden er h\u00f8y fordi arealform\u00e5let er mest mulig avgrenset til det som er n\u00f8dvendig for gjennomf\u00f8ring av tiltaket. For vanlige boliger er dette \u00e5 anse som et stort avvik. I denne saken er forslaget vurdert til \u00e5 v\u00e6re innenfor unntaksbestemmelsen i KPA for kommunale boliger, ogs\u00e5 sett i sammenheng med l\u00f8sning for uteoppholdsareal (se eget avsnitt). Bebyggelsen er plassert i et bratt, skogkledd terreng med fall mot s\u00f8r\u00f8st, og er foresl\u00e5tt oppf\u00f8rt i opptil tre etasjer med adkomst i den \u00f8verste etasjen. Plasseringen er bevisst trukket mot nord\u00f8st for \u00e5 ikke legge beslag p\u00e5 de mest brukte omr\u00e5dene (Figur 4). Etter offentlig Saksnummer PLAN-2022/20681 Side 3 av 10 ettersyn er veganlegg og bebyggelse trukket ytterligere mot nord\u00f8st for \u00e5 minimere inngrepet (Figur 2). Figur 2. Plassering av tiltaket sett fra nedsiden av veien Sanddalsringen. Uteoppholdsareal Etter KPA er kravet 100 m2 privat uteoppholdsareal per boenhet i \u00f8vrig byggesone. KPA gir samtidig \u00e5pning for at det kan gis unntak fra funksjons- og kvalitetskrav ved bygging av kommunale boliger for grupper med s\u00e6rskilte behov. F\u00f8r offentlig ettersyn var forslag til uteoppholdsareal per boenhet 25 m2. Dette er n\u00e5 \u00f8kt til 35 m2. \u00d8kningen i uteoppholdsareal er oppn\u00e5dd ved \u00e5 inkludere ankomstomr\u00e5det ved hovedinngangen. Deler av uteoppholdsarealet er foresl\u00e5tt som halvoffentlig, tiltenkt b\u00e5de beboere og bes\u00f8kende med utetreningsapparater. Privat uteoppholdsareal er foresl\u00e5tt \u00e5 v\u00e6re 5 m2 per enhet som balkong. I bestemmelsene er det foresl\u00e5tt at disse kan bli innglasset. De innglassede balkongene er ikke videre omtalt i planmateriale, men forslagsstiller har opplyst om at dette er knyttet til en sikkerhetsvurdering og at man \u00f8nsker \u00e5 h\u00f8ste erfaringer fra et lignende boligprosjekt p\u00e5 Hylkje f\u00f8r man tar avgj\u00f8relsen om hvorvidt innglassingen av balkongene skal bli utf\u00f8rt. PBE vurderer at det kan \u00e5pnes for muligheten for innglassede balkonger. Dersom erfaring fra Hylkje skulle vise at innglassing av uteareal er bedre for beboernes sikkerhet er det positivt med mulighet for dette i plan. V\u00e5r vurdering er at det i dette tilfellet er hensiktsmessig \u00e5 gi unntak fra st\u00f8rrelseskrav til uteareal i \u00f8vrig byggesone og tilrettelegge for fellesareal og noe privat uteareal. N\u00e5r det gjelder innglassingen synes vi dette er uheldig med tanke p\u00e5 at mengden uteoppholdsareal Saksnummer PLAN-2022/20681 Side 4 av 10 allerede er lav. Samtidig har vi en oppfatning av at det er n\u00f8dvendig med en fleksibilitet i tilpassingen for brukerne, og at det ikke er gitt at disse blir oppf\u00f8rt. Figur 3. Illustrasjon av felles uteoppholdsareal p\u00e5 byggets vest/nordside. St\u00f8y Hele bebyggelsen ligger i gul st\u00f8ysone. Kravet for st\u00f8y som er lagt til grunn i st\u00f8yvurderingen er som for boligform\u00e5l, siden tiltaket omfatter kommunale boliger for utleie. I planforslaget foresl\u00e5s det institusjonsform\u00e5l, blant annet fordi det skal v\u00e6re en personalbase. For institusjoner er krav til st\u00f8y p\u00e5 uteoppholdsarealer maks 50 dB, mens for boliger er det 55 dB. Vi slutter oss til vurderingen om at st\u00f8yniv\u00e5 p\u00e5 55 dB kan gi tilfredsstillende st\u00f8ykvalitet for beboerne. I planforslaget er det lagt til grunn st\u00f8yretningslinje T-1442/2016 p\u00e5 grunn av arbeidet med foresl\u00e5tt tiltak ble p\u00e5begynt f\u00f8r ny retningslinje T-1442/2021 ble utgitt. I Milj\u00f8direktoratet sin vurdering om ikrafttredelse av T-1442/2021 er det gitt \u00e5pning for at reguleringsplaner som hadde oppstart f\u00f8r juni 2021 kan legge til grunn T-1442/2016. En viktig forskjell mellom retningslinjene er definisjonen av stille side, hvor man etter T-1442/2016 kan sikre stille side ved \u00e5 gj\u00f8re tiltak p\u00e5 fasade, mens etter T-1442/2021 m\u00e5 bebyggelsen plasseres slik at stille side oppn\u00e5s uten slike tiltak. I st\u00f8yrapporten vises det til at oppf\u00f8ring av tette rekkverk langs balkongkanter vil sikre at vindu kan \u00e5pnes til stille side. Tilsvarende vil uteoppholdsareal p\u00e5 takterrasse skjermes for st\u00f8y ved tette rekkverk. V\u00e5r vurdering er at dette gir en akseptabel situasjon for beboerne. Saksnummer PLAN-2022/20681 Side 5 av 10 Barn og unges interesser Planarbeidet har vist at planen setter to s\u00e5rbare grupper opp mot hverandre (barn/unge, og personer med utfordringer knyttet til rus og psykiatri). Videre settes et samfunnsnyttig tiltak opp mot behov for ivaretakelse av natur. Dette er krevende problemstillinger. I planprosessen har en etter PBE sitt syn funnet en god balanse mellom disse interessemotsetningene. Gjennom planprosessen har tiltaket blitt endret slik at det ikke beslaglegger de registrerte omr\u00e5dene som er i bruk av barn og unge (Figur 4). Det er foresl\u00e5tt tillatt med tilrettelegging for \u00abnaturlek\u00bb i naturomr\u00e5det, og det er satt rekkef\u00f8lgekrav til opparbeiding av en gapahuk. I tillegg er antall boenheter redusert fra 15 til 12 etter innbyggerforslaget som ble behandlet av Bystyret 27.04.2022. PBE sin vurdering er at det er positivt \u00e5 legge til rette for en kvalitetsheving av lekeomr\u00e5dene n\u00e5r det kommer et byggetiltak tett p\u00e5. Figur 4. Flytting av tiltak f\u00f8r offentlig ettersyn. Mobilitet Offentlig transport vil v\u00e6re et naturlig transportmiddel for beboerne p\u00e5 grunn av n\u00e6rhet til bussholdeplass og begrenset tilgang p\u00e5 bil. Det tilrettelegges for \u00e9n sykkelparkering til per boenhet og ansatt. Trafikk inn og ut av planomr\u00e5det knyttes til drift og vedlikehold, tilsyn og bes\u00f8k. Det er lagt til rette for 6 parkeringsplasser i planomr\u00e5det som er felles for beboere, bes\u00f8kende og driftsfunksjoner. Etter v\u00e5r vurdering er parkeringsniv\u00e5et akseptabelt. Naturmangfold Etter naturmangfoldloven (nml.) \u00a7 7 skal prinsippene i nml. \u00a7\u00a7 8 til 12 legges til grunn som retningslinjer ved ut\u00f8velse av offentlig myndighet. PBE vil i det f\u00f8lgende presisere begrunnelsen for planforslaget knyttet til naturmangfoldloven \u00a7\u00a7 8 til 12. Saksnummer PLAN-2022/20681 Side 6 av 10 Kunnskapsgrunnlaget, \u00a7 8 Det er utarbeidet naturmangfoldrapport, datert 06.01.2023. Det er registrert en lokalitet av naturtypen naturbeitemark under gjengroing som har status s\u00e5rbar og kvalitet middels verdi (Figur 5). Planomr\u00e5det ligger innenfor en st\u00f8rre fuglelokalitet hvor det er registrerte arter som fiskem\u00e5ke og gr\u00e5m\u00e5ke (begge s\u00e5rbar), t\u00e5rnseiler, storskarv og gr\u00e5spurv (alle n\u00e6r truet). I KPA er det registrert og avsatt \u00f8kologiske korridorer (Figur 6) for dyrs ferdsel gjennom omr\u00e5det, og i viltkart et hjortetr\u00e5kk (Figur 7). Figur 5. T.v.: Unders\u00f8kt omr\u00e5de for naturbeitemark (r\u00f8d linje) og lokalitet med gjengrodd naturbeitemark (bl\u00e5tt omr\u00e5de). Plangrensen med gul stiplet linje. T.h.: bilde av naturbeitemarken under gjengroing. Figur 6. \u00d8kologiske korridorer er markert med brune linjer. Saksnummer PLAN-2022/20681 Side 7 av 10 Figur 7. Hjortetr\u00e5kk. F\u00f8re-var-prinsippet, \u00a7 9 F\u00f8re-var-prinsippet baserer seg p\u00e5 at n\u00e5r det ikke foreligger tilstrekkelig kunnskap om naturmilj\u00f8et, skal det ved beslutning unng\u00e5s vesentlig skade p\u00e5 naturmangfoldet. Kunnskapsgrunnlaget er vurdert \u00e5 v\u00e6re tilstrekkelig for \u00e5 fatte en beslutning i saken. \u00d8kosystemtiln\u00e6rming og samlet belastning, \u00a7 10 En p\u00e5virkning av et \u00f8kosystem skal vurderes ut fra den samlede belastning som \u00f8kosystemet er eller vil bli utsatt for. Det tekniske inngrepet er tilstrebet redusert s\u00e5 mye som mulig. Dette gjelder b\u00e5de plassering av bebyggelsen n\u00e6rmest mulig veien Sanddalsringen og reduksjon av arealbeslag knyttet til kj\u00f8reveg og murer. Fuglefunksjonsomr\u00e5det er stort og ber\u00f8res i liten grad av nytt tiltak. Naturbeitemarken f\u00e5r beslaglagt halvparten av arealet, men verdien er satt til middels p\u00e5 grunn av gjengroing. \u00d8kologisk korridor er vurdert p\u00e5f\u00f8rt noe milj\u00f8skade som f\u00f8lge av tiltaket. Tiltaket vil kunne endre p\u00e5 krysningsm\u00f8nsteret. Hjorten krysser vegen over et lengre strekk og vil fortsatt kunne krysse vegen rundt tiltaksomr\u00e5det. Den samlede belastningen for omr\u00e5det er vurdert til \u00e5 v\u00e6re av middels konsekvens, og er knyttet til arealbeslag. Forringelsen er ikke vurdert til \u00e5 hindre oppn\u00e5else av forvaltningsm\u00e5lene for naturtyper, arter og \u00f8kosystemer. PBE vurderer at den samlede belastningen p\u00e5 omr\u00e5det er akseptabel. Saksnummer PLAN-2022/20681 Side 8 av 10 Kostnader ved milj\u00f8forringelse, \u00a7 11 Kostnadene ved milj\u00f8forringelse skal b\u00e6res av tiltakshaver, dersom dette ikke er urimelig ut ifra tiltakets karakter. Det er stilt krav om revegetering i gr\u00f8nnstrukturform\u00e5lene som blir p\u00e5virket midlertidig i bygg- og anleggsperioden. Milj\u00f8forsvarlige teknikker og driftsmetoder, \u00a7 12 Bebyggelse og veganlegg er plassert slik at det gir minst mulig inngrep i terreng. Fyllinger skal beplantes med arter som h\u00f8rer naturlig til i n\u00e6romr\u00e5det. PBE vurderer at dette er tiltak som vil bidra positivt til det lokale \u00f8kosystemet. PBE vurderer at prinsippene i nml. \u00a7\u00a7 8-12 er ivaretatt i planforslaget. Tematiske f\u00f8ringer \u00e5rsoppdrag 2024 Det er ikke ansett som aktuelt med tilrettelegging for frivillighet eller rene offentlig tilgjengelige kultur- og idrettstiltak inne p\u00e5 det som skal v\u00e6re et boligomr\u00e5de for en vanskeligstilt beboergruppe. I klimagassberegningene er gjenbruk og ombruk av bygningsmaterialer, valg av nullutslippsteknologi og valg av lokale materialer foresl\u00e5tt som tiltak som kan n\u00e5 m\u00e5let om fossilfrie/nullutslipps anleggsplasser. Tomten er ellers ubebygd slik at det ikke er relevant med gjenbruk/ombruk. Det er ikke konkrete planer om solenergi, men bestemmelsene \u00e5pner for solcelleanlegg p\u00e5 tak. I bestemmelsene er det ogs\u00e5 foresl\u00e5tt at det skal vurderes lavenergi- eller passivhusl\u00f8sninger, som n\u00e5r m\u00e5let om energieffektivisering. Innenfor planomr\u00e5det finnes naturbeitemark. Denne er under gjengroing og er lite aktuell for jordvern. Anbefalt vedtak: 1. I medhold av plan- og bygningsloven \u00a7\u00a7 12-12, jf. 12-11, vedtas f\u00f8lgende forslag til detaljregulering: a. Fana. Gnr 43 Bnr 817 mfl., Sanddalsringen \u00f8st, helse- og omsorgsinstitusjon, arealplan-ID 70810000 vist p\u00e5 plankart, sist datert 31.05.2024 b. Tilh\u00f8rende reguleringsbestemmelser, sist datert 25.09.2024 Plan- og bygningsetaten Aslaug Aalen Avdelingsleder Tarje Wanvik Etatsdirekt\u00f8r Dette dokumentet er godkjent elektronisk. Saksnummer PLAN-2022/20681 Side 9 av 10 Vedlegg: Plankart datert 31.05.2024 Reguleringsbestemmelser datert 25.09.2024 Planbeskrivelse datert 06.06.2024 Merknadsskjema datert 12.04.2024 Illustrasjonsplan datert 20.03.2024 Snitt og oppriss datert 07.03.2024 Fotomontasje datert 07.03.2024 Sol- og skyggeillustrasjoner datert 23.04.2023 Lengde- og profiltegninger datert 23.04.2023 ROS-analyse datert 07.12.2022 VA-rammeplan datert 21.12.2022 Kulturminnedokumentasjon datert 07.09.2022 St\u00f8yrapport datert 14.12.2022. Renovasjonsteknisk plan datert 22.03.24. Medvirkningsrapport om lekeareal for barn og unge datert 01.04.2022. Naturmangfoldrapport datert 06.01.2023. Del 1 Klimagassberegninger fra tomtebearbeiding datert 22.03.2022. Del 2 Klimagassberegninger iht. NS3720 datert 12.04.2024. Klimanorm datert 13.06.2024. Skredfarerapport OP Sweco datert 16.01.2013. Risikovurdering for Sanddalsringen botiltak datert 10.04.2024. Informasjon, medvirkning og risikovurderinger datert 29.04.2024. Notat om prosess vedr plangrep datert 23.12.2022. Fullstendig dokumentoversikt og saksgang, se https://www.bergen.kommune.no/omkommunen/offentlig- innsyn/innsynplanogbyggesak saksnr PLAN-2022/20681 Saksnummer PLAN-2022/20681 Side 10 av 10 "
}