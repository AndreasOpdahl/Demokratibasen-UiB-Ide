{
  "dokument_id": "16c2af9f-a01c-50fa-9a0b-213cfee01b5f",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 105 fra Christian Haugen (FrP) om eldreb\u00f8lgen og sykehjemsplasser - Utvalg for helse og sosial 2024",
  "url": "https://bergen.kommune.no/politikere-utvalg/api/fil/bk360/11578048/Svar-pa-skriftlig-sporsmal-nr-105-fra-Christian-Haugen-FrP-om-eldrebolgen-og-sykehjemsplasser-Utvalg-for-helse-og-sosial-2024",
  "tekst": " BEHO - Kommunaldirekt\u00f8rens stab Til Intern korrespondanse Bystyrets kontor v/ Anne Marit Myrstad Eriksen V\u00e5r referanse: 2024/177867-3 Saksbehandler: Bente Wergeland Fra Dato: 2. desember 2024 Byr\u00e5d for eldre, helse og omsorg Svar p\u00e5 skriftlig sp\u00f8rsm\u00e5l nr. 105 fra Christian Haugen (FrP) om eldreb\u00f8lgen og sykehjemsplasser - Utvalg for helse og sosial 2024 Representanten Christian Haugen (FrP) har den 17. november 2024 sendt inn f\u00f8lgende skriftlige sp\u00f8rsm\u00e5l: Eldreb\u00f8lgen utfordrer oss som kommune i \u00e5rene som kommer p\u00e5 flere m\u00e5ter. Blant annet er det grunn til \u00e5 tro at det vil bli \u00f8kt behov for sykehjemsplasser. Byr\u00e5det har lagt frem en stor satsning p\u00e5 \u00e5 bygge ut flere sykehjemsplasser i sitt budsjettforslag og H\u00d8P. Sp\u00f8rsm\u00e5l til byr\u00e5den: Hvordan vil dekningsgraden v\u00e6re de neste 5, 10 og 15 \u00e5rene for sykehjem med og uten byggingen av de nye sykehjemsplassene som byr\u00e5det har foresl\u00e5tt i H\u00d8P? Svar fra byr\u00e5den: I perioden 2025 - 2040 forventes antallet innbyggere 80-89 \u00e5r \u00e5 \u00f8ke med om lag 67 prosent (6850 personer), og innbyggere 90 \u00e5r og eldre ventes \u00e5 \u00f8ke med om lag 85 prosent (2200 personer), sammenlignet med 1. januar 2024. Flere eldre gir \u00f8kt ettersp\u00f8rsel etter helse- og omsorgstjenester og sykehjemsplasser. Dekningsgraden for de neste 5, 10 og 15 \u00e5rene presenteres i to tabeller. Dekningsgrad defineres her som prosentandelen sykehjemsplasser i forhold til antall innbyggere over 80 \u00e5r. SSBs framskrivinger (middelalternativet) fra juni i \u00e5r er lagt til grunn for befolkningsutviklingen. En dekningsgrad for sykehjemsplasser p\u00e5 20 prosent vil si at kommunen til enhver tid kan gi held\u00f8gnstilbud til 1 av 5 innbyggere i det gjeldende aldersegmentet. Byggeprosjektene som byr\u00e5det har foresl\u00e5tt i H\u00d8P er: - Midtbygda behandlingssenter (100 plasser), som er i byggefase. - Sykehjemmet som skal erstatte Frieda Fasmers minne (90 plasser). - Fager\u00e5shjemmet (100 plasser). - Haugatun sykehjem (100 plasser), som skal bygges p\u00e5 nabotomten til Frieda Fasmers minne. - En tomt for et nytt sykehjem (rundt 150 plasser). - Utlysning av et privat sykehjem (rundt 200 plasser). - Et nytt sykehjemsbygg i tilknytning til Betanien (100 plasser). - En mulig utvidelse av Odinsvei sykehjem (40 plasser). Dersom disse byggeprosjektene gjennomf\u00f8res, vil dekningsgraden bli som f\u00f8lger i 2030, 2035 og 2040: Tabell 1. \u00c5rstall 2025 2030 2035 2040 Antall innbyggere 80 + 13 343 16 560 18 993 21 899 Antall sykehjemsplasser 2413 2586 3176 3176 Dekningsgrad plasser 18,1% 15,6% 16,7% 14,5% Antall sykehjemsplasser \u00f8ker med til sammen 1731 plasser n\u00e5r Midtbygda sykehjem, nytt sykehjem som erstatter Frieda Fasmers minne og Fager\u00e5shjemmet st\u00e5r ferdig f\u00f8r 2030. Grunnet befolkningsveksten i aldersgruppen 80+ vil dekningsgraden reduseres med 2,5 prosent i 2030. Summeres plassene i de planlagte byggeprosjektene som skal st\u00e5 ferdig etter 2030 og frem til 2035, vil det tilf\u00f8re Bergen kommune ytterligere 590 nye sykehjemsplasser2. Denne tilveksten av plasser \u00f8ker dekningsgraden med 1,1 prosentpoeng i 2035, men reduseres med 2,2 prosentpoeng frem til 2040, grunnet forventet befolkningsvekst i aldersgruppen 80+. Det understrekes imidlertid at en eventuell avvikling av eldre sykehjemsbygg vil p\u00e5virke dekningsgraden negativt. Rehabilitering og avvikling av sykehjem er ikke tatt med i beregningene. Det foreligger per i dag ikke nye byggeprosjekter som vil gi nye sykehjemsplasser etter 2035. I tabell 2. er nye Midtbygda sykehjem tatt med, da det etter planen skal st\u00e5 ferdig i 2027. Dersom ingen av de andre foresl\u00e5tte byggeprosjektene gjennomf\u00f8res f\u00e5r vi f\u00f8lgende dekningsgrader: Tabell 2. \u00c5rstall 2025 2030 2035 2040 Antall innbyggere 80 + 13 343 16 650 18 993 21 899 Antall sykehjemsplasser 2413 2513 2513 2513 Dekningsgrad plasser 18,1% 15,2% 13,2% 11,2% Dekningsgraden for sykehjemsplasser i Bergen kommune vil bli redusert med 6,9 prosentpoeng fra 2025 til 2040. I 2040 vil det v\u00e6re sykehjemsplass for kun 11,2 prosent av innbyggerne over 80 \u00e5r. Marte Monstad - Byr\u00e5d for eldre, helse og omsorg Dokumentet er godkjent elektronisk. 1 Midtbygda 100 plasser, nytt Frieda Fasmers minne gir netto 24 nye plasser, Fager\u00e5shjemmet gir netto 49 nye plasser. 2 Haugatun 100 plasser, tomtes\u00f8k til 150 plasser, privat byggeprosjekt 200 plasser, Betanien 100 plasser, Odinsvei 40 plasser "
}