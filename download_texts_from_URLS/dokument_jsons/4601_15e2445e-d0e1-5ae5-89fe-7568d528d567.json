{
  "dokument_id": "15e2445e-d0e1-5ae5-89fe-7568d528d567",
  "doc_type": "case_attachment",
  "kommune": 4601,
  "tittel": "Fagnotat datert 14.03.2024",
  "url": "https://bergen.kommune.no/politikere-utvalg/api/fil/bk360/10102257/Fagnotat-datert-14-03-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/11653-3 (Arbeidssted) Saksbehandler: Runar Sagstad Haugen Dato: 14.03.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 119/201/0/0 Steinsvikvegen 393. Oppf\u00f8ring av idrettshall. Harris Advokatfirma AS v/Ingrid S\u00e6vold Moe, p\u00e5 vegne av tiltakshaver Hvem klager? Bergen kommune v/Etat for utbygging. - Ny idrettshall p\u00e5 2630 m2 med forbindelse til eksisterende bygning i andre etasje. Tiltaket - Riving av eksisterende vaktmesterbolig. - Tekniske f\u00f8ringer i grunnen. S\u00f8knad om tillatelse til ny idrettshall, avsl\u00e5s, jf. plan- og bygningsloven \u00a7 29-2 jf. kommuneplanens arealdel pkt. 8, og reguleringsplan \u00a7 1.1.1 og utnyttelsesgrad og byggegrense vist i reguleringsplankart. Vedtaket - S\u00f8knad om dispensasjon fra reguleringsplan nummer 60700000 \u00a7 1.1.1 om krav til detaljreguleringsplan, maksimal utnyttingsgrad vist i plankart (%-BRA 50) og byggegrense i plankart avsl\u00e5s, jf. plan- og bygningsloven \u00a7 19-2. Eiendommen omfattes av reguleringsplan ID 4601_60700000, FANA/YTREBYGDA. GNR 119, 120, R\u00c5DAL SENTRUM/LAGUNEN, Planstatus ikrafttredelsesdato 26.08.2015 og er regulert til undervisning. I KPA2018 vises eiendommen som Byfortettingssone. Vilk\u00e5rene for \u00e5 gi dispensasjoner er innfridd etter pbl \u00a7 19-2. Tiltaket innfrir Klagegrunner krav til visuelle kvaliteter jf. pbl \u00a7 29-2. Behov for Det b\u00f8r vurderes \u00e5 stille vilk\u00e5r i tr\u00e5d med uttalen til Vestland ytterligere fylkeskommune datert 29.11.2023. saksbehandling ved eventuell omgj\u00f8ring Anbefalt vedtak Vedtaket datert 13.02.2024 opprettholdes. Klagen tas ikke til f\u00f8lge. Med hilsen Plan- og bygningsetaten Ulf S\u00e6terdal avdelingsleder Tarje Iversen Wanvik etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Opplysninger av vesentlig betydning for behandling av klagen Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og det er mottatt merknader fra g\u00e5rdsnummer 119, bnr. 1006 og 1010. Totalt oppgis det 27 nabomerknader. Nabomerknader: Merknadene kommer fra beboerne i sameiet \u00f8st for tiltaket. En del av merknadene er mer eller mindre like, og oppsummeringen under er derfor lik for flere av merknadene. Geir Evensen og Lathamini Murugesh, 119/1010: Det aktuelle nybygget vil plasseres helt p\u00e5 kanten av skrenten mot Fanavegen 89b, og takh\u00f8yden blir p\u00e5 kote 67 moh. Vinduer vil gi sjenerende innsyn ned p\u00e5 altaner og stuer i Fanavegen 89b, og stenge for lys. Det pekes p\u00e5 at det er fullt mulig med alternative plasseringer p\u00e5 eiendommen, f.eks. tomten til den gamle gymsalen, eventuelt at det oms\u00f8kte f\u00e5r en lavere h\u00f8yde. Monica \u00c5snes, 119/1010: Tiltaket avviker fra 4 meters grensen til naboeiendom. Det vil forringe utsikt og lys for merknadshaver sin eiendom, og det b\u00f8r utredes en annen plassering. Ruth Elizabeth Petersen, 119/1010: \u00abJeg er ikke enig i at det blir bygget opp\u00e5 fjellet bak sameiet v\u00e5rt siden det kommer til \u00e5 skjerme for solen, og skape innsyn til beboerne der. Det kommer ogs\u00e5 til \u00e5 se estetisk ruvende ut.\u00bb Benedict Hardig S\u00f8reide, 119/1010: \u00abKlage p\u00e5 tiltaket knyttet til avvik fra regel om 4 meters avstand fra grense\u00bb. Steinar Hagenes, 119/1010: Tiltaket legger opp til en multibane med amfi som kan medf\u00f8re st\u00f8y, og det bes derfor om at tiltaket omprosjekteres. Hallen ligger lenger vekke, men ogs\u00e5 den kommer for n\u00e6re beboerne. Malene Hatland Monsen, 119/1010: \u00abKlager p\u00e5 tiltaket knyttet til avvik fra regel om 4 meters avstand fra grensen\u00bb. \u00d8yvind Thorstensen, 119/1010: Det aktuelle nybygget vil plasseres helt p\u00e5 kanten av skrenten mot Fanavegen 89b, og takh\u00f8yden blir p\u00e5 kote 67 moh. Vinduer vil gi sjenerende innsyn ned p\u00e5 altaner og stuer i Fanavegen 89b, og stenge for lys. Det pekes p\u00e5 at det er fullt mulig med alternative plasseringer p\u00e5 eiendommen, f.eks. tomten til den gamle gymsalen, eventuelt at det oms\u00f8kte f\u00e5r en lavere h\u00f8yde. Mette Landsvik Rasmussen, 119/1010: Det aktuelle nybygget vil plasseres helt p\u00e5 kanten av skrenten mot Fanavegen 89b, og takh\u00f8yden blir p\u00e5 kote 67 moh. Vinduer vil gi sjenerende innsyn ned p\u00e5 altaner og stuer i Fanavegen 89b, og stenge for lys. Det pekes p\u00e5 at det er fullt mulig med alternative plasseringer p\u00e5 eiendommen, f.eks. tomten til den gamle gymsalen, eventuelt at det oms\u00f8kte f\u00e5r en lavere h\u00f8yde. Martin R\u00f8ksund, 119/1010: \u00abKlager p\u00e5 tiltaket knyttet til avvik fra regel om 4 meters avstand fra grensen\u00bb. Jill Ingvor Garen, 119/1010: Saksnummer KLAGE-2024/11653 Side 2 av 8 \u00abEg har merkander til avvik fr\u00e5 regel om 4 meters avstand fr\u00e5 grensa\u00bb. H\u00e5vard Hovstad, 119/1010: Bygget vil redusere solforholdene for beboerne, og endre innsyn/utsyn. Bygget er planlagt p\u00e5 en koteh\u00f8yde som ytterliggere forsterker dette. Utbygger ber om dispensasjoner fra plankrav og byggegrense. Merknadshaver kan ikke se grunnlag for at dette kan innvilges. H\u00e5vard Hylen, 119/1010: \u00abVi aksepterer ikke byggrense n\u00e6rmere enn 4 meter\u00bb. Sofie Sande, 119/1010: Bygget vil redusere solforholdene for beboerne, og endre innsyn/utsyn. Bygget er planlagt p\u00e5 en koteh\u00f8yde som ytterliggere forsterker dette. Utbygger ber om dispensasjoner fra plankrav og byggegrense. Merknadshaver kan ikke se grunnlag for at dette kan innvilges. Kate Margrethe H\u00e5vardstun, 119/1010: \u00abVi aksepterer ikke bygging n\u00e6rmere enn 4 meters grensen\u00bb. P\u00e5l Harald Haukeland, 119/1010: Tiltaket vil skygge for sol, og gi innsyn. Hallen vil medf\u00f8re en helt annen st\u00f8y enn dagens situasjon, i tillegg til ventilasjonsrom mot merknadshaver sin leilighet. Birthe Haukeland, 119/1010: Tiltaket vil skygge for sol, og gi innsyn. Hallen vil medf\u00f8re en helt annen st\u00f8y enn dagens situasjon, i tillegg til ventilasjonsrom mot merknadshaver sin leilighet. Arild Bjordal, 119/1010: \u00abKlager p\u00e5 at det kommer n\u00e6rmere enn 4 metersgrensen. Samt at det vil ta masse lys og den lille solen som er.\u00bb Camilla Hatlevoll Nundal, 119/1010: \u00abKlage p\u00e5 avviket om regel fra 4 meters avstandgrensen\u00bb Carl Fredrik S\u00f8fteland, 119/1006: \u00abJeg vil gjerne klage p\u00e5 tiltaket knyttet til avvik fra regel om 4 meters avstand fra grensen. Vil ikke ha idrettshallen s\u00e5 tett p\u00e5 leilighetene v\u00e5re.\u00bb Martine Sandnes Folger\u00f8, 119/1006: \u00abIkke \u00f8nskelig med avvik p\u00e5 bygging 4 meter fra grensen, bygget vil da komme enda n\u00e6rmere leilighetene. I tillegg stor sjanse for at det skygger for solforhold.\u00bb Miriam Christine Takvam, 119/1010: Bygget blir h\u00f8yt og ruvende, og vil stenge for sol og lysforhold. Et minimum b\u00f8r v\u00e6re at bygget trekkes minst 4 meter vekk fra tomtegrense og f\u00e5r redusert takh\u00f8yde. Torstein Myhre, 119/1010: Bygget vil fjerne tr\u00e6r som hindrer innsyn fra R\u00e5 skole. Og bygget vil ha en avstand og h\u00f8yde som sjenerer naboer i Lagunetoppen. Det anbefales ikke at det innvilges dispensasjoner. Ciling Zhou, 119/1010: Bygget vil fjerne tr\u00e6r som hindrer innsyn fra R\u00e5 skole. Og bygget vil ha en avstand og h\u00f8yde som sjenerer naboer i Lagunetoppen. Det anbefales ikke at det innvilges dispensasjoner. Mohamed Haibe W Qarbosh, 119/1010: Saksnummer KLAGE-2024/11653 Side 3 av 8 \u00abKlager p\u00e5 tiltaket knyttet til avvik fra regel om 4 meters avstand fra grensen til laguentoppen.\u00bb Kenneth John B\u00f8e, 119/1010: Tiltaket er sv\u00e6rt negativt for boligene p\u00e5 Lagunetoppen. Tiltaket vil forringe utsyn, og medf\u00f8re sjenanse i forhold til st\u00f8y og utsikt. Merknadshaver frar\u00e5der at det gis dispensasjoner. Tove \u00c5revik, 119/1010: \u00abJeg klager med dette p\u00e5 avviket fra regel om 4 meters avstand fra grensen. Dette fordi bygget vil p\u00e5virke min bolig ift utsikt og solforhold og dermed ogs\u00e5 p\u00e5virke i forhold til fremtidig pris/verdi p\u00e5 bolig.\u00bb K\u00e5re-Einar Kildal, 119/1010: Bygget vil redusere solforholdene for beboerne, og endre innsyn/utsyn. Bygget er planlagt p\u00e5 en koteh\u00f8yde som ytterliggere forsterker dette. Utbygger ber om dispensasjoner fra plankrav og byggegrense. Merknadshaver kan ikke se grunnlag for at dette kan innvilges. Leonor Aagotnes Norma, 119/1010: Planlagt konstruksjon vil skygge for egen leilighet, og forringe salgsverdi. Dersom prosjektet gjennomf\u00f8res, vil det bli s\u00f8kt om erstatning fra utbygger for tapet. Kommentarer fra s\u00f8ker til nabomerknadene: - S\u00f8knaden krever ikke en dispensasjon fra tomtegrensen mot nabo etter pbl \u00a7 29-4. - Utsikt og innsyn mot altaner og stuer i Fanavegen 89b vil v\u00e6re minimal. - Tr\u00e6rne p\u00e5 kollen som hallen bygges p\u00e5 er h\u00f8yere enn hallen. S\u00e5 mye som mulig av skogen vil bevares for \u00e5 opprettholde den visuelle barrieren mot \u00f8st. - Bygget er n\u00f8ye plassert, og trukket ned i terrenget. \u00abAvslutningsvis vil vi understreke at eksisterende R\u00e5 idrettshall er utdatert og ikke tilfredsstiller dagens krav til et moderne bygg. En ny idrettshall p\u00e5 R\u00e5 skole vil fungere til skolebruk p\u00e5 dagtid, og for idrett, kultur og samfunnsrelaterte form\u00e5l utenom skoletid. Et slikt anlegg vil v\u00e6re en berikelse for n\u00e6rmilj\u00f8et da det er nettopp n\u00e6rmilj\u00f8et den skal tjene. Fremfor \u00e5 se p\u00e5 et nytt og moderne anlegg som noe som forringer kvalitet og verdi p\u00e5 naboers eiendom og boliger, ser man ofte at slike anlegg \u00f8ker verdien. \u00c5 ha gode fasiliteter tilgjengelig for barn og unge er ofte b\u00e5de attraktivt, \u00f8nskelig og verdifullt. I motsetning til \u00e5 ikke ha gode fasiliteter tilgjengelig, slik som situasjonen er i dag med eksisterende gymsal p\u00e5 R\u00e5 skole som har st\u00e5tt til nedfalls i en \u00e5rrekke. Tiltaket medf\u00f8rer ogs\u00e5 ombygging av dagens utearealer. Den nye skoleplassen vil f\u00e5 nye og moderne fasiliteter som kan benyttes av barn, ungdom og voksne utenom skoletid. Samlet sett vil hele tiltaket kunne bidra til \u00e5 gi et l\u00f8ft til skoleanlegget og til omr\u00e5det rundt.\u00bb Uttale fra Vestland fylkeskommune datert 29.11.2023: Vestland fylkeskommune legger til grunn at tiltaket ikke vil medf\u00f8re vesentlig med trafikk, men noe \u00f8kt trafikk i anleggsfasen. Fylkeskommunen viser til at avkj\u00f8rselen til fylkesvei m\u00e5 utbedres, men at dette kan l\u00f8ses gjennom en gjennomf\u00f8ringsavtale med fylkeskommunen, og det er ikke behov for en detaljregulering for denne delen. Videre viser fylkeskommunen til at foresl\u00e5tt renovasjonsl\u00f8sning anses som trafikkfarlig. Denne b\u00f8r flyttes/endres. Saksnummer KLAGE-2024/11653 Side 4 av 8 Det vises ellers til fylkeskommunen sin uttale datert 29.11.2023. S\u00f8knaden er sendt Statsforvalteren i Vestland, Statens vegvesen og Bymilj\u00f8etaten for uttalelse, men det er ikke mottatt noen tilbakemelding. 2. Om klagen Klagen er datert 05.03.2024. Klagen g\u00e5r igjennom alle dispensasjonsvilk\u00e5rene i pbl \u00a7 19-2 (2) for \u00e5 vise til at alle dispensasjonsvilk\u00e5rene er innfridd. Videre en omtale av de visuelle kvalitetene for \u00e5 vise til at vilk\u00e5rene i pbl \u00a7 29-2 er innfridd. Det vises til klagen datert 05.03.2024 i sin helhet for disse vurderingene (vedlagt). Klagen har en oppsummering som sier f\u00f8lgende: \u00abTiltakshaver har oms\u00f8kt et godt prosjekt med gode kvaliteter, med et form\u00e5l om \u00e5 kunne tilby det beste tilbudet til de viktige brukerne. Ettersom bygget plasseres i et gr\u00f8ntomr\u00e5de, er det gjort et betydelig arbeid med \u00e5 tilf\u00f8re og erstatte nedbygde arealer med gr\u00f8nne lunger. Begrunnelsen som er gitt i avslaget tilsier at PBE ikke har forst\u00e5tt de kvaliteter som blir tilf\u00f8rt utearealene, og vi h\u00e5per at tilleggsdokumentasjon og -informasjonen som n\u00e5 er gitt har synliggjort dette p\u00e5 en bedre m\u00e5te enn i s\u00f8knaden. PBE har i avslaget stilt krav til detaljregulering, men hva mer vil en oppn\u00e5 med \u00e5 regulere \u2013 som ikke allerede blir ivaretatt gjennom byggesaken? Det er riktig at det i mange tilfeller er behov for en reguleringsplan f\u00f8r et tiltak kan godkjennes, men det er ogs\u00e5 viktig \u00e5 ikke \u00abregulere for \u00e5 regulere\u00bb. Dette koster samfunnet tid og penger. R\u00e5 idrettshall er et godt eksempel p\u00e5 en byggesak, som gjennom utfyllende dokumentasjon og visualisering kan l\u00f8ses i en byggesak. Vi har i denne klagen dokumentert at vilk\u00e5rene for dispensasjon er oppfylt, og at bygget og utearealene innehar gode visuelle og arkitektoniske kvaliteter som ivaretar dens funksjon og brukernes behov. Med bakgrunn i ovennevnte ber vi om at avslaget omgj\u00f8res til en tillatelse, og at n\u00f8dvendige dispensasjoner innvilges.\u00bb 3. Vurdering av klagen Til \u00e5 begynne med s\u00e5 nevner vi at det i realiteten er kommunen som klager p\u00e5 kommunen sitt vedtak. Fagetaten har forst\u00e5else for at slike klager kan fremst\u00e5 som noe ressursdrivende for kommunen, men slik vil det v\u00e6re n\u00e5r ulike etater har ulike ansvarsomr\u00e5der. Uavhengig av det s\u00e5 m\u00e5 plan- og bygningsetaten behandle en s\u00f8knad n\u00f8ytralt, uavhengig av tiltakshaver. I denne saken ble resultatet at plan- og bygningsetaten vurderte at s\u00f8knaden m\u00e5tte avsl\u00e5s som en byggesak, da det vurderes at det b\u00f8r utarbeides en detaljregulering. Krav om detaljregulering I gjeldende omr\u00e5dereguleringsplan fra 2015 st\u00e5r det i bestemmelsen pkt. 1.1.1: \u00abInnenfor byggeomr\u00e5dene i planomr\u00e5det kan det ikke igangsettes arbeid eller tiltak iht. plan- og bygningslovens \u00a7 20-1 f\u00f8r omr\u00e5det inng\u00e5r i godkjent detaljreguleringsplan.\u00bb Unntakene i pkt. 1.1.2 og 1.1.3 vil ikke gj\u00f8re seg gjeldende. Hensynet bak denne bestemmelsen for det aktuelle tiltaket fremkommer blant annet i bestemmelsen pkt. 1.1.3 at er \u00e5 sikre/utrede: adkomst, plassering og hovedtrekk i utforming av bebyggelsen, fordeling av bruksform\u00e5l, terrenginngrep, parkeringsl\u00f8sning, utomhusarealer, gang\u00e5rer, sykkelparkering og st\u00f8yskjerming\u00bb. Videre er det relativt mange Saksnummer KLAGE-2024/11653 Side 5 av 8 nabomerknader i saken, tiltaket kommer i strid med regulert byggegrense, og utnyttelsesgrad ved skolen, som ogs\u00e5 tilsier at tiltaket b\u00f8r avklares i en detaljreguleringsplan. Blant annet nevnes det at tiltaket som etablerer en helt ny hall, vil medf\u00f8re en \u00f8kt trafikk/tilstr\u00f8mming av mennesker, som b\u00f8r avklares for hvordan det l\u00f8ses i en detaljregulering. Og om det er behov for \u00e5 gj\u00f8re tiltak/utbedringer/tilrettelegging innenfor planomr\u00e5det. S\u00f8ker oppgir at hallen kan brukes b\u00e5de p\u00e5 dagtid og kveldstid. Videre er det relativt mange nabomerknader i saken, som i hovedsak g\u00e5r p\u00e5: tap av sol, innsyn, nedbygging av skog, at alternative plasseringer b\u00f8r vurderes, h\u00f8yde b\u00f8r vurderes, st\u00f8y og generelle naboulemper. Dette er forhold som vil vurderes n\u00e6rmere i en detaljregulering. I klagen fremkommer det videre at eksisterende gymsal skal rives, og det skal snarlig sendes en egen s\u00f8knad om dette. Videre at for utomhus arealene skal det i etterkant utf\u00f8res en brukermedvirkningsprosess, for \u00e5 i st\u00f8rre grad tilrettelegge for utearealene etter brukernes \u00f8nsker. I og med at disse forholdene ikke er avklart, og skal avklares p\u00e5 et senere tidspunkt, mener fagetaten at dette er forhold som igjen peker p\u00e5 en detaljregulering for \u00e5 avklare omr\u00e5det i et st\u00f8rre perspektiv. Og sikre en best mulig utnyttelse av eiendommen, istedenfor enkeltvis s\u00f8knader etter hvert. For vurderingen av dispensasjonsvilk\u00e5rene vises det til vedtaket datert 13.02.2024. Juridisk byggegrense inntatt i reguleringsplanen Den aktuelle byggegrensen fremkommer i turkis p\u00e5 flyfoto ovenfor. Saksnummer KLAGE-2024/11653 Side 6 av 8 Det fremkommer ikke direkte i planomtalen hvorfor byggegrensen ble satt akkurat her. Mot \u00f8st f\u00f8lger den derimot terrengkoten som danner skillet mot skogen. Det fremst\u00e5r derfor som at den hvert fall er satt for \u00e5 hindre nedbygging av skogen. Videre antas det ogs\u00e5 at den vil ha en funksjon for \u00e5 sikre at det ikke bygges noe p\u00e5 det aktuelle stedet, dette av hensyn til naboer nedenfor, og at tiltak vil v\u00e6re godt synlig p\u00e5 toppen av en slik fjellkolle. Det aktuelle skogsomr\u00e5det er sikret med gjerde mot \u00f8st, og synes \u00e5 v\u00e6re godt tilrettelagt for lek og frilufts bruk. Like s\u00f8r for oms\u00f8kte tiltak er det ogs\u00e5 registrert en elv/bekk. Omr\u00e5det er en del av et sammenhengende omr\u00e5de som strekker seg over omtrent 370 meter, og denne sammenhengen vil brytes, slik vi ser tegningene i s\u00f8knaden. Innenfor den juridiske byggegrensen er det i plankartet oppgitt en maksimal byggeh\u00f8yde p\u00e5 kote 67.9. Det aktuelle tiltaket f\u00e5r en maksh\u00f8yde p\u00e5 kote +67.1. Det er alts\u00e5 innenfor maksimal koteh\u00f8yde, men utenfor byggegrensen hvor det ikke var tenkt at en skulle tillate bygg av en slik h\u00f8yde. For vurderingen av dispensasjonsvilk\u00e5rene vises det til vedtaket datert 13.02.2024. Maksimal utnyttelsesgrad oppgitt i plankart (maksimalt 50% BRA) I gjeldende reguleringsplan tillates det maksimalt 50% BRA utnyttingsgrad. I s\u00f8knaden og vedtaket er det oppgitt at det oms\u00f8kes med en BRA p\u00e5 56%. I klagen datert 05.04.2024 er dette endret/korrigert til at BRA vil utgj\u00f8re 53%. Videre er det oppgitt at eksisterende gymsal p\u00e5 sikt skal rives (og at det kommer egen s\u00f8knad senere om dette), og at BRA da vil v\u00e6re nede i 50%. I forhold til utnyttelsesgraden s\u00e5 er denne i stor grad satt for \u00e5 sikre nedbygging av skoleomr\u00e5det, og sikre tilstrekkelig med arealer utvendig. Videre sier utnyttelsesgraden ogs\u00e5 noe om hvor omfattende bruk eiendommen vil ha. En bruk utover tillatt utnyttelsesgrad tilsier at omr\u00e5det m\u00e5 sees i en helhet og det b\u00f8r vurderes p\u00e5 et h\u00f8yere og mer detaljert niv\u00e5 i en detaljregulering, for \u00e5 avklare om omr\u00e5det er tilrettelagt for \u00e5 ta unna en slik \u00f8kt bruk. At tiltaket krever en dispensasjon fra utnyttelsesgraden og juridisk byggegrensen, tilsier begge at tiltaket b\u00f8r vurderes i en detaljregulering. For vurderingen av dispensasjonsvilk\u00e5rene vises det til vedtaket datert 13.02.2024. 4 metersgrense mot naboer En del naboer fra sameiet Lagunetoppen \u00f8st for tiltaket gir i nabomerknader utrykk for at det ikke b\u00f8r dispenseres mot 4 metersgrense mot nabo. Selve 4 metersgrensen mot naboer i pbl \u00a7 29-4 er ikke en del av denne saken, og det trengs ikke en dispensasjon fra denne. I forhold til eiendommen gbnr. 120/118 og 119/296 s\u00e5 er begge disse eid av Bergen kommune, og s\u00f8ker har for ordens skyld signert et samtykke for disse eiendommene ogs\u00e5. Tiltaket mot disse kan derav godkjennes i tr\u00e5d med pbl \u00a7 29-4 tredje ledd b), uten en dispensasjon. Saksnummer KLAGE-2024/11653 Side 7 av 8 Mot naboene i sameiet Lagunetoppen nedenfor (119/1010) der alle nabomerknadene kommer i fra s\u00e5 vil en alts\u00e5 ikke trenge en dispensasjon fra pbl \u00a7 29-4 for disse. Derimot er den juridiske byggegrensen i planen betydelig mer en 4 meter fra disse, og gir beboerne i sameiet Lagunetoppen et st\u00f8rre vern enn hva pbl \u00a7 29-4 ville gjort. I forhold til nabo i s\u00f8r, gbnr. 119/273 s\u00e5 er tiltaket mot disse innenfor den juridiske byggegrensen, og innenfor maksimal koteh\u00f8yde i reguleringsplanen. Tiltaket mot denne nabo anses derav \u00e5 ha hjemmel i plan jf. pbl \u00a7 29-4 f\u00f8rste ledd tredje punktum. Visuelle kvaliteter For denne delen legger vi vedtaket datert 13.02.2024 til grunn. Avslutningsvis Fagetaten ser selvsagt de positive sidene ved \u00e5 bygge en idrettshall. Det er allikevel et st\u00f8rre byggetiltak, hvor det bygges ned natur, og tiltaket b\u00f8r etter v\u00e5r mening sees i en st\u00f8rre sammenheng i en detaljregulering, der ogs\u00e5 naboer og ber\u00f8rte myndigheter kan medvirke i st\u00f8rre grad. 4. Konklusjon Vedtaket datert 13.02.2024 opprettholdes. Klagen tas ikke til f\u00f8lge. Vedlegg: 1. Oversiktskart 2. Oversiktsfoto 3. Situasjonsplan 4. Avslag datert 13.02.2024 5. Klage datert 05.04.2024 6. Landskapsplan 7. Nabomerknader 8. Tilsvar til nabomerknader 9. Uttale fra Vestland fylkeskommune, vei, datert 29.11.2023 10. S\u00f8knad, dispensasjonss\u00f8knad og suppleringer 11. Tegninger Saksnummer KLAGE-2024/11653 Side 8 av 8 "
}