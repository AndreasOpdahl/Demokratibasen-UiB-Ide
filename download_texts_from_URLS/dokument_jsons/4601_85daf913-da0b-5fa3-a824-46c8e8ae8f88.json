{
  "dokument_id": "85daf913-da0b-5fa3-a824-46c8e8ae8f88",
  "doc_type": "case_attachment",
  "kommune": 4601,
  "tittel": "Statsforvalteren i Vestland stadfester Bergen kommune sitt vedtak av 02.07.2024.  Ytrebygda, Gnr. 112, Bnr. 47, Hjellestadvegen ",
  "url": "https://bergen.kommune.no/politikere-utvalg/api/fil/bk360/11803149/Statsforvalteren-i-Vestland-stadfester-Bergen-kommune-sitt-vedtak-av-02-07-2024-Ytrebygda-Gnr-112-Bnr-47-Hjellestadvegen-",
  "tekst": " V\u00e5r dato: V\u00e5r ref: 16.12.2024 2024/14828 Deres dato: Deres ref: 04.10.2024 KLAGE-2024/15066 Kjartan Inge A Stornes Saksbehandler, innvalgstelefon Hjellestadvegen 163 Tonje Engstr\u00f6m, 5557 2152 5258 Blomsterdalen Bergen kommune. Gnr. 112 bnr. 47. Hjellestadvegen 163. Deling. Arealoverf\u00f8ring Viser til oversendelse av klagesak fra Bergen kommune, mottatt hos Statsforvalteren 04.10.2024. Vedtak Statsforvalteren i Vestland stadfester Bergen kommune sitt vedtak av 02.07.2024 om tillatelse til opprettelse og endring av eiendom hvor tre parseller fradeles og tillegges gnr. 112 bnr. 301, Hjellestadvegen, Fv. 573, referanse DELE-2024/13958-7. Sakens bakgrunn Vestland Fylkeskommune har s\u00f8kt om tillatelse til opprettelse og endring av eiendom. F\u00f8lgende tre parseller er s\u00f8kt lagt til gbnr. 112/301 i forbindelse med utbedring av fylkesveg Fv. 573: \u2022 parsell 1: fra gnr. 112 bnr. 47 \u2022 parsell 2: fra gnr. 112 bnr. 217 \u2022 parsell 3: fra gnr. 112 bnr. 226 Bergen kommune gav tillatelse til fradelingen i vedtak av 02.07.2024. Fradelingen kom i strid med arealform\u00e5let i reguleringsplanen som omfatter parsell 3. Tiltaket er derfor avhengig av dispensasjon. Slik dispensasjon ble oms\u00f8kt og innvilget av kommunen. Hjemmelshaver av gbnr. 112/47, Stornes, har p\u00e5klaget tillatelsen i brev av 15.07.2024. Det vises til at dagens utkj\u00f8rsel ikke er utf\u00f8rt i samsvar med gjeldende retningslinjer, tross i at det ble gitt l\u00f8fte om at denne skulle oppgraderes som ledd i oppgraderingen av fylkesvegen. De n\u00e6rmere avklaringene rundt grensejusteringen, er fortsatt ikke p\u00e5 plass. Det vises til at dette m\u00e5 avklares endelig f\u00f8r tillatelse kan gis. Videre er det ogs\u00e5 anf\u00f8rt at alle privatrettslige merknader m\u00e5 l\u00f8ses. Klagen ble behandlet av kommunen ved utvalg for milj\u00f8 og byutvikling i m\u00f8te den 19.09.2024 under sak 321/24. Klagen ble ikke tatt til f\u00f8lge. Vedtaket var enstemmig. Klagen ble med det oversend til Statsforvalteren for endelig avgj\u00f8relse. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/4 Statsforvalteren har mottatt relevante dokumenter og vi finner saken tilstrekkelig opplyst, jf. forvaltningsloven (fvl.) \u00a7 33 siste ledd, jf. \u00a7 17. Regelverk Forvaltningsloven gjelder for Statsforvalterens behandling av klagesaken, jf. pbl. \u00a7 1-9 f\u00f8rste avsnitt. Statsforvalteren er delegert myndighet til \u00e5 avgj\u00f8re klagesaker etter pbl. \u00a7 1-9 femte avsnitt og rundskriv T-2/ 09 fra Kommunal- og distriktsdepartementet. Statsforvalteren skal som klageinstans se til at kommunen under behandling av saken har fulgt de lovene, forskriftene og saksbehandlingsreglene som gjelder p\u00e5 omr\u00e5det. Under klagebehandlingen kan vi pr\u00f8ve alle sider av saken, herunder ta hensyn til eventuelle nye omstendigheter, jf. fvl. \u00a7 34. Som klageinstans har vi kompetanse til \u00e5 treffe nytt vedtak i saken, stadfeste kommunens vedtak eller oppheve det og sende saken tilbake til kommunen for helt eller delvis ny behandling, jf. fvl. \u00a7 34. Arealoverf\u00f8ring S\u00f8knaden gjelder arealoverf\u00f8ring fra tre eiendommer til gbnr. 112/301. Plan- og bygningsloven regulerer s\u00f8knad om endring av grenser i \u00a7 21-2 sjette avsnitt slik: \u00abDe som er nevnt i matrikkellova \u00a7 9, kan s\u00f8ke om tillatelse til \u00e5 opprette ny grunneiendom, ny anleggseiendom, ny festegrunn eller nytt jordsameie, eller tillatelse til endring av grenser for slike matrikkelenheter som ikke kan behandles som grensejustering.\u00bb Videre f\u00f8lger det i matrikkellova \u00a7 15 andre avsnitt om arealoverf\u00f8ring: \u00abArealoverf\u00f8ring kan krevjast av dei som er nemnde i \u00a7 9 f\u00f8rste ledd bokstav a og f.\u00bb I matrikkellova \u00a7 9 er det fastsatt hvem som kan kreve matrikulering av eiendom: \u00abMatrikulering av ny grunneigedom, anleggseigedom eller festegrunn kan krevjast av ... f. staten, statsf\u00f8retak, fylkeskommunen eller kommunen n\u00e5r grunnen er tileigna til offentleg veg- eller jernbaneform\u00e5l.\u00bb Plansituasjon Oms\u00f8kt parsell 1 og 2 er ikke regulert. Oms\u00f8kt parsell 3 omfattes av reguleringsplan nummer 15310003, YTREBYGDA. GNR 112 BNR 84 OG 236, \u00c5DLANDSSKOGEN, vedtatt 13.01.2011 og er regulert til Frittliggende sm\u00e5husbebyggelse. Kommuneplanens arealdel viser oms\u00f8kte parseller som Bebyggelse og anlegg - Sone 4 - \u00d8vrig byggesone - \u00d8B og de ligger innenfor hensynssonene H220_1 Flyst\u00f8y gul sone og H220_3 Veist\u00f8y gul sone. Statsforvalterens vurdering I v\u00e5r klagebehandling skal vi overpr\u00f8ve kommunens vedtak om fradeling av parseller og overf\u00f8ring av disse til fylkesvegen. Forhold som gjelder avkj\u00f8rsel er ikke behandlet i s\u00f8knaden og tillatelsen, og faller derfor p\u00e5 siden av det vi skal overpr\u00f8ve. Om avklaring av privatrettslige sp\u00f8rsm\u00e5l, er dette forhold som ikke kan p\u00e5klages og behandles i klageomgangen, jf. plan- og bygningsloven \u00a7 21-6 andre avsnitt. Vi g\u00e5r derfor ikke inn i anf\u00f8rsel som gjelder privatrettslige forhold. Side: 3/4 Med grunnlag i klagen, vurdere Statsforvalteren i det f\u00f8lgende om tillatt arealoverf\u00f8ring av areal fra fra gbnr. 112/47 til gbnr. 112/301 oppfyller gjeldende krav. Plan- og bygningsloven \u00a7 21-2 sjette avsnitt, med henvisning til matrikkellova \u00a7 9, angir hvem som kan s\u00f8ke tillatelse til endring av grenser for slike matrikkelenheter som ikke kan behandles som grensejustering. Kommunen har opplyst at grunnet begrensningene i areal og verdi som er satt i matrikkelforskriften \u00a7 34, kan ikke arealene oms\u00f8kes som grensejustering. Etter matrikkellova \u00a7 9 bokstav f kan \u00abfylkeskommunen\u00bb kreve matrikulering av ny eigedom n\u00e5r \u00abgrunnen er tileiga til offentleg veg\u00bb. I v\u00e5r sak har fylkeskommunen s\u00f8kt om tillatelse til endring av grense med form\u00e5l \u00e5 legge til arealet til offentlig vei, her fylkesveg. Vi viser til at Fylkeskommunen har inngitt egenerkl\u00e6ring av eierskap til offentlig vei som grunnlag for arealoverf\u00f8ringen. Fylkeskommunen har ogs\u00e5 opplyst at det er inng\u00e5tt avtale om grunnerverv for eiendommer som avst\u00e5r grunn.1 Gjennomf\u00f8rt grenseendring gjennom arealoverf\u00f8ring fra gbnr. 112/47 til gbnr. 112/301, har skjedd i samsvar med matrikkellova \u00a7 15, jf. matrikkellova \u00a7 9 bokstav f. Vi finner etter dette at det ikke hefter feil ved saksbehandling om arealoverf\u00f8ring, jf. pbl. \u00a7 21-2 sjette avsnitt. Klagen har etter dette ikke f\u00f8rt frem. Statsforvalteren i Vestland stadfester Bergen kommune sitt vedtak av 02.07.2024 om tillatelse til opprettelse og endring av eiendom hvor tre parseller fradeles og tillegges gnr. 112 bnr. 301, Hjellestadvegen, Fv. 573. Statsforvalterens vedtak p\u00e5 side \u00e9n er endelig og kan ikke p\u00e5klages videre, jf. fvl. \u00a7 28 tredje avsnitt. Med hilsen Stine Ross Ids\u00f8 Tonje Engstr\u00f6m seniorr\u00e5dgiver r\u00e5dgiver Dokumentet er elektronisk godkjent Kopi til: Bergen kommune Postboks 7700 5020 BERGEN Vestland fylkeskommune Postboks 7900 5020 BERGEN Inger L Aadland Stornes Sleipners Veg 98 5221 Nesttun 1 Se rekvisisjon av oppm\u00e5lingsforretning fra Fylkeskommunen til Bergen kommune datert 13.05.2024. Side: 4/4 "
}