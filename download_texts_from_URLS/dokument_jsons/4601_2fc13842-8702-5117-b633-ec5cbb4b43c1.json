{
  "dokument_id": "2fc13842-8702-5117-b633-ec5cbb4b43c1",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 08052024, Sak 148/24, Folkehelseoversikt for Bergen kommune 2024",
  "url": "https://bergen.kommune.no/politikere-utvalg/api/fil/bk360/10446926/Innstilling-vedtak-Folkehelseoversikt-for-Bergen-kommune-2024",
  "tekst": "Folkehelseoversikt for Bergen kommune 2024 Bergen bystyre behandlet saken i m\u00f8tet 08.05.2024 sak 148/24 og fattet f\u00f8lgende vedtak: 1. Bystyret tar Folkehelseoversikten for Bergen kommune 2024 til orientering. 2. Folkehelseoversikten skal v\u00e6re et sentralt verkt\u00f8y i utarbeidelse av kommunens planer og saker. I relevante planer og saker skal vurdering av konsekvenser for helse og levek\u00e5r og fordeling av helsedeterminanter i befolkningen inng\u00e5. Bergen bystyres behandling F\u00f8lgende representanter tok ordet: Vasan Singaravel (H), Eva Synn\u00f8ve Hagewick Steigen (A), Per J\u00f8rgensen (FrP), Ann Kristin Ramstr\u00f8m (SV), Christine Henriksen \u00d8degaard (MDG), Torstein Dahle (R), Karianne Fed\u00f8y Magnussen (KrF), Bj\u00f8rn-Frode Schjelderup (H), Jeron Joseph (A), Mikkel Gr\u00fcner (SV). Forslag fremsatt i bystyret: Mikkel Gr\u00fcner (SV) fremsatte p\u00e5 vegne av SV f\u00f8lgende tilleggsforslag: Bystyret ber byr\u00e5det legge fram en rapportering av oppf\u00f8lging av Merknad 7 vedtatt under Folkehelseoversikt for Bergen kommune 2019 (sak 152/20), i notatsform til neste bystyrem\u00f8te. Merknaden l\u00f8d slik: Bystyret ber byr\u00e5det sikre at kommunens informasjons- og veiledningstjenester er tilgjengelige ogs\u00e5 for borgere med begrenset spr\u00e5klig og digital kompetanse. Digitaliseringen av offentlige tjenester skaper nye utfordringer for enkelte, og kommunen m\u00e5 sikre at flest mulig gis bistand til \u00e5 nyttiggj\u00f8re seg digitale tjenester og samtidig sikre at det finnes mulighet for at personer som ikke er i stand til \u00e5 benytte digitale tjenester blir ivaretatt ogs\u00e5 i krisesituasjoner som der de fleste offentlige kontorer stenger ned sine publikumsmottak av smittevernhensyn. Systemer for \u00e5pne informasjons- og veiledningsansvar m\u00e5 ivaretas gjennom kommunens beredskapsplanlegging. Merknader fremsatt i bystyret: Eva Synn\u00f8ve Hagewick Steigen (A) fremsatte p\u00e5 vegne av A f\u00f8lgende merknad: Bystyret ber byr\u00e5det sikre godt samarbeid mellom fagpersonell p\u00e5 helsehusene og skolehelsetjenesten. Videre er det viktig \u00e5 ansette flere helsesykepleiere og milj\u00f8arbeidere p\u00e5 alle skoler. Ann Kristin Helland Ramstr\u00f8m (SV) fremsatte p\u00e5 vegne av SV f\u00f8lgende merknader: Merknad 1 En h\u00f8y grad av fagorganisering er et av verkt\u00f8yene mot \u00f8kende forskjeller. For mange kan det bidra til bedre arbeidsvilk\u00e5r, og v\u00e6re en vei i det norske organisasjonslivet. Bystyret understreker viktigheten av god og relevant oppl\u00e6ring i den norske arbeidsmodellen i introduksjonsprogrammet. Merknad 2 Bystyret understreker at stimulering til \u00f8kt engasjement, verdien i deltakelse og det \u00e5 v\u00e6re bidragsytere i et sosialt fellesskap, ikke mottakere, bidrar til inkludering, og ber byr\u00e5det om \u00e5 legge til rette for dette og prioritere det. \u00d8kt deltakelse i kommunens lokaldemokratiarbeid vil bidra til \u00e5 redusere sosiale ulikheter, og ergo gi bedre livskvalitet. Det \u00e5 heve kompetanse, selvtillit, handlekraft og derfor v\u00e6re mer aktiv i beslutningsomr\u00e5der som ang\u00e5r medborgerne tas i betraktning i folkehelsearbeidet. Merknad 3 Bystyret byr\u00e5det anmode nasjonale myndigheter om \u00e5 tilbakef\u00f8re individst\u00f8nad fra 16 \u00e5r til ungdommer som f\u00e5r tilbud om arbeidstrening hos NAV. Merknad 4 Bystyret ber byr\u00e5det styrke omr\u00e5desatsingens tilskuddsmidler med kommunale midler. Merknad 5 Bystyret ber byr\u00e5det satset p\u00e5 forebygging av d\u00e5rlig psykisk helse hos ungdom og sikre at alle ungdommer i Bergen f\u00e5r tilgang til helsestasjoner i sitt n\u00e6rmilj\u00f8. Det m\u00e5 rettes et s\u00e6rlig fokus mot barn og unge i levek\u00e5rsutsatte omr\u00e5der. Merknad 6 Bystyret ber byr\u00e5det om at helsestasjonene skal starte en satsing p\u00e5 utvikle egne lavterskeltilbud rettet mot gutter. Dette kan v\u00e6re m\u00f8testeder der fokus er p\u00e5 \u00e5 snakke om f\u00f8lelser etc., med m\u00e5l om \u00e5 om \u00e5 forebygge selvmord, spiseforstyrrelse og psykiske problem. Merknad 7 Ensomhet er et stort folkehelseproblem og f\u00f8rer til b\u00e5de psykiske og somatiske sykdommer. Forskning viser at det \u00e5 henvise pasienter til sosiale aktiviteter er et effektivt tiltak mot ensomhet. Hordaland R\u00f8de Kors har sammen med H\u00f8gskulen p\u00e5 Vestland \u00f8nsker \u00e5 kj\u00f8re en pilot p\u00e5 \u201cSosial resept\u201d. Forskningsmidlene er allerede bevilget, og n\u00e5 \u00f8nsker R\u00f8de Kors \u00e5 etablere et samarbeid med Bergen kommune. Bystyret ber byr\u00e5det om \u00e5 bevilge kr 700 000 over 3 \u00e5r til en prosjektkoordinator slik at \u201cSosial resept\u201d kan testes ut i Bergen kommune. Merknad 8 Bystyret ber byr\u00e5det om \u00e5 etablere flere rusfrie m\u00f8teplasser til ungdommer. Merknad 9 I en tid der spiseforstyrrelser blant barn og unge har \u00f8kt, samtidig som kompetanse p\u00e5 feltet ettersp\u00f8rres p\u00e5 alle niv\u00e5er i helsetjenesten, er det viktig at Norges st\u00f8rste lavterskeltilbud for mennesker med spiseforstyrrelse og -problematikk med hovedkontor i Bergen f\u00e5r stabile midler til drift. ROS har en viktig rolle i \u00e5 fylle et vakuum i behov for lavterskeltilbud utenfor spesialisthelsetjenesten, og som en akt\u00f8r i kompetanseheving om spiseforstyrrelser. Bystyret ber byr\u00e5det styrke ROS \u00f8konomisk videre. Merknad 10 Bystyret ber byr\u00e5det om \u00e5 opprettholde og styrke st\u00f8tten til lavterskeltilbud som avlaster spesialisthelsetjenesten innen psykisk helsetjenester. Christine Henriksen \u00d8degaard (MDG) fremsatte p\u00e5 vegne av MDG f\u00f8lgende merknad: Luftforurensing er en betydelig faktor i tapt levetid og livskvalitet. Beregninger basert p\u00e5 framskrivning av svevest\u00f8vniv\u00e5ene til 2025 viser at 10 til 70 d\u00f8dsfall per \u00e5r kan tilskrives \u00e5rsmidlet eksponering for PM10 i Bergen, mens det tilsvarende tallet for PM2,5 er noe lavere; 10 til 50 d\u00f8dsfall per \u00e5r. Antallet helsetapsjusterte leve\u00e5r (DALY) som var forbundet 2 med eksponering for PM10 i Bergen i disse beregningene var mellom 170 og 1200 per \u00e5r, mens det tilsvarende tallet for PM2,5 var 130 til 1000 per \u00e5r. Eksos fra biltrafikk, samt dekkslitasje, er viktige faktorer for d\u00e5rligere luftkvalitet. Bystyret ber byr\u00e5det intensivere tilrettelegging for at flere kan g\u00e5, sykle og benytte kollektivtransport, for \u00e5 bedre luftkvaliteten i Bergen, og samtidig bedre folkehelsen. Torstein Dahle (R) fremsatte p\u00e5 vegne av R f\u00f8lgende merknader: Merknad 1 Lokal luftforurensning er et betydelig helseproblem for mange mennesker, og \u00f8ker b\u00e5de sykelighet og d\u00f8delighet. Det er p\u00e5fallende at de omr\u00e5dene i Bergen som er preget mest av luftforurensing er samsvarende med de mest levek\u00e5rsutsatte omr\u00e5dene. St\u00f8rrelsen p\u00e5 lommeboken b\u00f8r ikke v\u00e6re avgj\u00f8rende for om man kan bosette seg et sted med renere luft. Bystyret ber derfor byr\u00e5det intensivere arbeidet med \u00e5 gjennomf\u00f8re tiltak som bedrer byluften, spesielt i Danmarksplass-omr\u00e5det. Merknad 2 Folkehelse og levek\u00e5r henger tett sammen. De \u00f8kende forskjellene i samfunnet er dermed et folkehelseproblem. Bystyret er bekymret for utviklingen, som de siste \u00e5rs priskrise har forsterket, der forskjellene i Bergen er \u00f8kende. Bystyret er av den oppfatning at det er politikere og bystyrets plikt \u00e5 motvirke de \u00f8kende forskjellene. Dette m\u00e5 gj\u00f8res bl.a. gjennom mer omfordelende kommunebudsjetter, der det settes av n\u00f8dvendige midler til \u00e5 sikre b\u00e5de lovp\u00e5lagte tjenester og andre tiltak man vet fungerer for \u00e5 f\u00e5 ned forskjellene. Votering: Innstillingen punkt 1-2 ble vedtatt enstemmig. Tilleggsforslag fra SV, fremsatt av Mikkel Gr\u00fcner (SV), fikk 29 stemmer (A, SV, MDG, R, KrF), og var dermed falt. Merknad fra A, Eva Synn\u00f8ve Hagewick Steigen (A), fikk 29 stemmer (A, SV, MDG, R, KrF), og var dermed falt. Merknad 1 fra SV, fremsatt av Ann Kristin Ramstr\u00f8m (SV), fikk 30 stemmer (A, SV, MDG, V, R), og var dermed falt. Merknad 2-4 fra SV, fremsatt av Ann Kristin Ramstr\u00f8m (SV), fikk 27 stemmer (A, SV, MDG, R), og var dermed falt. Merknad 5 fra SV, fremsatt av Ann Kristin Ramstr\u00f8m (SV), fikk 16 stemmer (SV, MDG, R, KrF), og var dermed falt. Merknad 6 fra SV, fremsatt av Ann Kristin Ramstr\u00f8m (SV), fikk 14 stemmer (SV, MDG, R), og var dermed falt. Merknad 7-8 fra SV, fremsatt av Ann Kristin Ramstr\u00f8m (SV), fikk 29 stemmer (A, SV, MDG, R, KrF), og var dermed falt. Merknad 9-10 fra SV, fremsatt av Ann Kristin Ramstr\u00f8m (SV), fikk 32 stemmer (A, SV, MDG, V, R, KrF), og var dermed falt. Merknad fra MDG, fremsatt av Christine Henriksen \u00d8degaard (MDG), fikk 32 stemmer (A, SV, MDG, V, R, KrF), og var dermed falt. 3 Merknad 1 fra R, fremsatt av Torstein Dahle (R), fikk 32 stemmer (A, SV, MDG, V, R, KrF), og var dermed falt. Merknad 2 fra R, fremsatt av Torstein Dahle (R), fikk 14 stemmer (SV, MDG, R), og var dermed falt. Utvalg for helse og sosial behandlet saken i m\u00f8tet 24.04.2024 sak 44/24 og avga f\u00f8lgende innstilling: Utvalgets innstilling og bystyrets vedtak er likelydende. Byr\u00e5det behandlet saken i m\u00f8tet 18.04.2024 sak 106/24 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende. 4 "
}