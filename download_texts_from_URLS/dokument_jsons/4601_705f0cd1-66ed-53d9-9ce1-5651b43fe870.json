{
  "dokument_id": "705f0cd1-66ed-53d9-9ce1-5651b43fe870",
  "doc_type": "case_presentation",
  "kommune": 4601,
  "tittel": "Bestilling av forvaltningsrevisjon av tenestetilbodet for menneske med kompliserte diagnosar og samansette lidingar ",
  "url": "https://bergen.kommune.no/politikere-utvalg/api/fil/bk360/9865758/Framstilling-Bestilling-av-forvaltningsrevisjon-av-tenestetilbodet-for-menneske-med-komplisert-diagnosebilde-og-samansette-lidingar-",
  "tekst": " Kontrollutvalet Saksframstilling V\u00e5r referanse: 2024/27718-1 Saksbehandler: Lillian Kristin Bolstad Bestilling av forvaltningsrevisjon av tenestetilbodet for menneske med kompliserte diagnosar og samansette lidingar Kva saka gjelder: I m\u00f8te 23.01.2024 sak 9/24 \u00abEventuelt\u00bb dr\u00f8fta kontrollutvalet korleis \u00abDaniel-saka\u00bb kan f\u00f8lgjast opp i kontrollutvalet. Kontrollutvalsleiar informerte om at kontrollutvalet vil f\u00e5 ei sak om dette i f\u00f8rstkomande m\u00f8te. Som vedlegg til saka skal kontrollutvalet f\u00e5 lagt fram relevante dokument, blant anna ein presentasjon som byr\u00e5dsleiar heldt om saka for gruppeleiarane i bystyret. I m\u00f8te 31.01.2024 gjorde bystyret f\u00f8lgjande vedtak under sak 48/24 \u00abEventuelt\u00bb: 1. \u00abBystyret ber Kontrollutvalget om \u00e5 gjennomf\u00f8re en forvaltningsrevisjon av kommunens tjenestetilbud for mennesker med komplisert diagnosebilde og sammensatte lidelser. Forvaltningsrevisjonen skal ogs\u00e5 se n\u00e6rmere p\u00e5 Daniel- saken. M\u00e5let med forvaltningsrevisjonen er ogs\u00e5 \u00e5 kunne belyse eventuelle svakheter, gi forslag til bedre organisering og \u00e5 avdekke eventuelle mangler i ansvarsfordelingen mellom kommunen og spesialisthelsetjenesten. En b\u00f8r ogs\u00e5 se p\u00e5 h\u00e5ndteringen av avvik og bekymringsmeldinger for denne brukergruppen. Forvaltningsrevisjonen skal ogs\u00e5 se p\u00e5 hvordan innspill og meldinger fra andre offentlige akt\u00f8rer og enkeltpersoner er blitt behandlet og fulgt opp. Dersom statsforvalteren beslutter \u00e5 f\u00f8re tilsyn med Daniel-saken, og dette fremlegges innen rimelig tid, skal Kontrollutvalget etterstrebe \u00e5 bruke funnene som avdekkes her som en del av grunnlaget for revisjonen. 2. Bystyret ber Kontrollutvalget om \u00e5 vurdere hvilken kompetanse som trengs for \u00e5 foreta denne revisjonen, og at der i den sammenheng tas stilling til om arbeidet med forvaltningsrevisjonen derfor m\u00e5 legges ut p\u00e5 anbud til flere akt\u00f8rer.\u00bb Samtidig har Statsforvaltaren i Vestland avgjort at det vert opna tilsyn med Bergen kommune i saka. I vedlegg 1, brev av 31. januar 2024, ber Statsforvaltaren om at kommunen sj\u00f8lv gjennomg\u00e5r og evaluerer tenestetilbodet til Daniel i perioden f\u00f8r han vart lagt inn i spesialisthelsetenesta. Statsforvaltaren ber om tilbakemelding innan to m\u00e5nader. Statsforvaltaren i Vestland er invitert til m\u00f8tet i kontrollutvalet for \u00e5 orientere om Statsforvaltaren sitt arbeid med tilsyn generelt, og om avgjerda om \u00e5 opne tilsyn i denne konkrete saka, sj\u00e5 vedlegg 1. Byr\u00e5d for helse og omsorg, Marte Monstad, er invitert for \u00e5 orientere om korleis byr\u00e5dsavdelinga vil f\u00f8lgje opp tilsynet. 1 Sekretariatet si vurdering: Kontrollutvalet er direkte underordna bystyret. Det er kontrollutvalet sitt ansvar \u00e5 sikre at forvaltningsrevisjonar bestilt av bystyret blir gjennomf\u00f8rt og f\u00f8lgt opp. Til bystyrets vedtak punkt 2, viser sekretariatet til at Bergen kommune har rammeavtale med Deloitte AS for bestilling av forvaltningsrevisjon fram til 31.12.2024. Deloitte har gjennomf\u00f8rt fleire forvaltningsrevisjonar som gjeld helse- og omsorgstenester. P\u00e5 sp\u00f8rsm\u00e5l fr\u00e5 sekretariatet, opplyser Deloitte at selskapet i sin organisasjon har personell og kompetanse til \u00e5 gjennomf\u00f8re den aktuelle bestillinga. Sekretariatet kan ikkje sj\u00e5 at det pr. i dag er grunnlag for \u00e5 sette i gang ein anbodsprosess for \u00e5 vurdere andre leverand\u00f8rar i denne saka. Vi vurderer at kommunen er best tent med at kontrollutvalet bestiller direkte fr\u00e5 kommunens noverande forvaltningsrevisor, til avtalte vilk\u00e5r. S\u00e5 blir sp\u00f8rsm\u00e5let om korleis forvaltningsrevisjonen b\u00f8r leggjast opp i h\u00f8ve til tilsynet som nettopp er sett i gang. Om dette har bystyret vedteke f\u00f8lgjande: \u00abDersom statsforvalteren beslutter \u00e5 f\u00f8re tilsyn med Daniel-saken, og dette fremlegges innen rimelig tid, skal Kontrollutvalget etterstrebe \u00e5 bruke funnene som avdekkes her som en del av grunnlaget for revisjonen.\u00bb Vi tilr\u00e5r at kontrollutvalet tek stilling til framdrifta i saka etter at utvalet har f\u00e5tt orienteringar i m\u00f8tet, b\u00e5de fr\u00e5 Statsforvaltaren, byr\u00e5d for eldre, helse og omsorg og fr\u00e5 revisor. Forslag til vedtak: 1. Kontrollutvalet tar presentasjonen fr\u00e5 Statsforvaltaren i Vestland til orientering. 2. Kontrollutvalet tar presentasjonen fr\u00e5 byr\u00e5d for eldre, helse og omsorg til orientering. 3. Kontrollutvalget ber revisor Deloitte legge fram utkast til prosjektplan for forvaltningsrevisjon av kommunen sitt tenestetilbod for menneske med kompliserte diagnosebilde og samansette lidingar, jf. vedtak i bystyret i sak 48/24. Dato: 12. februar 2024 Eli M. Velle - leiar Lillian K. Bolstad - r\u00e5dgjevar Dokumentet er godkjent elektronisk. Vedlegg: 1. Oversendelse av sak for gjennomgang i tjenesten \u2013 brev fra Statsforvalteren i Vestland til Bergen kommune, datert 31.01.2024 2. Faktaopplysninger i enkeltsak \u2013 Presentasjon som byr\u00e5dsleiar heldt for gruppeleiarane i bystyret 04.01.2024 \u2013 sladda versjon 3. Faktaopplysninger i enkeltsak \u2013 Byr\u00e5dsleiars presentasjon 04.01.24 \u2013 usladda versjon \u2013 u.off.jf. fvl. \u00a7 13 f\u00f8rste ledd nr. 1) 4. Avslutning av tilsynssak \u2013 Bergen kommune \u2013 Aberia avlastning \u2013 datert 29.06.2022 5. Brev fra Statsforvalteren i Vestland til Daniels mor, datert 02.09.2022. 2 "
}