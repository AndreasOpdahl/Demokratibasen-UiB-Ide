{
  "dokument_id": "ae039151-3c79-5945-a878-5ccb204ed61a",
  "doc_type": "case_presentation",
  "kommune": 5501,
  "tittel": "Regulering av korttidsutleie, som Airbnb",
  "url": "https://innsyn.tromso.kommune.no/application/getMoteDokument?dokid=2001871410",
  "tekst": "Arkivsaksnr. 24/18160-1 Saksbehandler Jonas Torgersen Saksgang M\u00f8tedato Milj\u00f8-, idrett-, kultur- og samfunnsutviklingutvalget 29.10.2024 108/24 Regulering av korttidsutleie, som Airbnb Innstilling til vedtak: 1. Administrasjonen bes utrede mulighetene for regulering av kortidsutleie-markedet i kommunen. Herunder vurdere boplikt, begrensninger i antall d\u00f8gn, registreringsplikt, blant annet. Dersom det ikke fins grunnlag for regulering lokalt, bes om ei vurdering av hvilke regelverksendringer som m\u00e5 gj\u00f8res nasjonalt. 2. Administrasjonen bes utrede mulighetene og forutsetningene for et eventuelt krav om omregulering av korttidsutleieenheter til n\u00e6ringseiendom. 3. Administrasjonen bes utrede en kommunal registreringsplikt for korttidsutleieenheter. En ber videre administrasjonen unders\u00f8ke muligheten for \u00e5 kreve rapporteringer fra Airbnb og eventuelle andre akt\u00f8rer innen korttidsutleie, p\u00e5 antall leiligheter for utleie, n\u00e5r det leies ut, til hvilken pris osv. I sammenheng med det bes om ei vurdering av det nye EU-regelverket som er p\u00e5 veg. 4. En ber om ei vurdering av konsekvensene av kortidsutleien har for boligmarkedet, som skal danne grunnlag for videre diskusjon omkring temaet. Kari Helene Skog Utvalgsleder 1 Hva saken gjelder Troms\u00f8 kommune opplever mangel p\u00e5 leiligheter. Som universitets- og sykehusby er det mange som har behov for \u00e5 leie leilighet. Det er flere mediesaker om korttidsutleie via selskapet Airbnb, som problematiserer denne formen for utleie, og at det er tatt en for stor andel av utleiemarkedet. Det er ikke mulig per dags dato \u00e5 f\u00e5 rapporter fra kortidsutleieakt\u00f8ren Airbnb, noe som gir oss mangel p\u00e5 kunnskap om hvordan situasjonen faktisk er. Troms\u00f8 kommune er en reiselivsdestinasjon med stadig flere bes\u00f8kende fra utland. Behovet for kortidsutleie \u00f8ker med stadig st\u00f8rre antall bes\u00f8kende. En ser derfor behov for st\u00f8rre kunnskap p\u00e5 omr\u00e5det, f\u00e5 oversikt over mulighetene for eventuell regulering, og ikke minst kunnskap til \u00e5 kunne ta de rette beslutningene. Vedtakskompetanse Milj\u00f8, idrett, kultur og samfunnsutviklingutvalget Vedlegg 2 "
}