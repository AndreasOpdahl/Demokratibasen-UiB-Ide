{
  "dokument_id": "b9d250f9-d437-50f6-8e2c-9921533a7493",
  "doc_type": "case_attachment",
  "kommune": 4601,
  "tittel": "Kommuneplanens samfunnsdel. H\u00f8yringsinnspel fr\u00e5 eldrer\u00e5det",
  "url": "https://bergen.kommune.no/politikere-utvalg/api/fil/bk360/12280203/Kommuneplanens-samfunnsdel-Hoyringsinnspel-fra-eldreradet",
  "tekst": " Eldrer\u00e5det Til Intern korrespondanse Byr\u00e5dsleders avdeling v/Marit Selberg V\u00e5r referanse: 2025/113494-7 Sigurdson Saksbehandler: Ragnhild Hvoslef Kr\u00fcger Dato: 14. mars 2025 Fra Eldrer\u00e5det Kommuneplanens samfunnsdel. H\u00f8yringsinnspel fr\u00e5 eldrer\u00e5det Eldrer\u00e5det handsama saka i m\u00f8te 5. mars, sak 39/25 og vil gjerne sende f\u00f8lgjande h\u00f8yringsinnspel: Eldrer\u00e5det viser til saksframstillinga, og har nokre merknader til forslaget til kommuneplanens samfunnsdel: 1. Samfunnsdelen skal pr definisjon ta stilling ta til langsiktige utfordringar, m\u00e5l og strategiar for kommunesamfunnet som heilskap og kommunen som organisasjon. Den b\u00f8r innehalda ei omtale og vurdering av alternative strategiar for utviklinga i kommunen. Eldrer\u00e5det kan ikkje sj\u00e5 at dette er tilfellet i forslaget, som er sv\u00e6rt generelt og i form minner om Klosterhagenerkl\u00e6ringa. R\u00e5det viser til at kommuneplanens samfunnsdel skal vera grunnlag for planar og verksemd innanfor dei ulike sektorane i kommunen. Samfunnsdelen skal gje retningslinjer for korleis kommunens eigne m\u00e5l skal gjennomf\u00f8rast. 2. Form\u00e5l og innhald Dei fire overordna m\u00e5la er sv\u00e6rt generelle, med eit innhald som ikkje legg vekt p\u00e5 alternative strategiar. Dermed fangar ikkje m\u00e5la opp dei store utfordringane kommunen st\u00e5r overfor. 3. Utfordringar Eldrer\u00e5det er einig i at dei fem opplista utfordringane er sentrale. Samtidig saknar eldrer\u00e5det utfordringar knytte til (d\u00f8me): \u00d8konomi, demokrati, berekratig helseteneste, dilemmaet fleire eldre og f\u00e6rre yrkesaktive og beredskap. 4. Tema og problemstillingar med s\u00e6rleg ansvar for eldrer\u00e5det Eldrer\u00e5det konstaterer at problemstillingane i hovudsak er knytte til velfungerande og oppeg\u00e5ande eldre. Eldrer\u00e5det kjenner eit spesielt ansvar for eldre med store utfordringar, og saknar desse i dei skisserte problemstillingane. Eldrer\u00e5det har avslutningsvis merknader til formuleringa: \u00abAlle tre gruppene har til felles ............ og \u00f8kt medvirkning i politiske prosesser.\u00bb R\u00e5det har to merknader: 1. Det \u00e5 sl\u00e5 saman dei tre gruppene kan skjula eigenart og spesielle utfordringar. 2. Byr\u00e5det har gjort lite for \u00e5 styrkja medverknaden i politiske prosessar. Dette gjeld alle r\u00e5da. Eldrer\u00e5det viser til dette, og vil gjerne medverka i det vidare arbeidet med kommuneplanen. Med hilsen Eldrer\u00e5det Nils M\u00e6hle - leder Ragnhild Hvoslef Kr\u00fcger - seniorr\u00e5dgiver Dokumentet er godkjent elektronisk. "
}