{
  "dokument_id": "993510c0-e387-56d6-835b-a5de645addea",
  "doc_type": "case_presentation",
  "kommune": 5501,
  "tittel": "H\u00f8ringsuttalelse - NOU 2023:13 P\u00e5 h\u00f8y tid - Realisering av funksjonshindredes rettigheter",
  "url": "https://innsyn.tromso.kommune.no/application/getMoteDokument?dokid=2001579659",
  "tekst": "Arkivsaksnr. 24/00674-1 Saksbehandler Edel Pedersen Saksgang M\u00f8tedato Kommunalt r\u00e5d for mennesker med nedsatt funksjonsevne Helse- og velferdsutvalget Oppvekst- og utdanningsutvalget H\u00f8ringsuttalelse - NOU 2023:13 P\u00e5 h\u00f8y tid - Realisering av funksjonshindredes rettigheter Kommunedirekt\u00f8rens innstilling til vedtak: H\u00f8ringsuttalelse til NOU 2023:13 Realisering av funksjonshindredes rettigheter godkjennes. Mari Enoksen Hult Magne Nicolaisen Kst kommunedirekt\u00f8r Direkt\u00f8r helse- og omsorg 1 Hva saken gjelder Troms\u00f8 kommune har f\u00e5tt NOU 2023:13 Realisering av funksjonshindredes rettigheter p\u00e5 h\u00f8ring. Saksutredning NOU 2023:13 realisering av funksjonshindredes rettigheter foresl\u00e5r 157 tiltak for \u00e5 realisere rettigheter til funksjonshindrede personer. Troms\u00f8 kommune mottok h\u00f8ringsutkastet like f\u00f8r opprinnelig h\u00f8ringsfrist gikk ut. H\u00f8ringsfristen ble s\u00e5 utsatt til 20. januar. Det har vanskeliggjort en tilstrekkelig bred h\u00f8ring innad i kommunen, - selv om h\u00f8ringsfristen ble utsatt.H\u00f8ringsuttalelsen er sendt Kultur og likestillingsdepartementet innen fristen med forbeholdt om politisk godkjenning. Avd for helse- og omsorg og Avd for oppvekst, utdanning og kultur har samarbeidet om innholdet i h\u00f8ringsuttalelsen. Kommunene har en viktig oppgave i \u00e5 tilrettelegg for at alle innbyggere blir likestilt i samfunnet og at rettigheter til funksjonshindrede mennesker blir ivaretatt. Politikken for \u00e5 oppn\u00e5 et mest mulig likestilt samfunn for funksjonshindrede m\u00e5 samtidig kunne ivareta b\u00e6rekraft knyttet til kommunal \u00f8konomi og personalressurser. Kommunene skal ivareta et stadig \u00f8kende behov for helse- og velferdstjenester i befolkningen og summen av utfordringer gj\u00f8r at tjenester m\u00e5 leveres p\u00e5 nye m\u00e5ter. Den st\u00f8rste utfordringen vil sannsynligvis v\u00e6re tilgang p\u00e5 personell. Rettigheter til funksjonshindrede blir ikke ivaretatt godt nok for \u00e5 kunne oppn\u00e5 deltakelse og likestilling p\u00e5 ulike samfunnsarenaer. Det er n\u00f8dvendig med nye virkemidler og NOU-en setter s\u00f8kelys p\u00e5 og foresl\u00e5r mange tiltak som Troms\u00f8 kommune st\u00f8tter. Troms\u00f8 kommune har gitt innspill p\u00e5 flere av kapitlene og tiltakene i utredningen. Konklusjon Utredningen peker p\u00e5 mange viktige omr\u00e5der, imidlertid mangler konkrete analyser av \u00f8konomiske og administrative konsekvenser av til sammen 157 tiltak. Flere av tiltakene vil medf\u00f8re \u00f8kte offentlige utgifter og \u00f8kt personellinnsats i kommunal sektor. Det m\u00e5 f\u00f8lges opp f\u00f8r realisering av tiltak besluttes. Vedtakskompetanse Helse- og velferdsutvalget Vedlegg H\u00f8ringsuttalelse NOU 2023:13 Realisering av funksjonshindredes rettigheter H\u00f8ringsuttalelse NOU 2023 13 P\u00e5 h\u00f8y tid 2 "
}