{
  "dokument_id": "287d8cf0-45f3-5a7d-b7e4-2bc06ecdd6af",
  "doc_type": "case_presentation",
  "kommune": 4601,
  "tittel": "Deltakelse p\u00e5 konferansen \"Storbyens hjerte og smerte\" - Reykjavik 25-27 september 2024",
  "url": "https://bergen.kommune.no/politikere-utvalg/api/fil/bk360/10994210/Framstilling-Deltakelse-pa-konferansen-Storbyens-hjerte-og-smerte-Reykjavik-25-27-september-2024",
  "tekst": " Forretningsutvalget Saksframstilling V\u00e5r referanse: 2023/254590-29 Saksbehandler: Elise St\u00f8ver Deltakelse p\u00e5 konferansen \"Storbyens hjerte og smerte\" - Reykjavik 25.-27. september 2024 Hva saken gjelder: Utvalg for helse og sosial vedtok i m\u00f8te 21.08.2024 at de \u00f8nsker \u00e5 sende to representanter p\u00e5 storbykonferansen \u00abStorbyens hjerte og smerte\u00bb som finner sted p\u00e5 Reykjavik 25. til 27. september 2024. Storbyens Hjerte og Smerte er en konferanse som arrangeres hvert andre \u00e5r, og som har som m\u00e5l \u00e5 \u00f8ke samarbeidet mellom nordiske storbyer, med et fokus p\u00e5 \u00e5 forebygge og forbedre levevilk\u00e5r for unge innbyggere. Konferansen skal belyse ungdomsspesifikke problemer i nordiske byer, og storbyene skal dele forskning og kunnskap, samt utvikle arbeidet som gj\u00f8res for unge i deres respektive byer. Bakgrunnen for \u00f8nsket deltakelse fra utvalget i \u00e5r, er Bergen kommunes samarbeid i storbynettverket, deltakelse p\u00e5 tidligere konferanser hvor opplevd l\u00e6ringsutbytte har v\u00e6rt stort, samt konferansens relevans for utvalgets ansvarsomr\u00e5de og store p\u00e5g\u00e5ende saker. \u00c5rets program omhandler blant annet ungdomskriminalitet, seksualitet, voldsforebygging, menneskerettigheter og mangfold. I reglement for bystyret og bystyreutvalgene 2023-2027 st\u00e5r det i kapittel 7.3.4 \u00abKommunale mottakelser, representasjon og reiser\u00bb at: Alle tjenestereiser/studiereiser, hvor bystyreutvalgene og \u00f8vrige utvalg helt eller delvis, reiser som gruppe med tre eller flere medlemmer, skal godkjennes av forretningsutvalget. Ordf\u00f8reren og varaordf\u00f8reren orienterer forretningsutvalget om sine utenlandsreiser. Forretningsutvalget skal godkjenne reisene. Selv om utvalg for helse og sosial kun \u00f8nsker \u00e5 sende to representanter til \u00e5rets konferanse, fremmes saken for forretningsutvalget til orientering p\u00e5 bakgrunn av den kommunale budsjettsituasjonen. Det er vedtatt at de to representantene som eventuelt deltar p\u00e5 \u00e5rets konferanse skal holde en halvtimes orientering for utvalget for \u00e5 dele av sine erfaringer etter \u00e5 ha deltatt p\u00e5 konferansen. Videre vil representantene spille inn eventuelle erfaringer og forslag til arbeidsutvalget for kommende oppl\u00e6ringsarbeid i utvalget. Kostnader dekkes av utvalgets budsjett. Ansl\u00e5tt kostnad per representant er som f\u00f8lger: 1 Fly tur/retur kr 3.500,- per pers Hotell kr 3500,- per pers Deltakeravgift: kr 9000,- (780 Euro) Totalt per pers kr 16.000,- Forslag til vedtak: Forretningsutvalget tar saken til orientering. Dato: 22. august 2024 \u00d8ivind Hauge St\u00f8le - Fagleder Elise St\u00f8ver - R\u00e5dgiver Dokumentet er godkjent elektronisk. Vedlegg: Program for storbykonferansen 2024 2 "
}