{
  "dokument_id": "ecfeae9c-ff59-50b0-bfca-1dc2831a801c",
  "doc_type": "case_presentation",
  "kommune": 4601,
  "tittel": "Ferietilbud til voksne personer med utviklingshemming og voksne personer med store bistandsbehov. Evaluering av tilbudet og utredning av en ny varig ordning",
  "url": "https://bergen.kommune.no/politikere-utvalg/api/fil/bk360/11402774/Framstilling-Ferietilbud-til-voksne-personer-med-utviklingshemming-og-voksne-personer-med-store-bistandsbehov-Evaluering-av-tilbudet-og-utredning-av-en-ny-varig-ordning",
  "tekst": " Kommunalt r\u00e5d for personer med funksjonsnedsettelse Saksframstilling V\u00e5r referanse: 2023/280756-108 Saksbehandler: Ragnhild Hvoslef Kr\u00fcger Ferietilbud til voksne personer med utviklingshemming og voksne personer med store bistandsbehov. Evaluering av tilbudet og utredning av en ny varig ordning Hva saken gjelder: Byr\u00e5det har lagt frem en sak om ferietilbud til voksne personer med utviklingshemming og voksne personer med store bistandsbehov. KRPF behandlet sak om ferietilbud for b\u00e5de skolelever med utviklingshemming og for voksne med utviklingshemming i m\u00f8te 9. januar 2024 og sendte f\u00f8lgende innspill til utvalg for helse og sosial Sommerleir for voksne med utviklingshemming: 1. Bystyret ber om at dagens tilbud i kommunal regi blir videref\u00f8rt. 2. Bystyret ber om en vurdering av muligheten for en kombinasjon av ulike tilbud. Det vil si at ferieoppholdet slik det er i dag fortsetter for personer som kan nytte dette. I tillegg settes det av midler til alternativ B, Organisatorisk tilskudd, for personer som ikke kan nyttiggj\u00f8re seg av ferieoppholdet som tilbys i dag. 3. Bystyret ber om en mulighetsanalyse/utredning av utvidete sommerleirtilbud som ogs\u00e5 inkluderer personer med st\u00f8rre hjelpebehov enn det i dag \u00e5pnes for. For eksempel v\u00e5ken nattevakt, medisinsk personell, mulighet for \u00e5 ha med BPA osv. Forslag i saken: 1. Bystyret tar evalueringen og tilh\u00f8rende tilbakemeldinger til orientering. 2. Ferietilbudet for voksne personer med utviklingshemming videref\u00f8res som et kultur- og fritidstilbud i Byr\u00e5dsavdeling for n\u00e6ring, kultur og idrett (BNKI). 3. Individbasert tilskuddsordning videref\u00f8res for voksne personer med store og sammensatte bistandsbehov, som f\u00f8lge av medf\u00f8dt funksjonsnedsettelse eller tidlig ervervet skade (f\u00f8r 18 \u00e5r). Tilskuddsordningen administreres av Byr\u00e5dsavdeling for n\u00e6ring, kultur og idrett (BNKI). 4. Ferieordningene og omfanget av disse styres gjennom den \u00e5rlige budsjettprosessen. 5. Bystyret ber byr\u00e5det utarbeide retningslinjer for begge ordningene og legge fram sak om dette til bystyret. Saken skal til politisk behandling og r\u00e5det kan velge \u00e5 komme med forslag til vedtak og/eller merknader f\u00f8r saken g\u00e5r til behandling i utvalg og bystyre Forslag til vedtak: Saken tas til orientering 1 Dato: 30. oktober 2024 Ragnhild Hvoslef Kr\u00fcger - seniorr\u00e5dgiver Dokumentet er godkjent elektronisk. Vedlegg: Byr\u00e5dssak Fagnotat 2 Saksframstilling: 3 "
}