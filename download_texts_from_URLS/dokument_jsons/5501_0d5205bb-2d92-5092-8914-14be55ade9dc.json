{
  "dokument_id": "0d5205bb-2d92-5092-8914-14be55ade9dc",
  "doc_type": "case_presentation",
  "kommune": 5501,
  "tittel": "Samiskspr\u00e5klig barnehagetilbud - oppf\u00f8lging av kommunestyresak 74/23 og oppvekst- og utdanningsutvalgssak 27/23",
  "url": "https://innsyn.tromso.kommune.no/application/getMoteDokument?dokid=2001590845",
  "tekst": "Arkivsaksnr. 23/07933-16 Saksbehandler Maria Theresa Paulsen Saksgang M\u00f8tedato Oppvekst- og utdanningsutvalget 08.03.2024 Kommunestyret 20.03.2024 Samiskspr\u00e5klig barnehagetilbud - oppf\u00f8lging av kommunestyresak 74/23 og oppvekst- og utdanningsutvalgssak 27/23 Kommunedirekt\u00f8rens innstilling til vedtak: 1. Dagens to samiskspr\u00e5klige barnehagetilbud opprettholdes inntil videre. 2. Dersom bemanningssituasjonen ved de samiskspr\u00e5klige barnehagetilbudene endrer seg vesentlig, kan administrasjonen samlokalisere tilbudene til ett tilbud ved Sj\u00f8mannsbyen barnehage. a. Sj\u00f8mannsbyen omgj\u00f8res til en samisk barnehage og erstatter dagens Guovssahas m\u00e1n\u00e1idg\u00e1rdi. b. Plasser for norske barn fases gradvis ut. c. Samlokaliseringen vil ha virkning fra p\u00e5f\u00f8lgende barnehage\u00e5r. 3. Administrasjonen utarbeider en helhetlig plan for samiskspr\u00e5klig barnehage- og skoletilbud i Troms\u00f8. 4. Administrasjonen utreder et mulig oppl\u00e6ringssenter, jf. kst. sak 74/23, n\u00e5r helhetlig plan for samiskspr\u00e5klig barnehage- og skoletilbud i Troms\u00f8 foreligger. 5. Finansiering av prosjektstilling for ivaretakelse av pkt. 3 og 4, s\u00f8kes innarbeidet i Handlings- og \u00f8konomiplan 2025-2028. Mari Enoksen Hult Kari Henriksen Kommunedirekt\u00f8r Direkt\u00f8r for oppvekst, utdanning og kultur 1 1.1 Hva saken gjelder Saken gjelder fremtidig organisering av det samiske barnehagetilbudet i Troms\u00f8 kommune. Troms\u00f8 kommune skal p\u00e5 lang sikt: o ha et robust samiskspr\u00e5klig barnehagetilbud av h\u00f8y kvalitet som ivaretar samisk spr\u00e5k og kultur o rekruttere, videreutvikle og beholde samiskspr\u00e5klig kompetanse i det samiske barnehagetilbudet Saken bygger videre p\u00e5 kommunestyresak 74/23, samt oppvekst- og utdanningsutvalgssak 27/23 - vedtakspunkt om konsultasjoner. 2.1 Saksutredning 2.1.1 Bakgrunn Kommunedirekt\u00f8ren fremmet i kst. sak 74/23 Det fremtidige samiskspr\u00e5klige barnehagetilbudet i Troms\u00f8, forslag om \u00e5 samlokalisere dagens to samiske barnehagetilbud til ett tilbud i Sj\u00f8mannsbyen barnehagen. I forslaget skulle Sj\u00f8mannsbyen barnehage omgj\u00f8res til en samisk barnehage innen 2028. Se vedlegg 2. I kommunestyresaken ble f\u00f8lgende vedtatt: 1. Kommunestyret ber administrasjonen raskt greie ut f\u00f8lgende punkt og komme tilbake med sak med f\u00f8lgende punkter: - Er det mulig \u00e5 kj\u00f8pe tilliggende areal til Guovssahas m\u00e1n\u00e1idg\u00e1rdi for \u00e5 kunne utvide barnehagen? - Fins det alternative areal/bygg i n\u00e6romr\u00e5det til Guovssahas m\u00e1n\u00e1idg\u00e1rdi som kan brukes? - En oversikt over hvor aktuelle samiske familier/barn bor og hvilken l\u00f8sning som skaper st\u00f8rst logistikkutfordringer. 2. Kommunedirekt\u00f8rens forslag til tiltak for \u00e5 styrke og videreutvikle det fremtidige samiskspr\u00e5klig barnehagetilbudet vedtas. Det gis en ekstra fagdag (planleggingsdag) til det samiske barnehagetilbudet. Fagdagen tilpasses skoleruten, og innlemmes i Vedtekter for Troms\u00f8 kommunes barnehager. Kommunestyret ber administrasjonen starte arbeidet med \u00e5 utrede et samlet samisk oppl\u00e6ringssenter i Troms\u00f8. Oppvekst- og utdanningsutvalgssak 27/23 Samiskspr\u00e5klig barnehagetilbud \u2013 oppf\u00f8lgning av kst. sak 74/23, svarte ut kommunestyrets vedtakspunkt 1 over. Se vedlegg 10. I saken ble f\u00f8lgende vedtatt: Utsetting og h\u00f8ring Saken blir utsatt, og det arrangeres en \u00e5pen h\u00f8ring om saken. Utvalget ber administrasjonen gjennomf\u00f8re konsultasjoner etter sameloven i denne saken. 2 Administrasjonen har gjennomf\u00f8rt konsultasjon jf. sameloven \u00a7 4-4. Se vedlegg 11 og 12. Det er ogs\u00e5 avholdt \u00e5pen h\u00f8ring i regi av oppvekst- og utdanningsutvalget 11. januar 2024. Se vedlegg 13. 2.1.2 Dagens situasjon i de samiskspr\u00e5klige tilbudene I l\u00f8pet av h\u00f8sten og vinteren 2023 har personalsituasjonen i de samiskspr\u00e5klige barnehagetilbudene Guovssahas m\u00e1n\u00e1idg\u00e1rdi og Sj\u00f8mannsbyen barnehagen ved basen Mearran\u00e1sti/Sj\u00f8stjerne, stabilisert seg. Igangsatte rekrutteringstiltak kan se ut til \u00e5 ha hatt en virkning. Det ble i slutten av 2023 ansatt tre nye faste samiskspr\u00e5klige pedagoger. \u00c9n samisktalende ansatt ferdigstiller sin barnehagel\u00e6rerutdanning v\u00e5ren 2024, og ytterligere \u00e9n v\u00e5ren 2025. Barnehagene har fremdeles utfordringer med \u00e5 f\u00e5 tak i vikarer, s\u00e5 frav\u00e6r knyttet til studie, samt annet frav\u00e6r vil fortsatt v\u00e6re krevende for driften, men ikke i like stor grad som tidligere. Fra h\u00f8sten 2023 har barnehagene ogs\u00e5 f\u00e5tt innvilget deltagelse i Sametingets pilotprosjekt for styrking og rekruttering av samiske barnehager. Dette er et godt tiltak for \u00e5 rekruttere og beholde ansatte \u2013 deltakelsen kan bidra til et kvalitativt l\u00f8ft av det faglige og spr\u00e5klige arbeidet i barnehagene. Samiske interesser har gjennom konsultasjonene gitt tilbakemelding p\u00e5 at de ikke opplever at tilbudet st\u00e5r i en like prek\u00e6r situasjon som tidligere og at kommunen ikke b\u00f8r forhaste beslutningen om en samlokalisering. De ber kommunen om \u00e5 vente med samlokalisering for \u00e5 se p\u00e5 effektene av de p\u00e5begynte rekrutteringstiltakene. Samarbeidsutvalget (SU)1 Mearran\u00e1sti ved Sj\u00f8mannsbyen barnehage p\u00e5pekte at selv om foresatte er forn\u00f8yd med dagens tilbud, er de enige i at det samiske spr\u00e5ktilbudet i barnehagene kan v\u00e6re s\u00e5rbart n\u00e5r det er fordelt p\u00e5 to ulike lokasjoner som det er i dag, og at det for spr\u00e5kets og fagmilj\u00f8ets del kan v\u00e6re en fordel p\u00e5 sikt \u00e5 samle barnehagetilbudet p\u00e5 ett sted. Dette b\u00e5de med tanke p\u00e5 rekruttering, og for \u00e5 skape et godt arbeidsmilj\u00f8 for de samiskspr\u00e5klige ansatte. Vinteren 2023 besluttet Studentsamskipnaden \u00e5 legge ned sin samiske avdeling Gearpma\u0161 i Gimle studentbarnehage. \u00c5rsaken for at tilbudet legges ned er personalmangel. For barnehage\u00e5ret 2023-24 har Gearpma\u0161 7 barn. Flere av barna har s\u00f8kt overflytting til Guovssahas m\u00e1n\u00e1idg\u00e1rdi og Sj\u00f8mannsbyen barnehagen. 2.1.3 Samlokalisering Selv om personalsituasjonen i de samiskspr\u00e5klige barnehagetilbudene oppleves tilfredsstillende i dag, kan situasjonen br\u00e5tt endre seg ved f.eks. oppsigelser og frav\u00e6r. Det samiskspr\u00e5klige tilbudet er i dag lite og s\u00e5rbart, noe som kan gi store driftsmessige utfordringer ved endringer. Kommunen som barnehageeier m\u00e5 sikre at barnehagene oppfyller kravene i barnehageloven med forskrifter. Jf. forskrift om rammeplan for barnehagens innhold og oppgaver2 skal samisk v\u00e6re hovedspr\u00e5ket i samiske barnehager, samt at det er en forutsetning at personalet behersker samisk spr\u00e5k og har kunnskap om samisk kultur. Dersom bemanningssituasjonen igjen endrer seg i den grad at kommunen ikke klarer \u00e5 oppfylle kravene regulert i barnehageloven og i forskriften, m\u00e5 tilbudene samlokaliseres. Kommunedirekt\u00f8ren ser det hensiktsmessig, dersom de samiskspr\u00e5klige barnehagetilbudene endrer seg i den grad som beskrevet over, at administrasjonen samlokaliserer tilbudene til ett 1 Foreldrer\u00e5d og samarbeidsutvalg | udir.no 2 Rammeplan for barnehagen | udir.no 3 tilbud ved Sj\u00f8mannsbyen barnehage. I vurderingen av en slik l\u00f8sning skal hensynet til barnet beste ivaretas. Det skal i forkant av en beslutning utarbeides en helhetlig plan for barnehage \u2013 og skoletilbudet i Troms\u00f8 (se utfyllende informasjon i pkt. 2.1.4). Barnehagenes SU skal involveres i prosessen med sammensl\u00e5ing etter at administrasjonen har besluttet samlokalisering. Ved en samlokalisering vil Sj\u00f8mannsbyen omgj\u00f8res til en samisk barnehage og erstatte dagens Guovssahas m\u00e1n\u00e1idg\u00e1rdi. N\u00e5r beslutning er tatt vil samlokaliseringen ha virkning fra p\u00e5f\u00f8lgende barnehage\u00e5r. De norskspr\u00e5klige barna som g\u00e5r i Sj\u00f8mannsbyen barnehage vil beholder sitt barnehagetilbud frem til skolestart. Foresatte som \u00f8nsker \u00e5 s\u00f8ke overflytting til annen barnehage f\u00f8r skolestart f\u00e5r mulighet til det. Barna vil da bli prioritert ved det \u00e5rlige overflyttingsopptaket jf. Troms\u00f8 kommunes vedtekter \u00a7 7.6.3.1. 2.1.4 Helhetlig plan for samiskspr\u00e5klig barnehage- og skoletilbud i Troms\u00f8 Samiske interesser har i ulike medvirkningsprosesser gitt tilbakemelding p\u00e5 at kommunen m\u00e5 se det samiske barnehagetilbud i et mer helhetlig perspektiv, gjeldende b\u00e5de for barnehage og skole - ogs\u00e5 n\u00e5r det kommer til lokalisering. Samiske interesser mener at samiskspr\u00e5klig barnehage- og skoletilbud m\u00e5 v\u00e6re plassert i n\u00e6r tilknytning til hverandre. Ulik lokalisering vil p\u00e5virke foresattes levere- og hentesituasjon. For veldig mange vil dette ta mye lengre tid, som igjen kan medf\u00f8re at de m\u00e5 velge enten samisk barnehagetilbud eller samisk skoletilbud. Det er ogs\u00e5 kommet innspill p\u00e5 at kommunen m\u00e5 se hele oppvekstl\u00f8pet til samiskspr\u00e5klige barn og unge under ett. Dette for \u00e5 skape forutsigbarhet for samiske barn og foreldre. Kommunedirekt\u00f8ren ser det ikke hensiktsmessig at det utarbeides en egen oppvekstplan for samiskspr\u00e5klige barn og unge i Troms\u00f8. Kommunens strategiske planverk; \u00abStrategisk oppvekstplan 2019 \u2013 2026 \"Vil du v\u00e6re lamme?\"\u00bb, omfavner alle barn og unge i Troms\u00f8, og har fokus p\u00e5 helsefremmende tiltak og tiltak som fremmer trivsel. Planen er overordnet, og viser hvordan de ulike tjenestene skal drives og utvikles i tre utvalgte satsningsomr\u00e5der for perioden 2019-2026. Planen har fokus p\u00e5 det universelle niv\u00e5et og det selektive niv\u00e5et3, og tar utgangspunkt i at barn og unge skal ha en god oppvekst p\u00e5 alle oppvekstarenaer (familien, barnehage og skole og fritid). Kommunedirekt\u00f8ren ser det heller form\u00e5lstjenlige at det utarbeides en helhelhetlig plan for samiskspr\u00e5klig barnehage- og skoletilbud i Troms\u00f8. Barnehagen og skolen er begge institusjoner for omsorg, danning, lek og l\u00e6ring. De er pedagogiske institusjoner med forskjellig mandat, men skal begge bidra til en god start p\u00e5 livet og livslang l\u00e6ring. Planens skal p\u00e5 lang sikt sikre at Troms\u00f8 kommune: o har et robust samiskspr\u00e5klig barnehage- og skoletilbud av h\u00f8y kvalitet som ivaretar samisk spr\u00e5k og kultur o rekrutterer, videreutvikle og beholde samiskspr\u00e5klig kompetanse i det samiske barnehage- og skoletilbudet Kommunedirekt\u00f8rer foresl\u00e5r at planen b\u00f8r: o ligge til grunn i arbeidet med intensjonene i kommuneplanens samfunnsdel om at kommunen skal jobbe for en inkluderende barnehage og skole med god oppl\u00e6ring, samt v\u00e6re p\u00e5driver for \u00e5 videreutvikle samisk spr\u00e5k, kultur og kompetanse, 3 Universelt niv\u00e5; oppvekstmilj\u00f8et og helsefremmende tiltak overfor hele barne- og ungdomsbefolkningen Selektivt niv\u00e5, forebyggende systemer/tjenester som oppdager og initierer hjelp til barn som trenger noe ekstra 4 o ha som m\u00e5l \u00e5 sikre samiskspr\u00e5klige barn og unge kompetanse for framtiden, o bidra til opplevelse av fellesskap og tilh\u00f8righet, o ha et innhold som beskriver barnehagenes og skolens n\u00e5situasjon, samt framtidige behov og muligheter, o beskrive helhetlige og samordnede strategier og tiltak for samiskspr\u00e5klig barnehage- og skoletilbud. Samiskspr\u00e5klige barn og unge skal oppleve kvalitet i et likeverdig barnehage- og skoletilbud, og planen skal gi f\u00f8ringer for kommunens arbeid p\u00e5 oppl\u00e6ringsomr\u00e5det i \u00e5rene framover, og vil s\u00e5ledes v\u00e6re en naturlig del av det \u00f8vrige planverket i kommunen. 2.1.5 Samisk oppl\u00e6ringssenter I kst. sak 74/23 Det fremtidige samiskspr\u00e5klige barnehagetilbudet i Troms\u00f8, ble det vedtatt at administrasjonen skal starte arbeidet med \u00e5 utrede en sak om et samlet samisk oppl\u00e6ringssenter. Kommunedirekt\u00f8ren ser det hensiktsmessig \u00e5 g\u00e5 i gang med utredningen av et oppl\u00e6ringssenter n\u00e5r den helhelhetlige planen for samiskspr\u00e5klig barnehage- og skoletilbud foreligger jf. pkt. 2.1.4. Denne planen vil v\u00e6re et viktig premiss for utredningsarbeidet knyttet til sak om oppl\u00e6ringssenter. Planen vil beskrive f\u00f8rende prinsipper, veivalg og tiltak som er relevante for et mulig framtidig oppl\u00e6ringssenter. Det er derfor viktig at den helhetlige planen for samiskspr\u00e5klig barnehage- og skoletilbud foreligger f\u00f8rst. 2.2 \u00d8konomi For \u00e5 kunne gjennomf\u00f8re vedtakspunkt 3 og 4, vil administrasjonen m\u00e5tte styrkes med ressurser knyttet til samisk spr\u00e5k, spr\u00e5koppl\u00e6ring og samisk kulturforst\u00e5else. Utredningsarbeidet estimeres gjennomf\u00f8rt som et prosjekt p\u00e5 inntil to \u00e5r. Arbeidet vil kreve tett samarbeid med interne og eksterne akt\u00f8rer. Kostnader til ett \u00e5rsverk prosjektlederstilling med relevant samisk kompetanse m\u00e5 p\u00e5regnes. Dette m\u00e5 evt. innarbeides i HAP 2025-2028. 2.3 Konklusjon Gjennomf\u00f8rte konsultasjoner og h\u00f8ring har bidratt til \u00f8kt kunnskap om hva de samiske interessene anser som betydningsfull i denne saken. Personalsituasjonen har stabilisert seg vinterhalv\u00e5ret 2023/24, det er igangsatt ulike rekrutteringstiltak som m\u00e5 f\u00e5 tid \u00e5 virke, samt at barnehagene deltar i pilotprosjekt for styrking av og rekruttering til samiske barnehager. Samiske interesser har gitt innspill p\u00e5 at det m\u00e5 foreligge en helhetlig plan for \u00e5 skape en forutsigbarhet og kvalitet i fremtidens samiske barnehage- og skoletilbud. Tilbudene b\u00f8r v\u00e6re lokalisert i n\u00e6rheten av hverandre for \u00e5 sikre at flest mulig kan benytte seg av begge tilbud. Kommunedirekt\u00f8ren anbefaler at det f\u00f8rst utarbeides en helhetlig plan for samiskspr\u00e5klig barnehage- og skoletilbud i Troms\u00f8. Med denne som utgangspunkt utredes deretter muligheten for et samisk oppl\u00e6ringssenter. Det anbefales at dagens to samiskspr\u00e5klige barnehagetilbud opprettholdes inntil videre. Dersom bemanningssituasjonen i de to tilbudene skulle endre seg vesentlig slik at et forsvarlig samisk barnehagetilbud ikke kan opprettholdes, kan administrasjonen samlokaliser tilbudene i Sj\u00f8mannsbyen barnehage ihht pkt. 2.1.4. 5 Saken en dr\u00f8ftet med arbeidstakerorganisasjonene 19.02.24. M\u00f8tereferat ligger som vedlegg 1. Vedtakskompetanse Kommunestyret Vedlegg Vedlegg 3 - Kartutsnitt over bosted Vedlegg 2 - Kst. sak 74-23, Det fremtidige samiskspr\u00e5klige barnehagetilbudet i Troms\u00f8 kommune Vedlegg 4 - Innspill til barnehageier vedr. fremtidens organisering av samiskspr\u00e5klig.. Vedlegg 5 - Resultat foreldreunders\u00f8kelsen Vedlegg 6 - Innspillsm\u00f8te med Sametinget Vedlegg 7 - Innspillsbrev Nasjonalt senter for samisk oppl\u00e6ring Vedlegg 8 - Innspillsbrev Samisk foreldrenettverk Troms\u00f8 Vedlegg 9 - M\u00f8tereferat dr\u00f8ftingsm\u00f8te med arbeidstakerorganisasjonene 23.05.23 Vedlegg 10 - Oppvekstutd. sak 27-23, Samiskspr\u00e5klig barnehagetilbud \u2013 oppf\u00f8lgning av kst. sak 74 23 Vedlegg 11 - Referat konsultasjonsm\u00f8te samiske interesser 13.12.23 Vedlegg 12 - Referat konsultasjonsm\u00f8te samiske interesser 27.11.23 Vedlegg 13 - Referat fra \u00e5pen h\u00f8ring for oppvekst- og utdanningsutvalget 11_01 Vedlegg 1 - Referat dr\u00f8ftingsm\u00f8te med arbeidstakerorganisasjonene 19.02.24 6 "
}