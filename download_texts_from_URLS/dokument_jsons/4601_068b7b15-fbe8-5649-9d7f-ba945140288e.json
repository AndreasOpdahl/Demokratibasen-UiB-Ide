{
  "dokument_id": "068b7b15-fbe8-5649-9d7f-ba945140288e",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l fra Katrine Berg N\u00f8dtvedt (MDG) om Oppf\u00f8lgingssp\u00f8rsm\u00e5l om inntekter og takster i Bypakke Bergen - Utv",
  "url": "https://bergen.kommune.no/politikere-utvalg/api/fil/bk360/12405625/Svar-pa-skriftlig-sporsmal-fra-Katrine-Berg-Nodtvedt-MDG-om-Oppfolgingssporsmal-om-inntekter-og-takster-i-Bypakke-Bergen-Utv",
  "tekst": " BBU \u2013 Kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2025/140799-3 Saksbehandler: Malene Nesse Gr\u00f8nningen Fra Dato: 28. mars 2025 Byr\u00e5d for byutvikling Svar p\u00e5 skriftlig sp\u00f8rsm\u00e5l fra Katrine Berg N\u00f8dtvedt (MDG) om Oppf\u00f8lgingssp\u00f8rsm\u00e5l om inntekter og takster i Bypakke Bergen - Utvalg for milj\u00f8 og byutvikling - Innsendt: 19.3.2025 Representanten viser til byr\u00e5dens referanse 2025/117524-3. I svaret fra byr\u00e5den st\u00e5r det blant annet: \u00abDen oppn\u00e5dde gjennomsnittstaksten har ligget under snittaksten fra prop. 11S helt siden 2020. Differansen mellom m\u00e5let for gjennomsnittstakst og hva man faktisk oppn\u00e5dde \u00f8kte s\u00e6rlig fra 2020 til 2022\u00bb Det er ikke overraskende at differansen falt i 2021 og 2022, det har sin bakgrunn i at regjeringen Solberg tvang gjennom en bompengereduksjon i Bypakke Bergen. Denne reduksjonen ble bare delvis kompensert, tapet var alts\u00e5 st\u00f8rre p\u00e5 grunn av bompengereduksjonen, enn hva de ekstra overf\u00f8ringene fra staten (post 66) h\u00e5ndterte. Samtidig utelater byr\u00e5den disse forholdene fra svaret til representanten, og sp\u00f8rsm\u00e5let blir derfor ikke fullt og helt besvart. Videre er ikke den siste tabellen i svaret fra byr\u00e5den korrigert for det ekstra post 66-tilskuddet til Bybaneform\u00e5l, som nettopp er den statlige kompensasjonen for reduserte bompenger i 2021 og 2022. Dette tilskuddet er senest omtalt i sak 20/25 i Milj\u00f8l\u00f8ftet. Innberegner man dette tilskuddet blir ikke fallet i inntekter i 2021 og 2022 like omfattende som det byr\u00e5den p\u00e5st\u00e5r. Sp\u00f8rsm\u00e5l til byr\u00e5den: 1. Hvor mye av tapet i bompengeinntekter i 2021 og 2022 kom som en konsekvens av bompengeavtalen til regjeringen Solberg fra august 2019? Ber om at man skiller mellom hvor mye Bypakke Bergen ble kompensert sammenlignet med hvor mye vi faktisk tapte p\u00e5 grunn av bompengeavtalen til regjeringen Solberg. 2. Representanten ber om en tabell som korrigerer for regjeringens bompengeforlik i likhet med den som ble presentert til slutt i det opprinnelige svaret, slik at byr\u00e5dens p\u00e5stand om s\u00e6rlig \u00f8kning fra 2020 til 2022 blir belyst. Svar fra byr\u00e5den: 1. Det ble if\u00f8lge handlingsprogram for Milj\u00f8l\u00f8ftet 2021-2024 bevilget 56 mill. \u00e5rlig til reduserte bompenger, 56 mill. \u00e5rlig til bedre kollektivtilbud og 51 mill. \u00e5rlig til reduserte billettpriser. Hvordan trafikkutviklingen, bompengeandel og inntekter ville blitt dersom det hadde v\u00e6rt andre statlige f\u00f8ringer p\u00e5 vil ikke byr\u00e5den spekulere i. 2. Det har ikke v\u00e6rt utf\u00f8rt beregninger for hvordan trafikkutvikling, kollektivandel og inntektsgrunnlag ville blitt uten tilskudd til bedre kollektivtilbud, reduserte billettpriser og reduserte bompenger. Byr\u00e5den forholder seg til Vestland fylkeskommune og Ferde sine rapporterte tall for inntektsutvikling. Christine Kahrs \u2013 Byr\u00e5d for byutvikling Dokumentet er godkjent elektronisk. "
}