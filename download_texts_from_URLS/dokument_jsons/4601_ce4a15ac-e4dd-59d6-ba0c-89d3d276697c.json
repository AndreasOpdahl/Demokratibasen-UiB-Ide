{
  "dokument_id": "ce4a15ac-e4dd-59d6-ba0c-89d3d276697c",
  "doc_type": "case_attachment",
  "kommune": 4601,
  "tittel": "Brannteknisk vurdering - Ekregaten 11, Bergen.pdf",
  "url": "https://bergen.kommune.no/politikere-utvalg/api/fil/bk360/9834399/Brannteknisk-vurdering-Ekregaten-11-Bergen-pdf",
  "tekst": " Notat \u2013 brannteknisk vurdering EKREGATEN 11, BERGEN \u2013 VURDERING BRUKSENDRING OPPDRAG Vurdering bruksendring PROSJEKTNUMMER: 210686 ADRESSE Ekregaten 11 DATO: 20.11.2023 POSTNR./STED 5036 Bergen OPPDRAGSGIVER: Scheiendom AS UTARBEIDET AV: Jonas Melsom GNR./BNR. 168/532 KONTROLLERT AV: H\u00e5vard Augdal REVISJON: 1 BAKGRUNN OG GRUNNLAG I forbindelse med bruksendring av plan 1 fra tidligere n\u00e6ringsarealer til boligvirksomhet, er Firesafe engasjert i \u00e5 bist\u00e5 som brannteknisk prosjekterende for tiltaket, for \u00e5 sikre at utbyggingen gj\u00f8res i tr\u00e5d med gjeldende branntekniske regelverk. Bygget er tidligere bruksendret til boligform\u00e5l i plan 2, 3 og loft, der Firesafe ogs\u00e5 var engasjert som ansvarlig prosjekterende for brannsikkerheten, og det \u00f8nskes n\u00e5 \u00e5 etablere ytterligere to nye boenheter p\u00e5 plan 1. Byggesaken har f\u00e5tt avslag p\u00e5 s\u00f8knad (19.04.23) om bruksendring, det vises til dokument \u00abavslag p\u00e5 s\u00f8knad\u00bb med referanse BYGG-2023/12569-11 (31.10.23). Vurderinger i dette notatet er avgrenset til branntekniske forhold. 2 VURDERING Det fremkommer i pkt. 3.5. at brannvesen har gitt uttalelse datert 10.08.2023. Avsnitt tre lyder; Brannvesenet har gjennomg\u00e5tt de aktuelle dokumentene. Ansvarlig for brannprosjektering m\u00e5 vurdere om endringer medf\u00f8rer \u00f8kt brannsmittefare, og at funksjonskrav til brannsikkerhet ivaretas. R\u00f8mning m\u00e5 ivaretas innenfor lovverket. Videre er det viktig at sikker r\u00f8mning opprettholdes i byggeperioden, samt tilgang til redningsinnsats. Med bakgrunn i overnevnte uttalelse, vil Firesafe som ansvarlig prosjekterende, prosjektere bruksendringen etter byggteknisk forskrift av 2017 (TEK17), og f\u00f8lgelig angi de krav som stilles for \u00e5 ivareta tilfredsstillende sikkerhetsniv\u00e5 med hensyn p\u00e5 brann. I dette notatet er det viet spesielt fokus p\u00e5 etablering av boder i bakg\u00e5rd som skal utf\u00f8res slik at fare for brannspredning til omliggende bebyggelse reduseres i tr\u00e5d med gjeldende regelverk, samt vurdere hvilken betydning disse vurderes \u00e5 ha for brannvesenets innsatsforhold. Videre skal f\u00f8lgelig r\u00f8mningsstrategi prosjekteres i tr\u00e5d med funksjonskrav i teknisk forskrift. Firesafe kan ogs\u00e5 engasjert til \u00e5 utarbeide sikringsplaner for utbyggingen, slik at byggearbeider ikke vil komme i konflikt med dagens forutsetninger for trygg r\u00f8mning og innsats. Under f\u00f8lger noen premisser som vil legges til grunn; \u2022 R\u00f8mning fra boenheter p\u00e5 plan 1 vil preakseptert utf\u00f8res med utgang til ett Tr1 trapperom, samt via eget r\u00f8mningsvindu direkte p\u00e5 terreng. \u2022 Bakg\u00e5rd vil kun ha sporadisk personopphold, og vil preakseptert ha utgang via ett Tr1 trapperom og til terreng/sikkert sted. \u2022 Boder i bakg\u00e5rd utf\u00f8res med branncellebegrensende konstruksjoner EI 60 (vegger og tak). \u2022 Boder i bakg\u00e5rd dekkes av automatisk slokkeanlegg sammen med resten av bygget. \u2022 P\u00e5g\u00e5ende byggearbeider planlegges slik at de ikke forringer eksisterende r\u00f8mnings- og innsatsforhold. Slik planlagt l\u00f8sning for bakg\u00e5rd ligger, vurderer vi det dithen at brannvesenets innsats kan gjennomf\u00f8res p\u00e5 en sikker og hensiktsmessig m\u00e5te. Dersom det skulle oppst\u00e5 en brann i bakg\u00e5rd vil det kunne ytes innsats som normalt via trapperommet og ut i bakg\u00e5rd. Dersom det oppst\u00e5r en brann i bygget, som utvikler seg til et stadie som trekker brannen ut fasade mot bakg\u00e5rd (som er vurdert lite sannsynlig i og med at hele bygget er fulldekket med sprinkleranlegg) vil dette v\u00e6re en situasjon hvor det er lite forsvarlig for innsatspersonell \u00e5 ta seg inn i eller gjennom bygget for s\u00e5 \u00e5 g\u00e5 ut i en lukket bakg\u00e5rd og ut\u00f8ve slokkearbeider mot fasade. Ved slike store utviklede branner er normalt hovedfokus for slokkemannskaper \u00e5 begrense videre spredning av brannen, og slokkearbeider b\u00f8r gjennomf\u00f8res fra sikre steder, som for eksempel fra lift oppstilt i gate. WWW.FIRESAFE.NO EKREGATEN 11, BERGEN SIDE 1 Det kan likevel tillegges at dersom bodene etableres og gulvarealet i bakg\u00e5rd reduseres, vil det fremdeles v\u00e6re mulig for innsatspersonell \u00e5 st\u00e5 p\u00e5 dette feltet og slokke mot fasaden. Fra eksisterende situasjon vil tilgjengeligheten til bakg\u00e5rden i hovedsak v\u00e6re via trapperommet p\u00e5 grunn av den h\u00f8ye muren (2,5 + meter) som omkranser bakg\u00e5rden. Til sammenligning vil det \u00e5 etablere boder utf\u00f8rt som egne brannceller i bakg\u00e5rden vurderes som en mer sikker l\u00f8sning i forhold til utelagring som ofte forekommer i slike avsidesliggende omr\u00e5der med begrenset innsyn. Bakg\u00e5rden f\u00e5r mindre gangareal enn tidligere, men situasjonen vurderes ikke \u00e5 v\u00e6re annerledes enn eksempelvis et tradisjonelt bodarrangement i kjeller for en st\u00f8rre boligblokk. Firesafe vurderer at gjennomf\u00f8relse av tiltaket ikke p\u00e5virker byggets eller kvartalets brannsikkerhetsniv\u00e5 negativt, men derimot gir \u00f8kt sikkerhet med hensyn p\u00e5 fare for brannspredning og sikre trygge r\u00f8mningsomgivelser ettersom det er etablerert automatisk slokkeanlegg i hele bygget, inkludert boder i bakg\u00e5rden. Et slikt anlegg vil ene og alene med sv\u00e6rt h\u00f8y sannsynlighet og p\u00e5litelighet, begrense eller slokke en eventuell brann f\u00f8r den rekker \u00e5 utvikle seg til et faretruende stadie. F\u00f8lgelig er dette et tiltak som hentyder vesentlig \u00f8kt b\u00e5de personsikkerhet, verdisikkerhet og trygge forhold for slokkemannskaper som skal yte innsats i bygget. Videre tillegges det ogs\u00e5 at bygget er utstyrt med heldekkende brannalarmanlegg, kategori 2, som vil hentyde rask responstid og kort innsatstid for brannvesen, som blant annet er lokalisert 190 meter unna tiltaket ved Sandviken Brannstasjon. 3 KONKLUSJON Firesafe har befart eiendommen og vurderer basert p\u00e5 ovenst\u00e5ende at det planlagte tiltaket er mulig \u00e5 gjennomf\u00f8re p\u00e5 en fornuftig og brannsikker m\u00e5te. Utf\u00f8rt av: Kontrollert av: Jonas Melsom H\u00e5vard Augdal Branningeni\u00f8r Gruppeleder Ved eventuelle sp\u00f8rsm\u00e5l i forbindelse med rapporten, vennligst ta kontakt med undertegnede p\u00e5 telefon 41427040, e-post jonas.melsom@firesafe.no eller Firesafe sentralbord 22 72 20 20. WWW.FIRESAFE.NO SIDE 2 "
}