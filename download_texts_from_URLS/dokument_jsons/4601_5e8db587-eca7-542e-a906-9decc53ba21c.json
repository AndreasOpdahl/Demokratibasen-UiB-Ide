{
  "dokument_id": "5e8db587-eca7-542e-a906-9decc53ba21c",
  "doc_type": "case_attachment",
  "kommune": 4601,
  "tittel": "Fagnotat datert 21.05.2024",
  "url": "https://bergen.kommune.no/politikere-utvalg/api/fil/bk360/10498124/Fagnotat-datert-21-05-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/13222-3 (Arbeidssted) Saksbehandler: Daniel Holm\u00e5s Aalerud Dato: 21.05.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 23/389/0/0 Traudalsgrend 28. Klage p\u00e5 avslag. Dispensasjon for etablering av tilkomstvei. Elden Advokatfirma v/ adv. Bulat p\u00e5 vegne av tiltakshaver Boguslaw Hvem klager? Robert Podlesiecki v/ brev datert 06.05.2024. S\u00f8knaden gjelder dispensasjon fra arealform\u00e5l for \u00e5 framf\u00f8re bilvei i areal avsatt til gang- og sykkelvei samt etablere avkj\u00f8rsel til fylkesvei. Tiltaket Vedtak datert 15.04.2024 avsl\u00e5r s\u00f8knaden jf. pbl. \u00a7 19-2 jf. regulert Vedtaket form\u00e5l fortau/gangvei. KPA2018 viser eiendommen som ytre fortettingssone, veist\u00f8y gul sone. I PlanID 3830000 er eiendommen regulert til bolig og fortau/gangvei. Planstatus Klager er uenig i kommunens vurderinger av dispensasjonssp\u00f8rsm\u00e5let og Klagegrunner fremmer at en dispensasjon kan innvilges uten \u00e5 vesentlig tilsidesette hensynet bak arealform\u00e5let i planen. Nei. Behov for ytterligere Saken her gjelder kun dispensasjoner. Merk at det m\u00e5 innhentes saksbehandling ved avkj\u00f8ringstillatelse fra Vestland Fylkeskommune f\u00f8r det kan gis tillatelse eventuell omgj\u00f8ring til fysiske tiltak. Vedtak datert 15.04.2024 opprettholdes. Klagen tas ikke til f\u00f8lge. Anbefalt vedtak Med hilsen Plan- og bygningsetaten Ulf S\u00e6terdal Avdelingsleder Tarje Wanvik Etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk S\u00f8knad om dispensasjon er avsl\u00e5tt ved vedtak datert 15.04.2024. Vedtaket er p\u00e5klaget den 06.05.2024. 1.2. Opplysninger av vesentlig betydning for behandling av klagen Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og det er mottatt merknader. Gnr. 23 bnr. 101 (\u00d8konomiutvikling AS Bergen) fremmer at \u00abDet er ikke korrekt det som st\u00e5r i s\u00f8knaden at dette er den siste ubebygde tomten i omr\u00e5det. Som eier av en ubebygd tomt Gnr 23 Bnr 101, er det en forutsetning at oms\u00f8kte tiltak ikke medf\u00f8rer noen begrensninger for utnyttelse v\u00e5r eiendom da oms\u00f8kte vei vil ligge helt inntil v\u00e5r tomt\u00bb. Gnr. 23 bnr. 31 (Douglasth Michaelthasan og Jesintha Michaelthasan) fremmer at \u00abJeg vil ikke at veien min skal bli brukt.\u00bb Vestland Fylkeskommune har gitt uttalelse datert 05.04.2024. Her framg\u00e5r at \u00abDet blei s\u00f8kt om utvida bruk av avk\u00f8yrsle til tiltaket i mai 2020, og den blei da behandla etter veglova av Vestland fylkeskommune og det blei gjeve eit avslag. Dette vedtaket blei p\u00e5klaga av s\u00f8kar og i feb. 2021 blei klagen behandla av klagenemnda i Vestland fylkeskommune utan at klagen blei teken til f\u00f8lgje. Bergen kommune og Vestland fylkeskommune har hatt i tida etter saka blei behandla i 2021 avklart at i h\u00f8ver kor b\u00e5de tiltaket og avk\u00f8yrsle er regulert i reguleringsplan skal s\u00f8knad behandlast som ei dispensasjon etter plan- og bygningsloven og ikkje etter veglova. Vi fekk i september 2023 inn en ny s\u00f8knad om utvida bruk av avk\u00f8yrsle der vi svarte ut s\u00f8knaden med ei uttale ettersom det er Bergen kommune som skal vere vedtaksmyndigheit i saka. Vi gav i oktober 2023 ei ny uttale, der vi i hovudsak viste til tidlegare sakshandsaming og at vi fortsett er sv\u00e6rt kritisk og r\u00e5r ifr\u00e5 \u00e5 gje dispensasjon til tiltaket.\u00bb Tidligere uttalelser og vedtak om avslag p\u00e5 s\u00f8knad om utvidet bruk av avkj\u00f8rselen er vedlagt fylkeskommunens uttale. Det framg\u00e5r av uttale datert 31.10.2023 at \u00abFylkesveg 540 Fyllingsdalsveien har ei fartsgrense p\u00e5 50 km/t og ei \u00c5DT (\u00e5rleg d\u00f8gntrafikk) p\u00e5 14.500 kjt/d\u00f8gn. Vegen er klassifisert som ein \u00abSv\u00e6rt viktig hovudveg\u00bb jf. Vestland fylkeskommunes rammeplan (2021-24) for behandling av s\u00f8knadar om dispensasjon fr\u00e5 byggjegrensa langs fylkesveg og avk\u00f8yrsles\u00f8knadar. Rammeplanen seier at vegen i prinsipp skal v\u00e6re utan avk\u00f8yrsler, i tillegg seier rammeplanen at nye avk\u00f8yrsler og utvida bruk av eksisterande avk\u00f8yrsler b\u00f8r avklarast i reguleringsplan. Tiltaket er difor omfatta av plankrav. For at k\u00f8yret\u00f8y skal kome seg fr\u00e5 oms\u00f8kt avk\u00f8yrsle fr\u00e5 fv. 540 til eigedom p\u00e5 gnr. 23 bnr. 389 m\u00e5 dei k\u00f8yre om lag 100 meter p\u00e5 offentleg gang- og sykkelveg. Utvida bruk av avk\u00f8yrselen vil difor f\u00f8re til auka biltrafikk p\u00e5 kostnad av mjuke trafikantar. Bruk av gang- og sykkelveg til k\u00f8yring skal ikkje finne sted ved nyetableringar. Saksnummer KLAGE-2024/13222 Side 2 av 5 Vi viser ogs\u00e5 til at tiltaket er omtrent identisk med tidlegare oms\u00f8kt avk\u00f8yrsle. Det ble gitt avslag p\u00e5 opphavleg s\u00f8knad og ikkje gjeve medhald i klage p\u00e5 avslaget gjennom tidlegare s\u00f8knadsprosess\u00bb Merk at uttalelsen her hva gjelder saker hvor det kun s\u00f8kes om dispensasjon er egnet til \u00e5 skape den forst\u00e5else at kommunen p\u00e5 selvstendig grunnlag kan fatte vedtak om avkj\u00f8ringstillatelse fra en fylkeskommunal vei. Dette er ikke tilfelle. Dersom det skal gjennomf\u00f8res tiltak p\u00e5 eiendommen m\u00e5 det innhentes avkj\u00f8ringstillatelse fra vegmyndigheten. Dette f\u00f8lger av veglovas \u00a7 40. 2. Om klagen Klager anmoder politisk behandling av saken med henvisning til at Fylkeskommunen tidligere har avgjort klagesak over forholdet i s\u00f8kers disfav\u00f8r. Dette sikter nok til at s\u00f8knad om etablering av avkj\u00f8rsel fra fylkeskommunal vei tidligere er avsl\u00e5tt av vegmyndigheten. Klager framsetter at kommunen har gitt formel planstatus for veien for stor vekt i vurderingen av hvorvidt hensynene bak arealform\u00e5let tilsidesettes i vesentlig grad ved en dispensasjon. Klager fremmer her at tiltakshaver har bruksrett til veien, og at denne vedlikeholdes av naboene i felleskap, og slutter da at den b\u00f8r kunne benyttes for biltrafikk. Klager framsetter ogs\u00e5 at kommunen i st\u00f8rre grad burde hensyntatt reelle hensyn som det private eierskapet til den regulerte gang- og sykkelveien. Det anf\u00f8res at planmyndigheten har forholdt seg for passivt ved ikke \u00e5 regulere veien i samsvar med faktisk bruk. Det vises til at det er gitt delingstillatelse for eiendommen i 2005, og at tiltakshaver da har en forventning om \u00e5 f\u00e5 bygge p\u00e5 eiendommen. Det anf\u00f8res ogs\u00e5 at vegmyndigheten burde iverksette sikkerhetstiltak i gangveien slik at denne var bedre dimensjonert for sambruk dersom trafikksikkerhet er et utfordrende moment ved \u00f8nsket bruk. Det anf\u00f8res at avslaget medf\u00f8rer en grunnlovsstridig begrensing i eiendomsretten jf. grl. \u00a7 105 jf. EMK P1-1. 3. Vurdering av klagen Hva gjelder anf\u00f8rselen om rettstridig begrensing i eiendomsretten er denne \u00e5penbart grunnl\u00f8s. EMK P1-1 fremmer at \u00abThe proceding provision shal not, however, in any way impair the right of a State to enforce such laws as it deems necessary to control the use of property...\u00bb Reguleringsplaner er bindende for framtidig arealbruk jf. pbl. \u00a7 12-4. En eventuell byggerett p\u00e5 eiendommen som tiltakshaver eier, er betinget av at byggetiltaket er i samsvar med vedtatt plan jf. pbl. \u00a7 1-6. Reguleringsplanen for eiendommen er vedtatt i 1973. Byggetiltak, b\u00e5de hva gjelder et eventuelt bolighus og hva gjelder en tilkomstvei er da avhengig av at omr\u00e5det reguleres p\u00e5 nytt jf. KPA2018 \u00a7 3.1. vedr. plankrav for tiltak etter pbl. \u00a7 20-1 lit. a og l. Tiltakshaver har her \u00f8nsket \u00e5 s\u00f8ke dispensasjon kun fra form\u00e5let i den eldre planen. Det er ikke s\u00f8kt om byggetiltak i saken. Vi knytter derfor en merknad til at forholdet planmessig adgang til framf\u00f8ring av, eller utnyttelse av den regulerte gangveien til tilkomst, ikke bringes ut av verden ved at oms\u00f8kte dispensasjon innvilges siden forholdet fortsatt ber\u00f8res av plankravet etter KPA2018 \u00a7 3.1. Saksnummer KLAGE-2024/13222 Side 3 av 5 Hva gjelder anf\u00f8rsler om at vilk\u00e5rene for \u00e5 dispensere er oppfylt, viser klagersiden til gitte delingstillatelse, samt fremmer at kommunen i st\u00f8rre grad burde vektlagt reelle hensyn i vurderingen av dispensasjonen. Til det f\u00f8rste viser fagetaten til at delingstillatelsen for klagers eiendom ble gitt i 2005. Sivilombudet har uttalt at en byggeforventning som avledes av en gitt delingstillatelse ikke kan anes som en relevant fordel i dispensasjonsvurderingen1. Her er delingstillatelsen gitt for 19 \u00e5r siden. I den mellomv\u00e6rende perioden vil de faktiske forholdene ha endret seg slik at vurderingene som ble gjort den gang ikke kan legges til grunn som avklarte forhold ved et nytt byggetiltak. Formell status for tilkomstveien, alts\u00e5 om denne er i privat eie eller om den er overtatt av det offentlige, f\u00e5r ikke betydning for kommunens vurdering her. Det springende moment er om hensynene bak reguleringsplanen som det s\u00f8kes dispensasjon fra tilsidesettes i vesentlig grad. Likes\u00e5 gjelder etablert bruk fra andre eiendommer. Igangv\u00e6rende aktiviteter ber\u00f8res ikke av reguleringen. De to eiendommene som benytter veien til tilkomst, er etablert f\u00f8r reguleringsplanen tr\u00e5dte i kraft. Planen f\u00e5r virkning overfor \u00abframtidig arealbruk\u00bb jf. pbl. \u00a7 12- 4. En dispensasjon kan ikke innvilges dersom hensynet bak bestemmelsen det dispenseres fra tilsidesettes i vesentlig grad, videre m\u00e5 fordelene ved \u00e5 dispensere v\u00e6re klart st\u00f8rre enn ulempene jf. pbl. \u00a7 19-2. Sp\u00f8rsm\u00e5let st\u00e5r alts\u00e5 som f\u00f8lger: Vil en etablering av kj\u00f8rbar tilkomst for klagers eiendom vesentlig tilsidesette hensynet bak reguleringen med status \u00abFortau/gangvei off/felles\u00bb i reguleringsplanen. Fortau og gangveier tilrettelegges for \u00e5 skape trygge ganglinjer for myke trafikanter. Tiltaket er ogs\u00e5 avhengig av dispensasjon for \u00e5 etablere avkj\u00f8rsel mot fylkesvei. Dagens avkj\u00f8rsel g\u00e5r fra Fv.540, f\u00f8r man m\u00e5 bero p\u00e5 \u00e5 kj\u00f8re langs fortau om lag 100 meter for \u00e5 komme til den private avkj\u00f8rselen mot eiendommen. Se bilder av avkj\u00f8rsel til fortau og avkj\u00f8rsel til privat vei under. Vestland fylkeskommune har uttalt seg negativt i saken. Vegmyndigheten m\u00e5 antas \u00e5 st\u00e5 n\u00e6rmest til \u00e5 vurdere virkningene av oms\u00f8kte tiltak p\u00e5 trafikksikkerhet og andre trafikale 1 SOM-2018-4760 Saksnummer KLAGE-2024/13222 Side 4 av 5 forhold. Bygningsmyndigheten har derfor lagt til grunn deres vurdering av at \u00f8nsket situasjon er sv\u00e6rt trafikkfarlig. Ut fra tilgjengelig bildedokumentasjon kan vi se at avkj\u00f8rselen som skal benyttes betjenes direkte fra et fortau, uten l\u00f8sninger for \u00e5 separere g\u00e5ende og kj\u00f8rende. Det framst\u00e5r videre som helt tydelig at hensynet bak arealform\u00e5let \u00abgangvei\u00bb tilsidesettes i vesentlig grad ved en dispensasjon. Plangrepet legger opp til en separering av g\u00e5ende og kj\u00f8rende. Areal avsatt til kj\u00f8revei framg\u00e5r med gult av planutsnittet t.h., mens gangveien er markert med brunt. Veiene gjennom planomr\u00e5det skal da gi alternative tilkomster for g\u00e5ende og kj\u00f8rende p\u00e5 en m\u00e5te som holder disse brukergruppene adskilt fra hverandre. Oms\u00f8kt dispensasjon tjener til \u00e5 utviske dette grepet, ved \u00e5 samlokalisere g\u00e5ende og kj\u00f8rende. Hensynene bak arealform\u00e5let blir da vesentlig tilsidesatt ved oms\u00f8kt dispensasjon, og dispensasjonen kan ikke innvilges. Det er videre fagetatens syn at tiltakshavers utbyggingsinteresse p\u00e5 eiendommen ikke kan ilegges st\u00f8rre vekt enn de mer allmenne trafikksikkerhetshensynene som blir skadelidende ved en dispensasjon. Fordelene er alts\u00e5 heller ikke st\u00f8rre enn ulempene. Sp\u00f8rsm\u00e5let om avkj\u00f8ringstillatelse m\u00e5 l\u00f8ses f\u00f8r det kan s\u00f8kes om byggetiltak p\u00e5 klagers eiendom. Dette problematiseres imidlertid ikke her siden s\u00f8knaden kun gjelder dispensasjoner. 4. Konklusjon Vedtak datert 15.04.2024 opprettholdes. Klagen tas ikke til f\u00f8lge. Vedlegg: 1. Oversiktskart 2. Oversiktsfoto 3. Vedtak datert 15.04.2024 4. Klage datert 06.05.2024 5. Dispensasjonss\u00f8knad med vedlegg 6. Uttalelse fra Vestland Fylkeskommune datert 05.04.2024 med vedlegg 7. Nabomerknader Saksnummer KLAGE-2024/13222 Side 5 av 5 "
}