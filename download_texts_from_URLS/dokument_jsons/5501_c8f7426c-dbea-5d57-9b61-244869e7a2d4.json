{
  "dokument_id": "c8f7426c-dbea-5d57-9b61-244869e7a2d4",
  "doc_type": "case_attachment",
  "kommune": 5501,
  "tittel": "23_16394-1 Referat fra dialogm\u00f8te Mortensnes 10.10.23 1493393_756925_0",
  "url": "https://innsyn.tromso.kommune.no/application/getMoteDokument?dokid=2001493761",
  "tekst": "Troms\u00f8 kommune M\u00f8tereferat - Dialogm\u00f8te Mortensnes Prosjekt: 23-78 4017 Anskaffelse av kommunale boliger til flyktninger M\u00f8tedato/-tid: 10.10.2023, kl 17:00 - 18:30 Sted: Troms\u00f8 R\u00e5dhus, Formannskapssalen Deltagere: Mathias Sletten, prosjektleder, enhet for utbygging Stig Tore Johnsen, kommunedirekt\u00f8r Maiken Sch\u00f8nningsen Johnsen, enhetsleder, eiendomsutvikling Per Harald Korsmo, avdelingsleder, flyktningetjenesten Kevin Olaisen, jurist, flyktningetjenesten Egil Jens Pettersen, kommunikasjonsr\u00e5dgiver Elin Maria Karolina Delmar, arkitekt, Asplan Viak Harald Kjelstrup, leder FAU, Mortensnes skole Elisa Joensen, rektor, Mortensnes skole Hugo Hassan Karlsen, leder SU, Polarreven barnehage Siv Jane Andersen, daglig leder, Polarreven barnehage Leder, Mortensnes velforening Stedsfortreder for styreleder, Skarp IF \u00d8vrige beboere/interessenter Forfall: Styreleder, Skarp IF Ann-Kjersti Johnsen, landskapsarkitekt, Asplan Viak Langnes Bydelsr\u00e5d Referent: Mathias Sletten M\u00f8teansvarlig: Mathias Sletten Vedlegg: Presentasjon fra m\u00f8tet Saksnr. Beskrivelse Ansvarlig/Frist 1 Orientering om m\u00f8tets form\u00e5l Ansvarlig: Mathias Sletten 2. Gjennomgang av agenda Ansvarlig: Mathias Sletten 3. Situasjonen med bosetting av flyktninger i Troms\u00f8 Ansvarlig: Stig Tore Johnsen Status mht. bosetting Arbeid med anskaffelse av boliger Fremtidig behov 4 Om Flyktningetjenesten om bosetting av flyktninger Ansvarlig: Per Harald Korsmo Flyktningetjenestens ansvarsomr\u00e5der Integrering og statistikk 5. Om utbyggingsprosjektet Ansvarlig: Mathias Sletten Valgte lokasjoner Om lokasjon Maskinistvegen Fremdrift og politisk behandling Videre informasjonsflyt 6. Sp\u00f8rsm\u00e5l og innspill Ansvarlig: Alle Troms\u00f8 Kommune Saks-/l\u00f8penr.: 23/16394-1 Dato: 10.10.2023 Side 1 av 4 Side 2 av 4 Tekst i kursiv angir forel\u00f8pige tilbakemeldinger gitt i m\u00f8tet. Det spesifiseres at prosjektet p\u00e5 n\u00e5v\u00e6rende tidspunkt er i en s\u00e5 tidlig fase at alle n\u00f8dvendige avklaringer og beslutninger ikke foreligger. P\u00e5 bakgrunn av den kritiske situasjonen har kommunen i dette prosjektet benyttet seg av \u00e5pning i lovverket for \u00e5 gjennomf\u00f8re raskere prosesser enn ordin\u00e6re prosjektet har anledning til. Prosjektet legger opp til to-stegs politisk behandling der f\u00f8rste runde i Formannskapet og Kommunestyret kun omhandler godkjenning av videre forprosjekt. F\u00f8r neste runde vil det utarbeides et forprosjekt som vil belyse aktuelle problemstillinger og planlegge tiltakene i h\u00f8yere detaljeringsgrad som igjen skal opp til videre politisk behandling. - Bekymring for at midlertidig tiltak blir permanent og at fremtidige beboere vil kunne medf\u00f8re ulempe for omr\u00e5det. - Tiltaket i Maskinistvegen er midlertidig, men pga. den usikre situasjonen er det umulig \u00e5 forutse situasjonens utvikling videre fremover og dermed fastsl\u00e5 eksakt varighet p\u00e5 midlertidigheten. Som f\u00f8lge av valgt byggemetode kan byggene enkelt demonteres og flyttes til alternativ lokasjon i fremtiden. Om det i fremtiden anses som form\u00e5lstjenlig at byggene blir st\u00e5ende p\u00e5 varig basis vil det gjennomf\u00f8res ordin\u00e6r reguleringsprosess med ordin\u00e6r medvirkning fra alle interessenter. - Trafikk i krysset WC's veg/Maskinistvegen betegnes som trafikkfarlig med dagens situasjon. Det bemerkes at mange barn benytter omr\u00e5det til ferdsel til/fra skole og barnehage. - Kommunen er kjent med utfordringene tilknyttet veg i omr\u00e5det, og gruppen som har arbeidet med infrastrukturelle forutsetninger har definert n\u00f8dvendige vegfaglige tiltak som m\u00e5 gj\u00f8res for \u00e5 trygt kunne bebygge tomten. - Utbyggingsomr\u00e5det benyttes i dag av skolen og beboere i omr\u00e5det til lek og rekreasjon. - Bekymring for at den planlagte utbyggingen vil medf\u00f8re ytterligere forsinkelse av planlagt VA- oppgradering i WC's veg. - Utbyggingen er koordinert med seksjon for vann og avl\u00f8p i kommunen, og de har inng\u00e5tt som en del av gruppen som har vurdert infrastrukturelle forutsetninger. Ingenting som tilsier at prosjektet vil ha negativ innvirkning p\u00e5 dette da utf\u00f8relsesperiodene ikke overlapper. - Bekymring ift. tiltakets kostnadsbilde og om Side 3 av 4 hvorvidt det er \u00f8konomisk forsvarlig med midlertidig etablering. Sp\u00f8rsm\u00e5l om husleie p\u00e5 boligene. - Investeringen regnes over en periode p\u00e5 23 \u00e5r, og tidlige estimater antyder at planlagt byggemetode kan gi kostnadseffektiv utbygging. Byggemetoden gir rom for \u00e5 demontere byggene i fremtiden for \u00e5 sette de opp p\u00e5 en alternativ lokasjon, med en tilh\u00f8rende nedriggkostnad. Husleie vil bli fastsatt etter prinsipp om gjengs leie i Troms\u00f8. - Bekymring for hvordan omr\u00e5det etterlates om de etablerte boligene i fremtiden flyttes til en alternativ lokasjon. - Tomten er regulert til bebyggelse/an/egg og er planlagt bebygget i kommuneplanens arealdel og reguleringsplan. Fremtidig bruk av tomten m\u00e5 sees oppimot behov p\u00e5 det aktuelle tidspunktet, men det presiseres at det planlagte utbyggingsomr\u00e5det ikke er \u00e5 anse som et friareal jf. kommuneplanens arealdel. - Forslag om alternative lokasjoner. Det etterlyses at vurderinger som ligger til grunn for de valgte lokasjonene offentliggj\u00f8res. - Det er gjort vurderinger av flere offentlig eide tomter til form\u00e5let. Alle aktuelle saksdokumenter vil offentliggj\u00f8res i n\u00e6r fremtid som del av saksframlegg til politisk behandling. Kan enkelt lastes ned fra Troms\u00f8 kommunes innsynsportal. - Bekymring for at kommunen har en skjult agenda bak tiltaket og benytter seg av midlertidig forskrift for \u00e5 etablere varige boliger i omr\u00e5det til andre m\u00e5lgrupper. - Kommunen har ingen skjult agena; Den planlagte utbyggingen er kun ment som en del av l\u00f8sningen for \u00e5 anskaffe tilstrekkelig antall boliger, og for \u00e5 ta Troms\u00f8 kommunes del av ansvaret i det som er \u00e5 anse som en internasjonal krise. - Gjengs \u00f8nske om hyppig informasjon om videre gang i prosjektet. - Det er lansert en prosjektside p\u00e5 kommunens hjemmesider (tromso.kommune.no/prosjekter/anskaffelse-av- kommunale-boliger-til-flyktninger) hvor all relevant informasjon om prosjektet vil publiseres l\u00f8pende videre i prosjektarbeidet. - Sp\u00f8rsm\u00e5l om gjennomf\u00f8ring av politisk behandling og mulighet for \u00e5 komme med innspill til saken f\u00f8r/etter vedtak. - Saken skal opp til f\u00f8rste behandling i Formannskapet og Kommunestyret hhv. 23. og 25. oktober. \u00d8vrige innspill utover de som fremmes til prosjektet m\u00e5 rettes mot folkevalgte politikere som skal behandle saken. Alle vedtak i Side 4 av 4 Kommunestyret blir tilgjengelig i innsynsporta/en (under M\u00f8tekalender). Det presiseres igjen at sakens natur gj\u00f8r at prosjektet awiker fra ordin\u00e6re rutiner til medvirkning, og at bakgrunnen for dagens m\u00f8te er nettopp \u00e5 samle innspill fra beboere og interessenter i n\u00e6romr\u00e5det som videre kan hensyntas i detaljplanleggingsfasen. Sp\u00f8rsm\u00e5l om innsyn i saksdokumenter og tidligere \u00abvage svar\u00bb p\u00e5 generelle innsynsbegj\u00e6ringer. - Frem til n\u00e5 har alle dokumenter tilknyttet saken v\u00e6rt under arbeid, senest i dag, og dermed ikke ferdigstilt for publisering. I forbindelse med politisk behandling vil all relevant saksdokumentasjon offentliggj\u00f8res i kommunens innsynsportal der dette enkelt kan lastes ned uten \u00e5 m\u00e5tte begj\u00e6re om innsyn. - Etterlyses hvilke risikovurderinger som er gjort for utbygging av den aktuelle tomten. - Tverrfaglig arbeidsgruppe i kommunen har vurdert bla. trafikksikkerhet, klima og milj\u00f8 i arbeid med infrastrukturelle forutsetninger. Utover dette har det ikke blitt gjennomf\u00f8rt spesifikke risikovurderinger for de valgte lokasjonene utover de analyser som ligger til grunn fra gjennomf\u00f8rt planarbeid. Det vurderes som form\u00e5lstjenlig \u00e5 utf\u00f8re risikovurderinger i prosjektets neste fase. - Bekymring for mulighetsrommet for utvidelse av Mortensnes skole. - Tomten har ikke v\u00e6rt tiltenkt mulig utvidelse av Mortensnes skole. - Sp\u00f8rsm\u00e5l om hvordan innspill fra m\u00f8tet tas videre i prosjektet. - Prosjektet tar med innspill fra m\u00f8tet og fors\u00f8ker \u00e5 implementere konkrete foresl\u00e5tte tiltak i utformingen av etaleringen som arkitekt og landskapsarkitekt arbeider med i disse dager. Ber\u00f8rte parter kan fremme sine innspill til planlagt utbygging direkte til prosjektleder. - Det er frykt for tryggheten til barna. Det bemerkes at det ikke foreligger forskning som tilser at det er uheldig \u00e5 plassere flyktningemottak i distriktene. - Det presiseres ettertrykkelig at den planlagte utbyggingen ikke omfatter asylmottak, men ordin\u00e6re boliger til mennesker som m\u00e5 flykte fra sitt hjemland som f\u00f8lge av krig. Det er i tr\u00e5d med lokale og nasjonale retningslinjer at kommunale boliger skal spres og integreres i ordin\u00e6re bomilj\u00f8er som ikke bidrar til stigmatisering for beboerne. 7. Takk for oppm\u00f8te og innspill! "
}