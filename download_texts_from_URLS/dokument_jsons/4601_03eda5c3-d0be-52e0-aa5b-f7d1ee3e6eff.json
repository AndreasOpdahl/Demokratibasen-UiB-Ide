{
  "dokument_id": "03eda5c3-d0be-52e0-aa5b-f7d1ee3e6eff",
  "doc_type": "case_attachment",
  "kommune": 4601,
  "tittel": "Klage datert 17.08.2023",
  "url": "https://bergen.kommune.no/politikere-utvalg/api/fil/bk360/9511888/Klage-datert-17-08-2023",
  "tekst": " Bergen kommune Etat for byggesak og private planer Postboks 7700 5020 Bergen Bergen den: 17.08.2023 Klage p\u00e5 avslag p\u00e5 s\u00f8knad om rammetillatelse for legalisering av kran for opptak av b\u00e5ter. Sak nr. BYGG-2022/20114. Adresse: Ytrebygdsveien 53, gnr. 35, bnr. 278. Tiltakshaver: Bjordal & Madsen AS, v/Christian Walde Innledning: Viser til mottatt avslag p\u00e5 s\u00f8knad om legalisering av kran i sak nr. BYGG-2022/20114, mottatt her den 28.07.2023. Klagen p\u00e5 vedtaket er datert med dagens dato og m\u00e5 da anses som rettidig fremsatt. En har i avslaget vist til at st\u00f8yrapporten fra 2013 ikke er utt\u00f8mmende og ved en evt. klage m\u00e5 det dokumenteres at tiltaket tilfredsstiller krav til st\u00f8y i gjeldende kommuneplan KPA 2018 og T-1442 b\u00e5de i seg selv og for samlet st\u00f8ybelastning. Av den grunn oversendes det i denne omgang kun en tidsavbrytende klage som da gir tiltakshaver tid til \u00e5 innhente n\u00f8dvendig oppdatert st\u00f8yvurdering som vedlegges en utfyllende klage. Vedtaket lyder: S\u00f8knad om tillatelse til legalisering av t\u00e5rnkran avsl\u00e5s, jf. reguleringsplanen 60030000 \u00a7 2.1,1 om detaljregulering og \u00a73.8 om byggeh\u00f8yde. Det opplyses videre i vedtakets punkt 3.8 at midlertidig s\u00f8knad om dispensasjon fra vegloven \u00a7 29 ikke er behandlet, men at sektormyndighet for vei ikke har negative merknader til tiltaket, s\u00e5 lenge kranen ikke fysisk ber\u00f8rer veien. Vedtaket p\u00e5klages i sin helhet. Utfyllende klage vil kunne ber\u00f8re tema som f\u00f8lger: Eiendommens typografi som vanskeliggj\u00f8r bruken av andre typer kraner. Betydningen av tap av arbeidsplasser. Side 1 av 2 Bedriftens beredskapsansvar for vedlikehold av fart\u00f8y knyttet til lostjenesten, brannb\u00e5ter, ambulanseb\u00e5ter, Redningsselskapet og Forsvaret. Tap av mulighet til \u00e5 motta st\u00f8rre leveranser via semitrailer. Bedriftens tap av inntekter ved ikke \u00e5 n\u00e5 frem til arealer for vinterlagring av b\u00e5ter. Bedriftens ansvar for \u00e5 tilpasse seg markedets behov. Bedriftens etablering lenge f\u00f8r utarbeidelsens av gjeldende reguleringsplan ble vedtatt. Reguleringsplanens p\u00e5virkning p\u00e5 eksisterende bedrift, kran kontra bygg. Naboers etablering av boliger etter bedriftens etablering. Bedriftsfiendtlige vedtak. Ny st\u00f8yvurdering mm. Etter ansvarlig s\u00f8kes skj\u00f8nn bygger vedtaket kun p\u00e5 innsigelser fra nabo, knyttet til utsikt og st\u00f8y. Vedtaket ser helt bort fra verdien av det samfunnsansvaret bedriften har, og som samfunnet har bruk for av beredskapsmessige hensyn. Avslutning: Da det tar tid \u00e5 innhente ny st\u00f8yrapport vil en f\u00f8rst kunne sende utfyllende klage senest den den 30.09.23. Dersom det er sp\u00f8rsm\u00e5l til saken, kan undertegnede kontaktes p\u00e5 92243855 eller e-post: morten@byggprosjekt.no. Med vennlig hilsen Bygg Prosjekt AS Morten Nytun Byggmester / konsulent Side 2 av 2 "
}