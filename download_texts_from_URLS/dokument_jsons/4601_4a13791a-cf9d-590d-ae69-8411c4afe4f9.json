{
  "dokument_id": "4a13791a-cf9d-590d-ae69-8411c4afe4f9",
  "doc_type": "case_attachment",
  "kommune": 4601,
  "tittel": "Utredning av bygging/reetablering av institusjonskj\u00f8kken p\u00e5 eksisterende sykehjem",
  "url": "https://bergen.kommune.no/politikere-utvalg/api/fil/bk360/5263551/Utredning-av-bygging-reetablering-av-institusjonskjokken-pa-eksisterende-sykehjem",
  "tekst": " Etat for utbygging Til Fagnotat BEHF - Kommunaldirekt\u00f8rens stab V\u00e5r referanse: 2018/27742-62 Saksbehandler: Johnny Paul Berg Fra Dato: 13. desember 2021 Etat for utbygging Utredning av bygging/reetablering av institusjonskj\u00f8kken p\u00e5 eksisterende sykehjem Bakgrunn: Utvalg for helse og sosial (bystyrekomite) har vedtatt \u00e5 be byr\u00e5det om \u00e5 utrede bygging/ reetablering av institusjonskj\u00f8kken i eksisterende sykehjem. Det vises til tidligere utredning som EFU har utf\u00f8rt for BEHF \u00abInstitusjonskj\u00f8kken i nye sykehjem\u00bb jf. dokument 2018/10661-7 med vedlegg Rapport mai 2020 Ramb\u00f8ll \u00abInnspill til utredning av institusjonskj\u00f8kken i sykehjem\u00bb Mandat og gjennomf\u00f8ring av utredning: EFU har mottatt en bestilling fra BEHF om utredning av bygging/reetablering av institusjonskj\u00f8kken p\u00e5 eksisterende sykehjem. Utredningen gjelder 16 sykehjem. Etter gjennomf\u00f8rt avklaringsm\u00f8te ble foresp\u00f8rselen konkretisert i f\u00f8lgende punkter: 1. Hva trengs av arealer for \u00e5 etablere/reetablere institusjonskj\u00f8kken p\u00e5 eksisterende sykehjem? 2. Hva vil det koste \u00e5 klargj\u00f8re bygningsmasse for slike institusjonskj\u00f8kken? 3. Hva vil det koste \u00e5 anskaffe inventar og utstyr? Basert p\u00e5 erfaringstall fra Kolstihagen sykehjem og Fyllingsdalen sykehjem. For \u00e5 kunne gjennomf\u00f8re oppdraget ble det opprettet en arbeidsgruppe som bestod av r\u00e5dgiverselskap Asplan Viak, Advansia og oppdragsansvarlig/prosjektleder fra Etat for utbygging. Det er videre innhentet informasjon om s\u00e6rskilte driftsforutsetninger til de enkelte sykehjem fra Etat for sykehjem v/ Rune Eidset. I tillegg til dette har det v\u00e6rt et samarbeid med de respektive byggforvalterne hos Etat for bygg og eiendom for \u00e5 innhente bakgrunnsinformasjon om de enkelte sykehjem som inng\u00e5r i utredningen. Arbeidet startet i mai 2021 med r\u00e5dgiverne for \u00e5 f\u00e5 oversikt over oppgavens omfang, organisere befaringer og kartlegge muligheter og begrensinger ved \u00e5 kunne etablere institusjonskj\u00f8kken. N\u00e5r det gjelder Sykehjemmene Siljusl\u00e5tten og Sandsli bo- og aktivitetssenter, er disse sykehjemmene ikke tatt med i utredningen. Dette begrunnes med at det rent praktisk ikke er mulig \u00e5 etablere institusjonskj\u00f8kken ved begge disse sykehjemmene grunnet bygningsmessig karakter. Etablering av institusjonskj\u00f8kken vil g\u00e5 p\u00e5 bekostning av viktige sentrale funksjoner. Denne utredningen for eksisterende sykehjem, sammen med utredningen for nye sykehjem, skal inng\u00e5 i konsekvensanalyse om fremtidig kj\u00f8kkenstruktur i Bergen kommune. Saken skal fremmes for bystyret, i slutten av 2021 / begynnelsen av 2022. Begreper og forutsetninger: Definisjon av sentrale begreper som benyttes i rapporten: Produksjonskj\u00f8kken: Kj\u00f8kken der det produseres middagsmat, en funksjon som enten kj\u00f8pes fra ekstern leverand\u00f8r, i v\u00e5rt tilfelle fra Matvarehuset, eller at sykehjemmet selv ivaretar funksjonen i sin helhet (se punktet under). Det omtales ogs\u00e5 som storkj\u00f8kken. Institusjonskj\u00f8kken: Kj\u00f8kken der det produseres middagsmat p\u00e5 sykehjemmet, som er alternativet til leveranse fra ekstern leverand\u00f8r - Matvarehuset. Rapporten omhandler denne funksjonen, som p\u00e5 tegninger i rapporten er omtalt som produksjonskj\u00f8kken. Kategorisering av muligheter og begrensninger omtalt i rapporten 1. Har fungerende institusjonskj\u00f8kken 2. Tillater etablering av institusjonskj\u00f8kken i eksisterende lokaler 3. Tillater etablering av institusjonskj\u00f8kken ved utvidelse/tilbygg innen gjeldende reguleringsplan 4. Tillater ikke etablering av institusjonskj\u00f8kken uten dispensasjon 5. Tillater ikke etablering av institusjonskj\u00f8kken Resultat av utredningen: Etter en vurdering av 17 sykehjem som er lagt til grunn for utredningen, er det kun tre sykehjem som tillater etablering av institusjonskj\u00f8kken i eksisterende bygg eller ved tilbygg. 1. Gullst\u00f8tunet 2. Mildeheimen 3. Ulset De \u00f8vrige sykehjem tilsier at det ikke gir en mulighet \u00e5 etablere innenfor bestemmelser i det gjeldende plangrunnlag, og/eller at beliggenhet, bygningsmessig utforming og grunnforhold ikke er tilrettelagt. Utredningen har ogs\u00e5 lagt til grunn at viktige sentrale funksjoner i sykehjemmets drift ikke kan bli ber\u00f8rt. 1. Hva trengs av arealer for \u00e5 etablere/reetablere institusjonskj\u00f8kken p\u00e5 eksisterende sykehjem? Ramb\u00f8ll sin rapport av mai 2020 legger til grunn et definert arealbehov for nye sykehjem. Etablering av institusjonskj\u00f8kken i eksisterende bygg tilsier en mindre optimal arealutnyttelse enn for nybygg. En forutsetning for etablering av institusjonskj\u00f8kken skal ikke p\u00e5virke sykehjemmenes interne struktur og viktige funksjoner i for stor grad. Av de tre utvalgte sykehjem som tillater en etablering, fremkommer det et varierende arealbehov fra 205 m2 til 335 m2 (basert p\u00e5 90 beboere) 2. Hva vil det koste \u00e5 klargj\u00f8re bygningsmasse for slike institusjonskj\u00f8kken? Det er utarbeidet kostnadskalkyler for de tre sykehjemmene som tillater etablering av Institusjonskj\u00f8kken. Det framkommer en vesentlig kostnadsforskjell ved \u00e5 prosjektere et institusjonskj\u00f8kken i et nybygg, enn \u00e5 tilrettelegge i et eksisterende bygg, i tillegg til uforutsette forhold som oppst\u00e5r ved ombygging. Kalkylen omfatter kostnader for de bygningsmessige arbeidene inkludert tekniske installasjoner, fast inventar og st\u00f8rre kj\u00f8kkenutstyr samt prosjektering. Rapporten har ikke medtatt kostnader til prosjektadministrasjon og andre generelle kostnader, disse er beregnet av Etat for utbygging basert p\u00e5 n\u00f8kkeltall for nyere sykehjems prosjekter. Grunnkalkylen er gitt et p\u00e5slag p\u00e5 12 % til margin for usikkerhet i kalkylen og 12 % i forventet tillegg. Estimatene i rapporten m\u00e5 derfor betraktes som forventet kostnad P50. I budsjettering benyttes det vanligvis usikkerhetsniv\u00e5 P85, dvs at det er 85% sannsynlighet for at prosjektet vil kunne gjennomf\u00f8res innenfor angitt ramme. Det er derfor avsatt ytterlige 30 % i usikkerhetsavsetning for \u00e5 f\u00e5 et estimat p\u00e5 dette usikkerhetsniv\u00e5et. I tabellen under framkommer kostnadsestimater for begge de angitte usikkerhetsniv\u00e5ene. Alle tallene er angitt inkl. mva. 3. Hva vil det koste \u00e5 anskaffe inventar og utstyr? Basert p\u00e5 erfaringstall fra Kolstihagen sykehjem og Fyllingsdalen sykehjem. Fast inventar og byggteknisk utstyr er inkludert i tallene i tabellen over. Derimot er l\u00f8st inventar (utstyr) som gryter, sleiver, kniver og lignende ikke medtatt i kalkyler, dette anskaffes gjerne gjennom kommunens rammeavtaler separat. Fagetatens oppsummering og anbefaling: Vi h\u00e5per at notatet med tilh\u00f8rende rapport svarer ut til bestillingens forventninger, og som kan legges til grunn for en konsekvensanalyse om fremtidig kj\u00f8kkenstruktur i Bergen kommune. Fagetaten gj\u00f8r oppmerksom p\u00e5 at kostnader knyttet til drift, forvaltning og lignende, m\u00e5 p\u00e5 plass i tillegg f\u00f8r en fullgod evaluering mellom alternativene kan gjennomf\u00f8res. Skulle det v\u00e6re \u00f8nske om mer informasjon, eller gjennomgang av rapporten, ber vi om at vi blir kontaktet. Vi deltar gjerne p\u00e5 m\u00f8ter etter \u00f8nske og behov. Med hilsen Etat for utbygging Johnny Berg Gruppeleder Dokumentet er godkjent elektronisk. Vedlegg: Rapport av 10.12.2021 \u00abUtredning om etablering av insitusjonskj\u00f8kken i eksisterende sykehjem i Bergen kommune\u00bb "
}