{
  "dokument_id": "49c75d34-3921-5778-a549-ad3df55f9971",
  "doc_type": "case_attachment",
  "kommune": 4601,
  "tittel": "Svar p\u00e5 sp\u00f8rsm\u00e5l fra UMBY til planstrategi og planprogram for KPS",
  "url": "https://bergen.kommune.no/politikere-utvalg/api/fil/bk360/11350981/Svar-pa-sporsmal-fra-UMBY-til-planstrategi-og-planprogram-for-KPS",
  "tekst": " BBSM-kommunaldirekt\u00f8rens stab Til Notat Bystyrets kontor og UMBY V\u00e5r referanse: 2024/160605-2 Saksbehandler: Ingerd Lene Nyheim Fra Dato: 21. oktober 2024 Byr\u00e5dsleder Svar p\u00e5 sp\u00f8rsm\u00e5l fra UMBY til planstrategi og planprogram for KPS Representanten Mailiss Solheim-\u00c5kerblom (R\u00f8dt) har sendt inn f\u00f8lgende skriftlige sp\u00f8rsm\u00e5l til m\u00f8te i UMBY 23. oktober: Til sak 342/24: Planstrategi og planprogram: 1. Det st\u00e5r i planstrategien/-programmet, s. 15, f\u00f8lgende (min utheving): \u00abDet jobbes n\u00e5 med \u00e5 l\u00f8se dette blant annet gjennom en st\u00f8rre spredning av den kommunale boligmassen. Dette inneb\u00e6rer at kommunen selger eiendom og leiligheter i omr\u00e5der med h\u00f8y konsentrasjon av kommunale boliger, og erverver eiendom i omr\u00e5der med lav dekning.\u00bb Sp\u00f8rsm\u00e5l: Kan byr\u00e5det redegj\u00f8re for om det kj\u00f8pes eiendommer tiltenkt kommunale boliger i samme temp som det selges kommunal eiendom/leiligheter? G\u00e5r andelen kommunale boliger opp eller ned med denne modellen? 2. Det gjengis i p\u00e5 s. 16 i planstrategien/-programmet tall fra mars 2024 om antall bostedsl\u00f8se (428) og husstander (329) p\u00e5 venteliste for kommunal bolig. Sp\u00f8rsm\u00e5l: Kan byr\u00e5det gi oppdaterte tall p\u00e5 antall bostedsl\u00f8se og antall husstander p\u00e5 venteliste for kommunal bolig f.eks. pr. 15. oktober, eller s\u00e5 tett opp til i dag som det er mulig \u00e5 hente tall? Svar p\u00e5 sp\u00f8rsm\u00e5l: 1. I Handlingsplan for fortynning av den kommunale boligmassen i Bergen kommune ble det vedtatt at 200 kommunale boliger skulle avhendes i levek\u00e5rssonene med st\u00f8rst konsentrasjon av kommunale utleieboliger. Dette kunne gj\u00f8res gjennom ulike tiln\u00e6rminger og ikke kun salg. Kommunen har etter dette vedtaket solgt to st\u00f8rre anlegg og enkelt leiligheter. I tillegg har noen sm\u00e5 leiligheter blitt sl\u00e5tt sammen til st\u00f8rre leiligheter. Samlet har man i tidsperioden fra vedtak i 2017 n\u00e5dd m\u00e5ltall om avhendelse av 200 boliger. Handlingsplan for 250 flere kommunale utleieboliger/ Boligprogrammet ble ogs\u00e5 vedtatt i 2017. Regulering og bygging har tatt tid, og de f\u00f8rste bemannede botilbud tas i bruk i 2025. Det er i perioden anskaffet 107 kommunale utleieboliger gjennom tilvisingsavtaler i samarbeid med private. I tillegg til disse 107 boligene etter tilvisingsavtale er det kj\u00f8pt mange leiligheter til bostedsl\u00f8se, flyktninger og barnefamilier. S\u00e5 langt i 2024 er det kj\u00f8pt 12 stykker store familieboliger for totalt 65,8 millioner, og m\u00e5let er \u00e5 kj\u00f8pe 20 boliger for totalt 100 millioner i l\u00f8pet av 2024. I tillegg er det kj\u00f8pt 71 boliger til flyktninger for totalt 268,8 millioner kroner. Antallet kommunale boliger har \u00f8kt totalt sett de siste \u00e5rene. Tall fra \u00e5rsmeldingen 2023 viser: N\u00f8kkeltall/indikator Resultat Resultat Resultat Resultat Resultat 2019 2020 2021 2022 2023 Kommunalt 3561 3639 3689 3638 3828 disponerte boliger totalt, antall Antallet vil kunne ha et naturlig avvik ved rehabiliteringsprosjekter, da boligene ikke vil v\u00e6re \u00abdisponerte\u00bb. 2. Bostedsl\u00f8sekartlegging gj\u00f8res i uke 48 hvert \u00e5r. Det var 428 bostedsl\u00f8se i uke 48 i 2023. Antall p\u00e5 venteliste for kommunal utleiebolig pr 18. oktober 2024 er 343 husstander. Med hilsen Christine B. Meyer - byr\u00e5dsleder Charlotte Spurkeland \u2013 byr\u00e5d for barnevern, sosiale tjenester og mangfold Dokumentet er godkjent elektronisk. "
}