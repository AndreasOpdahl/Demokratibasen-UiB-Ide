{
  "dokument_id": "20ed3c4b-4c18-5d88-944e-d64a66b78a83",
  "doc_type": "case_attachment",
  "kommune": 4601,
  "tittel": "Anbefaling om ikke \u00e5 avgi h\u00f8ringsuttalelse - H\u00f8ring av forslag til endring i forskrift om fremmede organismer",
  "url": "https://bergen.kommune.no/politikere-utvalg/api/fil/bk360/12576994/Anbefaling-om-ikke-a-avgi-horingsuttalelse-Horing-av-forslag-til-endring-i-forskrift-om-fremmede-organismer",
  "tekst": " BBU - kommunaldirekt\u00f8rens stab Til Intern korrespondanse Byr\u00e5dsleders avdeling V\u00e5r referanse: 2025/142153-7 Saksbehandler: Ulrikke Christina Kj\u00e6r Fra Dato: 7. mai 2025 BBU - kommunaldirekt\u00f8rens stab Anbefaling om ikke \u00e5 avgi h\u00f8ringsuttalelse - H\u00f8ring av forslag til endring i forskrift om fremmede organismer Byr\u00e5dsavdeling for byutvikling har mottatt h\u00f8ringssak om forslag til endring i forskrift om fremmede organismer fra Milj\u00f8direktoratet p\u00e5 oppdrag fra Klima- og milj\u00f8departementet. H\u00f8ringsfrist: 23.05.2025 Forskrift om fremmede organismer (FOR-2015-06-19-716) regulerer innf\u00f8rsel, omsetning og utilsiktet spredning av fremmede organismer. Form\u00e5let med forskriften er \u00e5 forebygge uheldige f\u00f8lger for naturmangfoldet i Norge som skyldes introduksjon av fremmede organismer. M\u00e5lsetningen med de foresl\u00e5tte endringene i forskriften, er \u00e5 gj\u00f8re den til et bedre verkt\u00f8y for \u00e5 forhindre at fremmede organismer gj\u00f8r skade p\u00e5 naturmangfoldet. Endringene vil forenkle, tydeliggj\u00f8re og oppdatere forskriften slik at den blir mer brukervennlig og dermed enklere \u00e5 etterleve, styrke forskriften som virkemiddel for tidlig innsats mot fremmede organismer, og effektivisere saksbehandlingen under forskriften. Byr\u00e5dsavdelingen har konferert med Bymilj\u00f8etaten og Byr\u00e5dsavdeling for n\u00e6ring, kultur og idrett. Begge melder at de ikke har innspill til saken. Byr\u00e5den er av den oppfatning at endringsforslagene er positive, og utfordringer er godt utredet. Byr\u00e5den kan ikke se at endringene har vesentlige konsekvenser for Bergen kommune. Byr\u00e5d for byutvikling anbefaler at kommunen avst\u00e5r fra \u00e5 uttale seg. Med hilsen Eivind N\u00e6vdal-Bolstad - Byr\u00e5d for byutvikling Dokumentet er godkjent elektronisk. "
}