{
  "dokument_id": "b1575c31-6891-5397-8c66-dbf0f7b7dfd9",
  "doc_type": "case_presentation",
  "kommune": 5501,
  "tittel": "Eierberetning 2024 - Kommunale selskaper i Troms\u00f8 kommune",
  "url": "https://innsyn.tromso.kommune.no/application/getMoteDokument?dokid=2001828348",
  "tekst": "Arkivsaksnr. 24/15433-1 Saksbehandler Trond Eliassen Saksgang M\u00f8tedato Formannskapet 17.09.2024 Kommunestyret 16.10.2024 Eierberetning 2024 - Kommunale selskaper i Troms\u00f8 kommune Kommunedirekt\u00f8rens innstilling til vedtak: Eierberetning 2024, som viser oversikt og omtale av kommunale aksjeselskaper, interkommunale selskaper og kommunale foretak, tas til orientering. Stig Tore Johnsen Kommunedirekt\u00f8r 1 Hva saken gjelder Eierberetning 2024 som gir en oversikt over kommunale aksjeselskaper, interkommunale selskaper og kommunale foretak med hovedvekt p\u00e5 selskapenes utvikling de senere \u00e5r. Saksutredning I Troms\u00f8 kommunes eiermelding for 2021 ble det bebudet at kommunen skal utarbeide en \u00e5rlig eierberetning som gir en beskrivelse av kommunens eierposisjoner med vekt p\u00e5 selskapenes utvikling de senere \u00e5r. Vedlagte eierberetning for 2024 gir en oversikt over kommunale aksjeselskaper, interkommunale selskaper og kommunale foretak med hovedvekt p\u00e5 selskapenes utvikling de senere \u00e5r. Kommunale stiftelser, Troms\u00f8 kommunale pensjonskasse og mindre aksjeposter hovedsakelig utenfor Troms\u00f8regionen er ikke gitt fokus og presentert i denne eierberetningen. Troms\u00f8 kommune har i l\u00f8pet av de siste \u00e5rene restrukturert og etablert nye selskaper innenfor flere omr\u00e5der: Troms\u00f8bolig KF Kommunestyret vedtok i juni 2022 \u00e5 organisere drift, forvaltning og vedlikehold av kommunens boliger som et kommunalt foretak (KF) fra 01.01.2023. Foretaket er fortsatt i en oppbygningsfase hvor det n\u00e5 jobbes intensivt med \u00e5 fastsette realistiske \u00f8konomiske rammer slik at foretaket kan levere i henhold til samfunnsoppdraget deres. Romssa S\u00e1mi Viessu \u2013 Samisk Hus Troms\u00f8 AS I februar 2023 ble Romssa S\u00e1mi Viessu \u2013 Samisk Hus Troms\u00f8 AS stiftet, og selskapet har som form\u00e5l \u00e5 v\u00e6re en samisk m\u00f8teplass i Troms\u00f8, som bidrar til \u00e5 drifte og utvikle en kunst- og kulturarena i Troms\u00f8 med tydelig samisk profil. Troms\u00f8 kommune eier sammen med Troms og Finnmark fylkeskommune og Sametinget hver 1/3 av aksjene i selskapet. Romssa S\u00e1mi Viessu har flyttet inn i nye lokaler p\u00e5 Prostneset og tilbyr en rekke kurs i duodji, det tradisjonelle samiske h\u00e5ndverket, som gir deg muligheten til \u00e5 l\u00e6re og videref\u00f8re disse verdifulle ferdighetene. I tillegg arrangerer vi jevnlig kulturelle arrangementer som konserter, foredrag, utstillinger og filmvisninger. Aurora Kino AS Aurora ble omdannet til aksjeselskap I 2023 med m\u00e5l om \u00e5 effektivisere drift, legge til rette for vekst og gj\u00f8re det enklere \u00e5 invitere inn nye offentlige eiere som kan tilf\u00f8re selskapet b\u00e5de kapital og kompetanse. Aurora sliter fortsatt \u00f8konomisk, og det m\u00e5 utarbeides planer for hvordan egenkapitalen i selskapet skal styrkes. Samtidig m\u00e5 det kontinuerlig arbeides med \u00e5 identifisere og iverksette ytterligere tiltak for \u00e5 redusere utgiftssiden. Gr\u00f8tsund Industripark AS Gr\u00f8tsund Industripark AS ble stiftet 27 juni 2024 og eies 50 % av Troms\u00f8 kommune og 50 % av Troms\u00f8 Havn. ProTroms\u00f8 AS har siden 2022 v\u00e6rt prosjektleder, og har ansvar for fremdrift i prosjektet fram til industriselskapet er operativt. M\u00e5lsettingen for Gr\u00f8tsund Industripark AS er \u00e5 utvikle en attraktiv og velfungerende maritimt rettet n\u00e6ringspark basert p\u00e5 prinsipper om b\u00e6rekraftig virksomhet og sirkularitet. Mer overordnet er ambisjonen at selskapet og Gr\u00f8tsund industripark skal bidra til at Troms\u00f8 blir et lokomotiv for gr\u00f8nne l\u00f8sninger. 2 Det er videre plan for \u00e5 f\u00e5 etablert ny eierstrategi for alle kommunale selskaper i l\u00f8pet av h\u00f8sten 2024 hvor hovedfokus vil v\u00e6re: - Tydeliggj\u00f8re m\u00e5l og forventninger til hvert enkelt selskap - Styrekompetanse og sammensetning, profesjonalisere valgprosess - Styrke og formalisere eierdialogen. Konklusjon Kommunedirekt\u00f8ren foresl\u00e5r at eierberetning 2024, som viser oversikt og omtale av kommunale aksjeselskaper, interkommunale selskaper og kommunale foretak, tas til orientering. Vedtakskompetanse Kommunestyret Vedlegg Eierberetning kommunale selskaper 2024 GF - Arnestedet GF - Arnestedet N\u00e6ringseiendom GF - Alfheim stadion II GF - Troms\u00f8 Parkering GF - Troms\u00f8 Asvo GF - Remiks Milj\u00f8park GF - Troms\u00f8 Veg GF - Aurora Kino AS GF - ProTroms\u00f8 GF Ressurs Troms\u00f8 GF - Skarphallen Eiendom GF - Arktisk Filharmoni GF - Troms Kraft AS GF - Jordobservasjon Troms\u00f8 AS GF - Troms\u00f8 Sentrum GF - Samisk Hus Troms\u00f8 GF - Storelva Idrettspark GF - H\u00e5logaland Teater GF - Visit Troms\u00f8-Region GF - Nordomr\u00e5devegen Foretaksanalyse -Langsundforbindelsen AS Foretaksanalyse-G\u00e5gaten AS Troms\u00f8 GF - Troms Holding GF - Bredb\u00e5ndsfylket Representantskap - K-Sekretariatet Representantskap - KomRev Nord 3 "
}