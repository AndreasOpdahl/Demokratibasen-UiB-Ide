{
  "dokument_id": "bb2462ec-39a5-560b-aafc-b18043fd8892",
  "doc_type": "case_attachment",
  "kommune": 4601,
  "tittel": "Handlingsplan mot \u00e5pne rusomr\u00e5der. H\u00f8ringsinnspill fra kommunalt r\u00e5d for personer med funksjonsnedsettelse",
  "url": "https://bergen.kommune.no/politikere-utvalg/api/fil/bk360/10957852/Handlingsplan-mot-apne-rusomrader-Horingsinnspill-fra-kommunalt-rad-for-personer-med-funksjonsnedsettelse",
  "tekst": " Kommunalt r\u00e5d for personer med funksjonsnedsettelse Til Intern korrespondanse BBSM - Seksjon for strategi og utredning - V\u00e5r referanse: 2024/05173-103 Velferd og bolig (Arbeidssted) v/Rune Tj\u00f8svold Saksbehandler: Ragnhild Hvoslef Kr\u00fcger Dato: 21. august 2024 Fra Kommunalt r\u00e5d for personer med funksjonsnedsettelse Handlingsplan mot \u00e5pne rusomr\u00e5der. H\u00f8ringsinnspill fra kommunalt r\u00e5d for personer med funksjonsnedsettelse KRPF behandlet saken i m\u00f8te 13. august, sak 122/24 og har f\u00f8lgende h\u00f8ringsinnspill: Det st\u00e5r mye bra i handlingsplanen. Det skal v\u00e6re en tett dialog med de ulike akt\u00f8rene. Det er urovekkende at det st\u00e5r over 200 personer i boligk\u00f8. Her b\u00f8r det settes inn strakstiltak for \u00e5 s\u00f8rge for at disse f\u00e5r et tilfredsstillende botilbud snarest mulig. Sv\u00e6rt mange av denne gruppen \u00f8nsker et botilbud for \u00e5 komme seg vekk fra gata. KRPF er skeptisk til at det ikke finnes noen alternativ m\u00e5te personer i aktiv rus kan f\u00e5 hjelp til annen behandling som poliklinisk samtalebehandling eller d\u00f8gnbehandling enn flere byr\u00e5kratiske prosesser. R\u00e5det mener det m\u00e5 startes opp et fors\u00f8k der det er mulig for denne gruppen \u00e5 f\u00e5 slik hjelp p\u00e5 en enklere og mindre byr\u00e5kratisk m\u00e5te. KRPF er glad for en oppgradering av gatene slik at de blir universelt utformet, men vil p\u00e5peke at de to HC-parkeringsplassene p\u00e5 Nedre Korskirkeallmenningen er to av f\u00e5 HC- plasser i omr\u00e5det som tilfredsstiller kravene til HC-parkering og i tillegg ligger n\u00e6rt Korskirken. Korskirken er en arena som betyr mye for mange og som jevnlig har aktiviteter som f.eks. studentgudstjeneste. KRPF ber om at disse parkeringsplassene beholdes ved en oppgradering av omr\u00e5det. KRPF er skuffet over at HC-parkering igjen er utelatt samtidig som det skal reserveres plasser for bildeling. Gjentatte ganger har det blitt uttrykt at det vil bli lettere for personer med HC-kort som m\u00e5 bruke bil om det blir mindre biler, men ikke om det er mangel p\u00e5 HC- parkeringsplasser, se side 11 i utkastet. Med hilsen Kommunalt r\u00e5d for personer med funksjonsnedsettelse Sonja Ljostveit - leder Ragnhild Hvoslef Kr\u00fcger - seniorr\u00e5dgiver Dokumentet er godkjent elektronisk. Kopi: Bymilj\u00f8etaten "
}