{
  "dokument_id": "1b947da6-b1fb-523e-9ada-50f353ebec26",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 38 fra Christine \u00d8degaard (MDG) om oversikt over enkeltplaner og gjeldende kommunal planstrategi - Utvalg for helse og sosial 2024",
  "url": "https://bergen.kommune.no/politikere-utvalg/api/fil/bk360/10354151/Svar-pa-skriftlig-sporsmal-nr-38-fra-Christine-Odegaard-MDG-om-oversikt-over-enkeltplaner-og-gjeldende-kommunal-planstrategi-Utvalg-for-helse-og-sosial-2024",
  "tekst": " BBSM-kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2024/70054-3 Saksbehandler: Ingerd Lene Nyheim Fra Dato: 8. mai 2024 Byr\u00e5d for barnevern, sosiale tjenester og mangfold Svar p\u00e5 skriftlig sp\u00f8rsm\u00e5l nr. 38 fra Christine \u00d8degaard (MDG) om oversikt over enkeltplaner og gjeldende kommunal planstrategi - Utvalg for helse og sosial 2024 Representanten Christine Henriksen \u00d8degaard (MDG) har den 23. april 2024 sendt inn f\u00f8lgende skriftlige sp\u00f8rsm\u00e5l: If\u00f8lge saken \u201cByr\u00e5dets arbeid med ny kommuneplan og kommunal planstrategi\u201d skal det ikke legges frem noen oversikt over enkeltplaner som skal videref\u00f8res, revideres/rulleres, utg\u00e5r, p\u00e5g\u00e5r eller blir startet opp i perioden: Fra saken: \u201cDet legges ikke opp til at det gjennom behandlingen av planstrategien skal ta stilling til alle enkeltplaner som skal revideres i valgperioden, siden bystyrets vedtak av ny KPS skal gi sentrale f\u00f8ringer for planleggingen.\u201d Sp\u00f8rsm\u00e5l til byr\u00e5den: 1. Representanten ber om en oversikt over alle planer jamf\u00f8r gjeldende planstrategi som ligger under byr\u00e5dens ansvar. 2. Representanten ber om at status p\u00e5 planene inkluderes i oversikten. Svar fra byr\u00e5den: For oversikt over alle planer som ligger under byr\u00e5dens ansvar, vises det til at Bergen kommune har en oversikt over gjeldende tematiske samfunnsplaner i Bergen kommune, sortert etter byr\u00e5dsavdeling. Charlotte Spurkeland - Byr\u00e5d for barnevern, sosiale tjenester og mangfold Dokumentet er godkjent elektronisk. "
}