{
  "dokument_id": "991a638e-2fe7-5d01-8c11-99324e1c8e17",
  "doc_type": "case_minutes",
  "kommune": 4601,
  "tittel": "Saksprotokoll UHSO, 24042024, Sak 46/24, Representantforslag fra Katrine N\u00f8dtvedt (MDG) og Christine Henriksen \u00d8degaard (MDG) om \u00e5 satse p\u00e5 barn og unges psykiske helse",
  "url": "https://bergen.kommune.no/politikere-utvalg/api/fil/bk360/10337705/Innstilling-vedtak-Representantforslag-fra-Katrine-Nodtvedt-MDG-og-Christine-Henriksen-Odegaard-MDG-om-a-satse-pa-barn-og-unges-psykiske-helse",
  "tekst": "Representantforslag fra Katrine N\u00f8dtvedt (MDG) og Christine Henriksen \u00d8degaard (MDG) om \u00e5 satse p\u00e5 barn og unges psykiske helse Utvalg for helse og sosial behandlet saken i m\u00f8tet 24.04.2024 sak 46/24 og avga f\u00f8lgende innstilling: Bystyret viser til byr\u00e5dets svar, og til at byr\u00e5det styrker barn og unge psykiske helse. Mye av arbeidet forslagsstillerne foresl\u00e5r er allerede satt i gang av det sittende byr\u00e5det. Det er tilf\u00f8rt midler til skolene for \u00e5 ansette flere milj\u00f8arbeidere, st\u00f8tten til Sammen er styrket med 700 000 i innev\u00e6rende budsjett for \u00e5 gi 700 ekstra psykologtimer til studenter, og byr\u00e5det har gjennom justering av \u00e5pningstidene i helsestasjonstilbudet \u00f8kt kapasiteten. Utvalg for helse og sosials behandling F\u00f8lgende representanter tok ordet: Christine Henriksen \u00d8degaard (MDG), Bj\u00f8rn-Frode Schjelderup (H), Jeron Joseph (A), Ann Kristin Ramstr\u00f8m (SV), Elin Brandt \u00c5dlandsvik (INP) Forslag fremsatt i utvalget: Bj\u00f8rn-Frode Schjelderup (H) fremsatte p\u00e5 vegne av H og FrP f\u00f8lgende alternative forslag: Bystyret viser til byr\u00e5dets svar, og til at byr\u00e5det styrker barn og unge psykiske helse. Mye av arbeidet forslagsstillerne foresl\u00e5r er allerede satt i gang av det sittende byr\u00e5det. Det er tilf\u00f8rt midler til skolene for \u00e5 ansette flere milj\u00f8arbeidere, st\u00f8tten til Sammen er styrket med 700 000 i innev\u00e6rende budsjett for \u00e5 gi 700 ekstra psykologtimer til studenter, og byr\u00e5det har gjennom justering av \u00e5pningstidene i helsestasjonstilbudet \u00f8kt kapasiteten. Christine Henriksen \u00d8degaard (MDG) fremsatte p\u00e5 vegne av MDG f\u00f8lgende alternative forslag i 6 punkter: 1. Bystyret ber byr\u00e5det intensivere arbeidet med \u00e5 bedre barn og unges psykiske helse i Bergen, b\u00e5de med \u00f8kt forebygging og med \u00f8kt tilgang p\u00e5 psykisk helsehjelp. 2. Bystyret ber byr\u00e5det etablere Ung Arena-tilbud i alle byomr\u00e5der. 3. Bystyret ber byr\u00e5det styrke skolehelsetjenesten og helsestasjonstilbudet. 4. Bystyret ber byr\u00e5det tilf\u00f8re skolene flere ressurser til \u00e5 styrke og videref\u00f8re innsatsen med milj\u00f8arbeidere p\u00e5 skolene i Bergen. 5. Bystyret ber byr\u00e5det \u00f8ke st\u00f8tten til psykologtilbudet til studenter i regi av Sammen, og vurdere om st\u00f8tten skal gis som fast tilskudd, og ikke som engangstilskudd. 6. Bystyret ber byr\u00e5det \u00f8ke tilskuddene til frivillige organisasjoner som retter seg mot barn og unge som sliter med eller st\u00e5r i fare for \u00e5 utvikle psykiske plager. Ann Kristin Ramstr\u00f8m (SV) fremsatte p\u00e5 vegne av SV f\u00f8lgende tilleggsforslag i 10 punkter: 1. Bystyret ber byr\u00e5det arbeide for \u00e5 \u00f8ke kompetansen p\u00e5 psykisk helse i barnehage og skole, blant annet gjennom kompetanseheving for personalet i \u00e5 identifisere barn med behov for ekstra oppf\u00f8lging. 2. Bystyret ber byr\u00e5det om \u00e5 rekruttere flere psykologer i skolehelsetjenesten. 3. Bystyret ber byr\u00e5det arbeide for \u00e5 innf\u00f8re et eget fag i ungdomsskolen om psykisk helse og livsmestring. 4. Bystyret ber byr\u00e5det arbeide for \u00e5 opprette flere rusfrie m\u00f8teplasser for ungdom i de ulike bydelene. 5. Bystyret ber byr\u00e5det arbeide for \u00e5 gi barn tilstrekkelig kompetanse i sunn bruk av sosiale medier. 6. For \u00e5 sikre god psykisk helse hos unge er det viktig at kommunen har et system som fanger opp de som faller utenfor skole og arbeid. Ungdom i Bergen m\u00e5 ha et tilbud som hjelper dem tilbake i aktivitet. En satsing p\u00e5 tilknyting til arbeidslivet for ungdommer som faller fra er viktig. Derfor ber bystyret byr\u00e5det anmode nasjonale myndigheter om \u00e5 tilbakef\u00f8re individst\u00f8nad fra 16 \u00e5r til ungdommer som f\u00e5r tilbud om arbeidstrening hos NAV. 7. Aktivitetsplikt for unge mottakere av sosialhjelp erstattes med aktivitetsrett til meningsfull, relevant og kvalifiserende aktivitet, samt tilstrekkelig r\u00e5d, veiledning og oppf\u00f8lging. 8. Bystyret ber byr\u00e5det etablere Helsestasjon for ungdom p\u00e5 Laksev\u00e5g og Loddefjord umiddelbart. 9. Bystyret ber byr\u00e5det gjenopprette Lavterskel kveld til alle bydeler, med et samtaletilbud til barn, ungdom, gravide og familier med behov for hjelp, r\u00e5d eller veiledning p\u00e5 ettermiddager og kveldstid. Tjenesten skal bidra til \u00e5 styrke foreldre og foresatte til \u00e5 m\u00f8te, forst\u00e5 og utforske barn og ungdommers f\u00f8lelser og f\u00f8lelsesmessige utfordringer med m\u00e5l om \u00e5 styrke barn og unges selvbilde. Det skal blant annet tilbys tilbud om korte kurs innen emosjonsfokusert veiledning. 10. Bystyret ber byr\u00e5det om \u00e5 levere en \u00e5rlig statusoppdatering av vedtakene Merknader fremsatt i utvalget: Elin Brandt \u00c5dlandsvik (INP) fremsatte p\u00e5 vegne av INP f\u00f8lgende merknad: Foresl\u00e5tte tiltak m\u00e5 sees i sammenheng med \u00f8konomi- og handlingsplan ut over det som allerede er satt i gang. Votering: Alternativt forslag punkt 1-6 fra MDG, fremsatt av Christine Henriksen \u00d8degaard (MDG), fikk 7 stemmer (A, SV, MDG, R). Alternativt forslag fra H og FrP, fremsatt av Bj\u00f8rn-Frode Schjelderup (H), ble tiltr\u00e5dt med 10 stemmer (H, FrP, BL, INP, KrF, PP). Forslagstillers forslag til vedtak ble ikke votert over. Tilleggsforslag punkt 1-2 og 4-10 fra SV, fremsatt av Ann Kristin Ramstr\u00f8m (SV), fikk 3 stemmer (SV, R). Tilleggsforslag punkt 3 fra SV, fremsatt av Ann Kristin Ramstr\u00f8m (SV), fikk 2 stemmer (SV). 2 Merknad fra INP, fremsatt av Elin Brandt \u00c5dlandsvik (INP), fikk 1 stemme (INP). Forslagsstillers forslag til vedtak: \u2022 Bystyret ber byr\u00e5det etablere Ung Arena-tilbud i alle byomr\u00e5der. \u2022 Bystyret ber byr\u00e5det styrke skolehelsetjenesten og helsestasjontilbudet. \u2022 Bystyret ber byr\u00e5det tilf\u00f8re skolene flere ressurser til \u00e5 ansette milj\u00f8arbeidere. \u2022 Bystyret ber byr\u00e5det \u00f8ke st\u00f8tten til psykologtilbudet til studenter i regi av Sammen. \u2022 Bystyret ber byr\u00e5det \u00f8ke tilskuddene til frivillige organisasjoner som retter seg mot \u2022 barn og unge som sliter med eller st\u00e5r i fare for \u00e5 utvikle psykiske plager. 3 "
}