{
  "dokument_id": "020fbe46-ec50-55b1-9e09-a784edd0d7b1",
  "doc_type": "case_attachment",
  "kommune": 5501,
  "tittel": "14. Tilstandsvurdering Storgata 34-38-40",
  "url": "https://innsyn.tromso.kommune.no/application/getMoteDokument?dokid=2001946204",
  "tekst": "Storgata 34, 38 og 40 Tilstandsvurdering 34 38 40 Denne tilstandsvurderingen vil legge vekt p\u00e5 \u00e5 kartlegge bygningenes teknisk tilstand og endringshistorikk fram til i dag. Det er vanskelig \u00e5 komme til for inspeksjon alle steder, s\u00e5 det kan v\u00e6re skader p\u00e5 eksisterende konstruksjoner som ikke er observert. Bygningene, Storgata 34, 38 og 40, er regulert til bevaring. De har hovedformene intakt som da husene ble bygget p\u00e5 1800-tallet. Bygningene har de opprinnelige gr\u00e5stensmurene med unntak av endringer som er gjort i 38 og 40. Husene er bygget i laftet t\u00f8mmer. Det er gjort store endringer i fasadene med unntak av 2. etasje i nr. 34. I 1. etasje er det tatt ut st\u00f8rre vindus\u00e5pninger mot gata i alle byggene. Bygningene har opprinnelige trebjelker i golv. Takene har opprinnelige \u00e5ser og bordtak med over- og underliggere. Storgata 34 har en del utvendig panel og vindusomramminger av eldre dato, men i nr. 38 og 40 er all panel og belistning fornyet. Store partier av innvendige og ogs\u00e5 utvendige t\u00f8mmervegger er fjernet. Meierikvartalet ca 1890 Bykart 1903 Storgata 34 Nr. 34 er bedre bevart enn nr. 38 og 40 i den forstand at bygningen har en eldre panel mot gata og mot nord. Hvorvidt panelen er opprinnelig er ikke godt \u00e5 si, men den kan gjerne v\u00e6re det. Bildet over fra 1890 viser en st\u00e5ende panel som kan v\u00e6re den samme som i dag. P\u00e5 dagens bilde til h\u00f8yre kan vi se at det er gjort innfellinger i panelen over de store vinduene hvor de gamle vinduene, tilsvarende vinduene i 2. etasje, har v\u00e6rt. Panelen er 4\u201d perlestaff. Vinduene i 2. etasje er fornyet til Storgata 30 Storgata 32 34 vinduer med midtspross. Ihht. gammelt bilde kan det tidligere ha v\u00e6rt T-postvinduer b\u00e5de i 1. og i 2. etasje. St\u00f8rrelsen kan v\u00e6re som origi- nalvinduene. Vinduene i 2. etasje har sannsynligvis de originale omrammingene. P\u00e5 nordveggen finner vi 6\u201d dobbel perlestaff- panel. Det er mindre sannsynlig at denne er opprinnelig. Vinduet p\u00e5 loftet er p\u00e5 et tidspunkt erstattet med et lavere vindu (se bilde). Vi ser ingen skj\u00f8ter i den utvendige panelen her. Det kan tenkes at denne veggen ikke hadde panel f\u00f8r vinduet ble fornyet eller kom til. P\u00e5 vestveggen finner vi ingen eldre Storgata 34 (2022) bygningsdetaljer. I 1. etasje er veggflatene fornyet, men bjelkelaget mot 2. etasje er eksponert og de gamle golvbordene over danner himlingen. I 2. etasje er det lagt nytt golv over det gamle. Det er bygget nytt bad. I gangen finner vi dels eldre panel p\u00e5 vegg i gang, dobbel perlestaff- og opprinnelig slett panel og synlige bjelker i tak. Nordfasade Vestfasade Undertegnede har ikke hatt tilgang til kjelleren, men bilder forteller at den har en tradisjonell g\u00e5stensmur med lav h\u00f8yde. Det er ett lite vindu mot gata. Dette er murt igjen. Gateniv\u00e5et er hevet siden bygge\u00e5ret og det vil ikke v\u00e6re mulig \u00e5 gjenetablere vinduet. Kjelleren dekker ikke hele grunnarealet. Takkonstruksjonen har ingen synlige skader. 1. etasje 2. etasje, mot bad trapp til loft Det har heller ikke bordtaket som sannsynligvis er opprinnelig. Den \u00f8stre taksida er delvis isolert mellom tak\u00e5sene. Mellom- bjelkelaget er ogs\u00e5 delvis isolert, men det er ikke tilstrekkelig lufting og/ eller isolering da det danner seg istapper ved raft. Taktekkingen er av gammel eternitt. Kjeller med vindu Tak. Isolert p\u00e5 en side Nytt, lavere vindu i nordgavl Storgata 38 Storgata 38 har mange likhetstrekk med nr. 40 i forhold til hvordan husene er bygget og hvordan de er endret og vedlikeholdt opp gjennom \u00e5rene . Begge bygningene har mistet sin autentisitet ved at all opprinnelig detaljering er borte og erstattet med nyere l\u00f8sninger. Fasadene mot Storgata er helt endret bortsett fra rafth\u00f8yde og takvinkel. Storgata 38 og 40 \u00d8stfasaden til nr. 38 har hatt 4 to-rams-vinduer i hver etasje. (Empire). If\u00f8lge bilde side 1 har vinduene v\u00e6rt like store i begge etasjene. Vinduene i 2. etasje har v\u00e6rt h\u00f8yere enn i dag. Det har ikke v\u00e6rt mulig \u00e5 kontrollere \u00e5pningene i t\u00f8mmeret. Dagens vinduer i 1. etasje er betydelig st\u00f8rre enn opprinnelig. Det er kun 1. etasje og kjelleren i nr. 38 som er inspisert. Vi finner ingen eldre synlige bygningsdetaljer i 1. etasje. Alle innvendige flater har nye materialer. Golvet er fliselagt. Det er ett trinn h\u00f8yere mot vest. Det er sannsynlig at det er Storgata 38 og 40 (2022) fjernet t\u00f8mmervegger innvendig. Det har ikke v\u00e6rt mulig \u00e5 sjekke om vindus\u00e5pningene i s\u00f8rfasaden er endret. All utvendig panel er fornyet siden bygge\u00e5r, likes\u00e5 er alle vinduer, d\u00f8rer, omramminger og \u00f8vrige detaljering av nyere dato. Loftet har ikke v\u00e6rt tilgjengelig for inspeksjon, men det antas at som p\u00e5 nr. 34 og nr. 40 er det \u00e5stak med undertak av Storgata 38 (2022) tre. Taktekkingen er nyere korrugerte st\u00e5l- eller aluminimplater. Kjelleren henger sammen med kjeller under nr. 40. Det er opprinnelig gr\u00e5stensmur mot gata. P\u00e5 senere tidspunkt er det gravd ut under portrom. Niv\u00e5et er senket noe og det er gjort endringer i bakkant med nyere mur/ betongvegger. Vi finner delvis gamle, \u00e5pne bjelker i tak og dels gammel himlingspanel under bjelkene som delvis er pusset med sementm\u00f8rtel. Gr\u00e5stensmuren har en del sprekker og l\u00f8se steiner. Det er ikke observert fukt/ vannskader p\u00e5 bjelker eller dragere. Storgata 38, 1. etasje mot nord Som kommentert under nr. 34, s\u00e5 er ogs\u00e5 terrenget utenfor nr. 38 og 40 ogs\u00e5 l\u00f8ftet noe, og de gamle vinduene i kjellermuren mot vest er blendet med tegl som er pusset p\u00e5 utsiden. Pussen er eksponert p\u00e5 utsiden i dag. Kjeller, nyere vegger Murpuss p\u00e5 panel i tak Storgata 40. Bygningen har mye til felles med nabobygget nr. 38 n\u00e5r det gjelder form, st\u00f8rrelse, teknisk tilstand og autentisitet. Vi finner ingen spor av utvendige eller innvendige bygnings- detaljer fra bygge\u00e5r. Tilgjengelig bilde viser mest sannsynlig fire vinduer i 2. etasje. Vinduene i 1. etasje har hatt samme st\u00f8rrelse. Vindusomrammingene og horisontale fasade- b\u00e5nd har tannm\u00f8nster (empire som nr. 38). Det er Storgata 40 og 42 (2022) sannsynlig at alt t\u00f8mmer mellom de nye vinduene n\u00e5 er tatt bort da dagens fasade har kun tre vinduer. Se bilde. Portrommet er nylig lukket med vegg og d\u00f8r. Det er i dag inngang til nr. 38 fra portrommet. Se bilde. Storgata 40 har tilbygg mot bakg\u00e5rden; Et murbygg med pulttak som har svakt takfall fra raft p\u00e5 hovedbygg. Det er ikke kjent n\u00e5r dette ble bygget. Bygget har liten antikvarisk verdi. Storgata 40 og 42 Innvendig finner vi f\u00e5 spor av det gamle bygget. Alle flatene er fornyet, ogs\u00e5 himling og golv, hvor nytt golv er lagt over det gamle. Alle opprinnelige bygningsdetaljer er borte. Det er ikke observert noen opprinnelige d\u00f8rer, vinduer eller belistning. Innvendige b\u00e6rende t\u00f8mmervegger er fjernet og erstattet med nyere dragere. Bilder under viser hvordan bjelker erstatter t\u00f8mmervegg. Vi ser ogs\u00e5 at opprinnelig utvendig Dagens \u00f8stfasade med tilbygg til nr. 40. Nr 38 t\u00f8mmervegg mot bakg\u00e5rden er fjernet og erstattet med doble bjelker p\u00e5 tilsvarende vis mot tilbygget. Taket: \u00c5stak fra bygge\u00e5r. Tradisjonelt undertak av tre med over- og underliggere. Taket er kun observert gjennom loftsluke. Det er ingen synlige alvorlige r\u00e5teskader \u00e5 se, men det er misfarging av sopp/ salt p\u00e5 enkelte trobord, og det er sannsynlig at det kan v\u00e6re noen r\u00e5teskader. Ytteraket er ikke isolert, og det dannes istapper ved raft om vinteren. Det er ikke kjent hvordan taket opprinnelig var tekket, men 1. etasje mot nord. Kun synlige rester av t\u00f8mmervegg bilder viser at det kan ha v\u00e6rt teglpanner likt med nr. 38. I dag er bygningen tekket med eternitt mot gata og rustent panneblikk mot bakg\u00e5rden. Vedr\u00f8rende kjelleren, se beskrivelse for nr. 38. Det er ingen synlige spor etter de gamle kjellervinduene i nr. 40 mot gata. Gammel kjellermur mot nord og \u00f8st. \u00c5stak og bordtak Det er dessverre ikke observert noen opprinnelige bygningsdetaljer i nr 38 og 40 som kan stamme fra bygge\u00e5r eller 1800-tallet til tidlig 1900-tall. Det er ogs\u00e5 revet store deler av t\u00f8mmeret som beskrevet. En kan anta at gavlene er noenlunde intakt, men n\u00e5r en finner at store deler av langfasadene og ogs\u00e5 innvendige vegger er revet eller betydelig endret s\u00e5 anser undertegnede at ogs\u00e5 t\u00f8mmerkonstruksjone har liten historisk verdi. Troms\u00f8, 19.05.2022 Siv.ark. Gudmund Sundlis\u00e6ter, Hansjordnesgate 9, 9009 Troms\u00f8 tlf. 41200074 "
}