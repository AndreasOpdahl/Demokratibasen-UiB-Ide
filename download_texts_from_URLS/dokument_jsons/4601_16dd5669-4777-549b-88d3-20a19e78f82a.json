{
  "dokument_id": "16dd5669-4777-549b-88d3-20a19e78f82a",
  "doc_type": "case_attachment",
  "kommune": 4601,
  "tittel": "_ KLAGE-2023_16951-14 Stadfesting - 195_39_0_0 Teiglandsvegen 2. Klage p\u00e5 avslag p\u00e5 deler av til 1376508_1_1",
  "url": "https://bergen.kommune.no/politikere-utvalg/api/fil/bk360/10928411/-KLAGE-2023-16951-14-Stadfesting-195-39-0-0-Teiglandsvegen-2-Klage-pa-avslag-pa-deler-av-til-1376508-1-1",
  "tekst": " V\u00e5r dato: V\u00e5r ref: 14.06.2024 2024/5515 Deres dato: Deres ref: KLAGE-2023/16951-13 BYGGES\u00d8KNAD BERGEN AS Saksbehandler, innvalgstelefon Jordalsveien 17 Tonje Engstr\u00f6m, 5557 2152 5105 EIDSV\u00c5G I \u00c5SANE Bergen kommune gnr. 195 bnr. 39, Teiglandsvegen 2. Vinterhage og forst\u00f8tningsmur. Viser til oversendelse av klagesak fra Bergen kommune, mottatt hos Statsforvalteren 04.04.2024. Vedtak Statsforvalteren i Vestland stadfester Bergen kommune sitt vedtak av 13.10.2023 om avslag p\u00e5 s\u00f8knad om vesentlig terrenginngrep og st\u00f8ttemur, referanse BYGG-2023/12708-15. Sakens bakgrunn Bergen kommune mottok s\u00f8knad den 23.04.2023 om tilbygg, bruksendring, terrasse, uthus, trapp, vesentlig terrenginngrep og st\u00f8ttemur. Det ble ogs\u00e5 s\u00f8kt om dispensasjon fra landbruk-, natur- og friluftsform\u00e5l (LNF-form\u00e5l), jf. kommuneplanens arealdel (KPA2018) \u00a7 31.1, byggegrense langs sj\u00f8 og vassdrag, jf. KPA2018 \u00a7 6.2.2 og plankrav, jf. KPA2018 \u00a7 3.1. Det ble gitt tillatelse til flere av tiltakene i vedtak av 13.10.2023, BYGG-2023/12708-14. I vedtak av samme dato, avslo kommunen s\u00f8knad om vesentlig terrenginngrep og etablering av st\u00f8ttemur. Avslaget er begrunnet i visuelle kvaliteter, jf. plan- og bygningsloven (pbl.) \u00a7 29-2, landbruk-, natur- og friluftsform\u00e5l (LNF-form\u00e5l), jf. kommuneplanens arealdel (KPA2018) \u00a7 31.1, byggegrense langs sj\u00f8 og vassdrag, jf. KPA2018 \u00a7 6.2.2 og plankrav, jf. KPA2018 \u00a7 3.1. Kommunen avslo ogs\u00e5 s\u00f8knadene om dispensasjon. Avslaget er p\u00e5klaget av Byggs\u00f8knad Bergen AS p\u00e5 vegne av tiltakshaver Sirvard Mkrtchyan i e-post av 31.10.2023. I utfyllende klage av 03.11.2023 gj\u00f8res det gjeldende at oms\u00f8kte terrenginngrep og st\u00f8ttemur oppfyller kravene til gode visuelle kvaliteter i pbl. \u00a7 29-2. Det vises til at tiltakene er begrenset i omfang s\u00e6rlig sett hen til den store eiendommen. Flere andre eiendommer i n\u00e6romr\u00e5de har etablert st\u00f8rre st\u00f8ttemurer. Omr\u00e5det er sv\u00e6rt kupert slik at st\u00f8ttemur forbedrer uteoppholds- og parkeringsareal. Videre er det gjort gjeldende at kommunen ikke har overholdt sin veiledningsplikt og at vedtaket ikke er tilfredsstillende begrunnet. Utvalg for milj\u00f8 og byutvikling behandlet klagen i m\u00f8te av 21.03.2024, sak 107/24 og tok ikke klagen til f\u00f8lge. Saken ble oversendt Statsforvalteren i brev av 04.04.2024 for endelig avgj\u00f8relse. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/6 Vi finner saken tilstrekkelig opplys, jf. forvaltningsloven (fvl.) \u00a7 33 siste ledd, jf. \u00a7 17. Regelverk Forvaltningsloven gjelder for Statsforvalterens behandling av klagesaken, jf. pbl. \u00a7 1-9 f\u00f8rste ledd. Statsforvalteren er delegert myndighet til \u00e5 avgj\u00f8re klagesaker etter pbl. \u00a7 1-9 femte ledd og rundskriv T-2/ 09 fra Kommunal- og distriktsdepartementet. Statsforvalteren skal som klageinstans se til at kommunen under behandling av saken har fulgt de lovene, forskriftene og saksbehandlingsreglene som gjelder p\u00e5 omr\u00e5det. Under klagebehandlingen kan vi pr\u00f8ve alle sider av saken, herunder ta hensyn til eventuelle nye omstendigheter, jf. fvl. \u00a7 34. Som klageinstans har vi kompetanse til \u00e5 treffe nytt vedtak i saken, stadfeste kommunens vedtak eller oppheve det og sende saken tilbake til kommunen for helt eller delvis ny behandling, jf. fvl. \u00a7 34. Kommuneplanens arealdel (KPA) er bindende for utvidelse av eksisterende tiltak og nye tiltak, jf. pbl. \u00a7 11-6. Tiltak som er i strid med plan skal derfor i utgangspunktet avsl\u00e5s, jf. pbl. \u00a7 1-6 annet ledd. I kommuneplanen er eiendommen vist med LNF-form\u00e5l. Etter planens \u00a7 31.1 er det i LNF-omr\u00e5der kun tillatt med tiltak som er n\u00f8dvendig for g\u00e5rdens n\u00e6ringsvirksomhet, enkel tilrettelegging for friluftsliv eller n\u00f8dvendige transformatorer. Med hjemmel i plan- og bygningsloven \u00a7 19-2 kan kommunen dispensere fra bestemmelser gitt i eller i medhold av plan- og bygningsloven. Kommunen kan ikke dispensere dersom hensynene bak bestemmelsen det dispenseres fra, hensynene i lovens form\u00e5lsbestemmelse eller statlige eller regionale interesser blir vesentlig tilsidesatt. I tillegg m\u00e5 fordelene ved \u00e5 dispensere v\u00e6re klart st\u00f8rre enn ulempene. Vilk\u00e5rene i plan- og bygningsloven \u00a7 19-2 er rettslige vurderingstema, ikke et kommunalt skj\u00f8nn. Det er derfor ikke anledning til \u00e5 legge nevneverdig vekt p\u00e5 hensynet til det lokale selvstyret. Dispensasjon krever grunngitt s\u00f8knad. Etter forvaltningspraksis skal begrunnelsen for \u00e5 dispensere v\u00e6re spesiell og gjelde s\u00e6rlig for tiltaket, og kommunen skal ikke dispensere ut fra mer generelle vurderinger. Etter forarbeidene, Ot.prp.nr. 32 (2007-2008) s. 242, skal dispensasjon fra planbestemmelser ikke v\u00e6re kurant da planene er vedtatt etter bred demokratisk prosess og i kommunens h\u00f8yeste organ. Kravene som stilles til tiltakets visuelle kvaliteter f\u00f8lger av pbl. \u00a7 29-2: \u00abEthvert tiltak etter kapittel 20 skal prosjekteres og utf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering.\u00bb Plansituasjonen Eiendommen er ikke detaljregulert. Kommuneplanens arealdel (KPA2018), vedtatt i Bystyret 19.06.2019, viser eiendommen som LNF-form\u00e5l og den ligger innenfor hensynssonene Mellingen og hensynssone landbruk. I kommunedelplan for KOMMUNEDELPLAN ARNA OG \u00c5SANE E16/E39 ARNAV\u00c5GSBOTN- KLAUVANESET, RINGVEG \u00d8ST er eiendommen vist som LNF-form\u00e5l og ligger innenfor hensynssonene hensyn landbruk herunder sammenhengende landbruk, hensyn kulturmilj\u00f8 herunder bevaring av kulturmilj\u00f8 og b\u00e5ndlegging herunder b\u00e5ndlegging for regulering. Side: 3/6 En mindre del av eiendommen inng\u00e5r ogs\u00e5 i kommunedelplan \u00c5SANE. KDP \u00c5SANE SENTRALE DELER, vedtatt i Bystyret 15.03.2002. Statsforvalterens vurdering Visuelle kvaliteter Kommunens avslag er blant annet begrunnet med at tiltaket ikke oppfyller kravene til gode visuelle kvaliteter. Sp\u00f8rsm\u00e5let i det f\u00f8lgende er om terrenginngrepet og muren oppfyller kravene til gode visuelle kvaliteter, jf. pbl. \u00a7 29-2. Tiltaket er allerede utf\u00f8rt. Statsforvalterens behandling av klagen gj\u00f8res som om tiltaket ikke var oppf\u00f8rt slik at det verken underlegges en mildere eller strengere vurdering. Bestemmelsen i pbl. \u00a7 29-2 krever at tiltak utf\u00f8res slik at det innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering. Forarbeidene til \u00a7 29-2 gir utrykk for at det er kommunale bygningsmyndigheter som anses best egnet til \u00e5 vurdere hvorvidt et tiltak har gode visuelle kvaliteter, basert p\u00e5 lokal byggeskikk og lokalpolitisk styring av den visuelle utviklingen i kommunen, jf. Ot.prp.nr. 45 (2007-2008) s. 230. Kommunens vurdering etter \u00a7 29-2 skjer p\u00e5 grunnlag av fritt skj\u00f8nn. Statsforvalteren skal som statlig klageinstans legge stor vekt p\u00e5 hensynet til det kommunale selvstyret ved pr\u00f8ving av det frie skj\u00f8nnet, jf. fvl. \u00a7 34 andre avsnitt tredje setning. Kommunen plikter likevel \u00e5 foreta en forsvarlig vurdering av tiltaket etter pbl. \u00a7 29-2, samt \u00e5 begrunne vedtaket i tr\u00e5d med fvl. \u00a7\u00a7 24 og 25. Som ordlyden av bestemmelsen legger opp til, m\u00e5 tiltak ha gode visuelle kvaliteter n\u00e5r bygget vurderes isolert sett. I tillegg skal dets visuelle kvaliteter v\u00e6re gode sett i forhold til b\u00e5de omkringliggende bebyggelse og naturlige omgivelser. Tiltaket best\u00e5r i vesentlig terrenginngrep og oppf\u00f8ring av forst\u00f8tningsmur med lengde p\u00e5 18,96 meter + 22,39 meter + 10,43 meter. Murens totale lengde er 51,78 meter og h\u00f8yden er over 3,5 meter. Tiltaket fremkommer p\u00e5 skr\u00e5foto hvor bildet til venstre viser muren mot s\u00f8r, og bildet til h\u00f8yre viser muren mot \u00f8st. Inngrepet er s\u00e5 omfattende at det utgj\u00f8r utvilsomt et vesentlig terrenginngrep. I KPA2018 \u00a7 8.2.9 er det angitt at byggetiltak skal ha god terrengtilpasning. Videre er det presisert at dette skal skje med minst mulig bruk av store skj\u00e6ringer, fyllinger og murer. Kravet i kommuneplanen gir f\u00f8ringer for hvordan murens dimensjoner vurderes. Dette har en side til hvilke forventninger kommunen har n\u00e5r det gjelder visuelle kvaliteter ved etablering av mur. Side: 4/6 Murens h\u00f8yde overg\u00e5r markant menneskeh\u00f8yde, og er ikke utformet i nedtrappinger. Den er utformet med en hesteskoform, og med totallengde p\u00e5 51,78 meter blir den sv\u00e6rt dominerende. Eiendommen ligger i LNF-omr\u00e5de og i hensynssone kulturmilj\u00f8. I omr\u00e5der som er underlagt slik hensynssone, m\u00e5 det utvises varhet for best\u00e5ende landskap. Store terrenginngrep i strid med LNF- form\u00e5let, vil fort g\u00e5 p\u00e5 bekostning av ivaretakelsen av landskapshensyn. M\u00e5ten muren er utformet p\u00e5 utgj\u00f8r et markant brudd med ivaretakelsen av landskapet. Under har vi inntatt flyfoto fra 2009. Kontrasten av n\u00e5v\u00e6rende situasjon sett i forhold til f\u00f8r terrenginngrepet ble utf\u00f8rt er stor. Landskapets naturlige formasjon med gradvis helning er skiftet ut med planeringer som har store h\u00f8ydeforskjeller og der muren strekker seg over et stort omr\u00e5de. I klagen er det vist til at tomten har god st\u00f8rrelse slik at tiltaket fremst\u00e5r som beskjedent. Vi er enig i at tomten er romslig og at dette vil ha en viss p\u00e5virkning p\u00e5 hva som ansees som stort og dominerende. Slik tiltaket er utformet, er v\u00e5r klare oppfatning at det er et stort tiltak, uavhengig av det forhold at tomten er romslig. I tillegg m\u00e5 tiltakets st\u00f8rrelse, dimensjon og utforming vurderes opp mot funksjon og behov. Visse tiltak vil n\u00f8dvendigvis ha store dimensjoner grunnet sin funksjon. Det er vanskelig \u00e5 se at planeringen og murens dimensjon har en viktig funksjon. Topografien p\u00e5 Vestlandet vil generelt sett inneb\u00e6re at noe terrenginngrep m\u00e5 til for \u00e5 opparbeide gode tomter med tilfredsstillende uteoppholdsareal og parkering. Utformingen av muren g\u00e5r utover dette slik Statsforvalteren ser det. I klagen er det vist til at ingen av fagetatene har stilt seg negativ til tiltaket. Fagetatene forvalter sine fagomr\u00e5der. Avslaget er begrunnet med estetiske hensyn. Dette er et omr\u00e5de som Plan- og bygningsetaten i Bergen, gjennom arkitektfaglige f\u00f8ringer i KPA2018, i hovedsak forvalter selv. Selv om tiltaket ikke direkte strider mot ber\u00f8rte fagmyndigheters fagomr\u00e5der p\u00e5 slik m\u00e5te at de frar\u00e5der dispensasjon, m\u00e5 det like fullt oppfylle andre krav i plan- og bygningsloven med tilh\u00f8rende regelverk. Det er anf\u00f8rt at kommunen ikke har overholdt veiledningsplikten sin idet kommunen ikke gav noe informasjon om hvordan kravene til visuelle kvaliteter etter pbl. \u00a7 29-2 kunne ivaretas. Det er vis til praksis fra Sivilombudet. Statsforvalteren legger til grunn at klagen sikter til plikten etter fvl. \u00a7 11 andre ledd, som tredje ledd viser tilbake til, hvor forvaltningen b\u00f8r peke p\u00e5 omstendigheter som i det konkrete tilfellet s\u00e6rlig kan f\u00e5 betydning for resultatet. Det er p\u00e5 det rene at bestemmelsen i pbl. \u00a7 29-2 gir grunnlag for \u00e5 avsl\u00e5 s\u00f8knad dersom tiltaket ikke innehar gode nok visuelle kvaliteter. Etter omfattende praksis er den generelle veiledningsplikten p\u00e5 plan- og bygningsretten omr\u00e5de sterkt redusert. Tiltaket er oms\u00f8kt av profesjonell s\u00f8ker og det stilles strenge krav til profesjonelle akt\u00f8rers kjennskap til regelverket. Sp\u00f8rsm\u00e5let om kommunens plikt til \u00e5 veilede s\u00f8ker f\u00f8r tiltak ble avsl\u00e5tt under henvisning til estetiske forhold, ble behandlet av dav\u00e6rende Ombudsmann i \u00c5rsmelding fra 1977 s. 108. I juridisk litteratur er uttalelsen inntatt og omtalt p\u00e5 f\u00f8lgende m\u00e5te: \u00abOmbudsmannen fant ikke svaret tilfredsstillende, og presiserte at f\u00f8r saken settes \u00abp\u00e5 spissen ved forbud eller inngrep\u00bb, b\u00f8r en ta saken opp med s\u00f8keren, og s\u00e5 vidt mulig gi veiledning om hvilke Side: 5/6 endringer i anmeldte byggearbeider som b\u00f8r foretas, slik at kravet til \u00abrimelige skj\u00f8nnhetshensyn\u00bb kan tilfredsstilles.\u00bb1 Der mindre endringer eller justeringer vil gj\u00f8re at tiltaket oppfyller kravene til gode visuelle kvaliteter, plikter bygningsmyndighetene \u00e5 veilede part fremfor \u00e5 avsl\u00e5 tiltak. Kommunen skal imidlertid ikke st\u00e5 for prosjektering av tiltak, og veiledningsplikten har i lys av dette en klar begrensning. N\u00e5r mer omfattende endringer m\u00e5 til for at tiltaket skal oppfylle vilk\u00e5rene i pbl. \u00a7 29-2 kan det ikke stilles krav om forutg\u00e5ende veiledning. I foreliggende sak skal det atskillig mer til enn mindre justeringer for at kravene til gode visuelle kvaliteter blir innfridd. Manglende forutg\u00e5ende veiledning inneb\u00e6rer derfor ikke at kommunen har brutt veiledningsplikten sin, jf. fvl. \u00a7 11. Etter gjennomgangen finner vi at terrenginngrepet og muren ikke oppfyller kravene til gode visuelle kvaliteter, jf. pbl. \u00a7 29-2. Usaklig forskjellsbehandling Det er vist til bruk av st\u00f8rre murer p\u00e5 omkringliggende eiendommer. Det er et grunnleggende forvaltningsrettslig prinsipp at like tilfeller skal behandles likt. Dette inneb\u00e6rer at usaklig forskjellsbehandling kan medf\u00f8re ugyldighet. Det er kun tale om usaklig forskjellsbehandling dersom sakene er like b\u00e5de faktiske og rettslig sett, jf. Sivilombudets \u00e5rsmelding av 2002 s. 230. Kommunen har g\u00e5tt gjennom sakene og eiendommene det er vist til og funnet at ingen av murene er oms\u00f8kt. Da disse ikke er lovlig etablert, blir det ikke relevant \u00e5 vektlegge disse i vurderingen av forskjellsbehandling. Avslaget utgj\u00f8r etter dette ikke usaklig forskjellsbehandling. Dispensasjon fra LNF-form\u00e5l og fra byggegrense mot sj\u00f8 og vassdrag Vesentlig terrenginngrep og oppf\u00f8ring av mur strider som vist mot LNF-form\u00e5let i KPA2018 \u00a7 31.1 og mot byggegrense langs vassdrag KPA2018 \u00a7 6.2.2: \u00abP\u00e5 begge sider av vassdrag gjelder f\u00f8lgende grenser for tiltak etter pbl \u00a7 1-6: - gr\u00f8nnstruktur og LNF-omr\u00e5der: 50 meter.\u00bb Det g\u00e5r frem av plan- og bygningsloven \u00a7 19-2 at kommunen kan gi dispensasjon fra regler fastsatt i eller i medhold av plan- og bygningsloven. Loven stiller opp to vilk\u00e5r som begge m\u00e5 v\u00e6re oppfylt for at dispensasjon skal kunne gis. Dispensasjon m\u00e5 ikke f\u00f8re til at hensynet bak bestemmelsen det er s\u00f8kt dispensasjon fra blir vesentlig tilsidesatt. I tillegg m\u00e5 fordelene ved \u00e5 gi dispensasjon v\u00e6re klart st\u00f8rre enn ulempene. Sp\u00f8rsm\u00e5let i det f\u00f8lgende er om vilk\u00e5rene for \u00e5 dispensere fra LNF-form\u00e5let og byggegrense langs vassdrag er oppfylt for tiltaket, jf. pbl. \u00a7 19-2 annet ledd. Vi gj\u00f8r en samlet dispensasjonsvurdering da vurderingene er delvis overlappende. Vi vurderer f\u00f8rst om fordelene ved \u00e5 dispensere fra arealform\u00e5let og byggegrensen klart er st\u00f8rre enn ulempene. I vurderingen er det hovedsakelig areal- og ressursdisponering som er relevant. 1Odd Jarl Pedersen mfl., Plan- og bygningsrett, del II. Byggesaksbehandling, h\u00e5ndhevelse og sanksjoner, 3. utgave, Universitetsforlaget, 2018 s. 442 Side: 6/6 Terrenginngrepet og muren endrer som vist landskapsbildet. Det gir et utpreget utrykk av menneskeinngrep til fortrengsel av naturlig landskap. S\u00e6rlig formasjonen av muren i kombinasjon med dimensjonen, gir et dominerende preg. Vi estimerer at avstanden mellom bolig og vassdrag er om lag 40 meter og det er en del vegetasjon der imellom. Tross avstanden og vegetasjonen har muren likevel slik st\u00f8rrelse at dens p\u00e5virkning p\u00e5 omgivelsene er merkbar. Derfor vil den ogs\u00e5 vil ha en negativ privatiseringseffekt p\u00e5 vassdraget og virke fragmenterende p\u00e5 natur- og kulturmilj\u00f8. Etter v\u00e5rt syn er det ikke gitt tilfredsstillende forklaring for hvorfor det er behov for mur i det omfang som er etablert p\u00e5 eiendommen. Det er vist til at tiltaket gir et mer hensiktsmessig utvendig bomilj\u00f8 og parkeringsmuligheter. Vi viser til at parkeringsbehovet kan dekkes inn ved langt mindre inngrep i naturlandskapet. Som bildet inntatt over fra 2009 viser, hadde eiendommen gode uteoppholdsareal f\u00f8r tiltaket ble gjennomf\u00f8rt. Vi kan derfor ikke se at det foreligger klare relevante fordeler ved tiltaket. Vi finner etter dette at fordelene ved \u00e5 dispensere fra arealform\u00e5let og vassdraget ikke er klart st\u00f8rre enn ulempene, jf. pbl. \u00a7 19-2 annet ledd andre setning. Samtlige vilk\u00e5r i pbl. \u00a7 19-2 m\u00e5 v\u00e6re oppfylt for at dispensasjon kan bli gitt. Vi g\u00e5r derfor ikke n\u00e6rmere inn i vurderingen av om dispensasjon vil vesentlig tilsidesette hensynene bak bestemmelsen. Vilk\u00e5rene for \u00e5 dispensere fra LNF-form\u00e5let og byggegrense langs vassdrag er ikke oppfylt for tiltaket, jf. pbl. \u00a7 19-2 annet ledd. Begrunnelsesplikt Kommunen har gjort en konkret vurdering av tiltaket opp mot kravene i pbl. \u00a7 19-2. Det er vist til gjeldene regler og hvilke konkrete forhold som har v\u00e6rt utslagsgivende i kommunens vurdering. Statsforvalteren finner at kommunens begrunnelse oppfyller begrunnelsesplikten slik den fremkommer i fvl. \u00a7\u00a7 24 og 25. Da vi har konstatert at tiltaket bryter med flere bestemmelser i plan- og bygningsloven, g\u00e5r vi ikke inn vurderingen av dispensasjon fra plankravet. Avslutning Klagen har etter dette ikke f\u00f8rt frem. Statsforvalteren i Vestland stadfester Bergen kommune sitt vedtak av 13.10.2023 om avslag p\u00e5 s\u00f8knad om vesentlig terrenginngrep og st\u00f8ttemur. Statsforvalterens vedtak p\u00e5 side \u00e9n er endelig og kan ikke p\u00e5klages videre, jf. fvl. \u00a7 28 tredje ledd. Med hilsen Ida Loftesnes Kv\u00e5le Tonje Engstr\u00f6m seniorr\u00e5dgiver r\u00e5dgiver Dokumentet er elektronisk godkjent Kopi til: Bergen kommune Postboks 7700 5020 BERGEN Sirvard Mkrtchyan Teiglandsvegen 2 5131 Nyborg "
}