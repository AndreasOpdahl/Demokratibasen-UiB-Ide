{
  "dokument_id": "285f0968-8d91-5e18-9814-df50a505b529",
  "doc_type": "case_attachment",
  "kommune": 4601,
  "tittel": "Fagnotat datert 01.12.2023",
  "url": "https://bergen.kommune.no/politikere-utvalg/api/fil/bk360/9513317/Fagnotat-datert-01-12-2023",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2023/16617-4 (Arbeidssted) Saksbehandler: Yngve L\u00f8tvedt Dato: 01.12.2023 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: Gnr 119 bnr 990. Gr\u00f8nst\u00f8len. Klage p\u00e5 midlertidig tillatelse, utenomhusanlegg med parkeringsplasser og carporter m.m. Klager er nabo, Sameiet Nedre Siljust\u00f8l BB1, Sameiet Nedre Siljst\u00f8l BB2 og Hvem klager? Sameiet Nedre Siljust\u00f8l BB4 ved brev datert 16.10.2023. S\u00f8knad om endring av rammetillatelse datert 22.05.2019 til utomhusanlegg med parkeringsplasser og carporter/st\u00f8yskjerming, lekeplasser, uteoppholdsareal, kryssing av bekk og avfallspunkt. Endringen gjelder Tiltaket midlertidig parkering i deler av felt f_UA2 og BB3. Det er s\u00f8kt om dispensasjon fra f\u00f8lgende av reguleringsplanens bestemmelser: \u00a7 1.7.3, \u00a7 3.4, \u00a7 4.2, \u00a7 5.3.2 og \u00a7 5.7.2. Vedtaket Midlertidig tillatelse er gitt den 27.09.2023. Eiendommen omfattes av reguleringsplan nr. 61720000, YTREBYGDA. GNR 119 BNR 3, GR\u00d8NST\u00d8LEN BOLIGOMR\u00c5DE, stadfestet 18.02.15 og er regulert til \u2022 Bebyggelse-blokkbebyggelse. \u2022 Uteoppholdsareal. Planstatus \u2022 Kj\u00f8reveg. \u2022 Fortau. \u2022 Renovasjonsanlegg. \u2022 Annen veggrunn-gr\u00f8ntareal. KPA 2018 viser eiendommen som boligbebyggelse B30 og gr\u00f8nnstruktur og den ligger innenfor hensynssonene: \u2022 Vei st\u00f8y - gul sone \u2022 Vei st\u00f8y - R\u00f8d sone \u2022 Konsesjonsomr\u00e5de fjernvarme Flesland \u2013 Sentrum Klager anf\u00f8rer at tillatelsen vil gi trafikkfarlige forhold og videre at det ikke er Klagegrunner n\u00f8dvendig. Behov for ytterligere Det er ikke behov for ytterligere saksbehandling ved eventuell omgj\u00f8ring. saksbehandling ved eventuell omgj\u00f8ring Anbefalt vedtak Midlertidig tillatelse datert 27.09.2023 opprettholdes. Klage tas ikke til f\u00f8lge. Med hilsen Plan- og bygningsetaten Tarje Wanvik Etatsdirekt\u00f8r Ulf S\u00e6terdal Avdelingsleder Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Den midlertidige endringen gjelder rammetillatelse datert 22.05.2019 til utomhusanlegg med parkeringsplasser og carporter/st\u00f8yskjerming, lekeplasser, uteoppholdsareal, kryssing av bekk og avfallspunkt. F\u00f8lgende deler av tillatelsen s\u00f8kes endret jfr. redegj\u00f8relse fra ansvarlig s\u00f8ker: Midlertidig parkering i deler av felt f_UA2 og BB3. Vedlagt tegning viser midlertidig l\u00f8sning som skal etableres og tas i bruk fra november 2023 tom mai 2024. BRA: 288m2 for 23 p- plasser. Regnestykket for antall parkeringsplasser:(andelen av B3.6+B3.7 av hele B3 parkering) Behovet: 3138m2 BRA *0,8/100= 25,1 > 26 p-plasser er behovet. Tilgjengelig: 4 stk er tilgjengelig inne i p-anlegget som HC-plasser allerede fra november fordi disse er ikke del av multiparksystemet. 23 midlertidige p-plasser plasseres ute. Det blir 27 stk. til sammen. Byggeplassen for de gjenst\u00e5ende 5 blokker samt felleshus vil bli sikret. Parkeringsplassen vil bli stengt av med midlertidig gjerde mot felles utearealet (port med barnesikring). Saksnr BYGG-2022/15968 1.2. Opplysninger av vesentlig betydning for behandling av klagen Ansvarlig s\u00f8ker opplyser at det er foretatt nabovarsling i samsvar med pbl \u00a7 21-3. Det er mottatt merknader fra Sameiet Nedre Siljust\u00f8l BB4, Sameiet Nedre Siljust\u00f8l BB1 og Sameiet Nedre Siljust\u00f8l BB2. Merknadene g\u00e5r i hovedsak p\u00e5 at foresl\u00e5tt \u00f8kning vil f\u00f8re til \u00f8kt trafikk \u00f8st i et omr\u00e5de som ikke egner seg for trafikk, antall parkeringsplasser som oms\u00f8kt er ikke n\u00f8dvendig og at dette medf\u00f8rer at fellesomr\u00e5der ikke ferdigstilles. S\u00f8ker har kommentert merknadene; Selv om tiltaket vi gi trafikk\u00f8kning s\u00e5 er denne midlertidig. Det ikke er gjennomg\u00e5ende trafikk, men trafikk \u00abforan egen inngangsd\u00f8r\u00bb til beboerne i B3.6 og B3.7. Gangvei i \u00f8st forblir kontinuerlig og up\u00e5virket, gangvei i vest, foran BB1 og 2 slutter ved B2.4 og en kan fortsette innover i feltet fram til et inngjerdet parkeringsarealet. Det er ikke planlagt kryssing, hverken i midlertidig eller i endelig l\u00f8sning. Den midlertidige parkeringsplassen skal inngjerdes og tilgang for brukere skal sikres med barnesikre porter (oransje linje). Veien skal ogs\u00e5 f\u00e5 midlertidig belysning og grusdekke indikerer lavt fart. Andre tiltak er vi gjerne med p\u00e5 \u00e5 diskutere med BME ved behov. Anleggsomr\u00e5det er inngjerdet f\u00f8r og etter midlertidig parkering opph\u00f8rer. Perioden ligger i den m\u00f8rkeste tiden i \u00e5ret der det ikke planlegges beplantningsarbeider. Vi viser til tilsvar for \u00f8vrig. Klager har bedt om at klagen gir utsatt iverksetting av vedtaket. Dette er besluttet avsl\u00e5tt. 2. Om klagen Klager anf\u00f8rer at framstillingen av fordelene og ulempene ved \u00e5 gi dispensasjon er fremstilt p\u00e5 en ubalansert og un\u00f8yaktig. Det er ikke gjort en \u00absamlet vurdering\u00bb og vedtaket er derfor ugyldig. Det legges til rette for \u00f8kt trafikk i et omr\u00e5de hvor det i dag er liten trafikk, og hvor det heller ikke er tiltenkt \u00f8kt trafikk. Like ved oms\u00f8kt innkj\u00f8ring til midlertidig parkering ligger gangvei til fotballbane, og kommunal gang- og sykkelvei kommer her inn i planomr\u00e5det fra Holtavegen i \u00f8st. Omr\u00e5det brukes ogs\u00e5 som skolevei. Det er derfor hovedvekt av myke trafikanter i omr\u00e5det i dag. Oms\u00f8kt l\u00f8sning vil dermed \u00f8ke trafikken i et omr\u00e5de hvor det ikke egner seg for trafikk og som det ikke er tiltenkt trafikk. Det er ikke foresl\u00e5tt noen avb\u00f8tende tiltak. Trafikksituasjon er allerede farlig og kj\u00f8ring til og fra arbeidsplass skjer i h\u00f8y hastighet. Trafikksituasjonen slik den er i dag og slik den vil bli forverret som f\u00f8lge av tillatelsen medf\u00f8rer at fordelene ikke klart er st\u00f8rre enn ulempene. Bokvalitet forringes for bygg B3.6 og Saksnummer KLAGE-2023/16617 Side 2 av 7 B3.7. Utbyggers \u00f8konomiske fordeler kan ikke gis avgj\u00f8rende vekt. Fordelene med dispensasjon er dermed ikke klart st\u00f8rre enn ulempene, og dispensasjon fra reguleringsplan mangler hjemmel. Vedtaket er ugyldig. Klager anf\u00f8rer at det ikke er s\u00f8kt dispensasjon lengre fram enn til slutten av februar. Det er ikke hjemmel for lengre varighet og vedtaket er ikke gyldig. P-plasser p\u00e5 parkeringsanlegget mot st\u00f8yskjermen er p-plasser og gjesteparkeringsplasser til BB1+2 og kan ikke beslaglegges av BB3\u00bb. Utbygger har tinglyst rett til \u00e5 bruke et bestemt antall parkeringsplasser tilh\u00f8rende sameiene BB1 og BB2. Det er derfor ikke tale om \u00e5 legge beslag p\u00e5 parkeringsplasser som tilh\u00f8rer andre, men \u00e5 utnytte allerede eksisterende kapasitet i parkeringsanlegg som utbygger har en tinglyst rett til. Det er dermed ikke tilstrekkelig dokumentert at det oms\u00f8kte antall parkeringsplasser er n\u00f8dvendig, og dispensasjon kan derfor ikke gis. Vedtaket er ugyldig. Selv om omr\u00e5det ikke er beplantet s\u00e5 kan det benyttes til sn\u00f8lek. Det er derfor ikke korrekt at fellesareal ikke skal overleveres til sameiet f\u00f8r beplantning er utf\u00f8rt. Det er opplyst at beplantning ikke n\u00f8dvendigvis er utf\u00f8rt ved overlevering. Det er ikke tilstrekkelig vurdert hvilke konsekvenser manglende ferdigstillelse av felles uteareal vil ha. Det vises til klagen i sin helhet. 3. V\u00e5r vurdering 3.1 Dispensasjon fra reguleringsbestemmelser Vi viser innledningsvis til at det st\u00e5r i s\u00f8knaden at \u00abB\u00e5de s\u00f8knad om parkering samt s\u00f8knad om dispensasjon er midlertidig og kan begrenses til ut mai 2024\u00bb Det er s\u00e5ledes s\u00f8kt om godkjenning lengre frem enn februar 2024. Det f\u00f8lger av vedtaket som er p\u00e5klaget at det er gitt midlertidig tillatelse til endring av rammetillatelse datert 22.05.2019. Det er gitt midlertidig dispensasjon fra reguleringsplan nr. 61720000 og bestemmelsene \u00a7 1.7.3, \u00a7 3.4, \u00a7 4.2, \u00a7 5.3.2 og \u00a7 5.7.2 for midlertidig parkering i deler av felt f_UA2 og BB3, jf. pbl \u00a7 19-2. BRA er 288m2 for 23 p-plasser. Dispensasjonen gjelder til 01.06.2024. Ansvarlig s\u00f8ker har kort kommentert avvikene fra hver bestemmelse: \u00ab\u00a7 1.7.3 midlertidige parkeringsplasser kan ikke utstyres med ladesystem. \u00a7 3.4. parkeringsplasser skal opparbeides til midlertidig bruk som vist i vedlagt tegning. De skal flyttes i parkeringsanlegget senest april/mai2024. Vi \u00f8nsker \u00e5 s\u00f8ke midlertidig brukstillatelse for blokk B3.6 og B3.7 i November 2023 med denne l\u00f8sningen. \u00a7 4.2. Parkeringsplasser skal gj\u00e6res inn for sikkerhets skyld og er tiltenkt individuelle kunder/beboere. Dette arealer er derfor ikke felles i denne perioden. \u00a7 5.3.2 parkeringsplasser skal midlertidig opparbeides over bakken, se vedlagt tegning. \u00a7 5.7.2 i deler av felt f_UA2 skal det midlertidig opparbeides parkeringsplasser og tilh\u00f8rende kj\u00f8rearealer.\u00bb Den oms\u00f8kte midlertidige l\u00f8sningen er derfor et tiltak som er avhengig av dispensasjon og det er innvilget gitt dispensasjon fra f\u00f8lgende bestemmelser: 1.7.3 Det skal tilrettelegges for mulig str\u00f8muttak ved alle p-plasser. Saksnummer KLAGE-2023/16617 Side 3 av 7 3.4 F\u00f8r det kan gis midlertidig brukstillatelse / ferdigattest for boliger med tilh\u00f8rende anlegg skal f\u00f8lgende v\u00e6re utf\u00f8rt/ferdig opparbeidet: \uf0b7 felles parkeringsanlegg for det enkelte delfelt \uf0b7 felles uteoppholdsarealer i det enkelte delfelt \uf0b7 For delfeltene BB1 \u2013 BB3 skal i tillegg f_UA1 og f_UA2, felles returstasjon f_RA, turveg TV2, samt forbindelse fra TV2 til regulert gangveg i planID 30150000 v\u00e6re ferdig opparbeidet. \uf0b7 For felt BK1 skal f_UA3 v\u00e6re ferdig opparbeidet. 4.2 F\u00f8lgende areal er felles: \uf0b7 f_V1 er felles for gnr 119, bnr 1, 123, 399 og 400 \uf0b7 f_KV2 er felles for BB3 og BB4 \uf0b7 f_V3 er felles for BF1 og BK1 \uf0b7 f_KV4 med tilh\u00f8rende fortau og annet vegareal er felles for BB5 \uf0b7 f_KV6 er felles for gnr 119, bnr 678- 686 \uf0b7 f_V6 er felles avkj\u00f8rsel til garasjeanlegg p\u00e5 gnr. 119, bnr. 294 \uf0b7 F_V7 er felles avkj\u00f8rsel til garasjeanlegg p\u00e5 gnr. 119, bnr. 234 \uf0b7 f_PP1 er felles for felt BB1. \uf0b7 f_PP2 er felles for felt BB2. \uf0b7 f_RA er felles for BB1 \u2013 BB4 \uf0b7 f_UA1 er felles for felt BB1 \u2013 BB4 \uf0b7 f_UA2 er felles for felt BB1 \u2013 BB4 \uf0b7 f_UA3 er felles for felt BK1, BF1 og BF2 5.3.2 I felt BB3 kan det f\u00f8res opp blokker med opptil 5 etasjer innenfor byggegrenser og byggeh\u00f8yder som angitt i plankartet. Parkering skal skje i felles parkeringsanlegg under bakken. \u00a75.7.2 f_UA2 er avsatt til felles gr\u00f8ntareal for felt BB1 \u2013 BB5. Omr\u00e5det skal ha en parkmessig opparbeiding med gjennomg\u00e5ende gangveg mellom felles veg 2 og 3. Omr\u00e5det skal ha et gr\u00f8nt preg, og ha en utforming som bidrar til lokal overvannsh\u00e5ndtering og fordr\u00f8yning. Det framg\u00e5r av pbl. \u00a7 19-2 at kommunen kan gi dispensasjon fra regler fastsatt i eller i medhold av plan- og bygningsloven. Fordi tiltaket er i strid med bestemmelser i og i medhold av pbl kan tiltaket bare tillates gjennom dispensasjon. Vilk\u00e5rene for \u00e5 gi dispensasjon som f\u00f8lger av pbl \u00a7 19-2 andre ledd, sier at: \u00abDispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene.\u00bb Hovedhensynet bak bestemmelsene er \u00e5 sikre god bokvalitet for alle aldersgrupper og funksjonsniv\u00e5. Uterommet skal gi mulighet for opphold og sosialt samkvem, rekreasjon, lek og spill i de ulike \u00e5rstidene. St\u00f8rrelse, utforming, solforhold, st\u00f8y og vegetasjon skal ivaretas. Parkeringskravet skal sikre at det blir avsatt tilstrekkelig areal til parkering i samsvar med behovet tiltaket medf\u00f8rer. Bestemmelsen skal bidra til bedre tilgjengelighet og fremkommelighet for n\u00e6ringstrafikk, utrykningskj\u00f8ret\u00f8y, syklister og fotgjengere samt bedre det visuelle inntrykket av gaterommene. Det f\u00f8lger av form\u00e5lsbestemmelsen i plan- og bygningsloven at plan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet, likeverd og tas hensyn til barn og unges oppvekstmilj\u00f8 samt estetisk utforming av omgivelsene. Saken gjelder 22 plasser som tilsvarer andelen p-plasser for de f\u00f8rste 2 blokkene som er under oppf\u00f8ring: B3.6 og B3.7. Under vises skisse over omr\u00e5det som dels er ferdigbygget. Saksnummer KLAGE-2023/16617 Side 4 av 7 Klagerne er BB1, BB2 og BB4 som er boligfeltene nederst i utbyggingsomr\u00e5det (piler) Kartet nedenfor viser tiltaket i situasjonsplan vedlagt s\u00f8knad. Det f\u00f8lger av vedtakets begrunnelse at; \u00abI denne konkrete saken skal det etableres midlertidig parkeringsplasser p\u00e5 regulert fellesareal. Deler av utomhusarealet skal i en avgrenset periode ha parkering p\u00e5 bakkeplan. Parkeringsarealet skal midlertidig erstatte det underjordiske p-anlegget i en periode fra midten av oktober 2023 til og med mai 2024. Bakgrunnen for dette er at leverand\u00f8ren for bilheissystemet ikke kan levere parkeringsanlegget til avtalt tid. Utomhusarealet som er tenkt for midlertidig parkering skal senere ferdigstilles som utomhusarealet slik det var opprinnelig Saksnummer KLAGE-2023/16617 Side 5 av 7 tenkt. Underjordisk p-anlegget skal likevel v\u00e6re klart til bruk med ferdigstillelse av de neste 2 blokker: B3.2 og B3.3. Tiltaket vurderes til ikke \u00e5 vesentlig tilsidesette de hensyn bestemmelsene skal ivareta. Fordelene ved \u00e5 dispensere fra bestemmelsene vurderes til at 36 leiligheter i B3.6 og B3.7 spares for et halvt \u00e5r forsinket innflytting. I tillegg til at det forsinker flytte og salgsprosesser, s\u00e5 vil det ha store \u00f8konomiske konsekvenser for entrepren\u00f8ren dersom byggene ikke overleveres til kunden og planlagt oppgj\u00f8r med byggherre ikke kan finne sted. Ulempene vil v\u00e6re at deler av fellesarealene ikke kan brukes i en periode. Biltrafikk n\u00e6rmere inn i boligomr\u00e5det er en annen ulempe. Etter en samlet vurdering vil fordelene ved \u00e5 gi dispensasjon v\u00e6re klart st\u00f8rre enn ulempene.\u00bb Vurderingen og konklusjon tiltres i klageomgang. Det er ikke bestridt at tiltaket vil medf\u00f8re \u00f8kt trafikk. Vi viser til faktaopplysningene som framkommer i vedtaket. Det er tillagt vekt at det vil v\u00e6re \u00f8kt trafikk i en avgrenset periode. Sp\u00f8rsm\u00e5let er i hvilken grad s\u00f8ker har gjort avb\u00f8tende tiltak som forebygger den \u00f8kte trafikken. S\u00f8ker har beskrevet og dokumentert avb\u00f8tende tiltak og det er lagt til grunn at oms\u00f8kte l\u00f8sning lar seg gjennomf\u00f8re i en midlertidig periode uten vesentlige ulemper for n\u00e6rmeste bebyggelse. Ansvarlig s\u00f8kers redegj\u00f8relse om dette er at det ikke er planlagt kryssing, hverken i midlertidig eller i endelig l\u00f8sning. Den midlertidige parkeringsplassen skal inngjerdes og tilgang for brukere skal sikres med barnesikre porter (oransje linje). Veien skal ogs\u00e5 f\u00e5 midlertidig belysning og grusdekke indikerer lavt fart. Anleggsomr\u00e5det er inngjerdet f\u00f8r og etter midlertidig parkering opph\u00f8rer. Det er videre opplyst at det ikke er gjennomg\u00e5ende trafikk, men trafikk \u00abforan egen inngangsd\u00f8r\u00bb til beboerne i B3.6 og B3.7. gangvei i \u00f8st forblir kontinuerlig og up\u00e5virket, gangvei i vest, foran BB1 og 2 slutter ved B2.4 og en kan fortsette innover i feltet fram til et inngjerdet parkeringsarealet. Vi kan i klageomgang ikke se at vurderingene i tillatelsen er uriktig. Vi fastholder at hensynet bak bestemmelsene ikke blir vesentlig tilsidesatt. Klager anf\u00f8rer at fremstillingen av fordelene og ulempene ved \u00e5 gi dispensasjon er fremstilt ubalansert og un\u00f8yaktig. Vi viser til at det er en ulempe at det omr\u00e5de som skal tas i bruk er uteoppholdsarealer og at tiltaket vi medf\u00f8re noe trafikk\u00f8kning. Vi viser imidlertid til at l\u00f8sningen er midlertidig og at uteoppholdsarealer vil best\u00e5 etter at den midlertidige tillatelsen utl\u00f8per. Tiltaket vil videre gi n\u00f8dvendig parkeringsmulighet fram til endelig parkeringsfasiliteter er ordnet. Vi viser igjen til at s\u00f8ker har beskrevet og dokumentert at oms\u00f8kte l\u00f8sning lar seg gjennomf\u00f8re i en midlertidig periode uten vesentlige ulemper for n\u00e6rmeste bebyggelse. Det vises ellers til punkt 3.5 i dette brev for utfyllende begrunnelse om aktuelt tema. Vi fastholder at fordelen er klart st\u00f8rre enn ulempene. Vi fastholder at vilk\u00e5rene for \u00e5 gi dispensasjon i pbl \u00a7 19-2 er oppfylt. 3. Konklusjon Midlertidig tillatelse datert 27.09.2023 opprettholdes. Klage tas ikke til f\u00f8lge. Vedlegg: 1. Situasjonskart 2. Situasjonsplan midlertidig parkering 3. Flyfoto Saksnummer KLAGE-2023/16617 Side 6 av 7 4. Klage p\u00e5 midlertidig tillatelse til endring 5. Midlertidig tillatelse og dispensasjon til parkering 6. S\u00f8knad om endring av tillatelse 7. Nabomerknad 8. Tegninger Saksnummer KLAGE-2023/16617 Side 7 av 7 "
}