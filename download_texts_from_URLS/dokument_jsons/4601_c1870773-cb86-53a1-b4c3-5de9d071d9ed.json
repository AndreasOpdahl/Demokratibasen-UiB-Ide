{
  "dokument_id": "c1870773-cb86-53a1-b4c3-5de9d071d9ed",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 68 fra Janne Gro Rasmussen (H) om Garnes sv\u00f8mmehall - Utvalg for barnehage, skole og idrett",
  "url": "https://bergen.kommune.no/politikere-utvalg/api/fil/bk360/11184976/Svar-pa-skriftlig-sporsmal-nr-68-fra-Janne-Gro-Rasmussen-H-om-Garnes-svommehall-Utvalg-for-barnehage-skole-og-idrett",
  "tekst": " BNKI - stab Til Intern korrespondanse Bystyrets kontor V\u00e5r referanse: 2024/143704-3 Saksbehandler: Gerd Nilsen Fra Dato: 2. oktober 2024 Byr\u00e5d for n\u00e6ring, kultur og idrett Svar p\u00e5 skriftlig sp\u00f8rsm\u00e5l nr. 68 fra Janne Gro Rasmussen (H) om Garnes sv\u00f8mmehall - Utvalg for barnehage, skole og idrett Representanten Janne Gro Nyheim Rasmussen (H) har 18.09.2024 sendt inn f\u00f8lgende skriftlige sp\u00f8rsm\u00e5l: Garnes sv\u00f8mmehall blir totalrenovert og ombygget parallelt med at det bygges ny skole p\u00e5 tomten. Sv\u00f8mmehallen har n\u00e5 v\u00e6rt stengt siden juni 2022. Det er belastende for alle sv\u00f8mmerne i Arna Sv\u00f8mme- og livredningsklubb \u00e5 reise til AdO for \u00e5 trene. Sp\u00f8rsm\u00e5l: Kan byr\u00e5den oppdatere om n\u00e5r det vil bli mulig \u00e5 ta sv\u00f8mmehallen p\u00e5 Garnes i bruk igjen? Kan den v\u00e6re klar f\u00f8r skolen tas i bruk? Svar fra byr\u00e5den: Byr\u00e5den anerkjenner belastningen det inneb\u00e6rer for alle sv\u00f8mmerne i Arna Sv\u00f8mme- og livredningsklubb \u00e5 reise til AdO for \u00e5 trene. Tjenester n\u00e6rt folk er viktig, og ny sv\u00f8mmehall p\u00e5 Garnes blir et godt tilskudd til lokalsamfunnet i Indre Arna. Fremdriften for Garnes sv\u00f8mmehall er i rute, som tilsier at hallen kan tas bruk igjen i l\u00f8pet av h\u00f8sten 2025. Etter planen flytter skolen inn til nytt\u00e5r 2026, s\u00e5 sv\u00f8mmehallen vil etter planen bli tatt i bruk f\u00f8r det nye skolebygget. Reidar Digranes - Byr\u00e5d for n\u00e6ring, kultur og idrett Dokumentet er godkjent elektronisk. "
}