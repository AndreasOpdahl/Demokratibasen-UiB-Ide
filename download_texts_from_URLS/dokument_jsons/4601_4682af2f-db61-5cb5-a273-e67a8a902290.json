{
  "dokument_id": "4682af2f-db61-5cb5-a273-e67a8a902290",
  "doc_type": "case_attachment",
  "kommune": 4601,
  "tittel": "31 - N\u00c5BO, notat 1",
  "url": "https://bergen.kommune.no/politikere-utvalg/api/fil/bk360/11579442/31-NABO-notat-1",
  "tekst": " V\u00e5r referanse: 2022/10816-41 Dato: 20. desember 2022 Tilskuddsmodell \u00e5pne barnehager og lokale retningslinjer for rapportering av gjennomsnittlig fremm\u00f8te gjeldende fra 1. januar 2023 Tilskudd til \u00e5pne barnehager er regulert i Forskrift om tildeling av tilskudd til private barnehager (fastsatt ved kgl.res. 9. oktober 2015 med hjemmel i lov 17. juni 2005 nr. 64 om barnehager (barnehageloven) \u00a7 19). Dette skrivet omhandler beregning av tilskudd til \u00e5pne barnehager i Bergen kommune og fastsetter lokale retningslinjer for rapportering av gjennomsnittlig fremm\u00f8te av barn gjennom \u00e5ret. 1. Det kommunale tilskuddet til drift For \u00e5pne barnehager tildeles det \u00e9n felles sats gjeldende for barn over og under 3 \u00e5r. Bergen kommune driver ingen egne \u00e5pne barnehager. Tilskuddet til de \u00e5pne barnehagene i Bergen kommune baserer seg derfor p\u00e5 de til enhver tid gjeldende nasjonale tilskuddssatser. I tillegg til nasjonal tilskuddssats vedtok Bystyret i Bergen 14.12.2022 at de \u00e5pne barnehagene samlet skulle motta 2 mill. kroner i bemanningstilskudd. Tilskuddet fordeles forholdsmessig utfra f\u00f8lgende tabell. Bemanningstilskudd 6-15 timer 16 + timer 0 - 9 barn 0% 0% 10-30 barn 20 % 33 % 31- barn 33 % 50 % Grunnlag for bemanningstilsk udd 343 700 Det kommunale tilskuddet begrenses oppad til det antall barn som kan v\u00e6re tilstede samtidig i barnehagen, dvs. barnehagens godkjenning. Tilskuddet utm\u00e5les for ett \u00e5r av gangen, og utbetales kvartalsvis. Tilskuddet vil allikevel kunne endres i l\u00f8pet av \u00e5ret, se informasjon nedenfor. 2. Grunnlaget for det kommunale tilskuddet til drift Grunnlaget for utm\u00e5lingen av det kommunale tilskuddet er \u00c5rsmeldingen fra 15. desember \u00e5ret f\u00f8r. Barnehageeier i \u00e5pne barnehager skal i \u00c5rsmeldingen rapportere om det antall barn som kan v\u00e6re tilstede samtidig i barnehagen, jfr. punkt 1 over om barnehagens godkjenning, og barnehagens ukentlige \u00e5pningstid. Hvis det over tid viser seg at fremm\u00f8tet er vesentlig lavere enn det som f\u00f8lger av godkjenningen, kan kommunen legge et lavere barnetall til grunn ved beregningen av tilskudd. Kommunen kan gj\u00f8re dette ved \u00e5 fastsette egne rapporteringstidspunkt for \u00e5pne barnehager. Disse rapporteringene fra barnehagen kan v\u00e6re basert p\u00e5 f\u00f8ring av antall barn over en periode som er representativ for barnehagens aktivitetsniv\u00e5. I en tolkningsuttalelse fra Utdanningsdirektoratet, datert 22. juni 2015, fastsl\u00e5s det at 5 m\u00e5neder er en tilstrekkelig lengde p\u00e5 en slik periode. Kommunen vil med utgangspunkt i det ovennevnte, ved begynnelsen av hvert tilskudds\u00e5r utm\u00e5le tilskudd til drift basert p\u00e5 den \u00e5pne barnehagens godkjenning. Dersom det etter en periode p\u00e5 5 m\u00e5neder viser seg at det faktiske fremm\u00f8tet er vesentlig lavere enn det som f\u00f8lger av godkjenningen, vil kommunene fatte et nytt vedtak om tilskudd til drift basert p\u00e5 et lavere barnetall. For \u00e5 sikre et forsvarlig pedagogisk tilbud vil kommunen etter en skj\u00f8nnsmessig vurdering fastsette et barnetall i tilskuddsberegningen som ligger mellom det h\u00f8yeste fremm\u00f8tet den \u00e5pne barnehagen har hatt i 5-m\u00e5nedersperioden og det gjennomsnittlige fremm\u00f8tet i samme periode. Det nye tilskuddsvedtaket vil gjelde fra 1. juni og ut kalender\u00e5ret. 3. Lokale retningslinjer om telling og rapportering av faktisk gjennomsnittlig fremm\u00f8te gjennom \u00e5ret De \u00e5pne barnehagene skal for tilskuddsform\u00e5l f\u00f8re fremm\u00f8teprotokoll og beregne gjennomsnittlig fremm\u00f8te per uke for perioden 1. januar -31. mai (heretter kalt kontrollperioden) i henhold til retningslinjene beskrevet under. Gjennomsnittlig fremm\u00f8te per uke = antall fremm\u00f8tte barn/antall dager barnehager er \u00e5pen. Det innrapporterte ukegjennomsnittet vil bli vurdert opp mot barnehagens godkjenning. Det vil kun bli lagt til grunn i beregningen for hele kontrollperioden dersom det ligger innenfor barnehagens godkjenning. Ligger det innrapporterte ukegjennomsnittet over barnehagens godkjenning, er det antall barn iht. godkjenningen som blir lagt til grunn i beregningen. Det betyr at den \u00e5pne barnehagen for en gitt enkeltdag kan rapportere, og f\u00e5 lagt til grunn, et fremm\u00f8te for denne dagen som er h\u00f8yere enn det barnehagens godkjenning tilsier, s\u00e5fremt det antall barn som er tilstede samtidig, p\u00e5 et hvilket som helst tidspunkt i l\u00f8pet av den aktuelle dagen, ikke overstiger godkjenningen. Av 3. ledd foran f\u00f8lger det dog at det er barnehagens godkjenning som representerer det h\u00f8yeste ukegjennomsnittet som kan legges til grunn i beregningen for hele kontrollperioden. Gjennomsnittlig fremm\u00f8te for hele kontrollperioden= snitt uke 1+ snitt uke 2+../antall uker barnehagen er \u00e5pen Ved kontrollperiodens slutt skal de \u00e5pne barnehagene sende inn fremm\u00f8teprotokoll og separate gjennomsnittsberegninger dersom disse ikke fremkommer i de innsendte protokollene. Den oppgitte dokumentasjonen skal signeres av fullmaktsberettiget representant for den \u00e5pne barnehagen og skannes og sendes til BBSI.seksjonforokonomi@bergen.kommune.no Alternativt kan den sendes per post til: Byr\u00e5dsavdeling for barnehage, skole og idrett Seksjon for \u00f8konomi Postboks 7700 5020 Bergen Innsendingsfrist er 5 virkedager etter kontrollperiodens slutt 31. mai. Det skal imidlertid ogs\u00e5 presiseres at den tidsavgrensningen p\u00e5 5 m\u00e5neder som gjelder for f\u00f8ring fremm\u00f8teprotokoll i henhold til de lokale retningslinjene, kun gjelder for tilskuddsutm\u00e5lingen. Plikten til \u00e5 kunne dokumentere etterlevelse av krav etter andre lover og forskrifter er ikke omfattet av denne tidsavgrensningen. Marius Arnason B\u00f8e - kommunaldirekt\u00f8r Heidi Pedersen Apelthun - saksbehandler Dokumentet er godkjent elektronisk. Side 2 av 2 "
}