{
  "dokument_id": "0f86848a-7985-5338-a8b7-8a05449da144",
  "doc_type": "case_attachment",
  "kommune": 5536,
  "tittel": "Vedlegg 5 Notat til kommunestyret 210324(Vedlegg, 785KB)",
  "url": "https://innsyn.lyngen.kommune.no/wfdocument.aspx?journalpostid=2013048274&dokid=94865&versjon=1&variant=A&",
  "tekst": " KomRev NORD Interkommunalt selskap K O M R E V Vi skaper trygghet NORD NOTAT Til: Kommunestyret i Lyngen kommune Fra: KomRev NORD Dato: 21. mars 2024 VEDR. FORVALTNINGSREVISJONSRAPPORTEN \u00abLEGETJENESTEN\u00bb Vi viser til kontrollutvalgets behandling av ovennevnte forvaltningsrevisjonsrapport den 4. mars i \u00e5r, fastlege 1/tillitsvalgt sine kommentarer1, datert 7. mars til rapporten, v\u00e5rt notat av 15. mars (der forannevnte kommentarer dr\u00f8ftes), samt fastlege 1/tillitsvalgt sin henvendelse til oss og K-Sekretariatet henholdsvis den 19. og 20. mars i \u00e5r. I all hovedsak oppfatter vi sistnevnte henvendelse fra fastlege 1/tillitsvalgt som en gjentakelse av hans budskap fra 7. mars i \u00e5r - samt at han synes \u00e5 argumentere for at revisors vurderinger og fremstillinger i rapporten burde ha v\u00e6rt annerledes p\u00e5 enkelte punkter. Det er ingenting i det fastlege 1/tillitsvalgt skriver i sine kommentarer og sp\u00f8rsm\u00e5l av 7. og 19. mars som gj\u00f8r det aktuelt \u00e5 endre vurderinger eller konklusjoner i rapporten. Det er kommunestyret som er revisors oppdragsgiver. Vi vil besvare sp\u00f8rsm\u00e5lene fastlege 1/tillitsvalgt har formulert i sine skriv av 7. og 19. mars, under kommunestyrets behandling av forvaltningsrevisjonsrapporten \u2013 i den grad kommunestyret anser at dette er relevant og n\u00f8dvendig. Kommunestyret m\u00e5 utover dette, slik vi vurderer det, selv ta stilling til om det er \u00f8nskelig \u00e5 f\u00e5 unders\u00f8kt \u2013 eventuelt besvart fra kommuneadministrasjonens side \u2013 noen av de sp\u00f8rsm\u00e5lene fastlege 1/tillitsvalgt stiller i ovennevnte skriv. Vi anser \u00e5 ha besvart kommunestyrets bestilling. Vi ser avslutningsvis grunn til \u00e5 bemerke s\u00e6rskilt at fastlege 1/tillitsvalgt synes \u00e5 stille sp\u00f8rsm\u00e5l ved om det medf\u00f8rer riktighet at han i forbindelse med intervjurunde relatert til kombinasjonsstillingen kommuneoverlege-fastlege i november 2018, \u00abble etterlyst\u00bb, slik dette legges til grunn p\u00e5 side 48 i v\u00e5r rapport. Ved n\u00e6rmere unders\u00f8kelse finner vi at denne innsigelsen ogs\u00e5 ble fremmet av fastlege 1/tillitsvalgt da han ga tilbakemelding p\u00e5 tilsendte utdrag av rapporten i desember i fjor, men ved en inkurie har revisor ikke f\u00e5tt denne innsigelsen med i fremstillingene p\u00e5 side 48 i rapporten. Dette beklager vi. En eventuell2 korrigering av denne opplysningen i rapporten \u2013 dithen at han ikke \u00abble etterlyst av ansettelsesutvalget\u00bb da han ikke m\u00f8tte til intervju den 18. november 2021 \u2013 ville imidlertid ikke ha f\u00e5tt betydning for revisors vurderinger og konklusjoner med henblikk p\u00e5 den aktuelle ansettelsen. Disse vil uansett st\u00e5 uendret. I den grad den aktuelle opplysningen i rapporten skulle v\u00e6re feilaktig, utgj\u00f8r den i s\u00e5 m\u00e5te ikke en vesentlig feil. Med vennlig hilsen Knut Teppan Vik Oppdragsansvarlig forvaltningsrevisor 1 Kommentarene er gjort kjent for revisor, kontrollutvalget og kommuneadministrasjonen. 2 Revisor ser grunn til \u00e5 bemerke at kommuneadministrasjonen har bekreftet fremstillingene av hendelsesforl\u00f8pet den 18. november \u2013 i forbindelse med \u00e5 ha f\u00e5tt tilsendt rapportutkast b\u00e5de i desember i fjor og januar i \u00e5r. Notat Side: 1 av 1 "
}