{
  "dokument_id": "b85012a7-dc37-56e5-94d7-849224f8aed1",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l fra Linn Kristin Langley-Rasmussen Eng\u00f8 (A) om Salhus skule - Utvalg for barnehage, skole og idrett - Innsendt: 24.3.2025",
  "url": "https://bergen.kommune.no/politikere-utvalg/api/fil/bk360/12420822/Svar-pa-skriftlig-sporsmal-fra-Linn-Kristin-Langley-Rasmussen-Engo-A-om-Salhus-skule-Utvalg-for-barnehage-skole-og-idrett-Innsendt-24-3-2025",
  "tekst": " Seksjon for strategi, utvikling og utredning (SUU) Til Intern korrespondanse Bystyrets kontor V\u00e5r referanse: 2025/143420-3 Saksbehandler: Ylva-Helen Svanberg Helle Fra Dato: 4. april 2025 Byr\u00e5d for barnehage og skole Svar p\u00e5 skriftlig sp\u00f8rsm\u00e5l fra Linn Kristin Langley-Rasmussen Eng\u00f8 (A) om Salhus skule - Utvalg for barnehage, skole og idrett - Innsendt: 24.3.2025 Salhus skule har store behov for oppgraderinger, men ble av byr\u00e5det foresl\u00e5tt tatt helt ut av investeringsbudsjettet i H\u00d8P25-28. Landmarkvillaen som Bergen kommune eier, og som var planlagt \u00e5 bli en del av skolens tilgjengelige arealer, er n\u00e5 tilsynelatende ferdig rehabilitert utvendig, mens det innvendig gjenst\u00e5r mye arbeid. Sp\u00f8rsm\u00e5l til byr\u00e5den: 1. Hvor mye har kommunen brukt p\u00e5 den utvendige rehabiliteringen av Landmarkvillaen? 2. Ettersom Salhus skule ble tatt ut av investeringsbudsjettet f\u00f8r ny skolebruksplan vil jeg tro byr\u00e5det allerede har en plan for skolen. Hvordan ser byr\u00e5det for seg \u00e5 sikre gode fasiliteter for ansatte og elever ved Salhus skule? 3. Hvor mange elever i Salhus skule sin krets har skoleplass ved andre skoler? 4. Hva er tilst\u00f8tende skolekretser til Salhus skule og hvordan er kapasiteten ved disse skolene? Svar fra byr\u00e5den: Siden drift og vedlikehold av kommunens bygningsmasse ligger under Byr\u00e5dsavdeling for finans sitt ansvarsomr\u00e5de, s\u00e5 er sp\u00f8rsm\u00e5lene ogs\u00e5 forelagt finansbyr\u00e5den. Finansbyr\u00e5den informerer om at rehabilitering av Landmarkhuset har best\u00e5tt i \u00e5 utbedre tak og fasade. Prosjektet vil bli sluttf\u00f8rt i 1. kvartal 2025 med et forventet mindreforbruk i forhold til den vedtatte budsjettrammen p\u00e5 9,8 mill. kroner. For Salhus skule informerer finansbyr\u00e5den om at det er gjennomf\u00f8rt de tiltakene ift. byggene som er n\u00f8dvendig for at s\u00f8knaden om helseverngodkjenning skal kunne innvilges. Videre har jeg bestilt utredning for \u00e5 tilrettelegge for helsesykepleiers kontor i skolebygget. Per i dag er det 12 elever i Salhus skolekrets som har skoleplass ved andre skoler. Tilst\u00f8tende skolekretser til Salhus skule er Hordvik skolekrets og Mj\u00f8lker\u00e5en skolekrets. Hordvik skole har 278 elever skole\u00e5ret 2024/2025. Kapasiteten til skolen er 351 elever. Mj\u00f8lker\u00e5en skole har 395 elever p\u00e5 barnetrinnet skole\u00e5ret 2024/2025. Kapasiteten er 488. Christian E. Haugen - Byr\u00e5d for barnehage og skole Dokumentet er godkjent elektronisk. "
}