{
  "dokument_id": "ff78a8c2-9139-586c-86c5-7c4165c54434",
  "doc_type": "case_presentation",
  "kommune": 4601,
  "tittel": "Ytrebygda, gnr. 36, bnr. 156, Ekerdalen 11H. Klage over byr\u00e5den sitt vedtak om l\u00f8yve til betongkai, flytebryggje med landgang, natursteinsmur og utfylling av terreng",
  "url": "https://bergen.kommune.no/politikere-utvalg/api/fil/bk360/10703901/Framstilling-Ytrebygda-gnr-36-bnr-156-Ekerdalen-11H-Klage-over-byraden-sitt-vedtak-om-loyve-til-betongkai-flytebryggje-med-landgang-natursteinsmur-og-utfylling-av-terreng",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/85678-7 Ytrebygda, gnr. 36, bnr. 156, Ekerdalen 11H. Klage over byr\u00e5den sitt vedtak om l\u00f8yve til betongkai, flytebryggje med landgang, natursteinsmur og utfylling av terreng Kva saka gjeld: Statsforvaltaren i Vestland klagar p\u00e5 byr\u00e5den sitt fullmaktsvedtak datert 30.04.2024. Klagaren viser til det nasjonale strandsonevernet og at det ikkje er grunnlag for dispensasjon. Ansvarleg s\u00f8kjar er Bygg Prosjekt AS, tiltakshavar er Andreas Skogseth. Eigedomen er uregulert og ligg i funksjonell strandsone. KPA 2018 viser eigedomen som \u00ab\u00d8vrig byggesone\u00bb, tilst\u00f8tande sj\u00f8omr\u00e5de er avsett til \u00abBruk og vern av sj\u00f8 og vassdrag\u00bb i KPA. Det har etter nabovarsling ikkje kome inn merknader. Historikk: Fagetaten gav den 19.12.2023 avslag p\u00e5 s\u00f8knad om dispensasjon for tiltaka nemnd i overskrifta. Byr\u00e5den gav klagaren medhald i fullmaktsvedtak datert 30.04.2024. Tiltakshavar sin bustad og dei aktuelle tiltaka er markerte med kryss p\u00e5 foto nedanfor: Bymilj\u00f8etaten (BME) har r\u00e5dd ifr\u00e5 at de vert gjeve dispensasjon for tiltaka. BME viser til at tiltaka samla sett framst\u00e5r som relativt store inngrep i opprinneleg naturprega areal i strandsona. BME viser og til ulovlege tiltak p\u00e5 naboeigedomar. Samla sett vurderer BME tiltaka som sv\u00e6rt privatiserande, med mogleg presedensverknad. 1 Statsforvaltaren i Vestland r\u00e5dde i fr\u00e5 \u00e5 godkjenne s\u00f8knaden og meinte at tiltaka ville ha ein privatiserande og avvisande effekt p\u00e5 \u00e5lmenta sin ferdsel langs sj\u00f8en i omr\u00e5det. Bergen Havn kunne ikkje sj\u00e5 at tiltaka var problematiske etter Havne- og farvannsloven og var innstilt p\u00e5 \u00e5 godkjenna tiltaka. Tiltakshavar viste til at omr\u00e5det allereie er privatisert, til skilnad fr\u00e5 reine naturomr\u00e5de/LNF- omr\u00e5de, og at tiltaka ikkje ville medf\u00f8re ein ny bruk av eigedomen. Tiltakshavar viste til at utfylling og steinsetting av bekken vart gjort samtidig og p\u00e5 same m\u00e5te som tilsvarande godkjent arbeid p\u00e5 motsett side av bekken, for \u00e5 unng\u00e5 utvasking av jord. Tiltakshavar viste til at naust og pir vart lovleg etablert i 2014. Byr\u00e5det viser til saksframstillinga datert 30.04.2024 for utfyllande opplysningar. Byr\u00e5den la i si vurdering av klagesaka avgjerande vekt p\u00e5 at eksisterande hamneanlegg var modent for oppgradering/rehabilitering. N\u00e5r det gjaldt muren langs sj\u00f8en viste byr\u00e5den til at tiltakshavar hadde dokumentert behov for tiltak mot erosjon og at det i 2015 vart gitt l\u00f8yve til oppgradering av mur og plen p\u00e5 motsett side av bekken. Byr\u00e5den fann at det var grunnlag for dispensasjon i dette konkrete tilfellet og gav klagaren medhald. Klagaren sine merknader: Klagaren stiller seg kritisk til utfyllinga og etablering av eit privat uteopphaldsareal i strandsona som etter klagaren sitt syn har avvisande effekt p\u00e5 \u00e5lmenta sin tilgang til strandsona. Eit enkelt naustbygg har i f\u00f8lgje klagaren mindre privatiserande effekt. Klagaren er ogs\u00e5 kritisk til det omfattande bryggjeanlegget med flytebryggje som reduserer det n\u00e6re sj\u00f8omr\u00e5det og stengjer \u00e5lmenta si tilkomst til sj\u00f8en. Klagaren meiner at tiltaka i vesentleg grad er i strid med det nasjonale strandsonevernet. Tilsvar til klagen fr\u00e5 tiltakshavar: Advokatfirmaet Harris har i tilsvar til klagen p\u00e5peikt f\u00f8lgjande hovudpunkt: - Klagen er for generell. - Klagen tar ikkje stilling til dei enkelte tiltaka. - Klagaren har ikkje rettsleg klageinteresse for fleire av dei oms\u00f8kte tiltaka. Byr\u00e5det viser til tilsvaret datert 07.06.2024 for utfyllande merknader. Fagetaten si vurdering: Fagetaten viser til at ikkje kjem fram nye opplysningar av vesentleg betydning til klagebehandlinga. Fagetaten viser til sitt fagnotat av 31.01.2024. Fagetaten meiner at Statsforvaltaren har rettsleg klageinteresse for alle tiltaka. Saka er oversendt utan innstilling. Byr\u00e5det si vurdering og tilr\u00e5ding/konklusjon: Byr\u00e5det har vurdert klagen og innstiller p\u00e5 at fullmaktsvedtaket blir halde oppe av UMBY. Byr\u00e5det kan ikkje sj\u00e5 at det er nye opplysningar i saka som tilseier ei endra vurdering fr\u00e5 byr\u00e5det si side. Byr\u00e5den har i sitt fullmaktsvedtak vist til at omr\u00e5det allereie var ferdig utbygd med lite rom for endringar av infrastrukturen. Byr\u00e5den fann det ikkje sannsynleggjort at omsyna bak byggjeforbodet i strandsona ville bli vesentleg tilsidesett ved ein dispensasjon. Byr\u00e5den viste i vedtaket til at strandlinja i stor grad var nedbygd f\u00f8r den aktuelle muren og utfyllinga vart etablert, og at den nye trappa og b\u00e5tslippen ville gjere tilgjengelegheita til og fr\u00e5 sj\u00f8en lettare. Byr\u00e5den viste til at eit slikt omr\u00e5de som fr\u00e5 f\u00f8r er dominert av sm\u00e5b\u00e5tanlegg truleg ikkje vil vera s\u00e6rleg attraktivt for \u00e5lmenta, men at det var moglegheit for t.d. tilkomst og utsetting av ein kajakk. Byr\u00e5det viser til saksframstillinga i sin heilheit. Vedtakskompetanse: I medhald av Reglement for Bergen bystyre og utvalgene 2023-2027 punkt 6.8.2, jf. bystyresak 368/23, er myndigheita til \u00e5 behandle klagesaker etter plan- og bygningslova, med unntak av klagesaker som bystyret i plan eller vedtekt har fastsett skal behandlast av Side 2 av 3 bystyret eller anna organ og klagesaker som er delegert til byr\u00e5det, delegert til Utvalg for milj\u00f8 og byutvikling. Dersom klagen ikkje vert tatt til f\u00f8lgje, skal saka sendast til Statsforvaltaren i Vestland for endeleg avgjerd Byr\u00e5det innstiller til Utval for milj\u00f8 og byutvikling \u00e5 fatte f\u00f8lgjande vedtak: Byr\u00e5den sitt fullmaktsvedtak datert 30.04.2024 blir halde oppe. Klagen blir ikkje tatt til f\u00f8lgje. Dato: 6. august 2024 Christine B. Meyer Christine Kahrs Byr\u00e5dsleder Byr\u00e5d for byutvikling Dokumentet er godkjent elektronisk. Vedlegg: Fagetaten sitt notat datert 10.06.2024 med f\u00f8lgjande vedlegg: 1. Oversiktskart 2. Oversiktsfoto 3. Situasjonsplan 4. Flyfoto 5. Tilsvar fra tiltakshaver datert 07.06.2024 6. Klage datert 23.05.2024 7. Byr\u00e5dens vedtak datert 30.04.2024 8. Fagnotat datert 31.01.2024 9. Klage datert 22.01.2024 10. Avslag datert 19.12.2023 11. Uttalelse fra Bymilj\u00f8etaten datert 21.11.2023 12. Uttalelse fra Statsforvalteren i Vestland datert 16.11.2023 13. S\u00f8knad datert 20.09.2023 14. Rapport fra Asplan Viak datert 25.08.2023 15. Tegninger Side 3 av 3 "
}