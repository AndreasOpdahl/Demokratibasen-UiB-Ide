{
  "dokument_id": "ca4d2e8e-d0cd-584a-9696-357cce71fa41",
  "doc_type": "case_attachment",
  "kommune": 4601,
  "tittel": "Vedtak",
  "url": "https://bergen.kommune.no/politikere-utvalg/api/fil/bk360/11982727/Vedtak",
  "tekst": " Plan- og bygningsetaten ADVOKATFIRMAET LANDSVIK & LARSEN AS V\u00e5r referanse: BYGG-2024/14890-12 Kanalveien 7 Saksbehandler: Andreas Tveit Dato: 28.10.2024 5068 BERGEN DISPENSASJON Eiendom : Gnr 159 Bnr 231 Adresse : Svaneviksveien 82A Tiltakshaver : Svaneviksveien 82 AS Tiltaket : S\u00f8knad om dispensasjon Vi viser til s\u00f8knad mottatt 05.07.2024 og tilleggsdokumentasjon mottatt 16.08.2024. S\u00f8knaden gjelder dispensasjon fra bestemmelse om plankrav og parkering i plan. 1. VEDTAK Det gis dispensasjon fra kommuneplanens arealdel punkt 3.1 om plankrav, jf. plan- og bygningsloven \u00a7 19-2. Det gis dispensasjon fra kommuneplanens arealdel punkt 17 om parkering, jf. plan- og bygningsloven \u00a7 19-2. 2. BEGRUNNELSE FOR VEDTAKET: 2.1. Planstatus: Kommuneplanens arealdel (KPA2018), vedtatt i Bystyret 19.06.2019, viser eiendommen som Sentrumsform\u00e5l i Byfortettingssone - BY2 og den ligger innenfor hensynssonene: Kulturmilj\u00f8 H570_3 Minde_Nymark Faresone H390_1 Luftkvalitet \u2013 r\u00f8d sone Konsesjonsomr\u00e5de fjernvarme H410_1 Flesland \u2013 Sentrum St\u00f8ysone H220_3 Veist\u00f8y \u2013 gul sone (47,1%) Eiendommen er ikke detaljregulert 2.2. Nabovarsling: Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og det er mottatt merknad fra g\u00e5rdsnummer 159 bruksnummer 406, bruksnummer 403 seksjonsnummer 1, samt bruksnummer 402 seksjonsnummer 3. Det er i tillegg mottatt merknad fra Leaparken velforening. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN Merknadene g\u00e5r i hovedsak p\u00e5 krav til regulering, fortetting, solforhold og u\u00f8nsket innsikt, utsikt, avstand til nabogrense, forhold KPA og arealplan, eksisterende anneks og parkering S\u00f8ker har gitt alle de overst\u00e5ende punktene en utfyllende kommentar. V\u00e5r vurdering er at forhold som g\u00e5r p\u00e5 tiltakets volum og utforming ikke er relevant for de oms\u00f8ke dispensasjoner, og for naboer som har innvendinger til dette s\u00e5 er det vesentlig at de blir gitt som tilbakemelding ved nabovarsling av senere byggesak. For de forholdene som ang\u00e5r oms\u00f8kte dispensasjoner s\u00e5 kommenterer ansvarlig s\u00f8ker til krav om reguleringsplan og sk\u00e5nsom fortetting at tiltaket inng\u00e5r i byfortettingssone, og at tiltaket vurderes \u00e5 v\u00e6re i samsvar med gjeldende krav til arealutnyttelse. Det argumenteres ogs\u00e5 for omr\u00e5det har god tilgang til kollektivtransport, og det er n\u00e6rhet til sentrum og gode sykkelveier. Dette vises det ogs\u00e5 til for merknader knyttet til dispensasjon fra parkering, og det argumenteres for at ved \u00e5 tillate boenheter uten parkering, s\u00e5 vil dette v\u00e6re et insentiv for \u00f8kt bruk at kollektivtransport. Vi har ikke ytterligere kommentarer til ansvarlig s\u00f8kers besvarelse av merknadene, og viser til punkt 2.4 og 2.5 i dette brev for utfyllende begrunnelse om dispensasjonene. 2.3. Andre uttalelser eller vedtak: Vestland fylkeskommune ved infrastruktur og veg har gitt uttale datert 13.09.2024: Vestland fylkeskommune ved infrastruktur og veg viser til dispensasjonssak som er sendt oss til uttale 22.08.2024. Saken gjelder Det er s\u00f8kt om opprettelse av totalt 6 nye boenheter p\u00e5 gnr. 159 bnr. 231 i Bergen kommune. Tiltaket er avhengig av dispensasjon fra kommuneplanens arealdel (KPA 2018) \u00a7 3.1 Plankrav og \u00a7 17 om parkering. Eiendommen er uregulert. Uttale Slik Vestland fylkeskommune oppfatter det, skal det oppf\u00f8res 6 nye boenheter, og totalt v\u00e6re 9 boenheter p\u00e5 eiendommen. I utgangspunktet mener vi det b\u00f8r stilles plankrav til en \u00f8kning p\u00e5 6 boenheter. Derimot s\u00f8kes det ogs\u00e5 om dispensasjon fra parkeringskravet i KPA 2018. Det vil si at det ikke vil gi en \u00f8kning av parkeringsplasser p\u00e5 eiendommen, og da heller ikke \u00f8kt biltrafikk. Vi er positive til at det legges til \u00f8kt bruk av kollektivtransport. Siden oms\u00f8kt tiltak ikke vil f\u00f8re til \u00f8kt biltrafikk vil vi ikke motsette oss tiltaket. Dette forutsetter at det blir gitt dispensasjon fra parkeringskravet i saken. Hvis Bergen kommune \u00f8nsker \u00e5 stille krav om flere parkeringsplasser mener vi at tiltaket m\u00e5 sees i en st\u00f8rre sammenheng, og vi vil da kreve reguleringsplan for tiltaket. Konklusjon Vestland fylkeskommune ved infrastruktur og veg vil ikke motsette seg oms\u00f8kt tiltak slik det foreligger n\u00e5. Hvis det forekommer endringer av s\u00f8knaden, \u00f8nsker vi \u00e5 bli orientert om dette. Hvis det blir fattet positivt vedtak i saken og det er gjort endringer i s\u00f8knaden ber vi om \u00e5 f\u00e5 saken til eventuell klagebehandling. S\u00f8knaden er ogs\u00e5 sendt Statsforvalteren i Vestland og Statens vegvesen for uttalelse, det er ikke mottatt noen tilbakemelding. Saksnummer BYGG-2024/14890 Side 2 av 9 2.4. Dispensasjon plankrav: Tiltaket kommer i strid med kommuneplanens arealdel \u00a7 3.1 med hensyn til plankrav: Tiltak etter pbl \u00a7 20-1 bokstav a, d, g, k, og l skal inng\u00e5 i reguleringsplan vedtatt med hjemmel i plan- og bygningsloven av 1985 eller nyere lov. Det s\u00f8kes om dispensasjon fra plankravet for opprettelse av 6 nye boenheter.. Dispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. Det kan ikke dispenseres fra saksbehandlingsregler. Plankravet skal sikre bred, helhetlig og grundig vurdering av arealbruken i et bestemt omr\u00e5de, hvor offentlige myndigheter, grunneiere og andre ber\u00f8rte f\u00e5r anledning til \u00e5 fremme sine synspunkter i prosessen frem mot reguleringsvedtaket. Plankravet er ogs\u00e5 viktig for \u00e5 avklare overordnede forhold som infrastruktur, gr\u00f8ntomr\u00e5der med mer, f\u00f8r utbygging tillates. Dispensasjon fra plankravet vil f\u00f8rst om fremst v\u00e6re aktuelt i allerede fullt utbygde omr\u00e5der, der det ikke er n\u00f8dvendig med en overordnet vurdering av hensynene plankravet skal ivareta. Det f\u00f8lger av form\u00e5lsbestemmelsen i plan- og bygningsloven at plan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet og tas hensyn til barn og unges oppvekstmilj\u00f8 samt estetisk utforming av omgivelsene. S\u00f8ker begrunner s\u00f8knad om dispensasjon med f\u00f8lgende: De omkringliggende arealer fremst\u00e5r som fullt utbygd og del av et etablert boligomr\u00e5de, herunder er oms\u00f8kte eiendom bebygget med boligbygninger. Slike omr\u00e5der er i kjernen av saker hvor det er aktuelt med dispensasjon fra plankrav. Som f\u00f8lge av at eksisterende anneks skal rives, vil endring av BYA som f\u00f8lge av oms\u00f8kt tiltak kun utgj\u00f8re 2%, hvor eksisterende BYA er 18% og oms\u00f8kt tiltak medf\u00f8rer 20% BYA. Tiltaket medf\u00f8rer s\u00e5ledes kun en forholdsmessig mindre \u00f8kning av eksisterende boligbygning p\u00e5 eiendommen, i tr\u00e5d med gjeldende arkitektur og byggeh\u00f8yde p\u00e5 eiendommen. Det inneb\u00e6rer at tiltaket f\u00e5r mindre betydning for bebyggelses karakter og arealbruken i et omr\u00e5de. Tiltaket er videre ikke i seg selv av slik art eller st\u00f8rrelse at det utl\u00f8ser et krav om eller n\u00f8dvendiggj\u00f8r en overordnet og bred vurdering av de hensyn plankravet skal ivareta. Videre oppfyller tiltaket hovedsakelig krav etter gjeldende arealplaner med unntak av krav til minste parkering og byggegrense mot veg. Det inneb\u00e6rer blant annet at krav til gr\u00f8ntomr\u00e5der vil v\u00e6re ivaretatt i tiltaket. Naboer og ber\u00f8rte offentlige myndigheter gis anledning til \u00e5 uttalelse seg om dispensasjonss\u00f8knaden og vil gis anledning til \u00e5 uttale seg gjennom en byggesaksprosess. Vi kan ikke se at det er innkommet merknader fra naboer som tilsier at det m\u00e5 gjennomf\u00f8res en planprosess for \u00e5 ivareta n\u00f8dvendige avklaringer til tiltaket. Eiendommen inng\u00e5r ikke i noen hensynssone som tilsier behov for ytterligere utredning av tiltaket. Tiltaket inng\u00e5r i sone for luftkvalitet \u2013 r\u00f8d sone, H390_1, Konsesjonsomr\u00e5de fjernvarme, H410_1 og vei- st\u00f8y \u2013 gul sone, H220_3 samt hensynssone kulturmilj\u00f8 Minde-Nymark. I tr\u00e5d KPA2018 \u00a7 23 vil tiltaket planlegges slik luftkvaliteten inne og ute blir tilfredsstillende, jf. \u00a7 33.10, som f\u00f8lge av eiendommens plassering i r\u00f8d sone for luftkvalitet. Tiltaket utl\u00f8ser ikke tilknytningsplikt for konsesjonsvarme ettersom tiltaket er under 500 m2 BRA, og ikke er en del av et st\u00f8rre fremtidig prosjekt, Saksnummer BYGG-2024/14890 Side 3 av 9 jf. \u00a7 34.1. Videre er kun deler av eiendommen i gul st\u00f8ysone langs den vestlige del av eiendommen. Det planlagte tiltaket er i sin helhet utenfor gul st\u00f8ysone, og hensynet gj\u00f8r seg dermed ikke gjeldende p\u00e5 en slik m\u00e5te at det ikke kan ivaretas under vanlig byggesaksbehandling. N\u00e5r det gjelder hensynssonen for kulturmilj\u00f8 vil krav til visuelle kvaliteter og forholdet til hensynssonen fullt ut kunne ivaretas gjennom en byggesaksprosess og uttalelse fra Byantikvaren. I utfyllende informasjon til H570 Kulturmilj\u00f8 til KPA2018 er det for det aktuelle kulturomr\u00e5det Minde-Nymark er det vist til helt konkrete strukturer og kvaliteter ved bebyggelsen som tiltak m\u00e5 vurderes opp imot, slik at det ikke er behov for mer omfattende prosess for \u00e5 avklare kulturhistoriske verdier. Det m\u00e5 ogs\u00e5 vektlegges at det p\u00e5 grunnlag av reguleringsplan er oppf\u00f8rt blokkbebyggelse med moderne utforming tilgrensende oms\u00f8kte eiendom. Videre er tiltaket utformet av arkitekt basert p\u00e5 eksisterende bebyggelse og omkringliggende bygningsmilj\u00f8, samt med gode kvaliteter. Det s\u00f8kes slik det fremkommer om tillatelse til dispensasjon fra krav til etablering av parkering. Tiltaket er imidlertid beliggende n\u00e6r bybane og annen kollektivtilbud, samt sykkelstamvei. Det vises for \u00f8vrig til s\u00f8knad om dispensasjon fra parkeringskrav. Oms\u00f8kt tiltak vurderes til \u00e5 ikke gi slike vesentlige negative konsekvenser for trafikk, st\u00f8y, kulturminner, avrenningslinjer og flomveier eller bl\u00e5gr\u00f8nne verdier sml. KPA \u00a7 3.3.1 at det ikke kan ivaretas gjennom en byggesaksprosess. Man kan videre ikke se at en \u00f8kning av BYA p\u00e5 eiendommen vil vanskeliggj\u00f8re en fremtidig regulering da tiltaket innordner seg eksisterende bebyggelse. Samlet sett aktualiserer ikke tiltaket behov for en helhetlig avklaring av ulike interesser og konsekvenser, utover det som er egnet til \u00e5 bli ivaretatt gjennom en byggesaksprosess. Etter dette kan vi ikke se at en dispensasjon i saken vil vesentlig tilsidesette hensynet bak plankravet eller hensyn bak form\u00e5lsbestemmelsen for \u00f8vrig. Vurdering av fordeler og ulemper Fordelen med tiltaket er at tiltakshaver f\u00e5r utnyttet potensiale p\u00e5 eiendommen, og videre nyttiggj\u00f8re seg av arealet p\u00e5 en mer effektiv m\u00e5te ved at \u00f8kning i BYA kun utgj\u00f8r 2%, samtidig som antall boenheter \u00f8kes med 4. Tiltaket er s\u00e5ledes ogs\u00e5 i tr\u00e5d med \u00f8nske om fortetting i tr\u00e5d med gjeldende arealpolitikk og kommuneplanens arealdel. Boenhetene er egnet for familier som f\u00f8lge av st\u00f8rrelse og utforming, som er i tr\u00e5d med politisk \u00f8nske for byfortettingssone som fremg\u00e5r av \u00a7 9.3. Tiltakets tilrettelegging for familieboliger skal tillegges spesiell vekt, og utgj\u00f8r en fordel ved tiltaket. Samlet sett vil tiltaket medf\u00f8re en hensiktsmessig og effektiv arealbruk, uten \u00e5 m\u00e5tte bruke store ressurser p\u00e5 en planprosess. Saksnummer BYGG-2024/14890 Side 4 av 9 All den tid naboer og offentlige etater f\u00e5r uttale seg gjennom en byggesaksprosess, kan vi ikke se at det er s\u00e6rlige ulemper tilknyttet en dispensasjon fra plankravet i saken. En reguleringsplanprosess for tiltaket vil ogs\u00e5 medf\u00f8re un\u00f8dvendig bruk av kommunens og den private parts ressurser, da tiltaket ikke vurderes til \u00e5 ha slike konsekvenser som forutsetter en reguleringsplanprosess. Etter dette kan vi ikke se at en dispensasjon fra plankravet vil medf\u00f8re relevante ulemper, alle den tid tiltaket vurderes \u00e5 ikke medf\u00f8re behov for utredninger og slike vurderingsgrunnlag en planprosess normalt skal ivareta. I denne konkrete saken er det s\u00f8kt om dispensasjoner for eventuell utvidelse av eiendommen i volum og antall boenheter. Ettersom de bygningsmessige endringene ikke er oms\u00f8kt enda, vil vi i denne omgang kun ta stilling til omfanget av boenheter, og dets p\u00e5virkning p\u00e5 omgivelsene. Eventuell p\u00e5virkning p\u00e5 kulturmilj\u00f8 vil bli vurdert i senere byggesak, jf. pbl \u00a7 29-2 Visuelle kvaliteter. Det s\u00f8kes om et forholdsvis h\u00f8yt antall boenheter, men det er samtidig redegjort for at eiendommen og omr\u00e5det har kapasitet til dette. Eiendommen har tilstrekkelig uteoppholdsareal, og overordnet infrastruktur er allerede bygd ut i omr\u00e5det. Det er s\u00f8kt om dispensasjon fra minimumskrav til parkering, slik at det ikke skal etableres nye parkeringsplasser p\u00e5 eiendommen. I den forbindelse vektlegges det at det er omtrent 200 meter gangavstand til bybanestopp p\u00e5 Wergeland, samtidig som flere busstopp og Mindemyren bybanestopp er innenfor gangavstand p\u00e5 inntil 700 meter. Tiltaket vurderes til ikke \u00e5 vesentlig tilsidesette de hensyn bestemmelsene skal ivareta. Fordelene ved \u00e5 dispensere fra plankravet vurderes til at eiendommen kan fortettes i tr\u00e5d med gjeldende arealpolitikk. Ulempene vil v\u00e6re at utvidelsen av antall boenheter ikke er demokratisk styrt gjennom en planprosess. Etter en samlet vurdering er vilk\u00e5rene for \u00e5 innvilge dispensasjon oppfylt: \u2022 Tiltaket vurderes til ikke \u00e5 vesentlig tilsidesette de hensyn bestemmelsene skal ivareta. \u2022 Fordelene ved \u00e5 gi dispensasjon er klart st\u00f8rre enn ulempene. \u2022 Kommunen har vurdert etter kan-vurderingen at dispensasjon kan gis 2.5. Dispensasjon parkering: Tiltaket kommer i strid med kommuneplanens arealdel \u00a7 17 med hensyn til parkering. Tabell for parkeringsplasskrav angir at i byfortettingssone BY2 skal det v\u00e6re minimum 0,4 og maksimum 1 parkeringsplass for bil per 100 m2. Det er planlagt s\u00f8kt om 419 m2 BRA tiltak, noe som utl\u00f8ser krav om minimum 1,67 \u2248 2 parkeringsplasser for bil. Det planlegges ikke etablert parkering, og det s\u00f8kes derfor om dispensasjon fra minstekravet til parkering. Dispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. Det kan ikke dispenseres fra saksbehandlingsregler. Saksnummer BYGG-2024/14890 Side 5 av 9 Parkeringskravet skal sikre at det blir avsatt tilstrekkelig areal til parkering i samsvar med behovet tiltaket medf\u00f8rer. Bestemmelsen skal bidra til bedre tilgjengelighet og fremkommelighet for n\u00e6ringstrafikk, utrykningskj\u00f8ret\u00f8y, syklister og fotgjengere samt bedre det visuelle inntrykket av gaterommene. Det f\u00f8lger av form\u00e5lsbestemmelsen i plan- og bygningsloven at plan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet og tas hensyn til barn og unges oppvekstmilj\u00f8 samt estetisk utforming av omgivelsene. S\u00f8ker begrunner s\u00f8knad om dispensasjon med f\u00f8lgende: Oms\u00f8kt eiendom ligger i gangavstand 150 meter fra bybanestoppet p\u00e5 linje 1 p\u00e5 Wergeland, hvor det ogs\u00e5 er bussholdestopp. Mot Bybanestopp i Kanalveien p\u00e5 linje 2 er det 426 meters gange. Tiltakseiendommen har kort gangavstand til begge bybanelinjene. Videre har eiendommen gode sykkelforbindelser med kort avstand til hovedsykkelruter mot sentrum, s\u00f8r og til Fyllingsdalen. Tiltakseiendommen er dermed godt egnet for beboelse uten n\u00f8dvendighet for bil. Hensynet til dekning av parkeringsbehovet vil dermed ikke vesentlig tilsidesettes ved en dispensasjon. Videre er hensynet til reduksjon av biltrafikk ivaretatt ved en dispensasjon, samtidig som det er et uttrykt politisk \u00f8nske \u00e5 begrense biltrafikken i fortettingsomr\u00e5dene, og stimulere til \u00f8kt bruk av kollektivtransport og sykkel som alternative fremgangsm\u00e5ter. Under Arendalsuka den 17. august f.\u00e5., deltok Etatsdirekt\u00f8r for plan- og bygningsetaten i Bergen, Tarje Iversen Wanvik, i debatt1 om blant annet bil og parkering. I debatten ber han innstendig om at utbyggere lager reguleringsplaner uten parkering, nettopp fordi det er i tr\u00e5d med det politiske \u00f8nsket om reduksjon i biltrafikk. Videre dro han frem omr\u00e5de Mindemyren, som tiltaket befinner seg i, som eksempel p\u00e5 hvor det er stort press p\u00e5 biltrafikk, og det ikke er \u00f8nskelig med ytterligere parkeringsplasser. Etter dette kan man ikke se at tiltaket vil vesentlig tilsidesette hensynet bak bestemmelsen, eller lovens form\u00e5lsbestemmelse for \u00f8vrig. Vurdering av konsekvenser Fordelen med en dispensasjon fra parkeringskravet er at tiltakshaver f\u00e5r etablert flere boenheter og effektivisert arealbruken p\u00e5 eiendommen. Videre er det en fordel for naboene i umiddelbar n\u00e6rhet at biltrafikken ikke \u00f8ker selv om antall beboere \u00f8kes, noe som vil redusere den andelsmessige bilbruken. Det er ogs\u00e5 en fordel for omr\u00e5det som helhet at man kan gjennomf\u00f8re fortetting p\u00e5 eiendommer hvor det er hensiktsmessig, uten at det utl\u00f8ser en \u00f8kning i trafikksituasjonen for omr\u00e5det. En dispensasjon fra kravet til parkering vil dermed b\u00e5de bidra til fortetting, og samtidig redusere andel trafikk pr. beboer i omr\u00e5det, samtidig som det stimuleres til \u00f8kt bruk av kollektivtransport og alternative fremkomstmidler. Ulempen med manglende parkering p\u00e5 eiendommen m\u00e5 anses som relativt liten, b\u00e5de med hensyn til parkeringsmuligheter i gate i omr\u00e5det omkring eiendommen, men s\u00e6rlig med hensyn til gode kollektivmuligheter i gangavstand fra eiendommen. Etter dette vurderes fordelene med tiltaket klart \u00e5 overstige ulempene etter en samlet vurdering. I denne konkrete saken er det s\u00f8kt om dispensasjon fra parkeringskravet for planlagt bygges\u00f8knad om utvidelse av bygningsvolum og boenheter p\u00e5 eiendommen. Planlagt utvidelse gir krav om minimum 2 parkeringsplasser for bil, men det er redegjort for at det ikke er \u00f8nskelig \u00e5 etablere parkering p\u00e5 eiendommen. Vi er utgangspunktet positive til en reduksjon av parkeringsplasser for privatbil, men dette m\u00e5 samtidig avveies opp mot risikoen Saksnummer BYGG-2024/14890 Side 6 av 9 for at dispensasjonen f\u00f8rer til \u00f8kt gateparkering, dersom den faktiske bilbruken ikke reduseres. Omkringliggende gatenett er smalt, og lite egnet for \u00f8kt gateparkering, slik at dette er u\u00f8nsket med tanke p\u00e5 fremkommelighet for annen trafikk. I denne saken vurderer vi imidlertid kollektivtilbudet og sykkelmulighetene for eiendommen som s\u00e5 gode at det fremst\u00e5r som et reelt alternativ \u00e5 kunne bo p\u00e5 eiendommen uten egen privatbil. Det er kort vei til bybanestopp p\u00e5 Wergeland, samtidig som busstopp med h\u00f8y frekvens og bybanens linje 2 ogs\u00e5 er innafor gangavstand. Det er ogs\u00e5 kort veg til sykkelstamvei E39 som passerer over Mindemyren, og det er dermed gode koblinger for sykling i b\u00e5de retning Flesland og Sentrum. Tiltaket vurderes til ikke \u00e5 vesentlig tilsidesette de hensyn bestemmelsene skal ivareta. Fordelene ved \u00e5 dispensere fra parkeringskravet vurderes til at planlagt biltrafikk ikke \u00f8kes, selv om antallet boenheter blir flere. Ulempene vil v\u00e6re at eventuelle nye beboere med egen privatbil vil f\u00f8re til \u00f8kt belastning p\u00e5 gatenettet ved gateparkering. Etter en samlet vurdering er vilk\u00e5rene for \u00e5 innvilge dispensasjon oppfylt: \u2022 Tiltaket vurderes til ikke \u00e5 vesentlig tilsidesette de hensyn bestemmelsene skal ivareta. \u2022 Fordelene ved \u00e5 gi dispensasjon er klart st\u00f8rre enn ulempene. \u2022 Kommunen har vurdert etter kan-vurderingen at dispensasjon kan gis 3. GENERELLE BESTEMMELSER OG KLAGEADGANG Vedtaket kan p\u00e5klages, se orientering om rett til \u00e5 klage og andre generelle bestemmelser p\u00e5 siste side. Med hilsen Plan- og bygningsetaten Andreas Tveit Saksbehandler Hanne Karin Broch Seksjonsleder Dette dokumentet er godkjent elektronisk. Kopi til STATSFORVALTAREN I VESTLAND Nj\u00f8savegen 2 6863 LEIKANGER Svaneviksveien 82 AS Vosseg\u00e5rden 6A 5004 BERGEN B\u00e5rd-Espen B\u00f8e 5063 BERGEN Falsens Vei 80 Kristine Nordvik Sohlberg 5063 BERGEN Falsens Vei 69 B\u00e5rd Rikhard Simonsen 5063 BERGEN Falsens Vei 65 A Eirik Skare 5063 BERGEN Falsens Vei 65 A Saksnummer BYGG-2024/14890 Side 7 av 9 Saksnummer BYGG-2024/14890 Side 8 av 9 Generelle bestemmelser: Saken er behandlet etter plan- og bygningsloven med tilh\u00f8rende Rettslig grunnlag: forskrifter; byggteknisk forskrift og byggesaksforskriften. Er tiltaket ikke satt i gang senest innen 3 \u00e5r etter at tillatelse er gitt, faller Bortfall av tillatelse: tillatelsen bort. Tillatelsen faller ogs\u00e5 bort hvis tiltaket innstilles i lengre (plan- og bygningsloven \u00a7 21-9) tid enn 2 \u00e5r. Orientering om rett til \u00e5 klage p\u00e5 vedtaket: Den som er part eller har rettslig klageinteresse har rett til \u00e5 klage over Klagerett: vedtaket. Klagen sendes til: Bergen kommune, Plan- og bygningsetaten, (forvaltningslovens \u00a7 28) Postboks 7700, 5020 BERGEN, eller e-post: postmottak.planogbygg@bergen.kommune.no. Klagefristen er tre uker fra den dag underretningen om vedtaket kom Klagefrist: frem til vedkommende part. Det er tilstrekkelig at klagen er postlagt (forvaltningslovens \u00a7\u00a7 29, 30 og innen fristens utl\u00f8p. Dersom klagen kommer inn etter fristens utl\u00f8p vil 31) den bli avvist. Klagen kan imidlertid tas under behandling n\u00e5r det foreligger s\u00e6rlige grunner eller klager ikke kan lastes for forsinkelsen. Rett til \u00e5 kreve begrunnelse: Dersom en part mener at vedtaket ikke er begrunnet, kan det settes (forvaltningslovens \u00a7\u00a7 24 og 25) frem krav om dette innen klagefristen utl\u00f8p. Klagen m\u00e5 nevne det vedtaket det klages over, hva som \u00f8nskes endret Klagens innhold: og v\u00e6re undertegnet av klageren eller hans fullmektig. Klagen b\u00f8r (forvaltningslovens \u00a7 32) begrunnes. Vedtaket kan gjennomf\u00f8res selv om det er p\u00e5klaget. Klager kan Utsetting av gjennomf\u00f8ring imidlertid anmode om \u00e5 f\u00e5 utsatt iverksettingen av vedtaket, inntil av vedtaket: klagefristen er ute eller klagen er avgjort. Statsforvaltaren kan p\u00e5 (forvaltningslovens \u00a7 42) selvstendig grunnlag ta stilling til anmodning om utsatt iverksetting av vedtaket. Rett til \u00e5 se sakens Med visse begrensninger har partene rett til \u00e5 se dokumentene i saken. dokumenter: Det m\u00e5 ved et slikt \u00f8nske tas kontakt med Kundesenteret til Plan- og (forvaltningslovens \u00a7 11) bygningsetaten i Johannes Bruns gate 12. Rett til \u00e5 f\u00e5 veiledning: Kommunen vil kunne gi n\u00f8dvendig veiledning for at alle parter skal (forvaltningslovens \u00a7 11) kunne ivareta sine interesser p\u00e5 best mulig m\u00e5te. Det er adgang til \u00e5 kreve dekning for n\u00f8dvendige og vesentlige Kostnader ved klagen: kostnader, f. eks advokatbistand, i forbindelse med klagesaken der (forvaltningslovens \u00a7 36) vedtaket er endret til gunst for klager. Kravet m\u00e5 v\u00e6re fremsatt innen tre uker etter at underretning om det nye vedtaket er kommet frem til klager. S\u00f8ksm\u00e5l om gyldigheten av vedtaket, eller krav om erstatning som f\u00f8lge Vilk\u00e5r for \u00e5 reise sak for av vedtaket, kan ikke reises uten at en har brukt sin adgang til \u00e5 klage p\u00e5 vedtaket og klagen er avgjort av h\u00f8yeste klageinstans. S\u00f8ksm\u00e5l kan domstolene om vedtaket: likevel reises n\u00e5r det er g\u00e5tt 6 m\u00e5neder fra klage f\u00f8rste gang ble (forvaltningsloven \u00a7 27 b) fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Saksnummer BYGG-2024/14890 Side 9 av 9 "
}