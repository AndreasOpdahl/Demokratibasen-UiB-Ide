{
  "dokument_id": "a104c96e-4f0b-518c-afb7-5fd5c26d8ead",
  "doc_type": "case_presentation",
  "kommune": 4601,
  "tittel": "Justeringsavtale for Orion Prosjekt AS for vei-, vann- og kaianlegg p\u00e5 Skj\u00e6rsholmen, H\u00e5konshella",
  "url": "https://bergen.kommune.no/politikere-utvalg/api/fil/bk360/11666341/Framstilling-Justeringsavtale-for-Orion-Prosjekt-AS-for-vei-vann-og-kaianlegg-pa-Skjaersholmen-Hakonshella",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/52413-39 Justeringsavtale for Orion Prosjekt AS for vei-, vann- og kaianlegg p\u00e5 Skj\u00e6rsholmen, H\u00e5konshella Hva saken gjelder: I forbindelse med utbygging av boligprosjekt p\u00e5 Skj\u00e6rsholmen p\u00e5 H\u00e5konshella har Orion Prosjekt AS bygget vei-, vann- og kaianlegg i henhold til rekkef\u00f8lgekrav i reguleringsplan for Skj\u00e6rsholmen, plannummer 16050002. Utbygger \u00f8nsker \u00e5 inng\u00e5 justeringsavtale med Bergen kommune for kapitalvarene (vei, vann og kai) slik at kommunen overtar justeringsretten for merverdiavgiften. 1 Eierskapet til H\u00e5konshellaveien og vann-anlegget er overdratt til kommunen som dermed har drifts- og vedlikeholdsansvaret. Overdragelsen utl\u00f8ser en rett for kommunen til \u00e5 f\u00e5 justert merverdiavgiften for anleggene. N\u00e5r det gjelder overdragelse av kaianlegget, viser Bymilj\u00f8etaten til \u00abVedlegg til kompensasjonsmelding for merverdiavgift 6. termin 2024\u00bb utarbeidet av Orion Prosjekt AS. Vedlegget er utarbeidet med bakgrunnen i at det det ikke foreligger overtakelsesprotokoll for kaianlegget. Overtakelsesprotokoll er normalt kommunens grunnlag for \u00e5 tidfeste perioden for justeringsrett. Justeringsavtalen med tilh\u00f8rende vedlegg er utarbeidet med bakgrunn i Orion Prosjekt AS sin beskrivelse av overtakelsen, som er at eierskapet for anlegget likevel m\u00e5 regnes som overdratt til kommunen. Den videre behandlingen av kompensasjonssaken for kaianlegget er avhengig av Skatteetatens vurdering av sp\u00f8rsm\u00e5let. Bymilj\u00f8etaten har bekreftet at de har vedlikeholdsansvaret for kaianlegget. Kommunens regnskapssjef har godtatt forklaringen i vedlegget under forutsetning at revisor og skattemyndighetene ikke har motforestillinger til innholdet. Fagetatens vurdering og anbefaling: Bymilj\u00f8etaen anbefaler med bakgrunn i byr\u00e5dssak 1279/13 at det inng\u00e5s justeringsavtale med utbygger. Generelt om justeringsavtaler: Med virkning fra 1.1.2008 ble det innf\u00f8rt nye regler om justering av merverdiavgift. Sammen med justeringsreglene i kompensasjonsloven \u00a7 16, legger disse reglene grunnlaget for den s\u00e5kalte \u00abjusteringsmodellen\u00bb ved privat utbygging av kommunal og/eller fylkeskommunal infrastruktur. I forbindelse med utbygging av f.eks. tomteomr\u00e5der, hvor utbygger st\u00e5r for utbygging av kommunal infrastruktur som vederlagsfritt overf\u00f8res til kommunen, f\u00e5r utbygger tilbake deler av den merverdiavgift kommunen kan f\u00e5 kompensasjon/fradrag for etter justeringsreglene i hhv. momskompensasjonsloven og merverdiavgiftsloven. I korte trekk fungerer dette slik: Utbygger koster utbyggingen av kommunal infrastruktur i tomteomr\u00e5det og overf\u00f8rer ferdig utbygd infrastruktur til kommunen. Utbygger f\u00e5r ikke fradrag for inng\u00e5ende merverdiavgift. Kommunen f\u00e5r iht. justeringsreglene hhv. fradrag for inng\u00e5ende merverdiavgift eller momskompensasjon med 1/10 hvert \u00e5r i 10 \u00e5r etter overtakelsen. Forutsetningen er at reglene om overdragelse av justeringsrett anvendes. Av den \u00e5rlige justeringsinntekten kommunen f\u00e5r, betales en avtalt andel til utbygger. Justeringsavtalen: Justeringsavtalen inng\u00e5s med bakgrunn i byr\u00e5dets ansvar og myndighet til \u00e5 s\u00f8rge for den l\u00f8pende drift av kommunens virksomhet, jf. byr\u00e5dets fullmakt \u00a7 2.1. Kommunen har inng\u00e5tt flere slike justeringsavtaler tidligere. I disse sakene er det vist til tidligere byr\u00e5ds vedtak i byr\u00e5dssak 1279/13 \u2013 avklaring om bruk av justeringsmodellen. Fordeler som vektlegges i saken er bl.a. at bruk av justeringsavtaler vil redusere private utbyggere sin merverdiavgiftkostnad i utbyggingsprosjekter og at slike avtaler kan medvirke til at det er mulig \u00e5 gjennomf\u00f8re mer helhetlige utbygginger. Det fremholdes videre at bruk av justeringsmodellen kan gi et positivt forhandlingsklima, v\u00e6re et verkt\u00f8y i kommunens arbeid med \u00e5 gj\u00f8re gjennomf\u00f8ring av reguleringsplaner enklere, og gj\u00f8re byen mer attraktiv for utbygging. For \u00e5 sikre offentlighet rundt avtalene, ble fullmakten lagt til byr\u00e5det. Justeringsavtalen mellom Orion Prosjekt AS og Bergen kommune gjelder overdragelse av justeringsrett til Bergen kommune, jf. merverdiavgiftsloven \u00a7 9-3 og merverdiavgiftforskriften \u00a7 9-3-4. Veien og kaianlegget, offentlig gangareal er overdratt vederlagsfritt til Bymilj\u00f8etaten, 2 vannledningen er overdratt vederlagsfritt til Bergen Vann jf. vedlagte overtakelsesprotokoller og vedleggdokumentasjon. Overf\u00f8ring av justeringsretten skal dokumenteres med en skriftlig underskrevet oppstilling jf. merverdiavgiftslovens forskrift \u00a7 9-3-5. Dette ivaretas av justeringsskjema. Justeringsskjemaet er attestert av revisor. Kapitalvarene skal brukes i kompensasjons- berettiget og avgiftspliktig virksomhet i Bergen kommune. Utbygger betaler administrasjonsgodtgj\u00f8relse til Bergen kommune i samsvar med byr\u00e5dssak 1142/15, dvs. 15 % av det \u00e5rlige refunderte bel\u00f8p. Godtgj\u00f8relsen betales ved at det gj\u00f8res fradrag n\u00e5r \u00e5rlig refundert bel\u00f8p overf\u00f8res utbygger Regnskapsmessig f\u00f8ring: Etter justeringsreglene f\u00e5r kommunen fradrag for inng\u00e5ende merverdiavgift med 1/10 hvert \u00e5r etter overtakelsen. B\u00e5de justeringsinntekten og utbetalingen til utbygger bokf\u00f8res i investeringsregnskapet. Administrasjonsgebyret som kommunen tar i slike saker settes av til ubundet kapitalfond. Kapitalvarene er overdratt til Bergen kommune 2016 og 2024. Justeringsskjema for kapitalvarene er underskrevet av utbyggers revisor og oversendt kommunen i desember 2024. Kapitalvarene vil bli regnskapsf\u00f8rt i investeringsregnskapet i 2024. Budsjettjustering \u00c5rlig budsjett- Skj\u00e6rsholmen vannledning Regnskap 2024 2024 tilpasning fra 2025 Kj\u00f8p av anleggsmiddel 1 695 256 1 695 256 Bidrag fra utbygger -1 695 256 -1 695 256 Justeringsinntekt -305 146 -33 905 -33 905 Overf\u00f8ring til utbygger 259 374 28 819 28 819 Adm. kostnad avsettes til ubundet investeringsfond 45 772 5 086 5 086 Vannledningen ble fullf\u00f8rt og overdratt kommunen i 2016. Kommunen har mottatt justeringsoppstilling i 2024 og justerer derfor for de f\u00f8rste 9 \u00e5rene i 2024. Budsjettjustering \u00c5rlig budsjett- H\u00e5konshellaveien vei Regnskap 2024 2024 tilpasning fra 2025 Kj\u00f8p av anleggsmiddel 4 283 855 4 283 855 Bidrag fra utbygger -4 283 855 -4 283 855 Justeringsinntekt -85 677 -85 677 -85 677 Overf\u00f8ring til utbygger 72 826 72 826 72 826 Adm. kostnad avsettes til ubundet investeringsfond 12 851 12 851 12 851 Veien ble fullf\u00f8rt og overdratt kommunen i 2024 og har derfor justering i 10 \u00e5r etter overdragelsen. Skj\u00e6rsholmen kaianlegg, Budsjettjustering \u00c5rlig budsjett- offentlig gangvei Regnskap 2024 2024 tilpasning fra 2025 Kj\u00f8p av anleggsmiddel 9 941 476 9 941 476 Bidrag fra utbygger -9 941 476 -9 941 476 Justeringsinntekt -1 789 466 -1 789 466 -198 830 Overf\u00f8ring til utbygger 1 521 046 1 521 046 169 005 Adm. kostnad avsettes til ubundet investeringsfond 268 420 268 420 29 825 3 Kaianlegget, offentlig gangvei ble fullf\u00f8rt og overdratt kommunen i 2016. Kommunen har mottatt justeringsoppstilling i 2024 og justerer derfor for de f\u00f8rste 9 \u00e5rene i 2024. \u00d8konomiske konsekvenser: Selve justeringsavtalen gir kommunen et positivt bidrag til ubundet investeringsfond. Anleggene er overtatt av kommunen og driftsutgiftene inng\u00e5r i kommunens budsjettrammer. Byr\u00e5dens vurdering og anbefaling/konklusjon: Det er i sak 1279/13 generelt \u00e5pnet for at Bergen kommune kan inng\u00e5 avtaler etter justeringsmodellen der dette viser seg \u00e5 v\u00e6re hensiktsmessig. Justeringsavtalen vil redusere private utbyggere sin mva.-kostnad ved bygging av offentlig infrastruktur. Slike avtaler med kommunen kan videre initiere til utvikling og vekst i kommunen, medvirke til at det er mulig \u00e5 gjennomf\u00f8re mer helhetlige utbygginger, samt gi et positivt forhandlingsklima. I tillegg er det positivt for kommunen \u00e5 f\u00e5 overdratt regulerte offentlige areal til offentlig eie. Vedtakskompetanse: Byr\u00e5dets har ansvar og myndighet til \u00e5 s\u00f8rge for den l\u00f8pende drift av kommunens virksomhet, jfr. \u00a7 2.1 i byr\u00e5dets fullmakter, vedtatt av Bergen bystyre 27. november 2024 i sak 462/24. I henhold til gjeldende budsjettfullmakter pkt. 2.3.m, kan byr\u00e5det foreta balanserte budsjettjusteringer som f\u00f8lge av inng\u00e5else av justeringsavtaler med privat utbygger der utbygger st\u00e5r for utbygging av kommunal infrastruktur som vederlagsfritt overf\u00f8res til kommunen. Byr\u00e5d for byutvikling innstiller til byr\u00e5det \u00e5 fatte f\u00f8lgende vedtak: 1. Justeringsavtale med Orion Prosjekt AS for vei-, vann- og kaianlegg godkjennes. 2. Investeringsbudsjettet for 2024 justeres i tr\u00e5d med sakens premisser. 3. Byr\u00e5d for byutvikling delegeres myndighet til \u00e5 signere avtalen p\u00e5 vegne av Bergen kommune. Dato: 10. desember 2024 Christine Kahrs Byr\u00e5d forbyutvikling Dokumentet er godkjent elektronisk. Vedlegg: Fagnotat - Justering avtale for Orion Prosjekt AS Vedlegg til kompensasjonsmelding for merverdiavgift 6t-24 241202 Justeringsavtale Orion Prosjekt AS med elektronisk signatur fra overdrager med justeringsskjema Vedlegg 1a \u2013 Vei \u2013 03 Rammetill. Vei parkering Vedlegg 1a. Vi. Plangodkjenning av kommunal vei 1.09.2011 Vedlegg 1c \u2013 Kaianlegg. Reguleringsbestemmelser for plannr. 16500002 punkt 1.11.9 Vedlegg 2a \u2013 overtakelsesprotokoll vei Vedlegg 2b \u2013 overtakelsesprotokoll for vann og avl\u00f8psanlegg Vedlegg 3 Kartvedlegg offentlig anlegg Vedlegg 4 Attest revisor 4 "
}