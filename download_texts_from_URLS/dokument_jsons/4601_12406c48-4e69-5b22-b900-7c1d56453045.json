{
  "dokument_id": "12406c48-4e69-5b22-b900-7c1d56453045",
  "doc_type": "case_presentation",
  "kommune": 4601,
  "tittel": "Gjennomf\u00f8ringsvedtak Gimleveien fornying av va-ledninger  og separering av fellesledning",
  "url": "https://bergen.kommune.no/politikere-utvalg/api/fil/bk360/9916434/Framstilling-Gjennomforingsvedtak-Gimleveien-fornying-av-va-ledninger-og-separering-av-fellesledning",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2019/42797-20 Gjennomf\u00f8ringsvedtak Gimleveien fornying av va-ledninger og separering av fellesledning Hva saken gjelder: Saken gjelder gjennomf\u00f8ringsvedtak for Gimleveien VA-anlegg. Avl\u00f8psanlegget i Gimleomr\u00e5det ble p\u00e5 1930-tallet etablert som fellessystem. Dette medf\u00f8rer at store mengder overvann f\u00f8res un\u00f8dvendig til pumpestasjoner/renseanlegg. Prosjektet som er planlagt omfatter omlegging og fornying av eksisterende vann- og avl\u00f8psanlegg, separering av eksisterende avl\u00f8p som er etablert som fellessystem (f\u00f8rer b\u00e5de kloakk og overvann i samme r\u00f8r) og arbeid med stikkledninger som i dag ligger i veien. Fagetatens vurdering og anbefaling: Bergen Vann vil i prosjektet: \u2022 Fornye eksisterende ledninger: o 535m vannledning o 280m avl\u00f8psledning o 60m overvannsledning \u2022 Legge om avl\u00f8pssystem ved Gimle Oppveksttun ved \u00e5: o Etablere 100m avl\u00f8psledning o Etablere 40m pumpeledning o Etablere 2 pumpestasjoner \u2022 Etablere 520m med overvannsledninger for separering \u2022 Legge om og fornye alle private stikkledninger i vei Usikkerhet i prosjektet Det er gjennomf\u00f8rt en intern usikkerhetsanalyse i prosjektet. Beregnet P50 for prosjektet er 34,1 mill. og P85 er 42,8 mill. Fremdrift Planlagt oppstart er april 2024 og ferdigstilles september 2025. \u00d8konomiske konsekvenser: Investeringsprosjektet er innarbeidet i vedtatt Handlings- og \u00f8konomiplan (H\u00d8P) 24-27 med totalt 25 mill. p\u00e5 budsjettpost Gimleveien m.fl. va-anlegg. Fordelt p\u00e5 prosjektene 919012 Gimleveien m.fl. va-anlegg og 820060 Gimleveien m.fl. va-anlegg. Resten av midlene p\u00e5 17,8 mill. blir hentet fra sentrale budsjettposter for vann og avl\u00f8p for \u00e5 dekke totalramme p\u00e5 42,8 mill. Denne overf\u00f8ringen gjennomf\u00f8res n\u00e5r gjennomf\u00f8ringsvedtaket er vedtatt. 1 Prosjektet er periodisert slik i H\u00d8P 24-27: Prosjekt Tidligere 2024 2025 2026 2027 Sum bevilget 919012 0,5 9,38 5,36 - 0,68 15,92 820060 - 4,62 2,64 - 1,82 9,08 800400 - 2,46 2,46 - - 4,92 900400 - 6,44 6,44 - - 12,88 Totalt 0,5 22,9 16,9 - 2,5 42,8 Tall i mill. Fremdriftsplanen er endret noe siden budsjettet ble vedtatt, s\u00e5 periodiseringen vil bli foresl\u00e5tt forandret ved neste rullering av H\u00d8P. Det ligger midler i \u00e5r 2027 i tilfelle det p\u00e5l\u00f8per forsinkede kostnader i prosjektet. Renter og avdrag av investeringen f\u00f8lger avskrivningstiden p\u00e5 40 \u00e5r og belastes abonnentene over fremtidige va-gebyr. I henhold til selvkostforskriften skal det for gebyrfinansierte investeringer benyttes en kalkylerente som er lik \u00e5rets gjennomsnittlige 5- \u00e5rige swaprente pluss et tillegg p\u00e5 1\u20442 prosentpoeng. Renter og avdrag oppsummert (bel\u00f8p i mill.) 2024-2027 2028 -> Sum Renter 1,7 17,8 19,5 Avdrag 1,5 41,3 42,8 Sum renter og avdrag 3,2 59,1 62,3 Bel\u00f8pene i tabellen er basert p\u00e5 de rentesatsene som ligger til grunn i H\u00d8P 24-27 og gir f\u00f8lgelig bare et estimat p\u00e5 hva kapitalkostnadene vil bli. Byr\u00e5dets vurdering og anbefaling/konklusjon: Prosjektet er forankret i hovedplanene for vannforsyning og avl\u00f8p 2019-2028, vedtatt av bystyret i sak 205/19. Det er et m\u00e5l i hovedplanene at ledningsfornyelsen skal v\u00e6re p\u00e5 et niv\u00e5 som holder tritt med forfallet og sikrer at tilfredsstillende funksjon opprettholdes samt at overvannstilf\u00f8rsel til spillvannsf\u00f8rende avl\u00f8psledninger skal reduseres. Fornyingsbehovet er stort og det kreves i dag betydelig innsats for \u00e5 holde tritt med forfallet. Fornyelsesplanlegging forutsetter forst\u00e5else av b\u00e5de n\u00e5v\u00e6rende tilstand og forventet fremtidig utvikling. Prosjektet er en del av den planlagte fornyingen av vann- og avl\u00f8psledninger. Separering av overvann fra avl\u00f8p er n\u00f8dvendig b\u00e5de for \u00e5 redusere overl\u00f8psutslipp og for \u00e5 effektivisere renseanlegg og transportsystem. Dette vil gi mindre totale utslippsmengder og reduserte driftsutgifter ved renseanleggene. Vedtakskompetanse: I henhold til Bergen kommunes \u00f8konomireglement og budsjettfullmakter pkt. 2.3.g er det utvalg for finans, kultur og n\u00e6ring som fatter gjennomf\u00f8ringsvedtak for investeringsprosjekt med en kostnadsramme mellom 20 til 50 millioner. Byr\u00e5det innstiller til utvalg for finans, kultur og n\u00e6ring \u00e5 fatte f\u00f8lgende vedtak: 1. Prosjektet for omlegging/fornying av VA-ledninger og separering av overvannsledninger ved Gimleveien gjennomf\u00f8res med en kostnadsramme p\u00e5 42,8 mill. 2 2. Prosjektkostnaden dekkes over investeringsbudsjettet p\u00e5 f\u00f8lgende budsjettposter og tjenester: Tjeneste 34510 Distribusjon av vann: \u2022 Budsjettpost 919012 Gimleveien m.fl. va-anlegg med 9,08 mill. \u2022 Budsjettpost 800400 Distribusjon av vann med 4,92 mill. Tjeneste 35310 Avl\u00f8psnett / innsamling av avl\u00f8psvann: \u2022 Budsjettpost 919012 Gimleveien m.fl. va-anlegg med 15,92 mill. \u2022 Budsjettpost 900400 Avl\u00f8psnett / innsamling av avl\u00f8psvann med 12,88 mill. Dato: 27. februar 2024 Christine B. Meyer Christine Kahrs Byr\u00e5dsleder Byr\u00e5d for byutvikling Dokumentet er godkjent elektronisk. Vedlegg: \u2022 Fagnotat, datert 17.11.2023. \u2022 Oversiktskart 3 "
}