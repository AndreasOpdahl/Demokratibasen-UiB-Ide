{
  "dokument_id": "59498ac6-c55b-5730-b09f-975010fe9dfd",
  "doc_type": "case_attachment",
  "kommune": 4601,
  "tittel": "Tilleggsnotat til UMBY - sak 172-24- Endring av retningslinjer for tilskudd til milj\u00f8organisasjoner",
  "url": "https://bergen.kommune.no/politikere-utvalg/api/fil/bk360/10572920/Tilleggsnotat-til-UMBY-sak-172-24-Endring-av-retningslinjer-for-tilskudd-til-miljoorganisasjoner",
  "tekst": " BYR\u00c5DSAVDELING FOR BYUTVIKLING BBU - kommunaldirekt\u00f8rens stab Bystyrets kontor V\u00e5r referanse: 2024/12297-10 Postboks 7700 Saksbehandler: Andr\u00e9 Listhaug 5020 BERGEN Dato: 4. juni 2024 Deres ref.: Tilleggsnotat til UMBY - sak 172/24: Endring av retningslinjer for tilskudd til milj\u00f8organisasjoner Det er mottatt f\u00f8lgende sp\u00f8rsm\u00e5l til overnevnte sak: 1. Er det noen akt\u00f8rer som i dag f\u00e5r st\u00f8tte som ikke vil f\u00e5 st\u00f8tte etter de foresl\u00e5tte endringene? 2. Hvor mange s\u00f8kte p\u00e5 st\u00f8tte etter disse retningslinjene de siste 5 \u00e5rene og hvor mye s\u00f8kte de og hvor mye fikk de innvilget? Svar: 1. Etter gjeldende retningslinjene for tilskudd til milj\u00f8organisasjoner, som vedtatt av Bystyret 22.04.2020, sak 123/20, er det fastsatt at \u00abmilj\u00f8organisasjoner\u00bb, definert som \u00abfrivillige organisasjoner som prim\u00e6rt arbeider for \u00e5 redusere skadelig p\u00e5virkning p\u00e5 milj\u00f8 (herunder klima og biologisk mangfold)\u00bb, kan s\u00f8ke p\u00e5 tilskuddsordningen. Disse milj\u00f8organisasjonene skal v\u00e6re \u00ablokale organisasjoner som har aktiviteter og medlemmer i Bergen, og som ikke er kommersielle akt\u00f8rer\u00bb. Samtidig kreves det etter de n\u00e5gjeldende retningslinjene at milj\u00f8organisasjonene er \u00abregistrert i Br\u00f8nn\u00f8ysundregisterets frivillighetsregister (Natur og milj\u00f8)\u00bb. I saken foresl\u00e5s det at m\u00e5lgruppen defineres som \u00aborganisasjoner som har tilstedev\u00e6relse og aktivitet i Bergen kommune\u00bb, hvor det stilles vilk\u00e5r om at organisasjonene er \u00abregistrert under kategorien \u00abNatur- og milj\u00f8vern\u00bb i Frivillighetsregisteret\u00bb. Den st\u00f8rste endringen er at vilk\u00e5ret om \u00abmilj\u00f8organisasjoner\u00bb bortfaller, til fordel for mer konkrete kriterier om tilstedev\u00e6relse og aktivitet i Bergen kommune. Kravet om registrering i Frivillighetsregisteret er imidlertid videref\u00f8rt. Dette utgj\u00f8r inngangsvilk\u00e5rene for tilskuddsordningen. Klimaetaten opplyser at de vurderer hensynene som ivaretas i vurderingen av \u00abmilj\u00f8organisasjoner\u00bb og hensynet til ikke-kommersialitet etter n\u00e5gjeldende retningslinjer, ogs\u00e5 fullt ut dekkes av de kravene som stilles til registrering i Frivillighetsregisteret og aktivitetskategorien \u00abNatur- og milj\u00f8vern\u00bb. Det betyr at vilk\u00e5ret om \u00abmilj\u00f8organisasjoner\u00bb i de n\u00e5gjeldende retningslinjene, i realiteten har sv\u00e6rt liten betydning. Det avgj\u00f8rende er registreringen i Frivillighetsregisteret. Funksjonelt vil derfor ingen milj\u00f8organisasjoner som f\u00e5r st\u00f8tte i dag, miste st\u00f8tten etter de foresl\u00e5tte endringene. Det m\u00e5 ogs\u00e5 p\u00e5pekes at byr\u00e5det i revidert budsjett 2024 har foresl\u00e5tt at tilskuddsordningen ikke lyses ut i \u00e5r og at midlene trekkes tilbake. Postadresse: Telefon: 55565556 Postboks 7700, 5020 BERGEN E-post: byutvikling@bergen.kommune.no Kontoradresse: Internett: www.bergen.kommune.no R\u00e5dhusgaten 10 2. Nedenfor er en sammenstilling av hvor mange som har s\u00f8kt st\u00f8tte gjennom tilskuddsordningen \u00abTilskudd til milj\u00f8organisasjoner\u00bb de siste fem \u00e5rene (2019-2023), inkludert samlet s\u00f8knadssum og samlet innvilget sum. Med hilsen BBU - kommunaldirekt\u00f8rens stab Christine Kahrs \u2013 byr\u00e5d for byutvikling Dokumentet er godkjent elektronisk. Kopi til: Bystyrets kontor - Bjarte Kristiansen Fr\u00f8nsdal, Bystyrets kontor - Andreas Graue Berg Side 2 av 2 "
}