{
  "dokument_id": "e757458d-986c-54cd-b15d-25553dbec9e2",
  "doc_type": "case_minutes",
  "kommune": 4601,
  "tittel": "Saksprotokoll UFKN, 04122024, Sak 197/24, H\u00f8ringsuttalelse om Samlingssentrum - nytt fellesmagasin for museene i Hordaland",
  "url": "https://bergen.kommune.no/politikere-utvalg/api/fil/bk360/11680347/Innstilling-vedtak-Horingsuttalelse-om-Samlingssentrum-nytt-fellesmagasin-for-museene-i-Hordaland",
  "tekst": "H\u00f8ringsuttalelse om Samlingssentrum - nytt fellesmagasin for museene i Hordaland Utvalg for finans, kultur og n\u00e6ring behandlet saken i m\u00f8tet 04.12.2024 sak 197/24 og avga f\u00f8lgende innstilling: Bergen kommune avgir h\u00f8ringsuttalelse til Vestland fylkeskommune om \u00abSamlingssentrum - nytt fellesmagasin for museene i Hordaland\u00bb slik den fremkommer av byr\u00e5dets forslag. Merknad Bystyret ber Byr\u00e5det fortsette den gode dialogen med Fylkeskommunen, og understreker viktigheten av fremdrift og realisering av prosjektet for \u00e5 sikre god forvaltning av v\u00e5r felles kulturarv. Utvalg for finans, kultur og n\u00e6rings behandling Representanten Eivind Haldor Hermansen (H) har bedt om \u00e5 f\u00e5 sin habilitet vurdert i saken. Bakgrunnen for foresp\u00f8rselen er at han er styreleder i bymuseet. Utvalget fant ham inhabil til \u00e5 delta i behandlingen av saken, etter forvaltningslovens \u00a7 6, 1 ledd. Inger-Lise Haug Skarstein (H) m\u00f8tte. Representanten Anne Brit Reigstad (Sp) har bedt om \u00e5 f\u00e5 sin habilitet vurdert i saken. Bakgrunnen for foresp\u00f8rselen er at hun er styremedlem i museum vest. Utvalget fant henne inhabil til \u00e5 delta i behandlingen av saken, etter forvaltningslovens \u00a7 6, 2 ledd. Brita Toppe (Sp) m\u00f8tte. F\u00f8lgende representanter tok ordet: Erik Abrahamsen (H), Eira Vilde Martinsen Garrido (SV), Eline Aresdatter Haakestad (MDG). Forslag fremsatt i utvalget: Eira Vilde Martinsen Garrido (SV) fremsatte p\u00e5 vegne av SV f\u00f8lgende alternative forslag Bergen kommune skal ha ambisjoner for kunstsamlingen sin. Derfor ber bystyret at byr\u00e5det skal bidra til et nytt fellesmagasin for museene i Hordaland, samt ha innflytelse p\u00e5 hvordan kunstsamlingen skal forvaltes i fremtiden. Merknader fremsatt i utvalget: Erik Abrahamsen (H) fremsatte p\u00e5 vegne av H, FrP og Sp f\u00f8lgende merknad: Bystyret ber Byr\u00e5det fortsette den gode dialogen med Fylkeskommunen, og understreker viktigheten av fremdrift og realisering av prosjektet for \u00e5 sikre god forvaltning av v\u00e5r felles kulturarv. Votering: Alternativt forslag fra SV fremsatt av Eira Vilde Martinsen Garrido (SV) fikk 5 stemmer (A, SV, MDG). Innstillingen ble tiltr\u00e5dt med 10 stemmer (H, FrP, BL, V, INP, Sp). Merknad fra H, FrP og Sp, fremsatt av Erik Abrahamsen (H) ble tiltr\u00e5dt med 10 stemmer (H, FrP, BL, V, INP, Sp). Byr\u00e5det behandlet saken i m\u00f8tet 21.11.2024 sak 365/24 Byr\u00e5det innstiller til bystyret \u00e5 fatte f\u00f8lgende vedtak: Med unntak av merknaden er byr\u00e5dets og utvalgets innstilling likelydende. 2 "
}