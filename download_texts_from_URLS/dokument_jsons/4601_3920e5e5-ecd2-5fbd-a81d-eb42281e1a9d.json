{
  "dokument_id": "3920e5e5-ecd2-5fbd-a81d-eb42281e1a9d",
  "doc_type": "case_attachment",
  "kommune": 4601,
  "tittel": "Fagnotat datert 04.06.2024",
  "url": "https://bergen.kommune.no/politikere-utvalg/api/fil/bk360/10578204/Fagnotat-datert-04-06-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/13437-3 (Arbeidssted) Saksbehandler: Daniel Holm\u00e5s Aalerud Dato: 04.06.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 44/904/0/0 Klokkarlia 5A. Avslag p\u00e5 s\u00f8knad om oppf\u00f8ring av enebolig. Ansvarlig S\u00f8ker Prosjektil Areal AS v/ Korsvberg v/ brev datert 14.05.2024 Hvem klager? p\u00e5 vegne av tiltakshaver DS Eiendom AS. Oppf\u00f8ring av enebolig med utomhusarbeider, parkeringsplass og Tiltaket avkj\u00f8rsel. Vedtak datert 07.05.2024 avsl\u00e5r tiltaket jf. pbl. \u00a7\u00a7 29-2 visuelle kvaliteter Vedtaket og 29-4 avstand til nabogrense og KPA2018 \u00a7 3 om plankrav. Eiendommen er ikke regulert. KPA2018 viser eiendommen som \u00f8vrig Planstatus byggesone. Hensynssone kulturmilj\u00f8. Klagen fremmer at godkjent tillatelse til fradeling gir en forventning om \u00e5 f\u00e5 bygge p\u00e5 tomten. Klager anf\u00f8rer at bildematerialet som naboer har levert Klagegrunner gir et uriktig bilde, videre at \u00f8nsket l\u00f8sning er n\u00f8dvendig for \u00e5 oppn\u00e5 gode utearealer. S\u00f8knad om dispensasjon fra KPA2018 \u00a7 3.1 om plankrav m\u00e5 oms\u00f8kes, varsles for naboer, og innvilges. Behov for ytterligere Det m\u00e5 innhentes dispensasjon fra byggegrense mot kommunal vei for saksbehandling ved plassering av oms\u00f8kt bod. eventuell omgj\u00f8ring Det m\u00e5 s\u00f8kes dispensasjon for plassering av forst\u00f8tningsmur og biloppstillingsplass 0 meter fra nabo. Vedtak datert 07.05.2024 opprettholdes. Klagen tas ikke til f\u00f8lge. Anbefalt vedtak Med hilsen Plan- og bygningsetaten Ulf S\u00e6terdal Avdelingsleder Tarje Wanvik Etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Saken har en lengre forhistorie. Det er f\u00f8rst innvilget en rammetillatelse til oppf\u00f8ring av enebolig p\u00e5 eiendommen den 17.02.2023. Denne ble p\u00e5klaget. Mens klagesaken l\u00e5 til behandling ble tiltaket igangsatt, og det viste seg ved tilsyn1 at s\u00f8knaden forutsatte oppfylling i nabogrensen, i strid med avstandsbestemmelsen i pbl. \u00a7 29-4, uten at det var innhentet samtykke eller innvilget dispensasjoner. Rammetillatelsen ble f\u00f8lgelig opphevet den 21.09.2023. Det er i ettertid s\u00f8kt p\u00e5 nytt. Det er dette tiltaket som her behandles. S\u00f8knaden er avsl\u00e5tt ved vedtak datert 07.05.2024. Klage p\u00e5 vedtaket er mottatt den 14.05.2024. 1.2. Opplysninger av vesentlig betydning for behandling av klagen Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og det er mottatt merknad fra eierne av g\u00e5rdsnummer 44 bruksnummer 181 Sol\u00e5sen 24 ved Morten Sagen (representerer Ragnhild Thorsnes Sagen), 44/180, Klokkarlia 5B ved Camilla Urang og Ronny Sivertsen, 44/190 Klokkarlia 3 ved Erik og Trude L\u00f8e og 44/163 Klokkarlia 4 ved Rolf Bastian Langlo. \u2022 Eiendommen er ikke egnet til utbygging fordi tomten er smal og bratt. \u2022 H\u00f8y fylling tett p\u00e5 nabogrense vil \u00f8delegge lysforhold, vil gi innsyn og vil redusere utsikt for naboer. \u2022 Fylling vil kunne f\u00f8re til utglidning av masser/ras inn p\u00e5 naboeiendommer. \u2022 Tiltaket vil forringe omr\u00e5dets visuelle kvaliteter. \u2022 Tiltaket st\u00e5r i kontrast med hensynene bak kulturminneomr\u00e5det Sol\u00e5sen. \u2022 Huset m\u00e5 tilpasses terreng og ikke omvendt. \u2022 Boligen burde v\u00e6rt plassert lavene i terrenget. \u2022 Forst\u00f8tningsmurer m\u00e5 ogs\u00e5 tilpasse seg terreng og ha n\u00f8dvendig kvalitet for \u00e5 unng\u00e5 at tiltaket virker \u00abmalplassert\u00bb. \u2022 Boligen har ikke uteomr\u00e5det i samsvar med gjeldende krav. \u2022 Uteomr\u00e5der med forst\u00f8tningsmur mot nord og s\u00f8r vil v\u00e6re farlig for barn som leker. \u2022 Arbeider som allerede er utf\u00f8rt f\u00f8rer til \u00f8kt avrenning. Vegetasjon og masser som tidligere fanget opp regnvann, renner ned til naboer. \u2022 Tiltaket er ikke omprosjektert slik at det er i tr\u00e5d med avstandsregler og slik at mur og fylling kommer lenger fra nabogrense. \u2022 Omfang og form er ikke omprosjektert i tr\u00e5d med f\u00f8ringer fra RBA. \u2022 Det er ikke vist m\u00e5l p\u00e5 fasadetegninger som viser h\u00f8yeste avvik mellom eksisterende og nytt terreng \u2022 Tegninger viser ikke reelle h\u00f8yder p\u00e5 mur og fylling. \u2022 Det er ikke foretatt en reell vurdering av fordeler og ulemper. Kommunen er ikke forpliktet til \u00e5 innvilge dispensasjon for tiltaket selv om eiendommen for kort tid siden ble fradelt til boligform\u00e5l. S\u00f8ker har kommentert merknadene og fremmer at tiltaket er godt tilpasset skr\u00e5nende terreng. Det fremmes at overvannsproblematikk er avklart med Bergen Vann, at fyllingen oppf\u00f8res i 1 Det er vedtatt stoppordre p\u00e5 denne bakgrunn i sak 2023/13675-3 den 12.06.2023. Saksnummer KLAGE-2024/13437 Side 2 av 7 tr\u00e5d med gjeldende krav til sikkerhet. Videre at noe tap av utsikt m\u00e5 framst\u00e5 p\u00e5regnelig i et tettbygd omr\u00e5de. Plan- og bygningsetaten har vurdert merknadene og i er i det vesentlige enig i at tiltaket framst\u00e5r d\u00e5rlig tilpasset terrenget p\u00e5 stedet, gitt omfanget av fyllinger og murer som tiltaket forutsetter. Vi ser ogs\u00e5 at tiltaket kan bidra til mindre luft og \u00e5penhet i bebyggelsen slik det er tenkt utf\u00f8rt, det vises her s\u00e6rlig til l\u00f8sningen som n\u00f8dvendiggj\u00f8r oppfylling n\u00e6rt nabogrensen. Byantikvaren har gitt uttalelse datert 05.01.2024. Det vises her til tilbakemeldingene som er gitt i tidligere s\u00f8knadsrunder. Det framkommer at: \u00abV\u00e5re kommentarer til det forrige prosjektet vedr. materialvalg er im\u00f8tekommet med en tydelig beskrivelse. V\u00e5r forventning om en reduksjon/endring av parkeringsarealet med rekkverk rundt er ikke im\u00f8tekommet. Etablering av bodbygningen i sammenheng med \u00abparkeringsplat\u00e5et\u00bb gir en uheldig inngangssituasjon og virker inn p\u00e5 bebyggelse- og gatestruktur. V\u00e5r vurdering blir derfor at vi kan anbefale at det gis tillatelse til etablering av enebolig med beskrevet materialpalett, men at vi opprettholder anmodningen om at parkeringsarealet/konstruksjonen med bodbygning blir redusert og i st\u00f8rre grad tilpasset denne litt trange situasjonen.\u00bb Bymilj\u00f8etaten har den 08.12.2021 innvilget dispensasjon fra byggegrense mot vei. Dispensasjonen er gitt p\u00e5 vilk\u00e5r om at ingen del av boligen kan ligge n\u00e6rmere senter vei enn 8 meter. Boden som framg\u00e5r av s\u00f8knaden ligger n\u00e6rmere veien enn dette. Tiltaket har den 16.02.2022 mottatt avkj\u00f8ringstillatelse fra bymilj\u00f8etaten. 2. Om klagen Klagen viser til at tomten er lang og smal, hvilket dikterer byggets plassering og utforming. Det vises til at bygget blir liggende lavere i terrenget enn Klokkarlia 3 og 5, og videre at tiltaket etter klagers syn er godt tilpasset omgivelsene. Det anf\u00f8res at naboenes foto som vedlegg til klagene gir et uriktig syn p\u00e5 tiltaket, videre at natursteinsmuren skal avtrappes med en maksimal h\u00f8yde p\u00e5 1,55 meter, slik at det ikke stemmer n\u00e5r vedtaket legger til grunn at det dreier seg om murer med h\u00f8yde 1,9 meter. Det anf\u00f8res at murens plassering 2 meter fra nabogrense gir tilstrekkelig luft rundt prosjektet. Videre at oppbyggingen av tomten som oms\u00f8kt er n\u00f8dvendig for \u00e5 f\u00e5 tilstrekkelig gode utearealer til prosjektet. Klager mener at vilk\u00e5rene for \u00e5 dispensere er oppfylt. Klager viser til at tiltaket tidligere er godkjent og fremmer at det framst\u00e5r kunstig at krav til visuelle kvaliteter n\u00e5 ikke anses oppfylt. Hva gjelder anf\u00f8rsler om innsyn fra naboer viser klager til at terrenget er skr\u00e5tt, slik at h\u00f8ydeforskjellene i terrenget gj\u00f8r at noen boliger f\u00e5r innsyn mot andre ovenfra, uten at dette er unikt for eiendommen som s\u00f8knaden gjelder. Klager ber om at uttalelsen fra Byantikvaren ilegges st\u00f8rre vekt. Det vises til klagen i sin helhet. Saksnummer KLAGE-2024/13437 Side 3 av 7 3. Vurdering av klagen Hva gjelder anf\u00f8rselen om at eiendommen er vurdert som byggbar ved gitte delingstillatelse, er vi langt p\u00e5 vei enig. Vi er imidlertid ikke enig i at delingstillatelsen forutsetter den konkrete opparbeidelsen som er oms\u00f8kt her. Som naboeiendommene illustrerer, er det fullt mulig \u00e5 plassere bygg i skr\u00e5nende terreng uten det samme omfanget av oppfylling. Til s\u00f8knad om deling ble det levert en illustrasjonsplan2 som viser hvordan bygg p\u00e5 tomten kan plasseres, her fremg\u00e5r at tiltaket er plassert 4 meter fra nabogrense Til anf\u00f8rselen om at bildene fra nabomerknadene etter s\u00f8kers syn gir et uriktig bilde av saken, tas dette til orientering. Vi kan imidlertid ikke se at et uriktig utgangspunkt hva gjelder fyllingsfotens omfang er lagt til grunn ved vurderingen av saken. Vi nevner for ordens skyld ogs\u00e5 at forholdet har v\u00e6rt gjenstand for oppf\u00f8lging ved tilsyn hvor det er levert omfattende bildedokumentasjon for de utf\u00f8rte arbeide p\u00e5 eiendommen3. S\u00f8knaden som vi har mottatt, og som her er til vurdering gjelder oppf\u00f8ring av fylling som avsluttes med st\u00f8ttemur plassert 2 meter fra nabogrense. Oms\u00f8kt situasjon framg\u00e5r av utsnitt til h\u00f8yre. Hva gjelder klagers merknader om at terrengh\u00f8yder er vurdert med uriktig utgangspunkt i vedtak av 07.05.2024, kan klagen p\u00e5 dette punkt ikke f\u00f8re fram da kommunens henvisning til at murens h\u00f8yde vil v\u00e6re om lag 1,9 meter p\u00e5 det h\u00f8yeste bygger p\u00e5 opplysningene som framg\u00e5r av de m\u00e5lsatte tegningene som er levert til s\u00f8knaden. Se illustrasjon til h\u00f8yre. Klager omtaler selv i sin s\u00f8knad om dispensasjon datert 27.02.2024 at \u00abMur har en maks h\u00f8yde p\u00e5 1,8 meter\u00bb. Vi viser ogs\u00e5 til at det er planlagt en murskj\u00e6ring ved parkeringsplass p\u00e5 2,1 meter med tillegg av rekkverk: N\u00e5r det gjelder klagers henvisning til tidligere saksbehandling, er det korrekt at tiltaket tidligere er godkjent. Det ble den 17.02.2023 innvilget rammetillatelse til tiltaket. I denne s\u00f8knaden var 2 I v\u00e5r sak ref. 202003293, doknr. 3 3 I v\u00e5r sak TILSYN-2023/13675 og ULOV-2023/13047 Saksnummer KLAGE-2024/13437 Side 4 av 7 omfanget av terrengendringer ikke beskrevet eller oms\u00f8kt. Vedtaket her ble dermed omgjort etter en klageomgang hvor det kom fram at s\u00f8knaden omfattet terrengendringer som ville kreve dispensasjon fra pbl. \u00a7 29-4 om avstand til nabogrense4. Til illustrasjon for den endrede vurderingen mellom de to s\u00f8knadsbehandlingene, vises det til utsnittene under som viser henholdsvis opprinnelig oms\u00f8kt terrengarrondering, og n\u00e5v\u00e6rende oms\u00f8kt terrengarrondering: Etter pbl. \u00a7 29-2 skal \u00abEthvert tiltak\u00bb b\u00e5de \u00abprosjekteres og utf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser\u00bb. L\u00f8sningen som her er valgt, bryter fyllingsfoten under bygget med en mur for \u00e5 skape avstand mellom oppfyllingen og naboeiendommen. Tiltaket er imidlertid fortsatt avhengig av dispensasjon fra hovedregelen om 4-meters avstand etter pbl. \u00a7 29-4. Kommuneplanens arealdel har s\u00e6rlige regler som gir veiledning til kommunens vurdering av visuelle kvaliteter. Det framg\u00e5r av \u00a7 8.2.9 at \u00abNye byggetiltak skal ha god terrengtilpasning med minst mulig bruk av store skj\u00e6ringer, fyllinger og murer\u00bb. Det er ogs\u00e5 inntatt f\u00f8ringer i KPA2018 \u00a7 12.5 om at \u00abKulturminner, verneverdig historisk kulturmilj\u00f8 og kulturlandskap skal brukes for \u00e5 videreutvikle bergensk byggeskikk med kvalitet og s\u00e6rpreg.\u00bb Eiendommen ligger innenfor hensynssone kulturmilj\u00f8 for Sol\u00e5sen. Hensyntatt den overordnede ambisjonen om at nye tiltak skal bero p\u00e5 en mer forsiktig og naturlig terrengopparbeidelse, framst\u00e5r l\u00f8sningen her ikke med tilstrekkelig gode visuelle kvaliteter. Niv\u00e5forskjellen i terrenget gj\u00f8res sv\u00e6rt markant ved at det etableres en murskj\u00e6ring som helt forblender det naturlige terrenget p\u00e5 tomten, og skaper det som etter fagetatens syn blir en skjemmende skj\u00e6ring mot eiendommen. Det er i vedtak datert 07.05.2024 vurdert at \u00abTiltaket har form, proporsjoner og l\u00f8sninger med murer og fyllinger som ikke er tilpasset verken eiendommen eller omr\u00e5dets bebyggelse., Bygningen avviker fra omr\u00e5dets bebyggelsesstruktur. Med boden som er kommet til i den siste s\u00f8knaden, forsterkes dette problemet ytterligere. Boden er plassert mellom boligen og vei og gir et inntrykk av en sv\u00e6rt lang bygningskropp. I tillegg er det uheldig at boden blir boligens 4 Merk at tilfellet her har vesentlige likheter med tilfellet som omtales i Sivilombudets sak 2017/839. I tilfellet der hadde en kommune tillatt oppfylling inntil 1 meter fra nabogrensen, under henvisning til at dette var et \u00abmindre tiltak\u00bb etter pbl. \u00a7 29-4(3) lit b. Ombudet kom til at fyllingen her ikke kunne regnes for \u00abmindre\u00bb, ut fra en vurdering b\u00e5de av fyllings h\u00f8yde og dens totale omfang. Tiltaket kunne da ikke unntas og m\u00e5tte oms\u00f8kes med dispensasjon eller nabosamtykke. Saksnummer KLAGE-2024/13437 Side 5 av 7 fasade mot vei.\u00bb Dette er vurderinger som opprettholdes i klageomgangen. Boligen er vist med slette fasader, som bryter med den s\u00e6rpregede bruken av liggende panel i omr\u00e5det. Som det framg\u00e5r av illustrasjonene over blir utearealene p\u00e5 tomten i det vesentlige liggende mot boligens nedside. Det er i s\u00f8knaden opplyst at tiltaket f\u00e5r 131m2 uteoppholdsarealer som tilfredsstiller kravene i KPA2018. Etter bestemmelsen i \u00a7 14.2 bokstav b skal arealer med brattere helning enn 1:3 i utgangspunktet ikke medregnes. Det er derfor stilt sp\u00f8rsm\u00e5l ved denne utregningen i vedtak av 07.05.2024. Hva gjelder sp\u00f8rsm\u00e5let om dispensasjon fra pbl. \u00a7 29-4, er det fagetatens syn at slik ikke kan innvilges for det oms\u00f8kte tiltaket uten \u00e5 komme i vesentlig motstrid med de b\u00e6rende hensynene bak bestemmelsen. Bestemmelsen i 29-4 skal ivareta hensynet til brannsikkerhet, lys, luft og nabointeresser. Slik tiltaket er oms\u00f8kt, vil murene som kommer to meter fra naboeiendommen gi en skj\u00e6ringseffekt som tilsidesetter hensynet til lys og luft mellom eiendommene. Bestemmelsen her m\u00e5 ogs\u00e5 sees i sammenheng med at 29-4 regulerer kommunens adgang til \u00e5 godkjenne plassering i h\u00f8yde og grunnplan i videre forstand. Slik tiltaket er l\u00f8st vil dette framst\u00e5 hevet over nabotomtene p\u00e5 en m\u00e5te som i seg selv er uheldig sett ut fra stedets typologi. Det er ikke etter fagetatens syn vist til relevante fordeler ved \u00e5 dispensere, da disse knytter seg til s\u00f8kers \u00f8nske om \u00e5 bero p\u00e5 en terrengtilpassing med omfattende oppfylling av eiendommen. Dispensasjon kan da ikke innvilges som oms\u00f8kt. Bestemmelsen om plankrav fordrer at tiltak kan unntas fra plankravet p\u00e5 n\u00e6rmere angitte vilk\u00e5r. Blant disse at tiltaket m\u00e5 ligge i samsvar med kommuneplanens bestemmelser for \u00f8vrig. Det er i s\u00f8knad om rammetillatelse opplyst om at det s\u00f8kes dispensasjon fra plankravet, men her er det kun vist til at \u00abBegrunnelse for dispensasjonss\u00f8knaden er unntaksbestemmelsen i kommuneplanen \u00a7 3 plankrav\u00bb. Det er ikke levert noen skriftlig redegj\u00f8relse for en slik dispensasjonss\u00f8knad, og denne dispensasjonen er heller ikke nabovarslet. Vi legger da til grunn at det kun er bedt om unntak fra plankravet. Dette har vi ikke funnet \u00e5 kunne innvilge. Tiltaket er derfor avhengig av dispensasjon fra KPA2018 \u00a7 3.1 om plankrav. Dette m\u00e5 oms\u00f8kes og varsles for naboer. Vi knytter ogs\u00e5 en merknad til at forst\u00f8tningsmuren mot nabo ved parkeringsplassen ikke etter det vi kan se er beskrevet i dispensasjonss\u00f8knaden. Det er beskrevet at minste avstand til nabogrense blir 2 meter. Det foreligger en tinglyst avtale om anledning til \u00e5 anlegge felles snuplass p\u00e5 naboeiendommen gnr. 180. Den tinglyste avtalen er illustrert som f\u00f8lger. Denne beskriver ikke h\u00f8yder p\u00e5 murer/fyllinger i nabogrensen. Den viser ogs\u00e5 en annen plassering av biloppstillingsplass enn hva som framg\u00e5r av s\u00f8knaden. Det er i vedtak av 07.05.2024 lagt til grunn at samtykket er dekkende for plassering av tiltak innenfor nabogrensen enn 4 meter jf. pbl. \u00a7 29-4 (3) lit. a. Ved n\u00e6rmere ettersyn kan det imidlertid framst\u00e5 som at tiltaket her beror p\u00e5 en l\u00f8sning som denne avtalen ikke har tatt h\u00f8yde for, slik at ogs\u00e5 plasseringen her, 0 meter fra nabogrensen, beror p\u00e5 dispensasjon. Saksnummer KLAGE-2024/13437 Side 6 av 7 4. Konklusjon Vedtak datert 07.05.2024 opprettholdes. Klagen tas ikke til f\u00f8lge. Vedlegg: 1. Oversiktskart 2. Oversiktsfoto 3. Situasjonsplan 4. Vedtak datert 07.05.2024 5. Klage datert 14.05.2024 6. Avkj\u00f8ringstillatelse datert 16.02.2022 7. Dispensasjon for avstand til kommunal vei datert 08.12.2021 8. Uttalelse fra Byantikvaren datert 05.01.2024 9. Tinglyst erkl\u00e6ring om adkomst og avkj\u00f8rsel 10. Dispensasjonss\u00f8knad 11. Nabomerknader med ansvarlig s\u00f8kers kommentarer 12. Tegninger Saksnummer KLAGE-2024/13437 Side 7 av 7 "
}