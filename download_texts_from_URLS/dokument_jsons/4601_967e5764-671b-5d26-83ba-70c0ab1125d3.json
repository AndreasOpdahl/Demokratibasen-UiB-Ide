{
  "dokument_id": "967e5764-671b-5d26-83ba-70c0ab1125d3",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l fra Ingrid Nergaard Fjeldstad (V) om Status p\u00e5 tiltaksplanen Spelhaugen - Utvalg for milj\u00f8 og byutvik",
  "url": "https://bergen.kommune.no/politikere-utvalg/api/fil/bk360/12271673/Svar-pa-skriftlig-sporsmal-fra-Ingrid-Nergaard-Fjeldstad-V-om-Status-pa-tiltaksplanen-Spelhaugen-Utvalg-for-miljo-og-byutvik",
  "tekst": " Byr\u00e5d for byutvikling Til Intern korrespondanse Bystyrets kontor V\u00e5r referanse: 2025/124777-3 Saksbehandler: Malene Nesse Gr\u00f8nningen Fra Dato: 10. mars 2025 Byr\u00e5d for byutvikling Svar p\u00e5 skriftlig sp\u00f8rsm\u00e5l fra Ingrid Nergaard Fjeldstad (V) om Status p\u00e5 tiltaksplanen Spelhaugen - Utvalg for milj\u00f8 og byutvikling - Innsendt: 21.2.2025 Sp\u00f8rsm\u00e5l til byr\u00e5den: Hva er status p\u00e5 tiltaksplanen for sanering av tiltaksplanen for deponi p\u00e5 Spelhaugen? Svar fra byr\u00e5den: Sweco har utarbeidet en overordnet tiltaksplan for Spelhaugen p\u00e5 vegne av Plan- og bygningsetaten og Angarde AS: \u00abMilj\u00f8risikovurdering og overordnet tiltaksplan \u2013 Byutvikling p\u00e5 Spelhaugen avfallsdeponi\u00bb. Den overordnede tiltaksplanen var ferdig i juni 2024 og konkluderte med at det var behov for \u00e5 gjennomf\u00f8re supplerende gassm\u00e5linger f\u00f8r man kunne vurdere om det er forsvarlig \u00e5 byutvikle overflata p\u00e5 deponiet uten \u00e5 fjerne det meste av deponimassene. I tiltaksplanen anbefales det at eiendommene 22/275, 22/441 og 22/810 anses som hensynssone hvor det m\u00e5 utarbeides obligatorisk detaljerte tiltaksplaner i forbindelse med tiltak i forurenset grunn. Det ble gjennomf\u00f8rt oppstartsm\u00f8te for detaljregulering for Spelhaugen S\u00f8r 23.10.24. Det er forel\u00f8pig ikke meldt oppstart av planarbeidet. Plan- og bygningsetaten har meldt at forutsetning for oppstart er: Egnet arealform\u00e5l m\u00e5 vurderes i planprosessen. Med bakgrunn i konklusjonen i den overordnete tiltaksplanen frar\u00e5des utbygging av bolig, barnehager, lekeplasser og annen f\u00f8lsom bebyggelse i terrenget med deponerte avfallsmasser og gassdannelse. Det m\u00e5 gjennomf\u00f8res ytterligere utredninger og m\u00e5linger f\u00f8r man kan lande arealform\u00e5l innenfor hensynssonen \u00abforurenset grunn\u00bb. Arbeidet med den private planen vil kreve utarbeiding av konsekvensutredning (KU) p\u00e5 grunn av mengde nytt n\u00e6ring. PBE har bedt om at det ogs\u00e5 m\u00e5 gj\u00f8res en helsekonsekvensutredning i henhold til folkehelseloven \u00a711, ettersom planomr\u00e5det ligger p\u00e5 et nedlagt deponi. Christine Kahrs \u2013 Byr\u00e5d for byutvikling Dokumentet er godkjent elektronisk. "
}