{
  "dokument_id": "3512ff59-3653-5084-a3b1-40b48b094e67",
  "doc_type": "case_presentation",
  "kommune": 4601,
  "tittel": "Representantforslag fra Ronny Gr\u00f8nsdal (FP) vedr revitalisering av torget",
  "url": "https://bergen.kommune.no/politikere-utvalg/api/fil/bk360/9846572/Framstilling-Representantforslag-fra-Ronny-Gronsdal-FP-vedr-revitalisering-av-torget",
  "tekst": " Utvalg for finans, kultur og n\u00e6ring Saksframstilling V\u00e5r referanse: 2023/236668-10 Saksbehandler: Frank Wessels Representantforslag fra Ronny Gr\u00f8nsdal (FP) vedr revitalisering av torget Hva saken gjelder: Bystyrerepresentanten Ronny Gr\u00f8nsdal (FP) har overlevert et representantforslag etter kapittel 7 i reglement for Bergen bystyre. Forslaget ble overlevert ordf\u00f8reren i bystyrets m\u00f8te 27.09.23 Forslag lyder slik: Revitalisering av Torget I flere \u00e5r har torget blitt drevet av torghandlere som har hatt sine egne boder, installasjoner og utsalgspunkter. Etterhvert som tiden har g\u00e5tt, s\u00e5 har det etterhvert blitt et torg med en blanding av telt, boder, vogner o.l. som ikke lenger har en estetisk form. Mange Bergensere ser dessverre p\u00e5 torget med negativt fortegn, og skjemmes over hvordan det ser ut og hva vi viser turistene som kommer til byen v\u00e5r. Dette m\u00e5 bystyret ta p\u00e5 alvor. Det er ikke nok \u00e5 bare starte en markedskampanje for \u00e5 fremsnakke torget, det m\u00e5 ogs\u00e5 skje noe med selve innholdet og utseende p\u00e5 torget. Representanten foresl\u00e5r derfor \u00e5 innf\u00f8re en del endringer p\u00e5 hvordan torget blir administrert, utseende og krav til de som skal drive handel p\u00e5 torget. Dette er viktig for \u00e5 revitalisere omr\u00e5det og bringe det fram som en plass Bergenserne kan v\u00e6re stolte av og som fremmer gode opplevelser og handel med varer. 1) For \u00e5 f\u00e5 kontroll p\u00e5 utseende og estetikk p\u00e5 omr\u00e5det vedtar bystyret at kommunen overtar alle bodene og s\u00f8rger for et estetisk design som passer med torgets historie og bygningene i omr\u00e5det rundt, som for\u00f8vrig best\u00e5r av noen av de flotteste bygningene i Bergen. 2) Bystyret vedtar at torghandlerne f\u00e5r leie lokaler og boder fra kommunen til selvkost, og da med krav om omsetning og \u00e5pningstider. Dette for \u00e5 sikre at bare de mest popul\u00e6re f\u00e5r ha plass, torget er alt for viktig til at man kan ha lukkede boder eller varer som ikke er \u00f8nskelig. 3) Vareutvalget utvides til mange typer produkter, men med et krav om at varene er produsert i Vestland fylke. Dette vil fremme torget som en salgsplass for lokalprodusert mat og h\u00e5ndverk fra fylket v\u00e5rt. 1 Forretningsutvalget behandlet saken i m\u00f8tet 03.10.2023 sak 248/23 og fattet f\u00f8lgende vedtak: 1. Representantforlag fra Ronny Gr\u00f8nsdal (FP) om revitalisering av Torget oversendes byr\u00e5det for videre utredning. 2. Byr\u00e5det bes om \u00e5 vurdere forslaget og \u00e5 utarbeide et notat slik at bystyret kan behandle saken senest innen 27.03.24. 3. Utvalg for finans, kultur og n\u00e6ring avgir innstilling i saken. Byr\u00e5det har lagt frem et notat med byr\u00e5dets vurdering av representantforslaget. Notatet f\u00f8lger vedlagt. Forslagsstillernes forslag til vedtak: 1) For \u00e5 f\u00e5 kontroll p\u00e5 utseende og estetikk p\u00e5 omr\u00e5det vedtar bystyret at kommunen overtar alle bodene og s\u00f8rger for et estetisk design som passer med torgets historie og bygningene i omr\u00e5det rundt, som for\u00f8vrig best\u00e5r av noen av de flotteste bygningene i Bergen. 2) Bystyret vedtar at torghandlerne f\u00e5r leie lokaler og boder fra kommunen til selvkost, og da med krav om omsetning og \u00e5pningstider. Dette for \u00e5 sikre at bare de mest popul\u00e6re f\u00e5r ha plass, torget er alt for viktig til at man kan ha lukkede boder eller varer som ikke er \u00f8nskelig. 3) Vareutvalget utvides til mange typer produkter, men med et krav om at varene er produsert i Vestland fylke. Dette vil fremme torget som en salgsplass for lokalprodusert mat og h\u00e5ndverk fra fylket v\u00e5rt. Dato: 7. februar 2024 Trine Pettersen Gr\u00f8nbech- bystyredirekt\u00f8r Frank Wessels - seniorr\u00e5dgiver Dokumentet er godkjent elektronisk. 2 "
}