{
  "dokument_id": "f364ce30-398a-5a2d-aadc-949dcb0a22d9",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 17122024, Sak 505/24, H\u00f8ringsuttalelse om Samlingssentrum - nytt fellesmagasin for museene i Hordaland",
  "url": "https://bergen.kommune.no/politikere-utvalg/api/fil/bk360/11739123/Innstilling-vedtak-Horingsuttalelse-om-Samlingssentrum-nytt-fellesmagasin-for-museene-i-Hordaland",
  "tekst": "H\u00f8ringsuttalelse om Samlingssentrum - nytt fellesmagasin for museene i Hordaland Bergen bystyre behandlet saken i m\u00f8tet 17.12.2024 sak 505/24 og fattet f\u00f8lgende vedtak: Bergen kommune avgir h\u00f8ringsuttalelse til Vestland fylkeskommune om \u00abSamlingssentrum - nytt fellesmagasin for museene i Hordaland\u00bb slik den fremkommer av byr\u00e5dets forslag. Merknad Bystyret ber Byr\u00e5det fortsette den gode dialogen med Fylkeskommunen, og understreker viktigheten av fremdrift og realisering av prosjektet for \u00e5 sikre god forvaltning av v\u00e5r felles kulturarv. Bergen bystyres behandling Anne Brit Reigstad (Sp) ba om habilitetsvurdering til saken. Bakgrunnen er at hun er styremedlem i Museum Vest. Bergen bystyre legger p\u00e5 bakgrunn av saksfremstillingen til grunn at museet har partsstatus etter forvaltningslovens \u00a7 2 f\u00f8rste ledd bokstav e). En folkevalgt er etter forvaltningsloven (fvl.) \u00a7 6, 1. ledd, bokstav e) inhabil til \u00e5 tilrettelegge grunnlaget for en avgj\u00f8relse eller til \u00e5 treffe avgj\u00f8relse i en forvaltningssak n\u00e5r han er medlem av et styre for en stiftelse som er part i saken. Som en konsekvens av dette foreligger det automatisk inhabilitet etter \u00a7 6 f\u00f8rste ledd bokstav e), og Bergen bystyre kjente derfor Anne Brit Reigstad inhabil til \u00e5 delta i behandlingen av sak 505/24. Kjartan Moi Andreassen (Sp) m\u00f8tte F\u00f8lgende representanter tok ordet: Ann Kristin Ramstr\u00f8m (SV) Forslag fremsatt i bystyret: Ann Kristin Ramstr\u00f8m (SV) fremsatte p\u00e5 vegne av SV f\u00f8lgende alternative forslag: Bergen kommune skal ha ambisjoner for kunstsamlingen sin. Derfor ber bystyret at byr\u00e5det skal bidra til et nytt fellesmagasin for museene i Hordaland, samt ha innflytelse p\u00e5 hvordan kunstsamlingen skal forvaltes i fremtiden. Votering: Alternativt forslag fra SV fremsatt av Ann Kristin Ramstr\u00f8m (SV) fikk 27 stemmer (A, SV, MDG, R) og var dermed falt. Innstillingen ble vedtatt med 40 stemmer (H, FrP, BL, V, INP, KrF, Sp, PP) Merknad fra innstillingen ble vedtatt med 57 stemmer (H, A, FrP, MDG, BL, V, INP, KrF, Sp, PP). Utvalg for finans, kultur og n\u00e6ring behandlet saken i m\u00f8tet 04.12.2024 sak 197/24 og avga f\u00f8lgende innstilling: Utvalgets innstilling er likelydende med bystyrets vedtak. Byr\u00e5det behandlet saken i m\u00f8tet 21.11.2024 sak 365/24 Byr\u00e5det innstiller til bystyret \u00e5 fatte f\u00f8lgende vedtak: Med unntak av merknaden er byr\u00e5dets og utvalgets innstilling likelydende. 2 "
}