{
  "dokument_id": "04313b34-ec9c-5658-a3d0-7d7c77179e45",
  "doc_type": "case_attachment",
  "kommune": 5501,
  "tittel": " H\u00f8ringssvar ALTI",
  "url": "https://innsyn.tromso.kommune.no/application/getMoteDokument?dokid=2001731715",
  "tekst": " Troms\u00f8 kommune postmottak@tromso.kommune.no (sendes kun elektronisk) Ref. Saksnummer 24/05074 10 april 2024 INNSPILL TIL REVIDERING AV RETNINGSLINJER FOR SERVERING-, TOBAKK- OG ALKOHOLH\u00c5NDTERING Det vises til p\u00e5g\u00e5ende prosess med revidering av ovennevnte retningslinjer og de utsendte h\u00f8ringsdokumentene knyttet til dette. Alti Nerstranda \u00f8nsker \u00e5 komme med innspill, spesielt med fokus p\u00e5 punkt 6.7 i den foresl\u00e5tte nye forskriften. I den forrige bevillingsperioden ble det \u00e5pnet for skjenkebevilling til serveringssteder p\u00e5 kj\u00f8pesentre, med begrensninger til \u00f8l og vin, samt krav om egen utvendig inngang til serveringsstedene. Basert p\u00e5 erfaringen fra denne perioden og den positive utviklingen vi har sett, mener vi det er p\u00e5 tide \u00e5 vurdere endringer i disse retningslinjene. Vi gir f\u00f8lgende tilbakemeldinger til punkt 6.7: 1. F\u00f8rste setning endres til: \"Det gis skjenkebevilling for alkoholgruppe 1, 2 og 3 til spisesteder som er lokalisert i kj\u00f8pesentre.\" Kj\u00f8pesentre er i utvikling og vil fremover bli mer og mer utadvendte. For \u00e5 f\u00f8lge med p\u00e5 utviklingen som skjer nasjonalt, m\u00e5 det v\u00e6re rammevilk\u00e5r som ikke begrenser en naturlig utvikling. Erfaringen fra v\u00e5r bransje, b\u00e5de nasjonalt og internasjonalt, viser at serveringssteder p\u00e5 kj\u00f8pesentre generelt har hatt en positiv effekt uten negative konsekvenser. Aker Brygge, Solsiden og Amfi V\u00e5gen er noen eksempler hvor et senter har blitt mer utadvendt og man har f\u00e5tt utvidet skjenkebevilgninger for restauranter og barer. I tillegg til \u00e5 tilby et variert utvalg av spisesteder, er det essensielt for kj\u00f8pesentre \u00e5 v\u00e6re trygge og inkluderende milj\u00f8er for alle bes\u00f8kende, inkludert barnefamilier. Sikkerhetsaspektet p\u00e5 kj\u00f8pesenter er h\u00f8yt ALTI Nerstranda AS \u00d8ravegen 2, 6650 Surnadal Org.nr.: 972 405 973 MVA prioritert, og ivaretas med kameraoverv\u00e5kning og vektere i hele \u00e5pningstiden. Det er ingen grunn til \u00e5 anta at \u00e5pning for alkoholgruppe 3 vil utvise noe h\u00f8yere sikkerhetsrisiko eller u\u00f8nskede hendelser. Det er viktig \u00e5 forst\u00e5 at gjester p\u00e5 kj\u00f8pesentre ikke prim\u00e6rt bes\u00f8ker serveringssteder for \u00e5 konsumere store mengder alkohol, men heller for \u00e5 nyte et glass til maten eller en drink som dessert. Dette reflekteres ogs\u00e5 i de lave tallene for omsatt alkoholvolum p\u00e5 kj\u00f8pesentre. 2. Siste setning fjernes: \"Serveringssteder med skjenkebevilling skal ha egen utvendig inngang.\" Krav om egen d\u00f8r er en hemsko for utvikling av byens kj\u00f8pesentre, som gjerne er bygget langt tilbake i tid. Med beliggenhet midt i Troms\u00f8 sentrum \u00f8nsker vi \u00e5 opprettholde v\u00e5r posisjon og bidra til et mangfoldig og godt byliv ved \u00e5 tilby moderne rammevilk\u00e5r i tr\u00e5d med v\u00e5re konkurrenter i andre byer. Dette vil bidra til \u00e5 sikre en relevant og attraktiv handelsarena ogs\u00e5 i fremtiden, samtidig som det opprettholder arbeidsplasser i handels- og servicen\u00e6ringen som er avhengige av et attraktivt og pulserende byliv og milj\u00f8. Vi h\u00e5per v\u00e5re innspill vil bli vurdert n\u00f8ye i den videre prosessen med \u00e5 revidere retningslinjene, og vi ser frem til fortsatt godt samarbeid for \u00e5 sikre et trygt og attraktivt Troms\u00f8 sentrum og Alti Nerstranda. Med vennlig hilsen Alti Nerstranda Marita S\u00f8rensen Senterleder Tlf: 971 95 918 E-post: marita.soerensen@alti.no ALTI Nerstranda AS \u00d8ravegen 2, 6650 Surnadal Org.nr.: 972 405 973 MVA 2 "
}