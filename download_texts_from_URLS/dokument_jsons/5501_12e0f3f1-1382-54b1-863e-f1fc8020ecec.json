{
  "dokument_id": "12e0f3f1-1382-54b1-863e-f1fc8020ecec",
  "doc_type": "case_presentation",
  "kommune": 5501,
  "tittel": "Oppstart for ny eierskapsmelding for Troms\u00f8 kommune ",
  "url": "https://innsyn.tromso.kommune.no/application/getMoteDokument?dokid=2001761557",
  "tekst": "Arkivsaksnr. 24/11295-1 Saksbehandler Erling Myrland Saksgang M\u00f8tedato Formannskapet 25.06.2024 Oppstart for ny eierskapsmelding for Troms\u00f8 kommune Kommunedirekt\u00f8rens innstilling til vedtak: 1. Formannskapet vedtar forslag til prosess og fremdriftsplan for ny eierskapsmelding for Troms\u00f8 kommune i tr\u00e5d med det som fremkommer i denne saken. 2. Formannskapet tar saken for \u00f8vrig til orientering Stig Tore Johnsen Kommunedirekt\u00f8r 1 Hva saken gjelder Formannskapet er i k-sak 18/24 av 20.03.24 tillagt rollen som kommunens eierutvalg. Det betyr at formannskapet behandler og gir r\u00e5d i saker ang\u00e5ende eierstyring av selskaper og foretak hvor kommunen har eierinteresser. I forbindelse med utarbeidelse av ny eierskapsmelding for Troms\u00f8 kommune er det naturlig \u00e5 forankre fremdrift og prosess i formannskapet. Saksutredning Kommunelovens \u00a7 26-1 stiller krav til at alle kommuner m\u00e5 utarbeide en eierskapsmelding minimum i hver valgperiode. Kommunens n\u00e5v\u00e6rende eierskapsmelding ble vedtatt av kommunestyret i des. 21 (k-sak 210 /21). Eierskapsmelding beskriver hvilke form\u00e5l og m\u00e5lsetninger Troms\u00f8 kommune har med eierskap i aksjeselskap, interkommunale selskaper og kommunale foretak. Gjeldende eierskapsmelding er todelt hvor del 1 trekker opp overordnede rammene for eierstyring i henhold til kommunelovens \u00a726-1 a) og beskriver kommunens generelle prinsipper for eierstyring. Del 2 viser Troms\u00f8 kommunes eierposisjoner gjennom selskapsomtaler og m\u00e5lformulering knyttet til enkeltselskaper i henhold til kommunelovens \u00a726-1 b) og c). Formannskapet er i k-sak 18/24 tillagt rollen som kommunens eierutvalg. Reglementet til formannskapet er endret og f\u00f8lgende oppgaver i forbindelse med utarbeidelse av ny eierskapsmelding er tillagt utvalget: - Iverksette og f\u00f8lge opp kommunens vedtatte eierskapsmelding overfor selskapene. - F\u00f8lge opp at kommunens eierskapsmelding oppdateres ved behov og at den rulleres i henhold til fastsatt plan. - Behandle og gi r\u00e5d i saker ang\u00e5ende eierstyring av selskap hvor kommunen har eierinteresser. - Legge grunnlaget for etablering av en eierstrategi for kommunens selskaper, i dialog med selskapene. - Ha ansvar for utvikling av styringsdokumenter, som for eksempel eierskapsmelding og eierstrategier. Kommunedirekt\u00f8ren er opptatt av at b\u00e5de formannskapet som kommunens eierutvalg og selskapene selv er involvert i prosessen med utarbeidelse av ny eierskapsmelding for Troms\u00f8 kommune. Gjennom eierm\u00f8ter og \u00f8vrig selskapskontakt har en diskutert planer og rammer for ny eierstrategi med flere selskaper. Det er dog n\u00f8dvendig \u00e5 f\u00e5 forankret en fremdriftsplan i formannskapet frem til endelig politisk i kommunestyret. Kommunedirekt\u00f8ren foresl\u00e5r f\u00f8lgende prosess og fremdriftsplan i utarbeidelse av ny eierskapsmelding for Troms\u00f8 kommune 2 Fremdriftsplan: Juni- aug. 2024 Eierm\u00f8ter og selskapskontakt med de st\u00f8rste og mest sentrale kommunale selskaper. Aug. \u2013 sept. 2024 Arbeidsm\u00f8te med formannskapet vedr\u00f8rende ny eierskapsmelding. Politisk behandling av eierberetning 2024. Sept. - okt. 2024 Utarbeidelse av utkast til ny eierskapsmelding for Troms\u00f8 kommune. H\u00f8ringsrunde ovenfor kommunale selskaper og foretak, og \u00f8vrige interessenter Nov. 2024 Politisk behandling av eierskapsmelding i formannskapet og kommunestyret. \u00c5rlig eierskapskonferanse. Konklusjon Kommunedirekt\u00f8ren fremmer sak om oppstart vedr\u00f8rende ny eierskapsmelding for Troms\u00f8 kommune. Formannskapet som kommunens eierutvalg behandler og gir r\u00e5d i saker ang\u00e5ende eierstyring av selskaper og foretak hvor kommunen har eierinteresser. I forbindelse med utarbeidelse av ny eierskapsmelding for Troms\u00f8 kommune er det naturlig \u00e5 forankre fremdrift og prosess i formannskapet. I Vedtakskompetanse Formannskapet Vedlegg Reglement for Troms\u00f8 formannskap 3 "
}