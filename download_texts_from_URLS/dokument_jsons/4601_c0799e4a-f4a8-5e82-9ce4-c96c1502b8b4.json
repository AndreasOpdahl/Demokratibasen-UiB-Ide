{
  "dokument_id": "c0799e4a-f4a8-5e82-9ce4-c96c1502b8b4",
  "doc_type": "case_attachment",
  "kommune": 4601,
  "tittel": "Rapport utredning institusjonskj\u00f8kken p\u00e5 eksisterende sykehjem i Bergen",
  "url": "https://bergen.kommune.no/politikere-utvalg/api/fil/bk360/5490143/Rapport-utredning-institusjonskjokken-pa-eksisterende-sykehjem-i-Bergen",
  "tekst": " RAPPORT Utredning om etablering av institusjonskj\u00f8kken i eksisterende sykehjem i Bergen kommune Dato: 10.12.2021 asplanviak.no Versjon: 02 Forord Bergen kommune, ved etat for utbygging har mottatt en bestilling fra byr\u00e5dsavdelingen for eldre, helse og frivillighet om en utredning som ser p\u00e5 muligheten for bygging/reetablering av institusjonskj\u00f8kken i 17 eksisterende sykehjem. De \u00f8nsker en beskrivelse av om dette er mulig \u00e5 gjennomf\u00f8re, samt kartlegge begrensninger som reguleringskrav, manglende areal osv. Utredningen er utvidet til \u00e5 omfatte en enkel kalkyle for de sykehjemmene hvor dette er mulig \u00e5 gjennomf\u00f8re. Rapporten inneholder en gjennomgang av sykehjemmene enkeltvis. Vurderingene er basert p\u00e5 informasjon gitt fra kommunen, tegningsgrunnlag og gjeldende reguleringsplangrunnlag, samt befaring p\u00e5 noen av sykehjemmene. Unders\u00f8kelsene for det enkelte sykehjem varierer i innhold etter kompleksitet i sykehjemmets beliggenhet, bygningsmessige utforming og gjeldende plangrunnlag. Konklusjonene varierer fra at det er fungerende institusjonskj\u00f8kken ved sykehjemmet til at det ikke er mulig \u00e5 etablere denne funksjonen. En kategorisering av sykehjemmene i forskjellige grupper er ment \u00e5 gi et overordnet bilde av hvordan disse er fordelt med tanke p\u00e5 muligheten for etablering av institusjonskj\u00f8kken ved sykehjemmene. 02 10. des. 2021 Utredning Mona Reiers\u00f8lmoen Ver Dato Beskrivelse Utarb. av Rapport \u2013 Utredning om etablering av institusjonskj\u00f8kken i eksisterende sykehjem i Bergen kommune 2 Innholdsfortegnelse 1. Oppsummering 4 2. Bakgrunn og forutsetninger for utredningen 6 2.1. Metodisk tiln\u00e6rming og analysegrunnlag 6 2.2. Sykehjem som inng\u00e5r i utredningen 8 2.3. Grunnlag og bakgrunnsinformasjon 8 2.4. Utredningens innhold og videre forutsetninger 9 3. Vurdering av mulighet for etablering av institusjonskj\u00f8kken ved eksisterende sykehjem 10 3.1. Sykehjem som har fungerende institusjonskj\u00f8kken 10 3.2. Sykehjem som tillater etablering av institusjonskj\u00f8kken i eksisterende lokaler 11 3.3. Sykehjem som tillater etablering av institusjonskj\u00f8kken ved utvidelse/tilbygg innenfor gjeldende reguleringsgrunnlag 12 3.4. Sykehjem som ikke tillater etablering av institusjonskj\u00f8kken uten dispensasjon, men kan ha mulighet for utvidelse/tilbygg 16 3.5. Sykehjem som ikke tillater etablering av institusjonskj\u00f8kken 37 4. Forslag til utbygging eller etablering av institusjonskj\u00f8kken ved eksisterende sykehjem 45 4.1. Gullst\u00f8ltunet 46 4.2. Mildeheimen sykehjem 49 4.3. Ulset sykehjem 52 5. Kalkyle 54 Rapport \u2013 Utredning om etablering av institusjonskj\u00f8kken i eksisterende sykehjem i Bergen kommune 3 1. Oppsummering Denne utredningen ser p\u00e5 mulighet for utbygging eller reetablering av institusjonskj\u00f8kken i 14 kommunale sykehjem. Det er bedt om en beskrivelse av om dette er mulig, og en kartlegging av begrensninger og muligheter for det enkelte sykehjem. Etter en vurdering av sykehjemmenes beliggenhet, bygningsmessige utforming og gjeldende plangrunnlag er de plassert i forskjellige kategorier. Disse er oppsummert i tabelloversikt nedenfor, og i gruppering i tabellform p\u00e5 side 8. Ved tre sykehjem er det forhold som tillater etablering av institusjonskj\u00f8kken i eksisterende bygg eller ved tilbygg. Gullst\u00f8ltunet sykehjem har mulighet for \u00e5 gjenbruke de kj\u00f8kkenarealene som har v\u00e6rt i drift tidligere. Ellers er det ved to andre institusjoner mulig \u00e5 bygge ut nye arealer for \u00e5 opprette denne typen kj\u00f8kkendrift, og det gjelder Mildeheimen og Ulset sykehjem. For disse tre er det utarbeidet noen planforslag som viser mulig plassering og enkel arealmessig utforming av kj\u00f8kkenarealene, og det er utarbeidet en overordnet kostnadskalkyle for hver av disse. Den st\u00f8rste gruppen p\u00e5 syv sykehjem er samlet p\u00e5 grunnlag av kriteriet om at det m\u00e5 s\u00f8kes om dispensasjon fra gjeldende plangrunnlag dersom det skal bygget ut for etablering av institusjonskj\u00f8kken. Det ble innledningsvis satt som et kriterium at det ikke skulle v\u00e6re n\u00f8dvendig \u00e5 s\u00f8ke om dispensasjon, og de er dermed definert \u00e5 ikke ha mulighet for \u00e5 etablere institusjonskj\u00f8kken. Her er det stor forskjell i sykehjemmenes bygningsmessige organisering og omgivelser. Siden utredningen i tillegg til begrensninger skal se p\u00e5 muligheter, er det derfor sett p\u00e5 mulig plassering av utvidelser uavhengig av plangrunnlaget. Her varierer det i stor grad hvor detaljerte disse forslagene er, og i en egen oppsummering belyses forskjellene, og hvordan noen sykehjem egner seg bedre for etablering av tilbygg enn andre. Det pekes spesielt p\u00e5 to sykehjem, Odinsvei bosenter og \u00c5stveit sykehjem, som skal ha gode mulighet for tilbygg til kj\u00f8kkenfunksjonen selv om gjeldende utnyttelsesgrad i reguleringsplanene er overskredet. En siste kategori tar for seg de fire sykehjemmene som vi ikke ser at har mulighet for \u00e5 etablere institusjonskj\u00f8kken, verken i eksisterende bygg eller p\u00e5 grunn av begrensninger i omgivelsene. Tre sykehjem av de opprinnelig 17 sykehjemmene har allerede fungerende institusjonskj\u00f8kken. Rapport \u2013 Utredning om etablering av institusjonskj\u00f8kken i eksisterende sykehjem i Bergen kommune 4 Oppsummert med merknad til det enkelte sykehjem: 1 Engensenteret sykehjem Ikke mulighet for institusjonskj\u00f8kken 2 Kalfaret sykehjem Ikke mulighet for institusjonskj\u00f8kken 3 Ladeg\u00e5rden sykehjem Ikke mulighet for institusjonskj\u00f8kken 4 Gullst\u00f8ltunet Kan etablere institusjonskj\u00f8kken \u2013 i eksisterende bygg 5 Fyllingsdalen sykehjem Har institusjonskj\u00f8kken 6 Lyngb\u00f8tunet Har institusjonskj\u00f8kken 7 Kolstihagen sykehjem Har institusjonskj\u00f8kken 8 Arna Helseheim Ikke mulighet for institusjonskj\u00f8kken uten dispensasjon eller reguleringsplan 9 Mildeheimen sykehjem Kan etablere institusjonskj\u00f8kken \u2013 ved utbygging 10 \u00d8vsttunheimen sykehjem Ikke mulighet for institusjonskj\u00f8kken uten dispensasjon 11 Skjoldtunet sykehjem Ikke mulighet for institusjonskj\u00f8kken uten dispensasjon (for nabotomt) 12 Odinsvei bosenter Ikke mulighet for institusjonskj\u00f8kken uten dispensasjon - men situasjon ligger til rette for utbygging 13 L\u00f8v\u00e5sen sykehjem Ikke mulighet for institusjonskj\u00f8kken 14 S\u00f8reide sykehjem Ikke mulighet for institusjonskj\u00f8kken uten dispensasjon 15 Fantoft omsorgssenter Ikke mulighet for institusjonskj\u00f8kken uten dispensasjon 16 \u00c5stveit sykehjem Ikke mulighet for institusjonskj\u00f8kken uten dispensasjon - men situasjon ligger til rette for utbygging 17 Ulset sykehjem Kan etablere institusjonskj\u00f8kken \u2013 ved utbygging Rapport \u2013 Utredning om etablering av institusjonskj\u00f8kken i eksisterende sykehjem i Bergen kommune 5 2. Bakgrunn og forutsetninger for utredningen Etat for utbygging i Bergen kommune mottok en bestilling fra byr\u00e5dsavdelingen for eldre, helse og frivillighet om en utredning av bygging/reetablering av institusjonskj\u00f8kken i 16 kommunale sykehjem, hvor det bes om beskrivelse av om dette er mulig og kartlegging av begrensninger og muligheter for det enkelte sykehjem. Opprinnelig var sykehjemmene registrert som 16 enheter. Sykehjemmene i sentrum var satt opp samlet, og blir her delt opp i to institusjoner, Engensenteret og Kalfaret sykehjem. Det oppgis derfor 17 sykehjem som utgangspunkt for utredningen. 2.1. Metodisk tiln\u00e6rming og analysegrunnlag Det er forskjellige utgangspunkt for vurderinger knyttet til det enkelt sykehjem. Avhengig av sykehjemmets beliggenhet og innhold tar utredningen for seg forhold internt i eksisterende bygningsmasse, situasjonen rundt sykehjemmet og de mulighetene omgivelsene m\u00e5tte gi for utvidelser, samt det gjeldende reguleringsgrunnlaget med dets muligheter og begrensninger. Skulle det stilles som krav at alle sykehjem skal ha eget institusjonskj\u00f8kken s\u00e5 vil man gjerne kunne finne l\u00f8sninger. Men det kan kreve store inngrep i ellers fungerende institusjoner, b\u00e5de bygningsmessig og med tanke p\u00e5 endringer i den faglige og praktiske driften de har i dag med sine interne sammenhenger og organisering. Det ville ogs\u00e5 kreve dispensasjoner fra gjeldende reguleringsgrunnlag, eller det m\u00e5 lages nye reguleringsplaner. I denne vurderingen legger vi som en forutsetning at etablering av institusjonskj\u00f8kken ikke skal p\u00e5virke sykehjemmenes interne struktur i for stor grad. Det vil si at avdelinger og helst ogs\u00e5 andre funksjoner som legekontor, dagsenter, tilbud om fris\u00f8r og fotpleie osv. ikke kreves ombygd eller flyttet. Noen omrokkeringer kan aksepteres, men ikke at funksjonen f\u00e5r vesentlig d\u00e5rligere forhold. Ser man at det kan gi nye gode interne sammenhenger \u00e5 gj\u00f8re et bytte av areal blir ikke dette n\u00f8dvendigvis redegjort for her, men m\u00e5 tas videre i en fortsettelse av denne utredningen. En annen forutsetning vi har lagt til grunn er at ved forslag til utvidelse av bygningsmassen for institusjonskj\u00f8kken skal et tilbygg v\u00e6re fysisk tilknyttet eksisterende bygning, slik at det blir en sammenhengende del av det enkelte sykehjemmet. Uten direkte kontakt mot sykehjemsavdelingene vil leveransen av mat bli mer krevende b\u00e5de med tanke p\u00e5 produksjons- og serveringsmetoder, og logistikk i leveranser av mat fra et bygg til et annet. Sykehjemmene var innledningsvis delt inn i tre kategorier - hvor det var kj\u00f8kkenfasiliteter fra f\u00f8r - hvor det var tilgjengelige ledige arealer som ved ombygging kan benyttes til institusjonskj\u00f8kken Rapport \u2013 Utredning om etablering av institusjonskj\u00f8kken i eksisterende sykehjem i Bergen kommune 6 - hvor det ikke var ledige arealer, og kj\u00f8kken m\u00e5 etableres som utvidelse/tilbygg til eksisterende bygningsmasse Der bakgrunnsinformasjon gav opplysninger om eksisterende kj\u00f8kken eller tilgjengelige arealer har vi tatt for oss de eksisterende byggene, deres rom/funksjoner og interne sammenhenger for \u00e5 se p\u00e5 muligheter for drift av institusjonskj\u00f8kken i disse lokalene. Sammenheng med omgivelsene ble ogs\u00e5 kartlagt, enten det gjaldt terrengforhold, utvendige funksjoner som parkering eller uteoppholdsareal, nabobebyggelse eller tilknytning til veier og annen infrastruktur. Gjeldende plangrunnlag unders\u00f8kes ogs\u00e5 for \u00e5 se om det er bestemmelser det m\u00e5 tas hensyn til. For sykehjem hvor det er n\u00f8dvendig med en utvidelse for \u00e5 etablere institusjonskj\u00f8kken m\u00e5 denne forholde seg til gjeldende reguleringsplan for omr\u00e5det. Fra oppdragsgiver er det satt som en forutsetning at det ikke skal v\u00e6re n\u00f8dvendig \u00e5 s\u00f8kes dispensasjon fra krav i gjeldende reguleringsplan/plangrunnlag. Dispensasjon vil si at bygningsmyndigheten m\u00e5 gi tillatelse til avvik fra gjeldende planer og bestemmelser. Sykehjemmenes beliggenhet og forhold til omgivelsene blir gjennomg\u00e5tt for \u00e5 se p\u00e5 muligheter og begrensninger i forhold til eksisterende bygg, terreng, nabobebyggelse, plassering av parkering, hager eller sammenheng til vei og infrastruktur. Til tross for at utvidelser eller tilbygg ved noen sykehjem vil kreve dispensasjon fra reguleringsgrunnlaget, ser vi p\u00e5 mulig plassering med tanke p\u00e5 arealmessig utnyttelse og sammenheng til eksisterende bygning. Her velger vi \u00e5 gj\u00f8re noen faglige vurderinger som viser noen muligheter som gjeldende reguleringsgrunnlag ikke n\u00f8dvendigvis tar h\u00f8yde for. Kommuneplanen gjelder som overordnet plan til de mindre reguleringsplanene. Og det er noen bestemmelser i kommuneplanen som kan p\u00e5virke gjennomgangen og vurderingen av de forskjellige reguleringsplanene. For eksempel om det er mulighet for fritak fra plankrav, eller bestemmelser som gjelder motstrid mellom kommuneplanens arealdel og eldre reguleringsplaner. Gjentakende for vurdering av flere sykehjem gjelder spesielt bestemmelser knyttet til arealutnyttelse av bebyggelse i forskjellige soner i kommuneplanen, spesielt i utbyggingssone 1-3, som skal gjelde foran lavere utnyttelsesgrad i eldre reguleringsplaner. Der gjeldende reguleringsplan har en definert utnyttelsesgrad er denne uansett lagt til grunn dersom den ikke er en direkte motsetning til kommuneplanen p\u00e5 dette punktet. Og det antas at det m\u00e5 s\u00f8kes om dispensasjon for en utvidelse av bygningsmassen som utfordrer arealbegrensningen selv om planen er definert som eldre reguleringsplan. Sykehjemmene som er avskrevet muligheten for \u00e5 f\u00e5 etablert institusjonskj\u00f8kken begrunnes med begrensninger i plangrunnlaget, tomt/omgivelsers romlige og arealmessige begrensninger, samt forholdet til eksisterende bygningsmasse. Det er gjerne en kombinasjon av disse forholdene som ligger til grunn for vurderingen. Rapport \u2013 Utredning om etablering av institusjonskj\u00f8kken i eksisterende sykehjem i Bergen kommune 7 2.2. Sykehjem som inng\u00e5r i utredningen 1 Engensenteret sykehjem 2 Kalfaret sykehjem 3 Ladeg\u00e5rden sykehjem 4 Gullst\u00f8ltunet 5 Fyllingsdalen sykehjem 6 Lyngb\u00f8tunet 7 Kolstihagen sykehjem 8 Arna Helseheim 9 Mildeheimen sykehjem 10 \u00d8vsttunheimen sykehjem 11 Skjoldtunet sykehjem 12 Odinsvei bosenter 13 L\u00f8v\u00e5sen sykehjem 14 S\u00f8reide sykehjem 15 Fantoft omsorgssenter 16 \u00c5stveit sykehjem 17 Ulset sykehjem 2.3. Grunnlag og bakgrunnsinformasjon Mottatt bakgrunnsinformasjon fra kommunen/byggforvaltere/andre om det enkelte sykehjem n\u00e5r det gjelder eksisterende funksjoner, drift, eiendomsforhold osv. legges til grunn uten ytterligere unders\u00f8kelser. Det er oppgitt fra Etat for sykehjem v/Rune Eidset at uteoppholdsarealer er sv\u00e6rt viktige for beboerne p\u00e5 alle sykehjem. For eksempel ved \u00d8vsttunheimen sykehjem er det understreket at en forsterket enhet i stor grad benytter deler av hagearealene i sin behandling, og at opprettholdelse av disse rekreasjonsomr\u00e5dene er h\u00f8yt prioritert. Som grunnlag for vurderingen og som definisjon av institusjonskj\u00f8kken legges det til grunn en rapport laget av Ramb\u00f8ll i 2020; Innspill til utredning om institusjonskj\u00f8kken i sykehjem. Rapporten gir en definisjon av hva et institusjonskj\u00f8kken er, ser p\u00e5 krav til innhold og funksjoner, og angir arealbehov ut fra produksjonskapasitet til forskjellig antall beboere, henholdsvis 90, 120 og 180 beboere. Denne fungerer som en funksjonsbeskrivelse, og benyttes p\u00e5 forskjellig detaljniv\u00e5 i vurderingene i denne rapporten. Rapport \u2013 Utredning om etablering av institusjonskj\u00f8kken i eksisterende sykehjem i Bergen kommune 8 Ved sykehjem som har mindre enn 90 beboere legges allikevel arealbehovet for denne produksjonsmengden til grunn. Kravet til forskjellige produksjonsmetoder gir behov for en viss mengde utstyr, og de samme soner/funksjoner m\u00e5 uansett etableres p\u00e5 kj\u00f8kkenet. Mulighet for reduksjon i areal eller innhold m\u00e5 gj\u00f8res der det i det enkelte tilfelle vurderes som forsvarlig i en konkret prosjektering. 2.4. Utredningens innhold og videre forutsetninger I del 3 f\u00f8lger vurderinger som er gjort for hvert enkelt sykehjem. Sykehjemmene er delt inn i fem kategorier, og gjennomg\u00e5s i den rekkef\u00f8lgen som oppsummeringen i tabellen viser: Har fungerende Tillater etablering av Tillater etablering av Tillater ikke Tillater ikke institusjonskj\u00f8kken institusjonskj\u00f8kken i institusjonskj\u00f8kken etablering av etablering av eksisterende lokaler ved utvidelse/tilbygg institusjonskj\u00f8kken institusjonskj\u00f8kken innen gjeldende uten dispensasjon reguleringsplan (- pekes p\u00e5 mulighet for utvidelse/tilbygg) Fyllingsdalen Gullst\u00f8ltunet Mildeheimen Arna Helseheim Engensenteret Lyngb\u00f8tunet Ulset \u00d8vsttunheimen Kalfaret Kolstihagen Skjoldtunet Ladeg\u00e5rden Odinsvei bosenter L\u00f8v\u00e5sen S\u00f8reide Fantoft \u00c5stveit Del 4 tar for seg forslag til l\u00f8sninger for de tre sykehjemmene hvor etablering av institusjonskj\u00f8kken kan gj\u00f8res innenfor rammene av gjeldende reguleringsplan, og hvor vi anser det som mulig uten for store inngripende tiltak i forhold til dagens drift. Disse f\u00f8lges ogs\u00e5 av en enkel kalkyle for foresl\u00e5tt reetablering og tilbygg. Det er flere forhold som m\u00e5 tas med i en videre vurdering dersom disse tiltakene skal gjennomf\u00f8res. Her er det kun pekt p\u00e5 muligheter og begrensninger, og gitt en faglig anbefaling ut fra relativt overordne forhold. Det anbefales for en videre prosess at tiltak avklares med bygningsmyndighetene i form av forh\u00e5ndskonferanse eller tilsvarende for \u00e5 kartlegge alle forhold som kan ha innvirkning p\u00e5 bygningstiltak. Det m\u00e5 ogs\u00e5 vurderes n\u00e5r det er hensiktsmessig \u00e5 hente inn mer fagkunnskap om for eksempel grunnforhold, byggeteknikk, ventilasjon og elektro. Det b\u00f8r ogs\u00e5 legges opp til en brukermedvirkningsprosess for \u00e5 sikre best mulige l\u00f8sninger og arbeidsforhold b\u00e5de for kj\u00f8kkenpersonale og andre ansatte dersom tiltak skal iverksettes. Rapport \u2013 Utredning om etablering av institusjonskj\u00f8kken i eksisterende sykehjem i Bergen kommune 9 3. Vurdering av mulighet for etablering av institusjonskj\u00f8kken ved eksisterende sykehjem Av de 17 sykehjemmene som var utgangspunktet for utredningen er grunnlaget for 14 av dem unders\u00f8kt. Tre som har institusjonskj\u00f8kken er ikke videre utredet. Det er kun tre sykehjem som har mulighet for \u00e5 etablere institusjonskj\u00f8kken i eksisterende arealer eller ved tilbygg som ikke krever dispensasjon fra gjeldende reguleringsplan. Vi har allikevel valgt \u00e5 peke p\u00e5 noen muligheter for utvidelse ved 7 sykehjem hvor det kreves dispensasjon/reguleringsplan, fordi det ligger noen mulighet p\u00e5 eiendommen eller ved eksisterende bygningsmasse som ikke reguleringsplanene tar h\u00f8yde for. Kommuneplanen som overordnet plan legger noen steder f\u00f8ringer som tilsier at dispensasjon b\u00f8r kunne gis i noen av tilfellene, spesielt der det er knyttet til \u00f8kt tomteutnyttelse og n\u00e5r konsekvensene for omgivelsene ellers er sm\u00e5. Dette m\u00e5 avklares videre med kommunens bygningsmyndighet. 3.1. Sykehjem som har fungerende institusjonskj\u00f8kken Det er oppgitt fra byggforvalter at tre av sykehjemmene har fungerende institusjonskj\u00f8kken i dag: - Fyllingsdalen sykehjem - Lyngb\u00f8tunet bo- og servicesenter - Kolstihagen sykehjem I tilbakemelding fra byggforvalter og i m\u00f8te med etat for sykehjem ble det avklart at disse institusjonskj\u00f8kkenene fungerer bra, og at en videre vurdering ikke er hensiktsmessig i denne utredningen. Det er derfor ikke gjort vurderinger av om kj\u00f8kken og tilh\u00f8rende funksjoner er tilfredsstillende i forhold til formelle krav som b\u00f8r stilles til rom/areal, funksjoner, varelevering og fasiliteter for de ansatte. Det forutsettes alts\u00e5 at dette er ivaretatt, og et videre ansvar for og vedlikehold av disse kj\u00f8kkenene m\u00e5 legges til ansvarlig driftsavdeling. Rapport \u2013 Utredning om etablering av institusjonskj\u00f8kken i eksisterende sykehjem i Bergen kommune 10 3.2. Sykehjem som tillater etablering av institusjonskj\u00f8kken i eksisterende lokaler Det er to sykehjem som ble oppgitt hadde ledige arealer som del av eksisterende bygningsmasse. Det viser seg at lokalene i Arna helseheim ikke tilfredsstiller romlige krav for etablering av institusjonskj\u00f8kken i eksisterende bygg, og det er dermed kun Gullst\u00f8ltunet sykehjem som har eksisterende lokaler til disposisjon for kj\u00f8kkendrift uten behov for tilbygg. 3.2.1. Gullst\u00f8ltunet Sykehjemmet har 9 avdelinger med 10 beboere, alts\u00e5 plass til totalt 90 beboere. Det har tidligere hatt et fungerende institusjonskj\u00f8kken som ogs\u00e5 leverte mat til andre sykehjem. Deler av arealet brukes i dag som lager, og garderober/WC og m\u00f8terom som tidligere h\u00f8rte til kj\u00f8kkendriften er overtatt av andre brukergrupper. Ved en fornyet bruk av kj\u00f8kkenet m\u00e5 man se p\u00e5 arealbehovet, og hvordan andre deler av sykehjemmets drift kan f\u00e5 ivaretatt sine behov for denne typen rom. Det forutsettes at lagerfunksjoner lagt i tidligere kj\u00f8kkenarealer m\u00e5 l\u00f8ses andre steder. Gjeldende reguleringsplan er Fyllingsdalen. Del av gnr. 20, B\u00f8nes \u00f8st, sykehjem, vedtatt i 1992. Form\u00e5let er offentlige bygninger, p\u00e5 plankartet spesifisert med sykehjem. Det er ikke snakk om \u00e5 utfordre bestemmelser i denne eller overordnede planer ved \u00e5 tilbakef\u00f8re til kj\u00f8kkendrift i de samme lokalene som tidligere. Mindre ombygginger/utbedringer antas \u00e5 kunne utf\u00f8res uten \u00e5 utl\u00f8se s\u00f8knadsplikt, og dersom tiltak m\u00e5 oms\u00f8kes vil disse kunne holdes innenfor bestemmelser gitt i gjeldende plangrunnlag. De eksisterende kj\u00f8kkenarealene ligger i 1.etasje, og det er ankomst for varelevering direkte til kj\u00f8kkenet fra bakg\u00e5rden til bygningen. Mer om selve bruken av kj\u00f8kkenarealene redegj\u00f8res for i kapittel 4, som viser mer detaljerte forslag til institusjonskj\u00f8kken i de aktuelle sykehjemmene. Skr\u00e5foto hentet fra kart.1881.no - pil viser adkomstvei til kj\u00f8kkenarealene. Rapport \u2013 Utredning om etablering av institusjonskj\u00f8kken i eksisterende sykehjem i Bergen kommune 11 3.3. Sykehjem som tillater etablering av institusjonskj\u00f8kken ved utvidelse/tilbygg innenfor gjeldende reguleringsgrunnlag Det er to sykehjem hvor det vurderes at det innenfor gjeldende reguleringsgrunnlag er mulig \u00e5 utvide med tilbygg for \u00e5 etablere institusjonskj\u00f8kken. Situasjonene rundt institusjonene har noen utfordringer knyttet til inngrep i eksisterende bygg, som f.eks. endringer i eksisterende tekniske installasjoner osv. som det m\u00e5 finnes akseptable l\u00f8sninger for. 3.3.1. Mildeheimen sykehjem Sykehjemmet ligger fint til med utsikt over Fanafjorden, har plass til 72 beboere, og har ogs\u00e5 et dagsenter. Det har ikke institusjonskj\u00f8kken og ikke andre tilgjengelige arealer i bygget. Skr\u00e5foto hentet fra kart.1881.no Eiendommen til sykehjemmet er ikke detaljregulert, det er kun kommuneplanen som er gjeldende plan. I kommuneplanen er omr\u00e5det markert med form\u00e5l for bebyggelse og anlegg, og ligger i Sone 4, \u00f8vrig byggesone. Kommuneplanen \u00e5pner for at noen tiltak kan unntas fra plankravet (\u00a73), bl.a. om de er plassert i \u00f8vrig byggesone og ellers samsvarer med kommuneplanens arealdel. Dette mener vi er gjeldende her, og gir grunnlag for \u00e5 kunne s\u00f8ke om en utvidelse uten dispensasjon eller utarbeidelse av reguleringsplan. Sykehjemmet ligger i funksjonell strandsone. Men byggegrense langs sj\u00f8 for omr\u00e5de \u00f8vrig byggesone er i uregulerte omr\u00e5der satt til 50 meter, og dagens bygg ligger med over 70 meters avstand til sj\u00f8kanten. Det kreves dermed ikke dispensasjon fra bygging i strandsonen dersom en utvidelse ogs\u00e5 overholder dette avstandskravet. I en vurdering av situasjonen og hvor tilbygg kan legges, ser vi at det kan gj\u00f8res tiltak i byggets 1.etasje i fl\u00f8y lengst mot vest (venstre p\u00e5 bildet). Dette er i dag et \u00e5pent overbygget areal, benyttet Rapport \u2013 Utredning om etablering av institusjonskj\u00f8kken i eksisterende sykehjem i Bergen kommune 12 til bl.a. tekniske installasjoner (ikke alt er i bruk), lagerplass, ladeplass for el-bil osv. Det er ogs\u00e5 adkomst her for varelevering til sykehjemmet. En utbygging i dette omr\u00e5det trenger ikke \u00f8ke det bebygde arealet eller utnyttelsesgraden av bygget, og en endring vil v\u00e6re sv\u00e6rt lite synlig fra omkringliggende bebyggelse. Arealbehov for et institusjonskj\u00f8kken m\u00e5 v\u00e6re for inntil 90 beboere, og det skal v\u00e6re rom for dette innen det overbygde arealet. Det forutsettes at noen eksisterende rom og funksjoner m\u00e5 flyttes p\u00e5, men det vil v\u00e6re en god plassering av institusjonskj\u00f8kken i forhold til logistikk rundt kj\u00f8kkendriften og forbindelse til resten av sykehjemmet. Kart med kommuneplan, markert mulig utbygging 1.etasje i fl\u00f8y mot vest Kommuneplanens bestemmelser til form\u00e5let, sone 4, \u00f8vrig byggesone, har krav som vi mener kan oppfylles. Den eksisterende sykehjemsdriften videref\u00f8res, utbyggingen av institusjonskj\u00f8kken p\u00e5 ca. 210m2 krever ikke \u00abvesentlig nybygging\u00bb, f\u00e5r tiln\u00e6rmet ingen synlig virkning i omgivelsene, og bygget f\u00e5r ikke noen vesentlig endring i utnyttelse. Krav til grad av utnytting for ny bebyggelse skal v\u00e6re maks. 45 % BRA. Basert p\u00e5 arealform\u00e5lets st\u00f8rrelse p\u00e5 eiendommen, byggets bruksareal inkludert overbygget utvendig areal og parkeringsareal, utgj\u00f8r dagens BRA ca. 47%. Med en utbygging som f\u00e5r plass innenfor det overdekkede arealet vil ikke dette \u00f8kes, alts\u00e5 beholdes eksisterende utnyttelsesgrad. Siden utnyttelsesgraden ikke endres mener vi at en utbygging kan s\u00f8kes om uten dispensasjoner i forhold til kommuneplanens krav. Dersom det allikevel skulle stilles krav om dispensasjon fordi eksisterende bygg allerede ligger over 45% i utnyttelse, b\u00f8r en s\u00f8knad p\u00e5 dette punktet kunne begrunnes og innvilges som byggesak. Forslag til utbygging innen det overdekkede arealet vises i kapittel 4. Nabotomt mot s\u00f8r med gnr/bnr 102/150 er nevnt som ledig, men anses ikke som aktuell. Plasseringen gir ikke mulighet for en god tilknytning til eksisterende bygg p\u00e5 grunn av sykehjemmets organisering av avdelinger og uteoppholdssoner mellom fl\u00f8yene. Tomten har heller ikke reguleringsplan ut over kommuneplanen, og her er det mer sannsynlig at det ville stilles krav om regulering ved oppf\u00f8ring av ny bebyggelse, fordi tomten ligger i sykehjemmets utsiktssone mot sj\u00f8en. Rapport \u2013 Utredning om etablering av institusjonskj\u00f8kken i eksisterende sykehjem i Bergen kommune 13 3.3.2. Ulset sykehjem Ulset sykehjem har ikke institusjonskj\u00f8kken i dag, kun et mindre matlager/frys/kj\u00f8l med egen inngang i 1.etasje p\u00e5 bygget, som mottak for videre fordeling ut p\u00e5 avdelingskj\u00f8kken. Dette er ikke i bruk. Generelt varemottak ligger ogs\u00e5 i 1.etasje i enden av bygget mot nord og lett tilgjengelig ved adkomsten til sykehjemmet. Sykehjemmet har 64 plasser til beboere. Gjeldende plangrunnlag er \u00c5sane. Gnr 189 bnr 325 og 375, Ulset nord, planID 18510001, vedtatt i 2008. Form\u00e5let er offentlig institusjon, sykehjem. Byggegrense ligger trukket noe inn fra form\u00e5lsgrensen i omr\u00e5de O1 avsatt til sykehjem. Tillatt tomteutnyttelse (TU) = 70%, og maksimal tillatt h\u00f8yde er lik kote 112. Det er hovedsakelig bestemmelsen om tomteutnyttelse og byggegrensen som er avgj\u00f8rende i en vurdering av mulig plassering av tilbygg. Omr\u00e5de O1 og O1b har oppgitt areal i reguleringsplan p\u00e5 hhv. 9800m2 og 2500m2. Ved maksimal utnyttelse p\u00e5 70% utgj\u00f8r dette et bruksareal, BRA p\u00e5 8610m2. Dagens utnyttelse er beregnet til ca. 5750m2 BRA inkludert parkeringsareal. Dette gir en buffer p\u00e5 ca. 2860m2 til maksimal tillatt utnyttelse, som gir en god margin for \u00e5 dekke et behov ved etablering av nytt kj\u00f8kken p\u00e5 rundt 185m2 BRA. Ut fra byggegrenser osv. er det mulig \u00e5 utvide bygningen noe mot nord. Det er allerede fellesfunksjoner som garderober, lager og renholdsrom i 1.etasje, og sammenhengen til resten av sykehjemmet kan fungere godt. Rapport \u2013 Utredning om etablering av institusjonskj\u00f8kken i eksisterende sykehjem i Bergen kommune 14 Skr\u00e5foto hentet fra kart.1881.no \u2013 markert omr\u00e5de for tilbygg Byggegrensen, noen tekniske installasjoner utenfor bygget og en gangvei som \u00f8nskes bevart for utvendig forbindelse til hageareal for beboerne vil legge en del f\u00f8ringer og begrensninger p\u00e5 formen p\u00e5 et tilbygg. Men det er vurdert mulig \u00e5 f\u00e5 inn nok areal til et institusjonskj\u00f8kken for opptil 90 beboere. Det m\u00e5 p\u00e5ses at det blir tilstrekkelig dagslys og utsyn fra arbeidslokalene, men dette skal ogs\u00e5 v\u00e6re mulig i forhold til terrengforholdene rundt. Rapport \u2013 Utredning om etablering av institusjonskj\u00f8kken i eksisterende sykehjem i Bergen kommune 15 3.4. Sykehjem som ikke tillater etablering av institusjonskj\u00f8kken uten dispensasjon, men kan ha mulighet for utvidelse/tilbygg Sykehjemmene i denne gruppen har ikke mulighet til \u00e5 etablere institusjonskj\u00f8kken som tilbygg innenfor bestemmelser i det gjeldende plangrunnlaget. I utgangspunktet regnes derfor ikke denne gruppen p\u00e5 7 sykehjem som aktuelle for etablering av institusjonskj\u00f8kken. Vi ser at sykehjemmene allikevel har forskjellige muligheter for utvidelse/tilbygg for institusjonskj\u00f8kken p\u00e5 grunn av situasjonen de ligger i, og utformingen og organiseringen av de eksisterende bygningenes innhold. Som en del av vurderingen \u00f8nsker vi \u00e5 peke p\u00e5 disse mulighetene da de underbygger et potensiale som enkelte bestemmelser i reguleringsplanene ikke gir rom for. Det er forskjellige forhold som utfordres i plangrunnlaget og situasjonen ved sykehjemmene. Noen steder er det tydelig at et tilbygg kan fungere bra, og noen steder kreves ytterligere avklaringer for \u00e5 avdekke om en utvidelse kan v\u00e6re aktuell. Der plangrunnlaget regnes som eldre, og utnyttelsesgraden ikke er spesielt h\u00f8y, b\u00f8r det fra bygningsmyndighetenes side v\u00e6re mulig \u00e5 gi dispensasjon fra denne typen bestemmelser n\u00e5r det er det eneste punktet et mulig utbyggingstiltak avhenger av. Siden denne gruppen med sykehjem har ganske forskjellige forutsetninger, har vi derfor laget en oppsummering i avslutningen av kapittelet. Rapport \u2013 Utredning om etablering av institusjonskj\u00f8kken i eksisterende sykehjem i Bergen kommune 16 3.4.1. Arna helseheim Sykehjemmet best\u00e5r av to bygningskomplekser som ligger med rundt 200 meters avstand, et bygg ligger i Utl\u00f8bakken 4 og et i St\u00f8lsvegen 13. Det er til sammen 100 sykehjemsplasser i disse to bygningene/avdelingene. I tillegg har de tilrettelagt dagtilbud for demente hjemmeboende personer. De to byggene med forskjellig adresse fungerer driftsmessig som et sykehjem. Flyfoto hentet fra kart.1881.no St\u00f8lsveien 13, markert ledige lokaler i underetasje I Utl\u00f8bakken er det i dag kun avdelingskj\u00f8kken og et kj\u00f8kkenmottak mot parkeringsplassen i 1.etasje, og det er oppgitt at det ikke er andre ledige arealer innenfor bygget. I St\u00f8lsvegen har det i underetasje tidligere v\u00e6rt forskjellige kontorer, og er i det siste brukt som vaksinestasjon. Disse arealene st\u00e5r n\u00e5 ledige, og det er dermed umiddelbart tenkt som mulig tilgjengelig for etablering av institusjonskj\u00f8kken. Dersom det skal etableres kj\u00f8kkendrift ved et av disse byggene, er det allikevel hensiktsmessig \u00e5 planlegge for at maten fraktes til den andre avdelingen. Dette avviker fra kravet om fysisk tilknytning til det eksisterende sykehjemmets bygningsmasse som vi har lagt til grunn for de andre sykehjemmene. Arna helseheim ligger s\u00e5pass langt unna andre sykehjem at et felles institusjonskj\u00f8kken her allikevel kan v\u00e6re en driftsmessig akseptabel ordning om matproduksjonen \u00f8nskes tilbakef\u00f8rt til sykehjemmene, og b\u00f8r derfor dimensjoneres til \u00e5 kunne ta seg av matproduksjon til beboere/brukere i begge bygninger. Rapport \u2013 Utredning om etablering av institusjonskj\u00f8kken i eksisterende sykehjem i Bergen kommune 17 Kravet om en direkte og god sammenheng til resten av sykehjemmet er ogs\u00e5 en aktuell problemstilling i St\u00f8lsvegen. For de ledige lokalene er det registrert flere forhold som viser at det ikke er gunstig \u00e5 legge institusjonskj\u00f8kken hit. Arealmessig er det stort nok til \u00e5 romme alle funksjoner, og vinduer kan gi n\u00f8dvendig dagslys til arbeidslokalene. Men takh\u00f8yden legger begrensninger for bruken av denne etasjen. Kj\u00f8kkendrift forutsetter plass for avtrekkshetter og ventilasjonskanaler, og med fri h\u00f8yde p\u00e5 ca. 2,6m fra gulv til konstruksjon i taket, og ogs\u00e5 noen lavere bjelker, vil det bli sv\u00e6rt vanskelig \u00e5 f\u00e5 til akseptable h\u00f8yder under disse tekniske f\u00f8ringene. Internt har etasjen kontakt med resten av sykehjemmet via trapp og heis helt i enden av bygget. Derfra m\u00e5 man passere gjennom sykehjemsavdelinger i 1. eller 2.etasje for \u00e5 n\u00e5 avdelingene som ligger lengst unna. Dette er ikke en \u00f8nsket sammenheng med resten av sykehjemmet i forhold til p\u00e5virkningen/belastningen dette vil ha p\u00e5 disse avdelingene, og ogs\u00e5 av smittevernhensyn. Andre inngrep innenfor eksisterende bygg for \u00e5 gi en bedre tilknytning til felles korridor og resten av sykehjemmet vil kreve en del endringer i etasjen over, og vil sannsynligvis v\u00e6re sv\u00e6rt negativt for drift av den ber\u00f8rte sykehjemsavdelingen. Dersom man ser p\u00e5 tilknytningsmuligheter utenfor eksisterende bygning kan det tenkes forskjellige l\u00f8sninger som ogs\u00e5 vil kunne gi gode utvendige forhold for beboerne. En slik l\u00f8sning vil derimot kreve mer enn ombygging av eksisterende arealer, med tilbygg og fasadeendringer som er s\u00f8knadspliktige. En gjennomgang av gjeldende plangrunnlag for begge bygningene viser ogs\u00e5 at det ikke er mulig \u00e5 etablere tilbygg til eksisterende bygningsmasse uten \u00e5 m\u00e5tte s\u00f8ke dispensasjon fra flere forskjellige forhold, eller at det stilles krav om ny detaljregulering. Gjeldende plan for sykehjemmet i St\u00f8lsvegen er kun kommuneplanens arealdel, og det ligger innen omr\u00e5de for sentrumsform\u00e5l i sone 2, byfortettingssone. (Det p\u00e5g\u00e5r ogs\u00e5 en omr\u00e5deregulering for Indre Arna som har med sykehjemmet innenfor planavgrensningen.) Det vil automatisk sl\u00e5 inn et krav om reguleringsplan ved s\u00f8knadspliktige tiltak som et tilbygg. Ombygging av eksisterende lokaler kan ogs\u00e5 utl\u00f8se s\u00f8knadsplikt, f.eks. inngrep i fasade eller endring av brannceller, og kan gi krav om dispensasjonss\u00f8knad siden ikke plangrunnlaget er mer detaljert. Det er mulig at det kan gis byggetillatelse dersom n\u00f8dvendige endringer og/eller tilbygg kan anses som mindre vesentlige for omgivelsene, men det vil kreves dispensasjon fra krav om reguleringsplan. En mulighet for utvidelse er \u00e5 legge til et nytt bygningsvolum som forbinder de ledige arealene i underetasjen med felles korridorareal i 1.etasje. Det er mulig at rommene med lav takh\u00f8yde kan benyttes i deler av kj\u00f8kkenet og tilh\u00f8rende funksjoner som garderober, lager osv. Produksjonsareal i kj\u00f8kken som krever \u00f8kt romh\u00f8yde kan legges ut i et h\u00f8yere tilbygg mot dagens parkeringsareal slik at det blir plass for ventilasjon og tekniske f\u00f8ringer her. Forslag til plassering av en ny forbindelse til 1.etasje er vist med pil p\u00e5 skissen. Et mindre utvendig omr\u00e5de som benyttes av sykehjemsavdelingen i 1.etasje g\u00e5r da tapt, men dette kan etableres p\u00e5 et nytt sted og med tilsvarende mulighet for bruk og kvalitet i uterommet. Rapport \u2013 Utredning om etablering av institusjonskj\u00f8kken i eksisterende sykehjem i Bergen kommune 18 Kart med mulig plasseringer av tilbygg i St\u00f8lsvegen 13 For den andre avdelingen i Utl\u00f8bakken 4 er gjeldende reguleringsplan Arna. Gnr 287 Bnr 10, Utl\u00f8bakken \u2013 Teigane, vedtatt i 1991. Eksisterende bygg f\u00f8lger ikke angivelse av byggeomr\u00e5der, og g\u00e5r p\u00e5 tvers av flere form\u00e5l. Basert p\u00e5 et raskt overslag s\u00e5 er tillatt utnyttelsesgrad som er satt til 30% (plankart)/35% (bestemmelser) for offentlig form\u00e5l overskredet med dagens bygningsmasse. Det samme gjelder for omr\u00e5det med boligform\u00e5l, spesifisert med eldreboliger. Kartutsnitt med gjeldende reguleringsplaner Rapport \u2013 Utredning om etablering av institusjonskj\u00f8kken i eksisterende sykehjem i Bergen kommune 19 Bygningen ligger ogs\u00e5 i areal avsatt til fellesareal/friomr\u00e5de i naboplanen. Bestemmelser om h\u00f8yde, takvinkel osv. anses ikke \u00e5 v\u00e6re relevant \u00e5 redegj\u00f8re ytterligere for i denne oppsummeringen. Siden plangrunnlaget og eksisterende bebyggelse har s\u00e5 store avvik, og det allerede m\u00e5 v\u00e6re gitt flere dispensasjoner, er det en mulighet for at det ogs\u00e5 kan gis tillatelse til et tilbygg for etablering av kj\u00f8kken, men det antas at det ikke er aktuelt med dagens regelverk og krav til detaljregulering. Ser man bort fra reguleringsgrunnlaget er en mulig plassering for et tilbygg i Utl\u00f8bakken p\u00e5 parkeringsarealet \u00f8st for bygget. Veier/infrastruktur og uteoppholdsarealer til beboere er ellers til hinder for etablering av en ny bygningsdel, men mot \u00f8st kan tilknytningen til korridor i \u00f8verste etasje fungere som tilkoblingspunkt. P\u00e5 dette niv\u00e5et i terrenget ligger det 18 parkeringsplasser som m\u00e5 erstattes et annet sted, og kunne f.eks. legges til en parkeringsetasje under nytt kj\u00f8kkenareal. Noen tekniske l\u00f8sninger med utvendige og innvendige elementer m\u00e5tte ogs\u00e5 flyttes p\u00e5 og l\u00f8ses p\u00e5 andre m\u00e5ter, og m\u00e5 selvf\u00f8lgelig avklares i en videre vurdering. Dagens eksisterende inngang til mottakskj\u00f8kken lengst \u00f8st i bygget, i fasaden vendt mot veien/s\u00f8r, kunne fungere ved varelevering. Plasseringen p\u00e5pekes fordi situasjonen ved denne avdelingen kan v\u00e6re et like aktuelt alternativ som delvis bruk av ledige arealer og/eller tilbygg i St\u00f8lsveien 13. Kart med mulig plasseringer av tilbygg Utl\u00f8bakken 4 Rapport \u2013 Utredning om etablering av institusjonskj\u00f8kken i eksisterende sykehjem i Bergen kommune 20 3.4.2. \u00d8vsttunheimen sykehjem Sykehjemmet ligger i et boligomr\u00e5de, og har plass til 74 beboere. Det er oppgitt at det ikke er eksisterende kj\u00f8kkenfasiliteter eller andre ledige arealer tilgjengelig i eksisterende bygg. Skr\u00e5foto hentet fra kart.1881.no Gjeldende reguleringsplan er Fana. \u00d8vsttun, gnr 44 bnr 139, Nordrevold, gnr 45 bnr 25, planID 30140000, og er vedtatt i 1959. Det vil v\u00e6re et automatisk plankrav siden gjeldende plan er s\u00e5 gammel. Er plangrunnlaget fra f\u00f8r 1985 kan ikke tiltak godkjennes uten ny regulering. Det er ikke knyttet bestemmelser for utnyttelse, h\u00f8yder osv. til sykehjemmet, og plankartet angir kun form\u00e5l for omr\u00e5de for lekeplass mot \u00f8st og friareal i s\u00f8rlige hj\u00f8rne av eiendommen. I kommuneplanen er form\u00e5l p\u00e5 eiendommen bebyggelse og anlegg, Sone 4, \u00f8vrig byggesone. Lekeplassen mot \u00f8st har form\u00e5l gr\u00f8nnstruktur ogs\u00e5 i overordnet plan, og det er dermed ikke et aktuelt omr\u00e5de for utvidelse ved et tilbygg. For sone 4, \u00f8vrig byggesone skal omr\u00e5dene i hovedsak opprettholdes med uendret utnyttelse, spesifisert med at grav av utnytting for ny bebyggelse skal v\u00e6re maks. 45 % BRA. Eiendom 44/683 har et areal p\u00e5 9157,7m2. Med utnyttelse p\u00e5 45% vil dette si et bruksareal p\u00e5 4120m2. Eksisterende bygg har BRA p\u00e5 over 5400m2, og har allerede uten \u00e5 regne med parkeringsareal en h\u00f8yere utnyttelse enn kommuneplanen angir som grense for ny bebyggelse. Det er heller ikke andre bestemmelser som kan p\u00e5virke eller gi fritak fra kravet om reguleringsplan. Rapport \u2013 Utredning om etablering av institusjonskj\u00f8kken i eksisterende sykehjem i Bergen kommune 21 Ser man kun p\u00e5 situasjonen rundt sykehjemmet er det mulig \u00e5 peke p\u00e5 noen omr\u00e5der der utvidelse for kj\u00f8kken kunne legges, men det vil utfordre overordnet plangrunnlag og/eller driften av sykehjemmet slik det fungerer i dag. Det er ikke rom for tilbygg mellom avdelingsfl\u00f8yene eller mot \u00f8st/lekeplass. Den eneste naturlige tilknytningspunktet for et tilbygg er i enden av fl\u00f8yen mot s\u00f8rvest som inneholder avdelinger med beboerrom i to etasjer. Der kan det bygges ut mot hageareal mot vest eller parkeringsplassen mot s\u00f8r. Men all mat m\u00e5 da transporteres gjennom en sykehjemsavdeling for \u00e5 distribueres til resten av sykehjemmet. Det anser vi ikke for \u00e5 v\u00e6re en tilfredsstillende l\u00f8sning, og uten st\u00f8rre inngrep i eksisterende bygg eller endring av funksjonaliteten til en avdeling fungerer det d\u00e5rlig \u00e5 legge en utvidelse her. Det er ogs\u00e5 understreket fra etat for sykehjem at en forsterket enhet ved sykehjemmet i stor grad benytter hagearealene i sin behandling, og at opprettholdelse av disse arealene er h\u00f8yt prioritert. Forskjellige plasseringer av tilbygg vil i varierende grad legge beslag p\u00e5 en del areal som er hageanlegg i dag. Kart med alternative plasseringer av tilbygg Et p\u00e5bygg i form av en ny etasje p\u00e5 en del av eksisterende bygningsstruktur kan v\u00e6re et alternativ. Dette vil muligens kreve inngrep for forsterkninger av konstruksjoner i de underliggende etasjene, og en god arkitektonisk tilpasning av et h\u00f8yere volum. Arealmessig ville det v\u00e6re tilstrekkelig \u00e5 bygge p\u00e5 i h\u00f8yden ved det r\u00f8de feltet, og eksisterende vertikalforbindelse ved heis og trapp kan forlenges opp fra varemottak/personalinngang mot \u00f8st i underetasje. Men dette vil i likhet med et tilbygg utfordre kommuneplanens angivelse av utnyttelse, og vil ikke kunne godkjennes uten at en grundigere prosess ble lagt til grunn. Rapport \u2013 Utredning om etablering av institusjonskj\u00f8kken i eksisterende sykehjem i Bergen kommune 22 3.4.3. Skjoldtunet sykehjem Sykehjemmet ligger p\u00e5 Skjold i Fana, har plass til 64 beboere, og har ogs\u00e5 dagsenter for demente. Det er oppgitt at det ikke er eksisterende kj\u00f8kkenfasiliteter eller andre ledige arealer tilgjengelig i eksisterende bygg. Fra byggforvalter er nabotomt med gnr/bnr 40/155 nevnt som mulig plassering. Her var det tidligere et dagsenter, men bygget er n\u00e5 revet. Kartutsnitt med reguleringsplan, markert naboeiendom 40/155 Gjeldende reguleringsplan er Fana. Del av gnr 40, Skjold, planID 9580000, og er fra 1996. Form\u00e5let i omr\u00e5de O1 er offentlige bygninger, sykehjem. Tillatt tomteutnyttelse er TU=50% og maks h\u00f8yde er satt til 3.etasjer. Byggegrense ligger noe trukket inn fra omkringliggende veier, og er enkelte steder overskredet av eksisterende bygning. Areal p\u00e5 form\u00e5let for sykehjemmet er p\u00e5 7,6daa, og med maksimalt utnyttet TU=50% vil det tilsvare et bruksareal for bygget p\u00e5 3800m2. Eksisterende bygg har overskredet dette da det har BRA p\u00e5 rundt 4600m2, og da er ikke parkeringsareal eller utvendig overdekket areal medregnet. Alts\u00e5 er tomten med eksisterende bygningsmasse allerede fullt utnyttet, og det vil kreve dispensasjon fra bestemmelsen dersom bygningen skal utvides med et tilbygg. I kommuneplanen ligger sykehjemmet i form\u00e5l for sentrumsform\u00e5l, sone 2, byfortettingssone. I bestemmelser som gjelder plankrav og denne sonen ligger det i utgangspunktet en mulighet for \u00f8kt utnyttelse og fritak fra plankrav, men her er f.eks. st\u00f8rrelsen p\u00e5 eiendommen for sykehjemmet en direkte hindring. Rapport \u2013 Utredning om etablering av institusjonskj\u00f8kken i eksisterende sykehjem i Bergen kommune 23 Innenfor eiendommen er det f\u00e5 muligheter for etablering av tilbygg. Omr\u00e5det med adkomst til hovedinngangen p\u00e5 nordsiden er begrenset i st\u00f8rrelse og kan ikke bebygges uten at det f\u00e5r store konsekvenser for trafikkavvikling og tilkomst til sykehjemmets forskjellige funksjoner. Ellers er det anlagte hager rundt bygningsfl\u00f8yene som uteoppholdsareal for beboerne som b\u00f8r beholdes, og det er ogs\u00e5 begrensede muligheter for tilknytning til eksisterende bygningsmasse fra disse arealene pga. terrengforskjeller. Skr\u00e5foto hentet fra kart.1881.no. Viser sykehjemmet med adkomstsone mot nordvest. Utnyttelse av nabotomt mot nord\u00f8st kan vurderes. Vi vil kort peke p\u00e5 en mulighet som ligger i eiendommen nord\u00f8st for sykehjemmet. Denne tomten med gnr/bnr 40/155 er eid av kommunen, og er avsatt til boligform\u00e5l i samme reguleringsplan som for sykehjemmet og i kommuneplanen. Det kan dermed ikke bygges ut institusjonskj\u00f8kken for sykehjemmet uten \u00e5 s\u00f8ke om dispensasjon fra gjeldende form\u00e5l, og det vil i utgangspunktet stilles krav om reguleringsplan. Tomten ligger derimot slik til at en ny bygningsdel kunne knyttes til eksisterende sykehjem ved en gangforbindelse. Det er en smal veibane inn til eiendommen, s\u00e5 for varelevering m\u00e5tte man ogs\u00e5 se p\u00e5 muligheter for \u00e5 utvide denne til akseptabel bredde. Rapport \u2013 Utredning om etablering av institusjonskj\u00f8kken i eksisterende sykehjem i Bergen kommune 24 3.4.4. Odinsvei bosenter Odinsvei bosenter ligger i Fana og er delt i sykehjem og omsorgsboliger. Sykehjemmets fl\u00f8yer mot vest er kun i en etasje, omsorgsboligene ligger fra underetasje til 3.etasje mot \u00f8st. Sykehjemmet har i dag 30 plasser til beboere fordelt p\u00e5 3 grupper. Sykehjemmet har ikke institusjonskj\u00f8kken i eksisterende bygg, og det er heller ikke ledige arealer hvor dette kan etableres. Skr\u00e5foto hentet fra kart.1881.no Sykehjem markert bl\u00e5tt, omsorgsboliger oransje For \u00e5 se p\u00e5 mulighetene for utbygging er gjeldende reguleringsplan Fana. Gnr 42 bnr 549 og del av bnr 476, Odins veg, sykehjem. Plannr. 16010000, vedtatt i 1996. Omr\u00e5det er regulert til blandet form\u00e5l offentlig/bolig, og bestemmelser sier det skal oppf\u00f8res bygg for sykehjem og serviceboliger. Tillatt tomteutnyttelse TU=40%. Gjennomsnittlig gesimsh\u00f8yde for serviceboliger i s\u00f8r-\u00f8st tillates med max 9,5m, gjennomsnittlige gesimsh\u00f8yde for bygninger mot Odins veg (vest) tillates oppf\u00f8rt med max 6,0m. Byggegrensen i plankartet ligger stort sett ca. 4m fra form\u00e5lsgrensen mot \u00f8st og vest, samsvarer med form\u00e5lsgrense mot s\u00f8r\u00f8stlig del, noe mer inntrukket i s\u00f8rvestlig del. Utsnitt fra reguleringsplan med form\u00e5lsomr\u00e5de Rapport \u2013 Utredning om etablering av institusjonskj\u00f8kken i eksisterende sykehjem i Bergen kommune 25 I tillatt utnyttelse forst\u00e5s tomtens areal avsatt til form\u00e5l offentlig/bolig, merket O/B i plankartet. Form\u00e5let er vist med et areal p\u00e5 10.050m2, og dette gir en maksimal tillatt utnyttelse p\u00e5 4020m2 bruksareal. Ut fra foreliggende tegningsgrunnlag for eksisterende bygg er samlet BRA for alle etasjer p\u00e5 over 5200m2, og dette er ikke medregnet utvendig overdekket areal eller parkeringsareal. Alts\u00e5 er tillatt tomteutnyttelse allerede overskredet. I kommuneplanen har omr\u00e5det sentrumsform\u00e5l og ligger i sone 2, byfortettingssone. Intensjonen med denne sonen er at omr\u00e5det skal utvikles med h\u00f8y tetthet og kvalitet. Vi anser det ikke for \u00e5 v\u00e6re punkter i bestemmelsene for denne sonen som taler imot en utvidelse av bygningsmassen, men det er heller ikke bestemmelser som umiddelbart gir unntak fra utnyttelsesgraden i gjeldende reguleringsplan. Dersom det skal bygges ut m\u00e5 det alts\u00e5 p\u00e5 grunnlag av gjeldende plangrunnlag s\u00f8kes om dispensasjon fra tillatt tomteutnyttelse. Det ligger en mulighet for utvidelse som holder seg innenfor de andre bestemmelsene i reguleringsgrunnlaget, og her kan det v\u00e6re aktuelt \u00e5 ta opp med byggesaksmyndighetene om det er aktuelt \u00e5 gi dispensasjon p\u00e5 dette punktet ved s\u00f8knad om \u00f8kt utnyttelse. Mot s\u00f8r og vest er det ikke areal som egner seg til etablering av institusjonskj\u00f8kken, bl.a. pga. terreng/tilkomst, hageareal rundt og utenfor sykehjemmet b\u00f8r opprettholdes, samt byggegrensen satt i reguleringsplanen. Det er derimot et omr\u00e5de innenfor byggegrense mot vest som er tilgjengelig, og her kan en utvidelse knyttes til eksisterende bygningsmasse slik at det ikke \u00f8delegger for de eksisterende funksjonene i sykehjemmet. Begrensninger satt til h\u00f8yde vil v\u00e6re uproblematiske, og det er arealmessig plass til \u00e5 etablere kj\u00f8kken dimensjonert for matproduksjon til 90 beboere. Situasjonsplan med forslag til plassering av utvidelse Rapport \u2013 Utredning om etablering av institusjonskj\u00f8kken i eksisterende sykehjem i Bergen kommune 26 Dette omr\u00e5de er hageareal i dag, men det er ikke bestemmelser i reguleringsplan som tilsier at det ikke kan bygges ut p\u00e5 denne siden. Hagen b\u00f8r generelt opprettholdes for beboerne i omsorgsboligene slik at den fungerer som buffer mot offentlig gangvei og annen bebyggelse mot \u00f8st, men for disse leilighetene kan det i stor grad tas hensyn til ved \u00e5 legge en utvidelse av bygningsfl\u00f8yen s\u00e5 langt mot byggegrensen i s\u00f8rvest som mulig. Dette er ogs\u00e5 et strategisk punkt \u00e5 koble den nye kj\u00f8kkenfunksjonen til eksisterende bygg. En utvendig gangvei \u00f8st og nord for bygget kan muligens benyttes for varelevering til kj\u00f8kkenet, og om n\u00f8dvendig utbedres for biltrafikk og med snuplass. Dette m\u00e5 gj\u00f8res p\u00e5 en m\u00e5te som i st\u00f8rst mulig grad tar hensyn til g\u00e5ende og syklende sin ferdsel. Alternativt kan varelevering legges til sykehjemmets inngang der generell varelevering til driften skjer i dag. Tilbygg i dette omr\u00e5det m\u00e5 legges til kjelleretasjen, og maten kan fraktes i felles gangareal til heis og videre til sykehjemmets avdelinger. Rom med alle n\u00f8dvendige kj\u00f8kkenfunksjoner kan plasseres i fortsettelsen av eksisterende trapperom, og knyttes til eksisterende bygg med et nytt felles inngangsparti. Det m\u00e5 sannsynligvis legges til et nytt ventilasjonsrom for kj\u00f8kkendriften, og kan for eksempel legges p\u00e5 tak/som del av takkonstruksjon. Det ligger garderober for ansatte i denne kjellerfl\u00f8yen, men det b\u00f8r uansett etableres tilstrekkelig areal for dette, samt et renholdsrom sammen med kj\u00f8kkenet. Skissert planforslag for utvidelse Her er det vist et totalt bruksareal i tilbygget p\u00e5 ca. 150m2, og er basert p\u00e5 n\u00f8dvendig areal til institusjonskj\u00f8kken for inntil 90 beboere. (Ventilasjonsrom kommer i tillegg.) Sykehjemmet har kun 30 beboere, men det antas at ogs\u00e5 beboere i de andre leilighetene kan dra nytte av \u00e5 kunne bestille mat fra institusjonskj\u00f8kkenet. En eventuell reduksjon av kj\u00f8kkenarealet m\u00e5tte vurderes n\u00e6rmere ved en grundigere gjennomgang av n\u00f8dvendig produksjonsvolum. Rapport \u2013 Utredning om etablering av institusjonskj\u00f8kken i eksisterende sykehjem i Bergen kommune 27 3.4.5. S\u00f8reide sykehjem S\u00f8reide sykehjem sto ferdig i 2004, og det er plass til 90 beboere p\u00e5 sykehjemmet. En sentral akse i midten forbinder de forskjellige fl\u00f8yene med avdelinger for beboerne. Det er oppgitt at sykehjemmet ikke har noen tilgjengelige arealer i eksisterende bygningsmasse. Kravet til nytt institusjonskj\u00f8kken ville v\u00e6re et bruksareal p\u00e5 rundt 160m2 bruksareal for \u00e5 tilfredsstille krav til kj\u00f8kken for 90 beboere. Dersom det skal produseres mat til institusjonens dagsenter ogs\u00e5 b\u00f8r arealbehovet vurderes \u00f8kt til produksjonskapasitet for 120 beboere, og areal rundt 190m2. Gjeldende reguleringsplan er Ytrebygda. Gnr 37 bnr 88, S\u00f8reide/S\u00f8vik/Steinsvik, sykehjem, og er vedtatt i 1999. Omr\u00e5det har offentlig form\u00e5l (sykehjem). Planen har en begrensning i utnyttelsesgrad for omr\u00e5de O1 p\u00e5 T-BRA=6540m2, og dette er allerede utnyttet i eksisterende bygningsmasse. Andre bestemmelser i gjeldende reguleringsplan er at gesimsh\u00f8yde for sykehjem i omr\u00e5de O1 ikke skal overstige 14,5m, noe som ikke er fullt utnyttet. Byggegrense er trukket noe inn fra veiene rundt eiendommen, men sammenfaller med form\u00e5lsgrensen mot s\u00f8r og vest. I samme omr\u00e5det skal det if\u00f8lge reguleringsbestemmelsene ligge en ballplass n\u00e6rmest naboeiendommene. Utsnitt av gjeldende reguleringsplan med markert omr\u00e5de for ballplass. I kommuneplanen har eiendommen form\u00e5l bebyggelse og anlegg som er plassert i sone 3, ytre fortettingssone, hvor grad av utnytting skal v\u00e6re mellom 30% og 120% BRA. Dette samsvarer med T-BRA i gjeldende reguleringsplan som utgj\u00f8r ca. 64%. Det er heller ikke andre regler i kommuneplanen om unntak fra plankrav som sl\u00e5r inn. Det vil dermed kreves dispensasjon fra gjeldende plans utnyttelsesgrad dersom nytt bruksareal skal legges til bygningsmassen. I omgivelsene er det ogs\u00e5 flere begrensninger. Uteoppholdsarealene med forskjellige hageanlegg til beboerne mellom og rundt fl\u00f8yene b\u00f8r beholdes. Disse omr\u00e5dene har heller ikke tilstrekkelig Rapport \u2013 Utredning om etablering av institusjonskj\u00f8kken i eksisterende sykehjem i Bergen kommune 28 areal for etablering av n\u00f8dvendig kj\u00f8kkenareal eller mulige tilknytningsmuligheter til sykehjemmets felles kommunikasjons\u00e5rer i eksisterende bygning uten store inngrep i de etablerte avdelingene. P\u00e5 grunn av byggegrenser i reguleringsplan, veier som g\u00e5r rundt sykehjemmet og adkomstsoner i begge endene m\u00e5tte en utvidelse p\u00e5 bakkeplan legges uten en fysisk forbindelse til sykehjemmet dersom det ikke skal gj\u00f8re mer omfattende endringer ogs\u00e5 i eksisterende bygningsmasse. En av f\u00e5 mulige plasseringer for et nytt bygg ville v\u00e6re mot s\u00f8rvest p\u00e5 parkeringsarealer eller mot ballplassen. Men her mener vi forutsetningen vi innledningsvis la til grunn om at tilbygg b\u00f8r ha fysisk forbindelse med sykehjemmet b\u00f8r gjelde. Skr\u00e5foto hentet fra kart.1881.no Markering mulig p\u00e5bygg i 2.etasje Begrensningen i bestemmelser om maksimale h\u00f8yder er ikke fullt utnyttet, og dersom ikke utnyttelsesgraden var n\u00e5dd kunne det bygges p\u00e5 i h\u00f8yden. Det pekes derfor p\u00e5 en alternativ plassering av et p\u00e5bygg, f.eks. ved den midterste bygningsdelen. Her kan man utvide 2.etasje mot nordvest. Det er allerede tilgang til etasjen med heis/trapp, og varelevering kan skje via innganger i begge ender. Det er mulig \u00e5 bygge ut nok areal til \u00e5 dekke institusjonskj\u00f8kkenets romprogram og funksjoner. Konsekvenser er at et p\u00e5bygg i en viss grad vil p\u00e5virke solforholdene i tilst\u00f8tende hagearealer, og det kan v\u00e6re utfordringer knyttet til konstruksjon og b\u00e6reevne i underliggende bygningsdeler. Rapport \u2013 Utredning om etablering av institusjonskj\u00f8kken i eksisterende sykehjem i Bergen kommune 29 3.4.6. Fantoft omsorgssenter Det er oppgitt at sykehjemmet p\u00e5 Fantoft omsorgssenter ikke har noen tilgjengelige arealer i eksisterende bygningsmasse. Selve sykehjemmet har plass til 60 beboere. I tillegg har omsorgssenteret bokollektiv for yngre funksjonshemmede og 40 Omsorg-Pluss boliger. Omsorgsleilighetene har ogs\u00e5 tilbud om felles servering av mat. I en vurdering av etablering av nytt institusjonskj\u00f8kken m\u00e5 det defineres om kj\u00f8kkenet skal kunne produsere mat for alle beboere tilh\u00f8rende senteret. Det antas at det vil v\u00e6re naturlig her, og et kj\u00f8kken for rundt 120 beboere vil kreves et bruksareal p\u00e5 rundt 190m2. Gjeldende reguleringsplan er \u00c5rstad/Fana. Fantoft studentby, omsorgsbolig, vesentlig endring, vedtatt i 2002. Omr\u00e5de O1er avsatt til form\u00e5l byggeomr\u00e5de for offentlige bygninger, sykehjem, omsorgsboliger. Det er krav til utnyttelse p\u00e5 totalt utbygd bruksareal BRA ca. 10.472m2, %-TU ca. 86%. Det er angitt maksimum antall etasjer og maksimale koteh\u00f8yder for to forskjellige deler av bebyggelsen, krav til antall parkeringsplasser (til sammen 60 plasser) og plassering av bygning innen angitt byggegrense p\u00e5 plankart. Samlet sett er det ikke mulig \u00e5 etablere et tilbygg p\u00e5 terreng uten \u00e5 g\u00e5 ut over noen av disse reguleringsbestemmelsene, og utnyttelsesgraden er avgj\u00f8rende i forhold til \u00e5 m\u00e5tte s\u00f8ke om dispensasjon. Utsnitt av reguleringsplan, r\u00f8dt omr\u00e5de viser form\u00e5l offentlige bygg, sykehjem og omsorgsboliger Ser man p\u00e5 situasjonen rundt hele Fantoft omsorgssenteret er dette et relativt tett bebygget omr\u00e5de. Det er begrenset st\u00f8rrelse p\u00e5 de ledige arealene p\u00e5 eiendommen, som ogs\u00e5 omtrent tilsvarer form\u00e5lsomr\u00e5det i reguleringsplanen. Byggegrensen i reguleringsplanen samsvarer med eksisterende bygg, og angir hvor bebyggelsen skal plasseres, og dermed ogs\u00e5 utvendige romlige soner. Hager og uteoppholdsareal p\u00e5 s\u00f8rsiden av bygget m\u00e5 beholdes som uteoppholdsareal for Rapport \u2013 Utredning om etablering av institusjonskj\u00f8kken i eksisterende sykehjem i Bergen kommune 30 beboerne, og tilbygg for etablering av institusjonskj\u00f8kken knyttet til avdelingsfl\u00f8yene vil ogs\u00e5 v\u00e6re lite hensiktsmessig med tanke p\u00e5 plassering og sammenheng med andre funksjoner. Reguleringsplanens begrensninger i tomteutnyttelse er fullt utnyttet. Bygningene som utgj\u00f8r sykehjem og omsorgsboliger har et bruksareal BRA p\u00e5 ca. 10222m2 (U.etg \u2013 5.etasje, inkludert utvendig overbygget areal). Det m\u00e5 tas med parkeringsareal p\u00e5 mellom 500-1000m2, og skal det bygges ut er alts\u00e5 tillatt utnyttelse overskredet. I kommuneplanen har omr\u00e5det sentrumsform\u00e5l, og er del av sone 2, byfortettingssone. Det er ikke noe i denne overordnede planen som er til hinder for at institusjonskj\u00f8kken kunne etableres, men det er heller ikke bestemmelser som kan gi fritak fra den gjeldende reguleringsplanens krav til utnyttelse og alts\u00e5 behov for dispensasjonss\u00f8knad ved utvidelse av bygningsmassen. Skr\u00e5foto hentet fra kart.1881.no. Sykehjem markert med r\u00f8d strek. Adkomstsonen og parkering til sykehjemmet og omsorgsboligene er felles med barnehagen som ligger mot nord, og parkeringsplassene m\u00e5 if\u00f8lge reguleringsgrunnlaget opprettholdes. Disse omr\u00e5dene egner seg heller ikke til utbygging, da adkomst og trafikkavvikling inne p\u00e5 omr\u00e5det b\u00f8r beholdes inn til alle de forskjellige boligtypene. Ny bygningsmasse med tilknytning til eksisterende bygg ville utfordre dette. Skal det pekes p\u00e5 en mulighet for utvidelse av bygningene, s\u00e5 er det ved hovedinngangen en kontorfl\u00f8y i en etasje. Her kan det bygges p\u00e5 i h\u00f8yden med en ny etasje og fortsatt holde seg innenfor reguleringsplanens begrensninger i h\u00f8yde. Det kan v\u00e6re en del utfordringer med et p\u00e5bygg og plassering av kj\u00f8kkenfunksjonen i 2.etasje. Det vil kun v\u00e6re den felles adkomstsonen til senteret som ogs\u00e5 m\u00e5tte brukes ved varelevering. Det m\u00e5 bygges om noe i 1.etasje for \u00e5 gi tilgang opp til p\u00e5bygget del, bygningskonstruksjonen m\u00e5 beregnes for \u00e5 t\u00e5le p\u00e5bygg og muligens forsterkes, og det m\u00e5 regnes med at det trengs en del mer areal i en ny 2.etasje enn kun til kj\u00f8kkenets funksjoner. Garderober, renholdsrom og ventilasjon vil ogs\u00e5 kreve areal, og m\u00e5 f\u00e5 en hensiktsmessig plassering. Det er mulig at en omrokkering av funksjoner kunne v\u00e6re Rapport \u2013 Utredning om etablering av institusjonskj\u00f8kken i eksisterende sykehjem i Bergen kommune 31 hensiktsmessig, som \u00e5 flytte kontorer opp i en ny etasje og legge kj\u00f8kken p\u00e5 bakkeplan. \u00d8kt h\u00f8yde p\u00e5 bygningsdelen vil skape noe mer skygge i uteoppholdsarealer, men ikke det mest attraktive arealet n\u00e6rmest omsorgsboligene eller sykehjemsfl\u00f8yen mot vest. Brannkrav kan ivaretas da det er tilstrekkelig avstand mellom fl\u00f8yene. Skr\u00e5foto hentet fra kart.1881.no \u2013 skisse viser mulig ny etasje over kontorfl\u00f8y Det viser seg \u00e5 v\u00e6re noen utfordringer som ytterligere kan komplisere oppf\u00f8ring av et p\u00e5bygg. Det har oppst\u00e5tt setningsskader spesielt rundt kontordelen, hele fl\u00f8yen har sannsynligvis sunket. Dette vises tydelig ved sprekker i vegger og overgang til tak/gulv, og b\u00e6ring av taket er i ettertid forsterket utvendig med skr\u00e5avstiving mot ytterveggene. P\u00e5 grunn av usikre grunnforhold og behov for sikring av eksisterende konstruksjoner m\u00e5 det regnes med ekstra kostnader ved st\u00f8rre konstruktive endringer. Det kan ogs\u00e5 ved n\u00e6rmere grunnunders\u00f8kelser i ytterste konsekvens gi grunnlag for \u00e5 ikke anbefale denne typen utbygging. Rapport \u2013 Utredning om etablering av institusjonskj\u00f8kken i eksisterende sykehjem i Bergen kommune 32 3.4.7. \u00c5stveit sykehjem Sykehjemmet p\u00e5 \u00c5stveit stod ferdig i 2000, og har plass til 60 beboere, samt at det huser et aktivitetssenter for hjemmeboende personer med demens. Det er ikke institusjonskj\u00f8kken i bygget i dag, bare et mottakskj\u00f8kken i underetasjen. Andre funksjoner opptar areal som kunne ha en gunstig plassering, og det er ikke mulig \u00e5 etablere et nytt kj\u00f8kken i eksisterende bygningsmasse. Et nytt kj\u00f8kken m\u00e5 kunne produsere mat til sykehjemmets 60 beboere, og mulig andre brukere av aktivitetssenteret, og det b\u00f8r legges til grunn arealer til matproduksjon for 90 personer. Skr\u00e5foto hentet fra kart.1881.no Gjeldende reguleringsplan er \u00c5sane. Gnr 209 bnr 1 mfl., \u00c5stveit, Rasmus Meyers legat, PlanID 6960000, vedtatt i 1991 og form\u00e5let er allmennyttig form\u00e5l, spesifisert i tekst: Omr\u00e5de A1 - Eldreboliger med tilh\u00f8rende fellesanlegg. \u00c5sane alders- og pleieheim. Byggegrenser ligger noe trukket inn fra form\u00e5lsgrense mot veier i s\u00f8r og \u00f8st, men f\u00f8lger ellers form\u00e5lsgrensen. Bestemmelser om h\u00f8yde sier at bygninger i felt A1 kan oppf\u00f8res inntil 3 etasjer og ha en maksimal gesimsh\u00f8yde p\u00e5 10,5m. Plankartet oppgir tillatt TU=30% (av et oppgitt areal p\u00e5 44daa) for hele omr\u00e5de A1 i plankartet. Innen sykehjemmets eiendom 209/85 (10524,9m2 Bergenskart.no) er arealet p\u00e5 form\u00e5let ca. 9590m2. Dette tomtearealet gir grunnlaget for maksimal utnyttelse i bruksareal BRA p\u00e5 2877m2. (En situasjonsplan fra bygges\u00f8knad viser et planlagt omr\u00e5de p\u00e5 ca. 11800m2, legges dette til grunn kan utnyttelsen v\u00e6re opp til 3540m2.) Ut fra tegningsgrunnlag av eksisterende bygg er bruksareal for alle etasjer (1.etasje-loft) oppe i over 4600m2 uten at utvendig overdekket areal eller parkering er med i beregningen. I kommuneplanen har omr\u00e5det form\u00e5l bebyggelse og anlegg, og ligger i sone 3, ytre fortettingssone. I denne sonen gjelder at grad av utnytting skal v\u00e6re mellom 30% og 120% BRA. Det er alts\u00e5 ikke direkte motsetninger i planbestemmelsene, og heller ikke andre regler for unntak fra plankrav i kommuneplanen som p\u00e5virker gjeldende reguleringsplan. Tomten med eksisterende Rapport \u2013 Utredning om etablering av institusjonskj\u00f8kken i eksisterende sykehjem i Bergen kommune 33 bygningsmasse er fullt utnyttet i forhold til bestemmelsene i plangrunnlaget, og det vil dermed kreves dispensasjon fra tillatt utnyttelsesgrad dersom nytt bruksareal skal legges til bygningsmassen. Siden utnyttelsesgraden er lav i forhold til hva som kan tillates i dette omr\u00e5det (30-120%), kan det allikevel vurderes om det er grunnlag for \u00e5 s\u00f8ke om dispensasjon p\u00e5 dette punktet ved en bygges\u00f8knad. Kartutsnitt med reguleringsplan Ser vi p\u00e5 situasjonen rundt eksisterende bygning og de andre rammene spesifisert i reguleringsplanen, s\u00e5 ligger det til rette for at det kan etableres et tilbygg som utvidelse av underetasjen med tilknytning til det omr\u00e5de/hj\u00f8rnet hvor vareleveringen ligger i dag. Utsnitt av illustrasjonsplan fra s\u00f8knad \u2013 viser forslag til plassering av tilbygg Rapport \u2013 Utredning om etablering av institusjonskj\u00f8kken i eksisterende sykehjem i Bergen kommune 34 En utvidelse vil kunne ligge innenfor bygge-/form\u00e5lsgrenser, og plasseringen ville ikke v\u00e6re spesielt synlig fra nabobebyggelse, samt at bestemmelser om h\u00f8ydebegrensninger ikke utfordres. Det ligger n\u00e5 en redskapsbod inn i terreng som en bygningsdel frigjort fra underetasjen. I dette omr\u00e5det ut mot parkeringsplass er det mulig \u00e5 legge en ny bygningsdel som kan sammenf\u00f8yes med underetasjen, og hvor taket kan fungere som terrasse for sykehjemsavdelingen over. Noe endring av terreng mot parkeringsplass m\u00e5 til for \u00e5 gi dagslys og utsyn fra nye arbeidsplasser. Dette er et innvendig hj\u00f8rne hvor det fort oppst\u00e5r problematikk knyttet til brannkrav, men det antas at det kan la seg l\u00f8se dersom det gis nok mellomrom mellom bygningsdelene/fl\u00f8yene. Plassering av omr\u00e5de for varelevering til kj\u00f8kken og resten av sykehjemmet beholdes i samme omr\u00e5de, og fungerer godt i situasjonen. Skissert planforslag for utvidelse Foresl\u00e5tt st\u00f8rrelse p\u00e5 tilbygg er rundt 210m2, og skal kunne romme alle n\u00f8dvendige kj\u00f8kkenfunksjoner. Et nytt inngangsparti knytter byggene sammen, og det er god forbindelse for frakt av mat opp til alle sykehjemmets avdelinger. Av eksisterende rom er det i dag et mottakskj\u00f8kken som kan benyttes av institusjonskj\u00f8kkenet som ekstra lager. Avfallsrom ligger gunstig til og kan muligens benyttes felles med resten av sykehjemmet. Renholdsrom og garderober for ansatte ligger ogs\u00e5 tilgjengelig i denne etasjen, og det kan tenkes noe sambruk. Rapport \u2013 Utredning om etablering av institusjonskj\u00f8kken i eksisterende sykehjem i Bergen kommune 35 3.4.8. Oppsummering av sykehjem som krever dispensasjon fra reguleringsgrunnlag Av de syv sykehjemmene hvor det ikke kan etableres institusjonskj\u00f8kken fordi det da m\u00e5 s\u00f8kes om dispensasjon fra reguleringsgrunnlaget, er det stor variasjon i de mulighetene vi allikevel har pekt p\u00e5 for utvidelser. Spesielt er det gode muligheter for tilbygg i Odinsvei bosenter og \u00c5stveit sykehjem, og disse kan det v\u00e6re hensiktsmessig \u00e5 ta med videre i en avklaringsrunde med bygningsmyndighetene. For \u00d8vsttunheimen, S\u00f8reide sykehjem og Fantoft omsorgssenter hvor vi har pekt p\u00e5 mulighet for p\u00e5bygg p\u00e5 eksisterende bygning, er det mye usikkerhet knyttet til konstruksjoner og grunnforhold, og dermed ogs\u00e5 utbyggingskostnader. Det kan derfor sannsynligvis bli mer krevende \u00e5 f\u00e5 til disse utvidelsene enn der tilbygg p\u00e5 terreng er et alternativ. Ved Arna Helseheim b\u00f8r det avklares med sikkerhet om etablering av kj\u00f8kken ved en av de to avdelingene vil v\u00e6re en tilfredsstillende l\u00f8sning. Og siden de eksisterende lokalene i St\u00f8lsvegen ikke er vurdert som s\u00e6rlig gunstige for kj\u00f8kkendrift er det mulig en utvidelse i form av et tilbygg i Utl\u00f8bakken kan v\u00e6re en vel s\u00e5 god l\u00f8sning. Skjoldtunet har ikke plass til etablering av kj\u00f8kken uten \u00e5 ta i bruk nabotomten, og dersom dette ikke er et reelt alternativ kan sykehjemmet regnes med i den siste kategorien for sykehjem som ikke tillater etablering av institusjonskj\u00f8kken. Rapport \u2013 Utredning om etablering av institusjonskj\u00f8kken i eksisterende sykehjem i Bergen kommune 36 3.5. Sykehjem som ikke tillater etablering av institusjonskj\u00f8kken For den siste gruppen sykehjem er det konkludert med at det ikke er mulig \u00e5 etablere institusjonskj\u00f8kken verken i eksisterende bygningsareal eller ved tilbygg. Det kan v\u00e6re p\u00e5 grunn av krav til reguleringsplan eller dispensasjonss\u00f8knad, men hovedsakelig ogs\u00e5 fordi det i situasjonen ikke er mulig \u00e5 f\u00e5 plass til utvidelser uten store konsekvenser for eksisterende drift. Gjennomgangen oppsummerer vurderingene og hvilke aspekter som er vurdert som avgj\u00f8rende i det enkelte tilfelle. 3.5.1. Engensenteret sykehjem Dette sykehjemmet ligger i kvartalsstrukturen midt i Bergen sentrum. I sykehjemmets bygningsmasse er det et eksisterende kj\u00f8kken, men det er per dags dato i bruk av en annen virksomhet som bruker det som produksjonskj\u00f8kken. Det er oppgitt at det ikke er mulig \u00e5 etablere nytt kj\u00f8kken i andre eksisterende arealer. Skr\u00e5foto hentet fra kart.1881.no I forhold til gjeldende plangrunnlag s\u00e5 ligger institusjonen i sentrumsbebyggelse og i hensynssone for historisk sentrum og brannsmitteomr\u00e5det i kommuneplanen. I gjeldende kommunedelplan Bergenhus. Gnr 164, omr\u00e5de mellom N\u00f8stegate \u2013 Teatergaten, er omr\u00e5det avsatt til offentlig form\u00e5l (r\u00f8dt p\u00e5 plankartet). Det er sv\u00e6rt begrensede muligheter for utbygging av nye lokaler p\u00e5 tomten eller innen gjeldende form\u00e5lsgrense for offentlige bygninger. P\u00e5bygg i h\u00f8yden antas vil v\u00e6re sv\u00e6rt krevende med tanke p\u00e5 \u00e5 finne en god plassering og arkitektonisk utforming/tilpasning til eksisterende bygg. Og samtidig etablere funksjonelle vertikale forbindelser, \u00e5 utfordre eksisterende Rapport \u2013 Utredning om etablering av institusjonskj\u00f8kken i eksisterende sykehjem i Bergen kommune 37 konstruksjoner, samt \u00e5 \u00f8ke h\u00f8yden p\u00e5 bygg uten \u00e5 forringe sol- og utsiktsforhold for omkringliggende bebyggelse eller uteoppholdsareal. Det anses derfor her ikke som aktuelt med etablering av nye lokaler for institusjonskj\u00f8kken p\u00e5 eiendommen. Utsnitt fra reguleringsplan Det er ikke gjort vurdering av om eksisterende kj\u00f8kken kan fungere tilfredsstillende med arealer og funksjoner som institusjonskj\u00f8kken for sykehjemmet. Dersom det skulle bli aktuelt \u00e5 tilbakef\u00f8re dette til sykehjemmets drift b\u00f8r det foretas en vurdering av disse forholdene opp mot dagens krav. Men siden det i dag fungerer som et produksjonskj\u00f8kken antas det at det i alle fall arealmessig kan v\u00e6re tilfredsstillende for sykehjemmet, spesielt med tanke p\u00e5 at sykehjemmet har relativt f\u00e5 beboere, med 54 plasser i lokalene i sentrum, og vil kreve et relativt lite produksjonsvolum sammenliknet med andre st\u00f8rre sykehjem. En mulig reetablering av institusjonskj\u00f8kken her b\u00f8r ogs\u00e5 ses i sammenheng med om dette skal bli et rent korttidssykehjem framover. Rapport \u2013 Utredning om etablering av institusjonskj\u00f8kken i eksisterende sykehjem i Bergen kommune 38 3.5.2. Kalfaret sykehjem Sykehjemmet ligger i Kalfarveien 20, inn mot bratt stigende terreng i bakkant. Det er ikke institusjonskj\u00f8kken i den eksisterende bygningen. Det er registrert noen tilgjengelige arealer i kjeller, men pga. byggets trange situasjon langs Kalfarveien er det ikke mulig \u00e5 gj\u00f8re dette om til egnede arbeidslokaler ved \u00e5 endre terrenget utvendig, noe som er n\u00f8dvendig for \u00e5 etablere p\u00e5krevde dagslysforhold eller utsyn fra arbeidsplass. (Det er ogs\u00e5 oppgitt at noe areal i kjeller har utfordringer med tanke p\u00e5 fukt.) Her legger situasjonen i stor grad f\u00f8ringer for en videre utvikling, da resterende utvendig areal p\u00e5 tomten heller ikke er hensiktsmessig eller stort nok for etablering av et tilbygg. Gjeldende plangrunnlag er kommunedelplan Bergenhus. Gnr 166 bnr 1764 mfl. Kalfarveien, Gamle Betanien, og omr\u00e5det er avsatt til offentlig form\u00e5l. Ved utbygging eller st\u00f8rre endringer av bygningsmassen vil det etter planbestemmelsene kreves detaljregulering f\u00f8r tiltak kan iverksettes. Skr\u00e5foto hentet fra kart.1881.no Flere forhold er avgj\u00f8rende for at tilbygg ikke er aktuelt. Det er n\u00f8dvendig \u00e5 opprettholde inn- og utkj\u00f8ringen foran flere innganger mot veien. Parkering p\u00e5 den ene siden og inn mot fjellet i bakkant kan heller ikke gjenbygges, bl.a. fordi det i bakg\u00e5rden i 1.etasje er en inngang, og langs fasadene ligger kontorer og rom med behov for dagslys. Kjelleretasjen inneholder flere tekniske rom og funksjoner, og det antas at de fleste av disse m\u00e5 opprettholdes. De eneste rommene med mulighet for dagslys er markert med bl\u00e5tt felt langs Rapport \u2013 Utredning om etablering av institusjonskj\u00f8kken i eksisterende sykehjem i Bergen kommune 39 fasaden p\u00e5 plantegningen, og dette ville gi flere begrensninger i bruken av og n\u00f8dvendig trafikkavvikling p\u00e5 uteomr\u00e5dene. Oransje felt er de arealene som antas ville kunne benyttes. Det vil heller ikke kunne oppn\u00e5s utsyn fra arbeidsplasser i kjeller, noe som i tillegg til dagslys er et krav i teknisk forskrift til arbeidsplasser med varig opphold. Plan over kjelleretasje - vist p\u00e5 underlag situasjonskart. Muligheter for et p\u00e5bygg p\u00e5 eksisterende bygg vil antakelig v\u00e6re sv\u00e6rt krevende bygningsmessig/statisk. Det vil ogs\u00e5 v\u00e6re vanskelig \u00e5 f\u00e5 til en god logistikk, som varelevering til kj\u00f8kken og intern sammenheng med byggets andre funksjoner/avdelinger. Med b\u00e5de en sv\u00e6rt trang tomtesituasjon og krav til detaljregulering ved st\u00f8rre endringer vil det alts\u00e5 ikke v\u00e6re aktuelt \u00e5 bygge ut institusjonskj\u00f8kken her. Rapport \u2013 Utredning om etablering av institusjonskj\u00f8kken i eksisterende sykehjem i Bergen kommune 40 3.5.3. Ladeg\u00e5rden sykehjem Det er oppgitt at sykehjemmet som ligger i Sandviken skal ha lokaler for institusjonskj\u00f8kken fra tidligere, at dette brukes til kantinedrift, men at selve kj\u00f8kkendelen ikke er i bruk. Skr\u00e5foto hentet fra kart.1881.no Eksisterende bygg; eldste bygning fra 1985 til venstre (vest), buet bygning oppf\u00f8rt i 2002 mot h\u00f8yre (\u00f8st). Tegningsgrunnlag for eksisterende bygninger viser imidlertid kun mindre kj\u00f8kkenarealer tilknyttet kantine i 1.etasje som utgj\u00f8r til sammen ca. 25m2, men dette er ikke nok areal til \u00e5 etablere et fullt fungerende institusjonskj\u00f8kken. I underetasjen er det ved varemottaket kj\u00f8l/frys samt et generelt lager for mottak av mat, men ikke andre kj\u00f8kkenfasiliteter. Disse rommene ligger i den eldste bygningen fra 1985 som ble ombygget i 2008, og selv om det skal ha v\u00e6rt st\u00f8rre kj\u00f8kkenfuksjoner i bygget tidligere antas det ikke \u00e5 v\u00e6re aktuelt \u00e5 reversere denne siste ganske omfattende ombyggingen. I vurderingen b\u00f8r det legges til grunn at et institusjonskj\u00f8kken for Ladeg\u00e5rden m\u00e5 kunne svare p\u00e5 et arealkrav p\u00e5 minimum 150m2 (120 beboere), da det skal st\u00e5 for produksjon av mat til sykehjemmets 107 langtidsplasser, samt at de har et dagsentertilbud. Ser man p\u00e5 rom eller arealer innenfor eksisterende bygningsmasse er det f\u00e5 omr\u00e5der som kunne egne seg til kj\u00f8kkendrift. Skal vi peke p\u00e5 et mulig tilgjengelig areal er det kantinen som utgj\u00f8r 107m2, sammen med mindre kj\u00f8kkenarealer til sammen 132m2. Men dette er i utgangspunktet noe knapt for \u00e5 f\u00e5 inn alle kj\u00f8kkenfunksjoner, samt at garderobe, renholdsrom, s\u00f8ppelh\u00e5ndtering osv. m\u00e5tte benytte samme fasiliteter som resten av sykehjemsdriften. Det antas ogs\u00e5 at kantinen \u00f8nskes opprettholdt, b\u00e5de for beboere, ansatte og bes\u00f8kende. Plassering i kjeller fungerer heller ikke uten at det vil g\u00e5r ut over flere n\u00f8dvendige funksjoner som f.eks. kontor/m\u00f8terom/treningsrom eller lager. Rapport \u2013 Utredning om etablering av institusjonskj\u00f8kken i eksisterende sykehjem i Bergen kommune 41 Kantine og kj\u00f8kkenareal i eksisterende 1.etasje Gjeldende plangrunnlag er kommunedelplan Bergenhus. KDP Sandviken \u2013 Fjellsiden Nord. Form\u00e5l er offentlige bygninger. En utvidelse av bygningen som er i samsvar med kommunedelplanens form\u00e5l og krav til utforming kan behandles som byggesak, det vil alts\u00e5 ikke kreves ytterligere reguleringsplan dersom dette kan oppfylles. Utsnitt gjeldende kommunedelplan Disse kravene blir ikke utf\u00f8rlig redegjort for her, da det antas allikevel ikke \u00e5 v\u00e6re mulighet for utvidelse av bygningsmassen p\u00e5 tomten. Det er lite tilgjengelig areal for \u00e5 bygge nytt pga. store begrensninger i terrenget, og avvikling av trafikk og tilgjengelighet til bygget b\u00f8r ikke reduseres. For eksempel kan ikke omr\u00e5det ved hovedinngangene mellom de to bygningene utnyttes mer da dette uterommet allerede har begrenset plass for avvikling av biltrafikk for beboere, bes\u00f8kende osv. Terrenget stiger kraftig mot \u00f8st og er ikke egnet. Tomtens form, innhold og terreng mot vest gir heller ikke rom for utvidelse av bygningsmassen, da varelevering og driftsmessige funksjoner i underetasje trenger det utvendige man\u00f8vreringsarealet som er der. Dagslysbehov i de eksisterende byggene gir ogs\u00e5 begrensninger i muligheten for \u00e5 legge tilbygg inntil eksisterende bygningskropp. Uten \u00e5 kunne tilfredsstille krav til institusjonskj\u00f8kken i eksisterende lokaler anser vi dermed ikke at det vil v\u00e6re noen mulighet for \u00e5 etablere kj\u00f8kkenet ved en ytterligere utbygging. Rapport \u2013 Utredning om etablering av institusjonskj\u00f8kken i eksisterende sykehjem i Bergen kommune 42 3.5.4. L\u00f8v\u00e5sen sykehjem Sykehjemmet i Fyllingsdalen \u00e5pnet i 2006, og er en stor institusjon med plass til 128 beboere. Det er oppgitt at det ikke er arealer til institusjonskj\u00f8kken i eksisterende bygg, og det er heller ikke ledige arealer hvor dette kan etableres. Gjeldende reguleringsplan er Fyllingsdalen. Gnr 23 del av bnr 1 mfl., PlanID 3800200. Utnyttelsesgrad T-BRA er angitt til 10400m2, og form\u00e5let er offentlig institusjon, markert sykehjem i plankartet. Planen er fra 2004. Bygningen er fullt utnyttet i forhold til gjeldende reguleringsplan. Det gis ikke rom for etablering av tilbygg innenfor planens begrensninger, da eksisterende bygg allerede f\u00f8lger planens byggegrense, tillatte h\u00f8yder og utnyttelsesgrad. Punkter som at planen angir detaljert m\u00f8neh\u00f8yde og retning, gangvei gjennom omr\u00e5det er definert og bestemmelser knyttet til opparbeidelse av omr\u00e5de for vei og parkering p\u00e5 nedsiden gir sv\u00e6rt lite areal tilgjengelig for utvidelser og endringer. Skal noen av disse punktene utfordres vil det kreves dispensasjon fra flere forhold, eventuelt krav om endring av gjeldende plan eller ny reguleringsplan. I kommuneplanen ligger sykehjemmet i omr\u00e5de for sentrumsform\u00e5l, og i byggesone byfortettingssone 2. Krav til bebyggelse i denne sonen beskriver ikke forhold som gir grunnlag for \u00e5 kunne s\u00f8ke om dispensasjon fra utnyttelsesgraden oppgitt i reguleringsplanen. Rapport \u2013 Utredning om etablering av institusjonskj\u00f8kken i eksisterende sykehjem i Bergen kommune 43 I en vurdering av utvidelse for \u00e5 etablere et institusjonskj\u00f8kken m\u00e5tte det legges til grunn et kj\u00f8kken som har produksjonskapasitet til120 beboere. Dette vil kreve et bruksareal p\u00e5 rundt 180m2, antakelig noe mer for \u00e5 ivareta funksjoner som garderober, renhold og ventilasjon. De gr\u00f8nne omr\u00e5dene rundt sykehjemmet mot s\u00f8r, vest og nord er opparbeidet som hage og uteoppholdsarealer for sykehjemmets beboere. Det er et stort sykehjem, og disse arealene vil vi i utgangspunktet ikke anbefale, uavhengig av plangrunnlaget, \u00e5 utnytte til fordel for nytt institusjonskj\u00f8kken. Parkeringsareal lengst nord ligger for langt unna til \u00e5 kunne knytte et nytt volum til eksisterende bygning. Skr\u00e5foto hentet fra kart.1881.no Terrenget stiger ogs\u00e5 ganske bratt mot vest/s\u00f8rvest, og et tilbygg for institusjonskj\u00f8kken b\u00f8r ha tilknytning til 1.etasje hvor de fleste felles funksjoner er lokalisert. P\u00e5 grunn av det stigende terrenget strekker ikke denne etasjen seg helt mot s\u00f8r. Og s\u00f8r for bygget, som er det eneste stedet p\u00e5 tomten med nok areal for et tilbygg uten \u00e5 endre p\u00e5 eksisterende bygningsstrukturer, vil man ikke f\u00e5 til denne tilknytningen uten store terrenginngrep eller inngrep i eksisterende bygg. Terrengforholdene og det \u00e5 knytte seg til eksisterende bygningsmasse p\u00e5 en god m\u00e5te taler som gjeldende plangrunnlag imot en etablering av institusjonskj\u00f8kken ved dette sykehjemmet. Rapport \u2013 Utredning om etablering av institusjonskj\u00f8kken i eksisterende sykehjem i Bergen kommune 44 4. Forslag til utbygging eller etablering av institusjonskj\u00f8kken ved eksisterende sykehjem Det vises her forslag til bruk av arealer/potensiale i eksisterende bygg eller ved tilbygg/p\u00e5bygg for f\u00f8lgende sykehjem: - Gullst\u00f8ltunet - Mildeheimen - Ulset sykehjem Det stilles en del krav til forskjellige funksjoner som h\u00f8rer til kj\u00f8kkendriften som dreier seg om tilgjengelighet, driftsmulighet uavhengig av sykehjemmet og hygienekrav. Og i rapport fra Ramb\u00f8ll om innspill til utredning om institusjonskj\u00f8kken i sykehjem ligger det en del krav til funksjoner /innhold/rom for drift av et institusjonskj\u00f8kken som har v\u00e6rt styrende for utarbeidelsen av planforslagene. De mest relevante kravene i denne sammenhengen er disse: - Personalet p\u00e5 kj\u00f8kkenet skal ha eget toalett beregnet kun for dem for \u00e5 minimalisere smittefare fra \u00f8vrige ansatte/beboere. - Vaskemulighet og plass i garderobe til 2 skap til hver ansatt, et for personlig t\u00f8y og et for arbeidst\u00f8y. Garderobe kan plasseres sammen med \u00f8vrige ansatte forutsatt at smittefare kan unng\u00e5s. Dersom fellesgarderobe ligger langt unna kj\u00f8kken kan det v\u00e6re hensiktsmessig \u00e5 ha egen garderobe for kj\u00f8kkenansatte. - Ansatte skal ha mulighet for matpause p\u00e5 egnet sted og for kontorarbeid p\u00e5 egnet sted. - Det er krav til dagslys og utsyn fra arbeidsplass. - Plass i renholdssentral for utstyr til rengj\u00f8ring p\u00e5 kj\u00f8kkenet. Det kan ved stor avstand mellom renholdsrom og kj\u00f8kken kan det v\u00e6re aktuelt \u00e5 ha eget rom beregnet for kj\u00f8kkenarealet. - Plass i teknisk rom, for bl.a. varmtvannstanker og \u00f8kt kapasitet p\u00e5 ventilasjonsanlegg. Disse punktene er lagt til grunn for planskissene. Det er ogs\u00e5 sett p\u00e5 muligheten for \u00e5 etablere gode kommunikasjonsveier mellom kj\u00f8kken og sykehjemmenes \u00f8vrige funksjoner. Rapport \u2013 Utredning om etablering av institusjonskj\u00f8kken i eksisterende sykehjem i Bergen kommune 45 4.1. Gullst\u00f8ltunet Sykehjemmet har tidligere hatt et fungerende institusjonskj\u00f8kken (antatt inntil for 5-6 \u00e5r siden av byggforvalter og leder av sykehjemmet). I lokalene i 1.etasje er det fortsatt mye kj\u00f8kkenutstyr, og det antas at deler at dette kan brukes igjen. Det ble tidligere produsert mat til flere institusjoner enn Gullst\u00f8ltunet, og har derfor ogs\u00e5 hatt anlegg for pakking og transport til andre institusjoner. Arealmessig er det plass til en st\u00f8rre matproduksjon enn til sykehjemmets 90 beboere. I bygningen er det ogs\u00e5 et aktivitetssenter og kantinedrift som har flere brukere innom, og kapasiteten kan vurderes \u00e5 ogs\u00e5 skulle dekke et tilbud til disse gruppene. Varelevering i bakg\u00e5rd Kartutsnitt Noen rom brukes n\u00e5 som lager i den daglige driften av sykehjemmet. Garderober som ligger mot inngangsparti/felles gangareal brukes av personale for kantinedriften. Det er ogs\u00e5 \u00f8nsket at to eksisterende m\u00f8terom kan benyttes av flere enn kj\u00f8kkenpersonale. Den f\u00f8lgende gjennomgangen viser p\u00e5 et overordnet niv\u00e5 forslag til hvordan n\u00f8dvendige rom og funksjoner kan plasseres. Dagslys og utsyn: Med vinduer p\u00e5 to sider av fl\u00f8yen antas det \u00e5 gi tilfredsstillende lysforhold til n\u00f8dvendige funksjoner som selve produksjonslokalene og kontor. Med tidligere kj\u00f8kkendrift i samme lokaler b\u00f8r dette v\u00e6re ivaretatt. Varelevering: Situasjoner er uendret siden kj\u00f8kken sist var i drift, og tilgjengelighet anses som tilfredsstillende. Ventilasjon: Det legges til grunn at tekniske installasjoner som ventilasjonsanlegg/kj\u00f8ling osv. kan brukes, settes i stand eller oppgraderes, og at det kan gj\u00f8res i de eksisterende rom og f\u00f8ringsveier som har v\u00e6rt benyttet tidligere. Oppgraderinger m\u00e5 vurderes av ventilasjonskonsulent. Det har v\u00e6rt problemer knyttet til eksisterende kj\u00f8leanlegg som derfor ikke har v\u00e6rt i bruk, og det kan medf\u00f8re ekstra kostnader ved en reetablering av kj\u00f8kkendriften. Rapport \u2013 Utredning om etablering av institusjonskj\u00f8kken i eksisterende sykehjem i Bergen kommune 46 Forslag til utnyttelse av arealene i eksisterende kj\u00f8kkenfl\u00f8y Kj\u00f8kken: Det er tilstrekkelig med areal for produksjon av mat til flere enn 90 beboere. Antakelig kan arealbehovet for produksjon opp til 180 personer dekkes her. (Men det vil ogs\u00e5 kreve utstyr for pakking og oppbevaring f\u00f8r transport andre steder. Dette tar ikke kalkylen h\u00f8yde for.) Selve planl\u00f8sningen av produksjonsarealet kan eventuelt tilpasses for \u00e5 f\u00e5 bedre flyt, og at garderober, kontor osv. f\u00e5r en god romlig sammenheng. Tidligere areal avsatt til kj\u00f8l, frys og lager skal v\u00e6re Rapport \u2013 Utredning om etablering av institusjonskj\u00f8kken i eksisterende sykehjem i Bergen kommune 47 tilstrekkelig, og kan gjerne beholdes samlet der det ligger fra f\u00f8r (i rekke lengst opp p\u00e5 planskissen). Pauserom: Eksiterende kafeteria i 1.etasje benyttes av beboere, bes\u00f8kende og ansatte p\u00e5 sykehjemmet, og kan ogs\u00e5 benyttes av kj\u00f8kkenpersonell. Det m\u00e5 allikevel settes av plass til et mindre pauserom/del av kontor eller garderobe i kj\u00f8kkenfl\u00f8yen, slik at kj\u00f8kkenvirksomheten kan fungere uavhengig av resten av sykehjemsdriften. St\u00f8rrelse p\u00e5 kontor og garderober kan vurderes ut fra hvor pauseareal legges, og b\u00f8r avklares i en videre prosess for planlegging av driften. Garderobe/toaletter: Med tanke p\u00e5 smittevern anbefales det \u00e5 etablere egen garderobe med toaletter for de ansatte, og kan gjerne legges med n\u00e6rhet til en inngang. To garderober som ligger utenfor tidligere kj\u00f8kkenareal brukes i dag av kafeteriapersonalet, og skissert l\u00f8sning viser derfor avsatt areal i et tidligere kj\u00f8l/lageromr\u00e5de som kan dekke funksjonen. Dette m\u00e5 konkret avklares opp mot resten av sykehjemmets behov for forskjellige garderober i en neste fase. Eksisterende garderober i kjelleretasje kan ogs\u00e5 brukes, men kapasiteten er d\u00e5rlig, og det m\u00e5 da eventuelt sjekkes om det er plass til n\u00f8dvendige skap for ansatte ved kj\u00f8kkenet. Renhold/b\u00f8ttekott: Eksisterende rengj\u00f8ringsrom ligger i underetasje. Vil anbefale \u00e5 etablere et rom ved kj\u00f8kkenfasilitetene i 1.etasje, markert p\u00e5 skisse sammen med garderobe/wc. Avfall: Rom eller kontainere for avfall m\u00e5 etableres i eller i n\u00e6rhet til kj\u00f8kken. Det er lagt inn forslag til eget rom p\u00e5 planskissen. Noen eksisterende rom i kjeller kan som nevnt benyttes av kj\u00f8kkenpersonale, men det b\u00f8r ogs\u00e5 etableres egne muligheter tett knyttet til selve produksjonslokalene. Eksisterende renholdsrom og garderober i kjelleretasje Rapport \u2013 Utredning om etablering av institusjonskj\u00f8kken i eksisterende sykehjem i Bergen kommune 48 4.2. Mildeheimen sykehjem Underetasjen p\u00e5 sykehjemmet har flere felles funksjoner langs en buet korridor som knytter de forskjellige avdelingene sammen. Forslaget til plassering av institusjonskj\u00f8kken er lagt i fortsettelsen av denne som en utvidelse av etasjen under fl\u00f8yen mot \u00f8st. Her er det lett tilgang utenfra for varelevering og mulighet for separat inngang for kj\u00f8kkenpersonalet. Nytt innend\u00f8rs bruksareal blir med foresl\u00e5tt l\u00f8sning rett under 210m2. Fotavtrykket av utbyggingen ligger under og innenfor etasjen over, alts\u00e5 \u00f8ker verken det bebygde arealet p\u00e5 tomta, eller bruksarealet/utnyttelsesgraden. Forslag til plassering p-plass for el-bil og mobilt str\u00f8maggregat Korridoren forlenges og ytterd\u00f8r flyttes lenger ut slik at det ikke lenger er mulig \u00e5 kj\u00f8re inn under bygningen, men kj\u00f8rebanen for varelevering p\u00e5 utsiden beholder sin bredde. Noen tekniske installasjoner m\u00e5 f\u00e5 en ny plassering, men det forutsettes at dette kan l\u00f8ses innen korridor eller nytt teknisk/ventilasjonsrom. Ladestasjon for el-bil og mobilt str\u00f8maggregat foresl\u00e5s \u00e5 legges utenfor bygningen, henholdsvis ved r\u00f8mningstrapp og i forbindelse med parkeringsareal. Rapport \u2013 Utredning om etablering av institusjonskj\u00f8kken i eksisterende sykehjem i Bergen kommune 49 Forslag til utbygging av institusjonskj\u00f8kken i underetasje Plasseringen av rom og funksjoner for institusjonskj\u00f8kkenet viser p\u00e5 et overordnet niv\u00e5 forslag til hvordan dette l\u00f8ses. For sykehjemmets 72 beboere legges det til grunn arealkrav til matproduksjon for 90 beboere, da mengden utstyr og funksjoner vil v\u00e6re omtrent det samme. Dagslys og utsyn: Det er gode muligheter for dagslys til og utsyn fra kj\u00f8kkenarealer og kontor. Varelevering: Endres ikke i plassering, men f\u00e5r en noe smalere inngang til bygget. Det er allikevel gode utvendige man\u00f8vreringsforhold for levering av varer. Rapport \u2013 Utredning om etablering av institusjonskj\u00f8kken i eksisterende sykehjem i Bergen kommune 50 Ventilasjon: Det foresl\u00e5s \u00e5 legge nytt ventilasjonsrom/teknisk rom for kj\u00f8kken innerst mot eksisterende fyrrom. Der er det n\u00e5 en utebod som det er knyttet noen tekniske skap osv. til, og disse m\u00e5 ogs\u00e5 f\u00e5 en plass i nytt teknisk rom eller flyttes til annen hensiktsmessig plassering. Det m\u00e5 regnes med en del endringer av tekniske f\u00f8ringer i dette omr\u00e5det generelt. Det er i underkant av 3m h\u00f8yde i underetasjen i dag. Dette kan bli en utfordring med tanke p\u00e5 ventilasjonskanaler og n\u00f8dvendig h\u00f8yde for avtrekk osv. fra kj\u00f8kkenet. Men det antas at med korte f\u00f8ringsveier og direkte kontakt mot ventilasjonsrom b\u00f8r det la seg gj\u00f8re \u00e5 finne gjennomf\u00f8rbare l\u00f8sninger. Gulv i kj\u00f8kkendelen kan muligens ogs\u00e5 senkes noe i forhold til eksisterende gulvh\u00f8yde, men det m\u00e5 gj\u00f8res slik at kravene til universell utforming ivaretas i overgang til eksisterende bygg. Kj\u00f8kken: Selve planl\u00f8sningen for kj\u00f8kkenet kan utformes p\u00e5 flere m\u00e5ter, men produksjonslokalene og kontor m\u00e5 legges slik at de f\u00e5r gode dagslysforhold. Garderober, renhold og lager kan legges i soner lenger inn. Det foresl\u00e5s at eksisterende mottakskj\u00f8kken (som ikke er i bruk i dag) opprettholdes som kj\u00f8lerom tilh\u00f8rende institusjonskj\u00f8kkenet, og da skal det v\u00e6re tilstrekkelig areal for lager, kj\u00f8le- og fryserom. Pauserom: Eksisterende pauserom for andre ansatte p\u00e5 sykehjemmet ligger rett ved mottakskj\u00f8kken/kj\u00f8lerom i felleskorridoren, og kan derfor enkelt ogs\u00e5 benyttes av kj\u00f8kkenpersonell. Det b\u00f8r allikevel regnes med at pauseareal skal kunne v\u00e6re del av kontor i kj\u00f8kkenfl\u00f8yen, slik at driften p\u00e5 grunn av hygienekrav kan fungere uten \u00e5 dele fasiliteter med resten av sykehjemmet. Garderobe/toaletter: Garderober i eksisterende bygg har if\u00f8lge leder for sykehjemmet ikke noe ledig kapasitet, og det anbefales ogs\u00e5 at det etableres egne garderober for ansatte ved kj\u00f8kkenet. Renhold: For sykehjemmet er det renholdsrom p\u00e5 6,5m2 ved sentral heis og trapp, men det ligger for langt unna til \u00e5 fungere som lett tilgjengelig fra institusjonskj\u00f8kkenet. Det foresl\u00e5s derfor eget renholdsrom, lagt ved garderobene. Avfall: Eksisterende rom for avfall ligger gunstig til for felles bruk med kj\u00f8kkenet. Det skal v\u00e6re noe ekstra kapasitet og mulighet for felles bruk. Avfall som papp kastes i dag rett i egne kontainere utenfor avfallsrommet, og det b\u00f8r finnes en felles l\u00f8sning for forskjellige avfallstyper som kan fungere for b\u00e5de sykehjem og institusjonskj\u00f8kkenet. Drift av institusjonskj\u00f8kken plassert her kan fungere godt uavhengig av resten av sykehjemmet. Det forutsettes som tidligere nevnt at en slik etablering vil kreve endringer eller tilpasninger av flere eksisterende tekniske installasjoner og funksjoner, og driften m\u00e5 planlegges slik at b\u00e5de sykehjem og institusjonskj\u00f8kken samlet f\u00e5r gode tekniske l\u00f8sninger. Rapport \u2013 Utredning om etablering av institusjonskj\u00f8kken i eksisterende sykehjem i Bergen kommune 51 4.3. Ulset sykehjem I foresl\u00e5tt tilbygg er det arealmessig plass til produksjonskj\u00f8kken med alt det inneb\u00e6rer av kj\u00f8kkenfunksjoner, t\u00f8rrlager, fryserom, kj\u00f8lerom, renhold, garderobe og kontor/pauserom for de ansatte. Med korridor (og innbygging av utvendig trapp) har tilbygget et bruksareal p\u00e5 ca. 185 m2. Forslag til utbygging av institusjonskj\u00f8kken i tilbygg til underetasje Rapport \u2013 Utredning om etablering av institusjonskj\u00f8kken i eksisterende sykehjem i Bergen kommune 52 Forslaget til tilbygg er plassert med tanke p\u00e5 at det m\u00e5 legges mot byggegrense mot nord, og at gangvei skal kunne opprettholdes rundt til hagearealene p\u00e5 baksiden av sykehjemmet. Det er tenkt trukket inn i terrenget, slik at yttervegger lengst mot vest ligger inn mot terreng. Det m\u00e5 stilles brannkrav til yttervegger mot eksisterende bygg og noen tekniske funksjoner utenfor, bl.a. pipe fra fyrrom og trapperom som er r\u00f8mningsvei fra 2. og 3.etasje. Dagslys og utsyn: Terrenget stiger langs gangveien som skal beholdes nord og vest for tilbygget, men det er god mulighet for vinduer i selve produksjonslokalene, f.eks. ved noen h\u00f8ytsittende vinduer, slik at krav til dagslys og utsyn kan ivaretas. Varelevering: Sonen for levering av varer opprettholdes foran tilbygget. Det vil bli noe mindre plass, og det er mulig noen avgrensende murkanter og veibane m\u00e5 endres noe for at forholdene for man\u00f8vrering skal v\u00e6re tilfredsstillende. Ventilasjon: Eksisterende ventilasjonsanlegg for sykehjemmet har ikke kapasitet til ogs\u00e5 \u00e5 ta seg av kj\u00f8kkenfunksjonen. Nytt ventilasjonsrom p\u00e5 rundt 20m2 foresl\u00e5s \u00e5 legges over kj\u00f8kkenet i en loftsetasje eller som del av en takkonstruksjon. Det forutsettes at bygningsvolumet m\u00e5 utformes slik det blir nok rom for og tilgang til ventilasjonsaggregat, og gir en god l\u00f8sning for plassering av luftinntak og -avkast. Kj\u00f8kken: Kj\u00f8kkenet knyttes til eksisterende bygg med en ny korridor, og lager og garderober kan legges der det ikke er mulighet for vindu i brannvegg mot trapp. Dagens mottakskj\u00f8kken med matlager for t\u00f8rrvarer, kj\u00f8lerom og fryserom blir ekstra lagringsplass for produksjonskj\u00f8kken. Pauserom: Det m\u00e5 settes av plass til pauserom, her tenkt som del av kontor, slik at kj\u00f8kkenvirksomheten kan fungere uavhengig av resten av sykehjemsdriften. Garderobe/toaletter: Garderober og renholdsrom i eksisterende bygg er markert, og fasiliteter her kan benyttes. Men det er liten kapasitet for skap til flere ansatte, og det m\u00e5 uansett etableres toalett og noe garderobeplass i tilbygget kun for kj\u00f8kkenpersonale. Renhold: Legges sammen med garderobefunksjonene og lett tilgjengelig fra kj\u00f8kkenlokalene. Avfall: Avfallsrom i enden av eksisterende bygg ligger lett tilgjengelig fra et nytt tilbygg. Det forutsettes at det er mulighet for noe felles bruk, selv om kapasitet p\u00e5 duker osv. m\u00e5 \u00f8kes. Noe matavfall vil behandles i kj\u00f8lte beholdere i kj\u00f8kkenets egne lokaler. Med denne plasseringen og sammenhengen til eksisterende bygg kan institusjonskj\u00f8kkenet fungere godt uavhengig av resten av sykehjemsdriften. Rapport \u2013 Utredning om etablering av institusjonskj\u00f8kken i eksisterende sykehjem i Bergen kommune 53 5. Kalkyle Det er satt opp en overordnet basiskalkyle for de tre sykehjemmene hvor etableringen av institusjonskj\u00f8kken er mulig i eksisterende bygningsmasse eller innen gjeldende reguleringsgrunnlag. Som verkt\u00f8y for kalkylen er det benyttet beregningsprogrammet ISY Calcus, og prisboken som er lagt til grunn er 202102. For Gullst\u00f8ltunet er det lagt inn kostnad for total renovering for hele kj\u00f8kkenfl\u00f8yen innvendig. Det er tatt med for hele fl\u00f8yen, 335m2 BTA (st\u00f8rre areal enn generelt krav ved etablering av institusjonskj\u00f8kken for 90 beboere). Dette inneb\u00e6rer riving av eksisterende vegger og tekniske installasjoner, oppgradering til ny planl\u00f8sning med gulv- og veggoverflate med flis med h\u00f8y slitestyrke/enkel rengj\u00f8ring, samt ny ventilasjon og tekniske anlegg. I tillegg til arealet er det spesielt endringer og tilpasninger til det eksisterende som er kostnadsdrivende i summen for Gullst\u00f8ltunet. Det er en del utstyr, noen bygningsdeler og tekniske installasjoner fra tidligere kj\u00f8kkendrift som muligens kan benyttes videre, men dette er ikke tatt hensyn til i denne beregningen. Kostnadene for utbygging ved Ulset og Mildeheimen er beregnet for BTA p\u00e5 henholdsvis 205m2 og 245m2. For begge er det lagt inn forutsetning om nybygg med teglfasade for sammenheng til eksisterende bygninger, og bl.a. innvendige overflate av flis med h\u00f8y slitestyrke/hygienisk rengj\u00f8ring. Noen forskjeller mellom disse to er at ved Mildeheimen kreves det noe mer riving og tilpassing av eksisterende bygningsdeler og tekniske anlegg, mens Ulset er priset som rent tilbygg med f\u00e6rre tilpasninger, og har noe h\u00f8yere ren bygningskostnad da utbyggingen ikke utnytter trekk ved eksisterende bygningsmasse. Rapport \u2013 Utredning om etablering av institusjonskj\u00f8kken i eksisterende sykehjem i Bergen kommune 54 Gullst\u00f8ltunet 02.12.2021 # Konto - Kalkyle Kostnad 01 Felleskostnader 1 476 000 kr. 02 Bygning 2 187 000 kr. 03 VVS-installasjoner 2 131 000 kr. 04 Elkraft 749 000 kr. 05 Tele og automatisering 500 000 kr. 06 Andre installasjoner 2 748 000 kr. SUM 01-06 HUSKOSTNAD 9 788 000 kr. 07 Utend\u00f8rs 0 kr. SUM 01-07 ENTREPRISEKOSTNAD 9 788 000 kr. 08 Generelle kostnader 2 790 000 kr. SUM 01-08 BYGGEKOSTNAD 12 577 000 kr. 09 Spesielle kostnader 0 kr. 10 Mva 3 145 000 kr. SUM 01-10 BASISKOSTNAD 15 722 000 kr. 11 Forventet tillegg 1 180 000 kr. SUM 01-11 PROSJEKTKOSTNAD 16 901 000 kr. 12 Usikkerhetsavsetning 1 180 000 kr. SUM 01-12 KOSTNADSRAMME 18 080 000 kr. 13 Prisregulering 0 kr. SUM KONTOPLAN 18 080 000 kr. BTA for institusjonskj\u00f8kken 335 m2 Rapport \u2013 Utredning om etablering av institusjonskj\u00f8kken i eksisterende sykehjem i Bergen kommune 55 Mildeheimen 02.12.2021 # Konto - Kalkyle Kostnad 01 Felleskostnader 1 219 000 kr. 02 Bygning 2 488 000 kr. 03 VVS-installasjoner 1 598 000 kr. 04 Elkraft 540 000 kr. 05 Tele og automatisering 337 000 kr. 06 Andre installasjoner 1 870 000 kr. SUM 01-06 HUSKOSTNAD 8 050 000 kr. 07 Utend\u00f8rs 95 000 kr. SUM 01-07 ENTREPRISEKOSTNAD 8 144 000 kr. 08 Generelle kostnader 2 295 000 kr. SUM 01-08 BYGGEKOSTNAD 10 438 000 kr. 09 Spesielle kostnader 0 kr. 10 Mva 2 610 000 kr. SUM 01-10 BASISKOSTNAD 13 047 000 kr. 11 Forventet tillegg 979 000 kr. SUM 01-11 PROSJEKTKOSTNAD 14 026 000 kr. 12 Usikkerhetsavsetning 979 000 kr. SUM 01-12 KOSTNADSRAMME 15 004 000 kr. 13 Prisregulering 0 kr. SUM KONTOPLAN 15 004 000 kr. BTA for institusjonskj\u00f8kken 245 m2 Rapport \u2013 Utredning om etablering av institusjonskj\u00f8kken i eksisterende sykehjem i Bergen kommune 56 Ulset 02.12.2021 # Konto - Kalkyle Kostnad 01 Felleskostnader 1 224 000 kr. 02 Bygning 3 233 000 kr. 03 VVS-installasjoner 1 417 000 kr. 04 Elkraft 435 000 kr. 05 Tele og automatisering 289 000 kr. 06 Andre installasjoner 1 485 000 kr. SUM 01-06 HUSKOSTNAD 8 080 000 kr. 07 Utend\u00f8rs 104 000 kr. SUM 01-07 ENTREPRISEKOSTNAD 8 184 000 kr. 08 Generelle kostnader 2 303 000 kr. SUM 01-08 BYGGEKOSTNAD 10 486 000 kr. 09 Spesielle kostnader 0 kr. 10 Mva 2 622 000 kr. SUM 01-10 BASISKOSTNAD 13 108 000 kr. 11 Forventet tillegg 984 000 kr. SUM 01-11 PROSJEKTKOSTNAD 14 091 000 kr. 12 Usikkerhetsavsetning 984 000 kr. SUM 01-12 KOSTNADSRAMME 15 074 000 kr. 13 Prisregulering 0 kr. SUM kalkyleestimat 15 074 000 kr. BTA for institusjonskj\u00f8kken 205 m2 Rapport \u2013 Utredning om etablering av institusjonskj\u00f8kken i eksisterende sykehjem i Bergen kommune 57 Kilder \u2022 Innspill til utredning om institusjonskj\u00f8kken i sykehjem, Ramb\u00f8ll, rapport mai 2020 \u2022 Bergen kommunes nettsider, informasjon om sykehjem, www.bergen.kommune.no \u2022 Kart og reguleringsplaner hentet fra https://www.bergenskart.no/ \u2022 Google Maps og Google StreetView \u2022 kart.1881.no \u2022 Kalkyle basert p\u00e5 ISY Calcus Rapport \u2013 Utredning om etablering av institusjonskj\u00f8kken i eksisterende sykehjem i Bergen kommune 58 "
}