{
  "dokument_id": "61aa00f6-4c13-5c49-9023-368155e31b74",
  "doc_type": "case_attachment",
  "kommune": 4601,
  "tittel": "Protokoll kommunalt r\u00e5d for personer med funksjonsnedsettelse 10.09.2024",
  "url": "https://bergen.kommune.no/politikere-utvalg/api/fil/bk360/11146385/Protokoll-kommunalt-rad-for-personer-med-funksjonsnedsettelse-10-09-2024",
  "tekst": " BERGEN KOMMUNE Protokoll Kommunalt r\u00e5d for personer med funksjonsnedsettelse Den 10. sep. 2024 holdt kommunalt r\u00e5d for personer med funksjonsnedsettelse m\u00f8te i Bergen R\u00e5dhus, m\u00f8terom Store Milde. Til stede: Kari Tungesvik Bj\u00f8rn Greve Ellinor Hj\u00f8rnevik Geir Ivar Kval\u00f8y Kavlie \u00c5slaug Kalstad Michael S\u00f8nnesyn Sonja Ljostveit Gro Stalheim Iversen (vara) Annett Eidsv\u00e5g Garvik (vara) Forfall: Alexander Lunde Petersen Olaug Nilssen S\u00e6bj\u00f8rn S\u00e6bj\u00f8rnssen Fra administrasjonen: Prosjektleder Anders Senneseth Vik (til sak 141/24), byr\u00e5d Christine Kahrs (til sak 145/24), byr\u00e5d Jacob M\u00e6hle (til sak 146/24) M\u00f8teleder: Sonja Ljostveit Sekret\u00e6r: Ragnhild Hvoslef Kr\u00fcger M\u00f8tet startet kl. 16:00 og ble hevet kl. 19:45 1 Saksliste Saksnr. Arkivsak Sakstittel Side 137/24 2023/280752-43 Godkjenning av innkalling og saksliste 3 138/24 2023/280752-44 Godkjenning av protokoll 3 139/24 2023/280754-50 \u00c5pen halvtime 3 140/24 2023/280754-48 Skriftlige orienteringer 3 141/24 2023/246006-59 Rehabilitering av Ulriken skole, prosjektet U3030 5 142/24 2023/283884- Oppf\u00f8lging av bystyrevedtak i sak 144/24 7 159 Handlingsplan for trafikksikkerhet kommunale veier. 143/24 2023/283884- H\u00f8ring av handlingsplan mot vold i n\u00e6re 8 155 relasjoner 144/24 2023/283884- Ordf\u00f8rers halvtime 8 157 145/24 2023/280756-89 Byr\u00e5dens halvtime. Byr\u00e5d for byutvikling 9 146/24 2023/280756-88 Byr\u00e5dens halvtime. Byr\u00e5d for finans 9 147/24 2023/283884- Oppstartssak for plan for eldre 9 156 148/24 2023/283884- H\u00f8ring av nasjonal veileder om prioriteringer i 10 158 kommunale helse- og omsorgstjenester 149/24 2023/280754-49 Innspill fra r\u00e5dets medlemmer 11 150/24 2023/280756-87 M\u00f8teplan og \u00e5rsplan 2025 12 151/24 2023/280754-51 Eventuelt 12 152/24 2023/280756-90 Organiseringen av Grunnskolen for voksne og 12 Bergen voksenoppl\u00e6ring 2 137/24 Godkjenning av innkalling og saksliste Kommunalt r\u00e5d for personer med funksjonsnedsettelse behandlet saken i m\u00f8tet 10.09.2024 sak 137/24 og fattet f\u00f8lgende vedtak: Innkalling og saksliste godkjennes 138/24 Godkjenning av protokoll Kommunalt r\u00e5d for personer med funksjonsnedsettelse behandlet saken i m\u00f8tet 10.09.2024 sak 138/24 og fattet f\u00f8lgende vedtak: Protokoll fra m\u00f8tet 13. august godkjennes 139/24 \u00c5pen halvtime Kommunalt r\u00e5d for personer med funksjonsnedsettelse behandlet saken i m\u00f8tet 10.09.2024 sak 139/24: Kommunalt r\u00e5d for personer med funksjonsnedsettelses behandling Ingen m\u00f8tt til \u00e5pen halvtime 140/24 Skriftlige orienteringer Kommunalt r\u00e5d for personer med funksjonsnedsettelse behandlet saken i m\u00f8tet 10.09.2024 sak 140/24 og fattet f\u00f8lgende vedtak: Informasjonen tas til orientering Skriftlige orienteringer: Brev fra r\u00e5det og eventuell oppf\u00f8lging \u2022 Ny praksis for anmeldelser av vold og trusler i skolen o Brev til utvalg for barnehage, skole og idrett o Vedtaksskriv fra utvalget \u2022 Svar p\u00e5 representantforslag fra Eline Haakestad (MDG) og Katrine N\u00f8dtvedt (MDG) om tilgjengelig parkering o Brev til utvalg for milj\u00f8 og byutvikling o Vedtaksskriv fra utvalget \u2022 Ulriksdal 2. o Brev til utvalg for milj\u00f8 og byutvikling o Vedtaksskriv fra utvalget \u2022 Statusmelding for sykehjem, behandlingssentre og kommunal allmennmedisinsk sengepost 2023. 3 o Brev til utvalg for helse og sosial o Vedtaksskriv fra utvalget \u2022 Overordnet strategi for helsefelleskapet i Bergensregionen o Brev til utvalg for helse og sosial o Vedtaksskriv fra utvalget \u2022 Sp\u00f8rsm\u00e5l til byr\u00e5d for eldre, helse og omsorg etter m\u00f8te i KRPF 13. august \u2022 Planstrategi for Bergen kommune 2023-2027 o H\u00f8ringsinnspill til byr\u00e5dsleders avdeling \u2022 Tiltak for universell utforming i \u00abden gr\u00f8nne akse\u00bb. o Innspill til Bymilj\u00f8etaten \u2022 Oppstartsmelding for skolebruksplanen 2025. o Innspill til byr\u00e5dsavdeling for barnehage og skole \u2022 Handlingsplan mot \u00e5pne rusomr\u00e5der o H\u00f8ringsinnspill til byr\u00e5dsavdeling for barnevern, sosiale tjenester og mangfold \u2022 Oppstartsmelding for temaplan for det boligsosiale feltet o Innspill til byr\u00e5dsavdeling for barnevern, sosiale tjenester og mangfold \u2022 Innspill til stortingsmelding om allmennlegetjenesten o Brev til byr\u00e5dsavdeling for eldre, helse og omsorg \u2022 Utvidelse av boligsoneparkering o H\u00f8ringsinnspill til Plan- og bygningsetaten \u2022 Rettslige rammer for samarbeid mellom helse- og omsorgstjenestene og frivilligheten o Innspill til byr\u00e5dsavdeling for eldre, helse og omsorg \u2022 Forslag til regler om bruk av fysisk inngripen for \u00e5 avverge at en elev utsetter noen for psykiske krenkelser eller vesentlig forstyrrer undervisningen for andre elever. o H\u00f8ringsinnspill til departementet \u2022 Forslag til endringer i krisesenterloven o H\u00f8ringsinnspill til departementet \u2022 Forslag til ny yrkessykdomsliste o H\u00f8ringsinnspill til departementet \u2022 Ny samarbeidsavtale for SAPT Vestland o Sp\u00f8rsm\u00e5l til byr\u00e5dsavdeling for barnehage og skole Skriftlige sp\u00f8rsm\u00e5l \u2022 Svar p\u00e5 skriftlig sp\u00f8rsm\u00e5l nr 46 fra Christine Henriksen \u00d8degaard (MDG) om ergo- og fysioterapitjenesten i Bergen. \u2022 Svar p\u00e5 skriftlig sp\u00f8rsm\u00e5l nr 47 fra Christine Henriksen \u00d8degaard (MDG) om BPA som frigj\u00f8rings- og likestillingsverkt\u00f8y 4 \u2022 Svar p\u00e5 skriftlig sp\u00f8rsm\u00e5l nr 60 fra Elin Brandt \u00c5dlandsvik (INP) om oppf\u00f8lging fra spesialisthelsetjenesten av personer med psykisk utviklingshemming. \u2022 Svar p\u00e5 skriftlig sp\u00f8rsm\u00e5l nr 61 fra Per-Erik G\u00e5skjenn (Krf) om ferietilbud til utviklingshemmede. \u2022 Svar p\u00e5 skriftlig sp\u00f8rsm\u00e5l nr 44 fra Richard Laloo Storevik (AP) til kulturbyr\u00e5den ang\u00e5ende misforst\u00e5else om finansieringen av Scenedr\u00f8m musikkteater \u2022 Svar p\u00e5 skriftlig sp\u00f8rsm\u00e5l nr 36 fra Martine Jordana Baarholm (FrP) om parkering tilknyttet skolebygg Saker med innstilling til bystyret \u2022 Sak 251/24 Land\u00e5sveien 33 \u2013 bofelleskap for utviklingshemmede. Sluttmelding o Byr\u00e5dssak o Fagnotat \u2022 Sak 258/24 Forskrift om skoleregler og skoledemokrati o Byr\u00e5dssak o Forskrift \u2022 Sak 259/24 Forskrift om elevpermisjon o Byr\u00e5dssak o Forskrift \u2022 Sak 270/24 Innspill fra Bergen kommune til stortingsmelding om allmennlegetjenesten \u2022 Sak 273/24 H\u00f8ringsuttalelse \u2013 forslag til regler om bruk av fysisk inngripen for \u00e5 avverge at en elev utsetter noen for psykiske krenkelser eller vesentlig forstyrrer undervisningen for andre elever Andre orienteringssaker \u2022 Artikkel fra Handikapnytt om r\u00e5denes rett til \u00e5 uttale seg i offentlig h\u00f8ring 141/24 Rehabilitering av Ulriken skole, prosjektet U3030 Kommunalt r\u00e5d for personer med funksjonsnedsettelse behandlet saken i m\u00f8tet 10.09.2024 sak 141/24 og fattet f\u00f8lgende vedtak: F\u00f8lgende brev sendes til Etat for utbygging R\u00e5det hadde f\u00e5tt noen konkrete sp\u00f8rsm\u00e5l: \u2022 Hva b\u00f8r prosjektet tenke p\u00e5 for at skoleplassen skal kunne bli brukt utenom skoletid og kanskje kunne fungere som et samlingspunkt. Siden bygget fortsatt skal driftes litt som bydelssenter er det gode muligheter for \u00e5 lage en plass som kan trekke til seg litt ulike aldersgrupper. Selv om hovedfokus m\u00e5 v\u00e6re p\u00e5 hva som er attraktivt for ungdom. Tiltak som benker under tak og asfaltmarkeringer for spill etc er positivt i denne sammenheng. Det er positivt at universell utforming er trukket frem som eget punkt. R\u00e5det h\u00e5per dette betyr 5 at en vurderer tiltak for \u00e5 oppn\u00e5 dette i st\u00f8rst mulig grad, samt at en gj\u00f8r andre tiltak der det ikke er mulig. For eksempel p\u00e5 basketballbanen: vil det v\u00e6re mulig \u00e5 plassere en kurv der i annen h\u00f8yde enn resten? P\u00e5 benkbordene ber vi om at det ogs\u00e5 tas hensyn til at rullestolbrukere skal kunne sitte her, ogs\u00e5 under tak. Hvilket underlag vil stien som er tegnet inn ha? Om en velger grus er det viktig at man pr\u00f8ver \u00e5 bruke en rullevennlig variant. S\u00e6rlig med tanke p\u00e5 at selv om Ulriken omsorgsbolig skal beholde litt av plassen mellom byggene ligger her likevel to omsorgsboliger vegg i vegg, en kan anta at omr\u00e5det dermed har over gjennomsnittet andel beboere som bruker rullestol. Med tanke p\u00e5 elevene/ungdommer i omr\u00e5det er det viktig \u00e5 huske p\u00e5 at i de \u00e5rene er det ofte ekstra s\u00e5rt \u00e5 skille seg ut. Det inneb\u00e6rer at jo tettere en person kan f\u00f8lge sine jevnaldrende p\u00e5 omr\u00e5det uten hjelp desto bedre. I tegningene er det angitt to trapper. Omr\u00e5det der den \u00f8verste er tegnet inn er s\u00e5pass slakt at det kanskje kan lages en rampe i tillegg slik at en elev i rullestol slipper \u00e5 rulle rundt bygget. Det er lite parkeringsmuligheter i omr\u00e5det og derfor ekstra viktig med HC parkering tett p\u00e5 skolen. \u2022 Hvordan forebygge mot h\u00e6rverk p\u00e5 skolen og omr\u00e5det til skolen. Ved \u00e5 gj\u00f8re omr\u00e5det attraktivt for ulike grupper og aktiviteter kan en legge til rette for at personer i ulike aldre oppholder seg der. Dette kan i seg selv s\u00f8rge for at en opplever mindre u\u00f8nsket aktivitet/h\u00e6rverk. Samtidig m\u00e5 man passe p\u00e5 at aktivitetene det legges opp til der treffer ungdom. Og at noen felt kodes s\u00e6rlig p\u00e5 \u00e5 treffe denne gruppen. N\u00e5r gjelder det \u00e5pne skuret som er tegnet inn: P\u00e5 grunn av plasseringen er det viktig at det utformes p\u00e5 en slik m\u00e5te at det legger opp til trygg bruk, og at alle kan f\u00f8le seg velkommen til \u00e5 bruke det uansett alder. Nettopp derfor er det viktig at man kan komme inn i det med rullestol. R\u00e5det lurer ogs\u00e5 p\u00e5 om st\u00f8yniv\u00e5 er vurdert? B\u00e5de med tanke p\u00e5 \u00e5 bevare h\u00f8rsel, men ogs\u00e5 de elevene som er st\u00f8ysensitive av ulike \u00e5rsaker. En kan anta at gr\u00f8ntomr\u00e5der og m\u00f8blering vil dempe endel. Likevel vi oppfordre til at det tas hensyn til denne utfordringen ogs\u00e5 i det videre arbeidet om det ikke allerede er det. Rett belysning er ogs\u00e5 viktig her. Antar en at gatebelysningen er god nok til \u00e5 lyse opp baksiden av skolen? God belysning kan skape trygghet slik at flere vil oppholde seg her og kan ogs\u00e5 motvirke h\u00e6rverk. At det er plassert inn ekstra benker er positivt. Kan andelen sitteplasser \u00f8kes videre? Det st\u00e5r at det skal prioriteres mest mulig gjenbruk - som er positivt. Hvis dette skulle endre seg kunne noen av apparatene da blitt byttet med utend\u00f8rs treningsapparat? Rett type av disse er popul\u00e6re (f.eks. de p\u00e5 Tollbodkaien), og mange ungdommer i dag er mer opptatt av egentrening enn fotball. Samt at det kan gj\u00f8re omr\u00e5det attraktivt for flere av beboerne i omr\u00e5det. Ett annet aspekt er det visuelle og trivselsfaktoren. Store \u00e5pne asfaltplasser er vanskelig \u00e5 f\u00e5 gjort trivelige. Men ved \u00e5 oppruste gr\u00f8ntomr\u00e5der rundt, samt s\u00f8rge for f.eks. artige m\u00f8nstre i asfalten der det ikke er lagt opp til ballspill kan v\u00e6re med p\u00e5 dette. Eller lage markeringer der til ballspill og lignende som kanskje ikke er de vanligste for eksempel King 6 Square og liknende? Slik r\u00e5det ser det er det viktig \u00e5 lage en attraktiv plass for flest mulig for \u00e5 unng\u00e5 at dette blir et d\u00f8dt omr\u00e5de etter skoletid. Men da fokusere p\u00e5 aktiviteter for de over 12 \u00e5r. \u2022 Hvordan tilrettelegge for en best mulig erstatningsskole med trygge milj\u00f8er for elever med funksjonsnedsettelser i trinn 8-10. Her er det viktig at man utformer skolen, b\u00e5de inne og ute p\u00e5 en slik m\u00e5te at elevene f\u00f8ler en tilknytning til den selv om de ikke er fra omr\u00e5det. Selv om bygget skal v\u00e6re midlertidig avlastningsskole b\u00f8r ikke bygget vise dette. Hvordan vi utformer de fysiske omgivelsene v\u00e5re kan p\u00e5virke oppf\u00f8rsel. N\u00e5r det gjelder ungdom med ulike funksjonsnedsettelser m\u00e5 man s\u00f8rge for at de i st\u00f8rst mulig grad kan benytte seg av skolen p\u00e5 samme m\u00e5te som sine jevnaldrende. Dette gjelder for s\u00e5 vidt ogs\u00e5 ansatte, og brukere av skolen p\u00e5 kveldstid. I presentasjonen ble det sagt at man holder seg til TEK 17 for arbeidet med inneomr\u00e5dene. P\u00e5 en del omr\u00e5der er TEK 10 bedre, s\u00e6rlig n\u00e5r det gjelder tilrettelegging for rullestolbrukere. Det er mulig \u00e5 velge \u00e5 bruke TEK 10 der den er bedre og r\u00e5det vil oppfordre til at man ogs\u00e5 ser p\u00e5 den. 142/24 Oppf\u00f8lging av bystyrevedtak i sak 144/24 Handlingsplan for trafikksikkerhet kommunale veier. Kommunalt r\u00e5d for personer med funksjonsnedsettelse behandlet saken i m\u00f8tet 10.09.2024 sak 142/24 og fattet f\u00f8lgende vedtak: F\u00f8lgende brev sendes til utvalg for milj\u00f8 og byutvikling I henhold til pkt. 6 i r\u00e5dets reglement 1 , samt pkt. 5.6 i Reglement for bystyret og utvalgene, bes utvalg for milj\u00f8 og byutvikling votere over f\u00f8lgende vedtakspunkt og merknad(er): Forslag til vedtak: Bystyret ber byr\u00e5det om \u00e5 hensynta HC-parkeringsmuligheter ved skolene og andre ber\u00f8rte omr\u00e5der i det videre arbeidet. Begrunnelse for forslag / merknader: KRPF mener det er viktig \u00e5 prioritere hjertesoner, men det er samtidig viktig at det ikke g\u00e5r utover muligheten for at en person med funksjonsnedsettelse kan jobbe ved skolene eller at det blir en reduksjon i antall HC-parkeringsplasser ved/rundt skolene. Noen generelle merknader Saksfremlegget sikter til \u00e5 gjennomf\u00f8re foresl\u00e5tte tiltak til trafikksikring uten \u00e5 m\u00e5tte redusere muligheter for gateparkering. I utgangspunktet ser KRPF ikke at f\u00e6rre parkeringsplasser gir \u00f8kning av trafikksikkerhet. Vi m\u00e5 imidlertid innr\u00f8mme at et h\u00f8yere antall parkeringsplasser i kommunen utl\u00f8ser \u00f2g et h\u00f8yere antall HC- parkeringsplasser. Dette kan vi bare se som fordel for de gruppene vi representerer. Merknad 3: Bystyret \u00f8nsker \u00e5 sikre trygge skoleveier, og mener et viktig tiltak er \u00e5 tilrettelegge for flere droppsoner med m\u00e5l om \u00e5 legge til rette for av-og p\u00e5stigning i umiddelbar n\u00e6rhet til skolen. 7 Dessuten p\u00e5 side 3, 8.avsnitt: Byr\u00e5det er sv\u00e6rt opptatt av \u00e5 komme i gang med den fysiske gjennomf\u00f8ringen av trafikksikkerhetstiltak ved skolene. Mange av tiltakene er spilt inn fra skoler og FAU i forbindelse med hjertesoneprosjektet, og er avgj\u00f8rende for at flere barn skal kunne g\u00e5 og sykle trygt til skolen. KRPF ser positivt p\u00e5 dette tiltaket i og med en god del elever med funksjonsnedsettelser er avhengig av d\u00f8rtild\u00f8r-transport til og fra skolen inkl. trygge av- og p\u00e5stigningssoner. Vi leser ogs\u00e5 forn\u00f8yd p\u00e5 side 3, 7.avsnitt om hensynet til eldre eller personer med nedsatt mobilitet. Begrunnelsen skal det ikke voteres over i utvalget eller bystyre 143/24 H\u00f8ring av handlingsplan mot vold i n\u00e6re relasjoner Kommunalt r\u00e5d for personer med funksjonsnedsettelse behandlet saken i m\u00f8tet 10.09.2024 sak 143/24 og fattet f\u00f8lgende vedtak: F\u00f8lgende brev sendes til byr\u00e5dsavdeling for barnevern, sosiale tjenester og mangfold R\u00e5det finner en vesentlig mangel, nemlig omtale av vold som utf\u00f8res av personer med utviklingshemming, ofte mot s\u00f8sken og foreldre. Denne volden er tabubelagt og stigmatisert og vanskelig b\u00e5de \u00e5 snakke om og \u00e5 forhindre. Der er familier som m\u00e5 splitte familien for \u00e5 verne s\u00f8sken. Et viktig tiltak her er at man f\u00e5r bolig n\u00e5r det er behov og at det er rikelig med avlastning. KRPF setter pris p\u00e5 at det jobbes for et bedre tilbud for personer med funksjonsnedsettelse og at det jobbes med nytt krisesenter. R\u00e5det savner ogs\u00e5 at den manglende kunnskapen om universelt tilgjengelige krisesentre tas opp under punkt 3.4 Personer med nedsatt funksjonsevne. I tillegg savner KRPF informasjon om det finnes andre muligheter for \u00e5 kontakte krisesenter enn \u00e5 ringe da dette kan v\u00e6re en utfordring for personer med h\u00f8rselshemming. Personer med funksjonsnedsettelse har ofte bistand fra flere kommunale etater og spesialisthelsetjenesten og en god del opplever at det er utilstrekkelig kommunikasjon mellom etatene i kommunen uten at det er en krise. I en krise vil dette v\u00e6re enda viktigere, og det er derfor viktig at f\u00f8rstelinjen har god kunnskap om de kommunale tjenestene og konkrete kontaktpunkt inn til disse tjenestene. Dette b\u00f8r ogs\u00e5 nevnes under fokusomr\u00e5de III ellers vil det bli umulig \u00e5 n\u00e5 fokusomr\u00e5de II for personer med funksjonsnedsettelse 144/24 Ordf\u00f8rers halvtime Kommunalt r\u00e5d for personer med funksjonsnedsettelse behandlet saken i m\u00f8tet 10.09.2024 sak 144/24 og fattet f\u00f8lgende vedtak: Informasjonen og samtalen tas til orientering 8 145/24 Byr\u00e5dens halvtime. Byr\u00e5d for byutvikling Kommunalt r\u00e5d for personer med funksjonsnedsettelse behandlet saken i m\u00f8tet 10.09.2024 sak 145/24 og fattet f\u00f8lgende vedtak: F\u00f8lgende brev sendes til byr\u00e5d for byutvikling Som du skj\u00f8nner er r\u00e5det sv\u00e6rt opptatt av at plan for universell utforming m\u00e5 skrives ferdig. Men, r\u00e5det er enda mer opptatt av hvordan planen skal f\u00f8lges opp. I sine budsjettinnspill har r\u00e5det i mange \u00e5r bedt om at kommunen oppretter en funksjon som koordinator for universell utforming. Dersom Bergen kommune skal bli reelt gode p\u00e5 universell utforming s\u00e5 trenger man noen som tar et spesielt ansvar for dette og helst en som kan ta p\u00e5 seg \u00e5 bygge opp ett nettverk for universell utforming i kommunen etter modell av KS sitt nettverk, der byr\u00e5dsavdeling for byutvikling allerede deltar. En viktig oppf\u00f8lging av plan for universell utforming er en generell kompetanseheving i kommunen om universell utforming. R\u00e5det m\u00f8ter mange ansatte som er interessert i dette, men som har sv\u00e6rt ulik kompetanse. Det er ogs\u00e5 en generell erfaring at ogs\u00e5 prosjekter som i utgangspunktet er godt planlagt kan f\u00e5 d\u00e5rlig resultat fordi kompetansen blant de som utf\u00f8rer prosjektet er for d\u00e5rlig. R\u00e5det vil derfor sp\u00f8rre deg om hvordan du, i forbindelse med plan for universell utforming, vil arbeide for en kompetanseheving p\u00e5 universell utforming i hele kommunen. 146/24 Byr\u00e5dens halvtime. Byr\u00e5d for finans Kommunalt r\u00e5d for personer med funksjonsnedsettelse behandlet saken i m\u00f8tet 10.09.2024 sak 146/24 og fattet f\u00f8lgende vedtak: Informasjonen og samtalen i r\u00e5det tas til orientering 147/24 Oppstartssak for plan for eldre Kommunalt r\u00e5d for personer med funksjonsnedsettelse behandlet saken i m\u00f8tet 10.09.2024 sak 147/24 og fattet f\u00f8lgende vedtak: F\u00f8lgende brev sendes til byr\u00e5dsavdeling for eldre, helse og omsorg som en felles tilbakemelding fra KRPF og eldrer\u00e5det Vi \u00f8nsker \u00e5 gi tilbakemelding p\u00e5 at det er positivt at denne planen skal erstatte fire planer. Vi h\u00e5per og tror det vil bli mer oversiktlig og en r\u00f8d tr\u00e5d i planen. Dette igjen tror vi vil bidra til \u00f8kt mulighet for \u00e5 oppn\u00e5 det en \u00f8nsker. Det er likevel viktig at ikke en fellesplan f\u00f8rer til forenkling og at viktige planomr\u00e5der faller bort. Vi ber om at man i planarbeidet ser s\u00e6rlig p\u00e5 habilitering for eldre personer med alvorlig funksjonshemming. Skal disse bo hjemme lengst mulig vil det v\u00e6re n\u00f8dvendig med habiliteringstilbud. De vil gjennomsnittlig ha et st\u00f8rre behov for habiliteringen enn de med kun aldersvekkelse som utfordring. Eldrer\u00e5det ved leder og nestleder deltok p\u00e5 oppstartsseminaret for planen, som vi opplevde som nyttig og interessant. R\u00e5dene vil understreke hvor viktig det er at alle relevante parter 9 blir h\u00f8rt i det videre arbeidet med planen og at det blir satt av god tid til dr\u00f8fting og aktuelle instanser f\u00f8r den g\u00e5r til behandling i utvalg og bystyre. Vi mener det er viktig \u00e5 ha en fast bruker med inn i plangruppe da dette er et sv\u00e6rt viktig arbeid. Enten en brukerrepresentant fra eldrer\u00e5det eller fra faggruppe for eldrehelse og eldreomsorg (Alrek). \"Planen vil ogs\u00e5 fokusere p\u00e5 hvordan BK kan planlegge for et mer aldersvennlig samfunn der eldre kan v\u00e6re aktive, sosiale og ressurser for samfunnet\" Dette stiller r\u00e5dene seg bak. Vi vil samtidig fremheve viktigheten av at kommunen lager en god plan for universell utforming. Og at kommunen ellers har et gjennomg\u00e5ende fokus p\u00e5 universell utforming i alle ledd. En egen koordinator ol, slik andre storbyer i Norge har kunne her styrket en helhetlig tiln\u00e6rming i kommunen. Et universell utformet samfunn er ogs\u00e5 et aldersvennlig samfunn. R\u00e5dene er enige med byr\u00e5den \u00ab\u00c5 bryte ned siloer er n\u00f8dvendig for \u00e5 sikre b\u00e6rekraftige velferdstjenester og gode forl\u00f8p.\u00bb Eldrer\u00e5det har tatt denne silotenkingen med i framlegget v\u00e5rt til budsjett 2025 (innspelet til byr\u00e5dsleiar). R\u00e5dene forutsetter at det blir satt av n\u00f8dvendig areal til eldreform\u00e5l, for eksempel sykehjem (gjerne kombinert med studentboliger), eldresentre og rekreasjonsomr\u00e5der. Eldrer\u00e5det organiserer h\u00f8sten 2024 Bergen seniorkonferanse for 4. gang. R\u00e5det \u00f8nsker at byr\u00e5den innlemmer seniorkonferansen i planen for eldre. 148/24 H\u00f8ring av nasjonal veileder om prioriteringer i kommunale helse- og omsorgstjenester Kommunalt r\u00e5d for personer med funksjonsnedsettelse behandlet saken i m\u00f8tet 10.09.2024 sak 148/24 og fattet f\u00f8lgende vedtak: F\u00f8lgende h\u00f8ringsinnspill sendes til Helsedirektoratet KRPF skj\u00f8nner hensikten med en nasjonal veileder, men er redd for at det vil f\u00f8re til mye merarbeid. Implementering og bruk av veilederen i hverdagen vil gi mer papirarbeid, vurderinger osv, tid som kunne blitt brukt p\u00e5 brukerne/pasientene i et allerede presset kommunalt system. Det er viktig med et system som hindrer ulikhet for like tilfeller, men hvor mange tilfeller er helt like? Hvor mange matriser m\u00e5 lages for variasjoner innad i gruppen? Hvor mye ekstra tid vil g\u00e5 med til vurderinger? Hvordan vil dette p\u00e5virke tjenestene som allerede gis? Hvordan vil det p\u00e5virke rekrutteringen? R\u00e5det er mener det kan v\u00e6re hensiktsmessig \u00e5 innf\u00f8re en slik veileder, men frykter at dette vil kreve mer ressurser i tjenestene og dermed mindre ressurser til m\u00e5lgruppene, spesielt p\u00e5 omr\u00e5der hvor det allerede i dag er mangel p\u00e5 ressurser. Dersom et slikt system skal implementeres i kommunene m\u00e5 det tilf\u00f8res mer ressurser fra staten slik at innf\u00f8ringen ikke medf\u00f8rer negative konsekvenser for m\u00e5lgruppene. KRPF mener QALY kan v\u00e6re et nyttig verkt\u00f8y der det er lite variasjon innad i m\u00e5lgruppen, men den fungerer d\u00e5rlig for grupper med stor indre variasjon. R\u00e5det er helt enig i forhold til \u00e5penhet i diskusjonene rundt prioriteringer samt involvering av brukerr\u00e5d, folkevalgte osv. fra et tidlig tidspunkt. 10 KRPF mener ogs\u00e5 et beskrivelsen av hva som skal vektlegges i livskvalitet til dels er mangelfull n\u00e5r ikke-inkludering, mangel p\u00e5 isolasjon, deltagelse i samfunnet osv. ikke blir vektlagt i de tilfellene dette er relevant. Nederst p\u00e5 side 30 st\u00e5r det \u00abVedtaket utformes slik at det skaper forutsigbarhet og kontinuitet for tjenestemottakeren, med tanke p\u00e5 hvilke tiltak og tjenester som ytes. Utform vedtaket fleksibelt nok til at det tar h\u00f8yde for normale svingninger i bistandsbehovet s\u00e5 det ikke til stadighet m\u00e5 endres eller hindrer tjenesteut\u00f8verne i \u00e5 gj\u00f8re faglige vurderinger i tjenesteut\u00f8velsen\u00bb. Dette st\u00f8ttes r\u00e5det s\u00e5 lenge fleksibiliteten ikke blir brukt p\u00e5 feil m\u00e5te, f.eks. reduksjon i bistand til dem med fleksible vedtak n\u00e5r det skyldes mangel p\u00e5 personell heller enn endret bistandsbehov. 149/24 Innspill fra r\u00e5dets medlemmer Kommunalt r\u00e5d for personer med funksjonsnedsettelse behandlet saken i m\u00f8tet 10.09.2024 sak 149/24 og fattet f\u00f8lgende vedtak: \u2022 F\u00f8lgende brev sendes til byr\u00e5dsavdeling for kultur, n\u00e6ring og idrett KRPF var p\u00e5 befaring 29. august med fokus p\u00e5 steder som tilbyr gratis kulturaktiviteter for barn og unge. Som en del av befaringen var det meningen \u00e5 bes\u00f8ke Bergen internasjonale kultursenter. R\u00e5det var klar over at dette var et sted som ikke var universelt utformede og hadde ogs\u00e5 hatt en dialog i forkant om muligheten for bevegelseshemmede til \u00e5 bes\u00f8ke lokalene. Ettersom der er en trappeheis var det enighet om at det ville v\u00e6re mulig \u00e5 gjennomf\u00f8re befaring. Dessverre s\u00e5 virket ikke trappeheisen den dagen vi kom og tre av r\u00e5dets medlemmer hadde derfor ikke mulighet til \u00e5 v\u00e6re med p\u00e5 denne delen av befaringen. Trappeheisen, som er en enkel stolheis, er i utgangspunktet en d\u00e5rlig form for tilgjengeliggj\u00f8ring. Opplevelsen p\u00e5 befaringsdagen viser ogs\u00e5 at man ikke kan stole p\u00e5 at den virker. Det vil si at et barn med funksjonsnedsettelse, eller en voksen som \u00f8nsker \u00e5 f\u00f8lge ett barn ikke kan stole p\u00e5 at det vil v\u00e6re mulig \u00e5 komme inn p\u00e5 et arrangement. Bergen internasjonale kultursenter er en stiftelse, men drives med tilskudd fra Bergen kommune. KRPF vil gjerne vite om kommunen vil vurdere enten \u00e5 hjelpe kultursenteret til \u00e5 f\u00e5 installert en heis slik at lokalene deres blir mer universelt utformede, eller til \u00e5 finne andre lokaler som kan brukes av flere, om ikke av alle. \u2022 R\u00e5det ber om orientering om ventetiden p\u00e5 ergo-/fysioterapitjenestene til neste m\u00f8te Kommunalt r\u00e5d for personer med funksjonsnedsettelses behandling Kari Tungesvik informerte om brukerpanelet p\u00e5 Alrek helseklynge. Kari Tungesvik informerte om befaringen p\u00e5 steder som tilbyr gratis kulturaktiviteter for barn og unge, 29. august og tok opp sp\u00f8rsm\u00e5let om tilgjengelighet p\u00e5 Bergen internasjonale kultursenter. Ellinor Hj\u00f8rnevik informerte om folkevalgtoppl\u00e6ring med bystyret 9. september Sonja Ljostveit informerte om arbeidsverksted for p\u00e5r\u00f8rendearbeid i kommunen. 11 Geir Kavlie informerte om kunstutvalget for Midtbygda Bj\u00f8rn Greve informerte om ventetid for ergo-/fysioterapitjenesten 150/24 M\u00f8teplan og \u00e5rsplan 2025 Kommunalt r\u00e5d for personer med funksjonsnedsettelse behandlet saken i m\u00f8tet 10.09.2024 sak 150/24 og fattet f\u00f8lgende vedtak: 1. KRPF vedtar f\u00f8lgende m\u00f8teplan for 2025 7. januar kl. 16, 28. januar kl. 13, 4. mars kl. 16, 1. april kl. 13, 6. mai kl. 16, 26. mai kl. 13, 19. august kl. 16, 30. september kl. 13, 28. oktober kl. 16, 25. november kl. 13 2. Revidert \u00e5rsplan for 2024 tas til orientering 3. Arbeidet med \u00e5rsplan for 2025 fortsetter med de endringer som er kommet frem i m\u00f8tet 151/24 Eventuelt Kommunalt r\u00e5d for personer med funksjonsnedsettelse behandlet saken i m\u00f8tet 10.09.2024 sak 151/24: 152/24 Organiseringen av Grunnskolen for voksne og Bergen voksenoppl\u00e6ring Kommunalt r\u00e5d for personer med funksjonsnedsettelse behandlet saken i m\u00f8tet 10.09.2024 sak 152/24 og fattet f\u00f8lgende vedtak: Organisering av Grunnskolen for voksne og Bergen voksenoppl\u00e6ring tas til orientering 12 "
}