{
  "dokument_id": "aff59020-e7d1-5062-a867-56cdf03dbc3d",
  "doc_type": "case_attachment",
  "kommune": 4601,
  "tittel": "Naturmangfoldrapport datert 30.08.2023",
  "url": "https://bergen.kommune.no/politikere-utvalg/api/fil/bk360/11068685/Naturmangfoldrapport-datert-30-08-2023",
  "tekst": "R\u00e5dgivende Biologer AS NOTAT Naturmangfoldrapport for Fleslandsvegen 72 i Ytrebygda bydel, Bergen kommune Av: Conrad J. Blanck Til: A/STAB AS Kvalitetsikret av: Ina Bakke Birkeland Dato: 30.08.2023 Bakgrunn Fleslandsvegen 72 (gnr. 110, bnr. 99 mfl.) i Ytrebygda detaljreguleres med form\u00e5l om \u00e5 legge til rette for industri- og lageraktiviteter. Videre blir den eksisterende tilfartsveien fra nord gjennom LNF- omr\u00e5det vurdert som adkomstveg til omr\u00e5det. Dette vil medf\u00f8re en endring i reguleringen av LNF- omr\u00e5det til bruk for samferdsel. Den aktuelle veien vil bli forbedret i henhold til gjeldende standard med gang- og sykkelsti (figur 1). I tillegg er det planlagt \u00e5 etablere en separat gangsti p\u00e5 vestsiden av industriomr\u00e5det. Omr\u00e5det utenfor I/L 2 og P1 inkluderer Fleslandsvegen-omr\u00e5det med kryss, siktlinjer, bussholdeplasser og fortau. I forbindelse med denne detaljreguleringen har A/STAB AS bedt R\u00e5dgivende Biologer om \u00e5 utarbeide en naturmangfoldrapport for planomr\u00e5det. Vurderingene er basert p\u00e5 offentlig tilgjengelig informasjon samt en befaring av omr\u00e5det gjennomf\u00f8rt av botaniker Conrad J. Blanck 28. august 2023. Hensikten med en naturmangfoldrapport er \u00e5 dokumentere naturmangfoldet i planomr\u00e5det f\u00f8r tiltaket blir gjennomf\u00f8rt. Dokumentasjonen skal tjene som et beslutningsgrunnlag for videre planprosess. Edvard Griegs vei 3D www.radgivende-biologer.no 5059 Bergen post@radgivende-biologer.no Figur 1. Plankart datert 22.01.2023 for industriomr\u00e5det ved Fleslandsvegen 72 utarbeidet og tilsendt av A/STAB AS R\u00e5dgivende Biologer AS 2 Notat Avgrensning av tiltaks- og influensomr\u00e5det Tiltaksomr\u00e5det er definert som omr\u00e5det som avgrenser selve tiltaket/inngrepet. Det tas utgangspunkt i tilsendt plankart for tiltaksomr\u00e5det (figur 1) som viser omtrentlig plassering av planlagte inngrep innenfor planavgrensningen. Dette inkluderer ogs\u00e5 planlagt sti og omr\u00e5der avsatt som vegetasjonsskjerm. Influensomr\u00e5det er det omr\u00e5det der virkninger forventes \u00e5 kunne oppst\u00e5, uavhengig av planomr\u00e5dets avgrensning. N\u00e5r det gjelder biologisk mangfold, vil omr\u00e5dene som blir p\u00e5virket variere b\u00e5de geografisk og i forhold til topografi og hvilke arter som forekommer. For vegetasjon er det lagt en buffersone p\u00e5 20 m rundt tiltaksomr\u00e5de. For \u00e5 fange opp fugl som kan p\u00e5virkes legges et influensomr\u00e5de p\u00e5 100 m rundt tiltaksomr\u00e5det for denne organismegruppen (figur 2). L\u00f8nningsbekken krysser planomr\u00e5det og det er avsatt et influensomr\u00e5de for ferskvann fra tiltaksomr\u00e5det ned til utl\u00f8pet ved Gitlapollen. Figur 2. Oversikt over vurderte influensomr\u00e5der knyttet til tiltaket ved Fleslandvegen 72. Feltarbeid Unders\u00f8kelsesomr\u00e5det best\u00e5r av selve planomr\u00e5det samt en buffersone p\u00e5 20 m rundt tiltaksomr\u00e5det. Buffersonen ble avgrenset der den gikk inn i private hager (figur 3). En befaring av planomr\u00e5det ble gjennomf\u00f8rt 28 august 2023 av Conrad J. Blanck (M.Sc. landskaps\u00f8kologi), der unders\u00f8kelsesomr\u00e5det ble unders\u00f8kt for r\u00f8dlistearter jf. Artsdatabanken 2021, fremmedarter jf. Artsdatabanken 2023 og naturtyper etter Milj\u00f8direktoratets instruks M-2209 (Milj\u00f8direktoratet 2023). R\u00e5dgivende Biologer AS 3 Notat Figur 3.Oversikt over omr\u00e5det som ble unders\u00f8kt 28. august 2023 i forhold til plan- og tiltaksomr\u00e5det. Kunnskapsgrunnlaget for naturmangfold Det er fra f\u00f8r utarbeidet en naturmangfoldrapport for planomr\u00e5det av A/STAB datert 24.01.2020. Kommunen vurderte at naturmangfoldrapporten ikke har et tilstrekkelig kunnskapsgrunnlag og at det b\u00f8r gjennomf\u00f8res en befaring av omr\u00e5det av en fagkyndig person. Det er ikke registrert naturtyper innenfor eller i n\u00e6romr\u00e5de av planavgrensningen fra f\u00f8r. Tiltaket ligger heller ikke i eller ved viktige viltomr\u00e5der som er kartlagt i Bergen kommune (Mikkelsen & S\u00f8yland 2017). Planomr\u00e5det st\u00e5r heller ikke i konflikt med \u00f8kologiske korridorer som er avsatt i kommuneplanens arealdel. Det foreligger noen registrerte artsobservasjoner i Artsdatabankens Artskart. Langs Fleslandsvegen i nord er den vanlige karplanten r\u00f8d Jonsokblom registrert. Ved innkj\u00f8rselen er det fra f\u00f8r registrert det fremmede treslaget vestamerikansk hemlokk (Sv\u00e6rt h\u00f8y risiko, SE). Av fugl er det i L\u00f8nningen-omr\u00e5det registrert flere vanlige arter som bokfink, gjerdesmett, gransanger, r\u00f8dstrupe, svarttrost, kj\u00f8ttmeis og m\u00e5ltrost. Ved den tidligere leirskolen er det observert gulspurv (S\u00e5rbar, VU), bl\u00e5meis, ringdue, munk, svarttrost, gr\u00e5hegre, jernspurv, l\u00f8vsanger og brunsisik. I boligomr\u00e5det nord\u00f8st for planomr\u00e5det er det registrert observasjoner av gulspurv (VU), dvergspurv (VU), gr\u00f8nnfink (VU) og h\u00f8nsehauk (VU). Det ble gjennomf\u00f8rt omfattende unders\u00f8kelser av L\u00f8nningsbekken i 2010 med tanke p\u00e5 sj\u00f8\u00f8rret, som er registrert her (Pulg mfl. 2011, figur 4). L\u00f8nningsbekken munner ut i Gitlapollen ved L\u00f8nningshavn ca. 230 m nedstr\u00f8ms planomr\u00e5det. Nedb\u00f8rfeltet er sterkt forandret som f\u00f8lge av flyplassomr\u00e5det p\u00e5 Flesland og n\u00e6ringsomr\u00e5der. Det finnes nesten ikke tilgjengelige gyteareal i bekken. I stryket nedenfor Fleslandveien finnes noe egnet gytegrus, men den er forurenset med betongrester og R\u00e5dgivende Biologer AS 4 Notat fremst\u00e5r som lite egnet gytesubstrat (for tett og for mye finsediment). Redusert vannf\u00f8ring p\u00e5 grunn av fraf\u00f8ring av vann med delvis t\u00f8rrlegging av strekninger reduserer habitatforholdene betydelig. Kantvegetasjonen ble fjernet ved Fleslandveien (hogst) og i kulturlandskapet ovenfor, men erstattes delvis av sumpplanter. Figur 4. L\u00f8nningsbekken (i nord): Habitatkartlegging og p\u00e5virkninger. Illustrasjon hentet fra Pulg mfl. 2010. I den tidligere naturmangfoldrapporten blir det informert om at Terje Aarsand, som har ansvaret for ytre milj\u00f8 i Avinor, har tatt initiativ til \u00e5 implementere tiltak for \u00e5 forbedre milj\u00f8et i L\u00f8nningsbekken. Oppstr\u00f8ms planomr\u00e5det er det etablert vannmagasiner som er utstyrt med kontrollsystemer og ventiler. Det er ogs\u00e5 satt opp et nettbasert overv\u00e5kingssystem for \u00e5 m\u00e5le vannkvaliteten, i tillegg til opprettelsen av en dedikert rensepark. Denne renseparken behandler overvann fra flyplassen gjennom en renseprosess f\u00f8r det slippes ut i bekken. En nylig gjennomf\u00f8rt unders\u00f8kelse av vassdraget har bekreftet tilstedev\u00e6relsen av fisk b\u00e5de ovenfor broen og i omr\u00e5det n\u00e6rmest sj\u00f8en. Det finnes planer om \u00e5 forbedre omr\u00e5det nedstr\u00f8ms fra planomr\u00e5det og mot sj\u00f8en. Dette inkluderer tiltak som rydding og utskifting av sediment i bekkeavsnittet som strekker seg fra broen og videre ned mot sj\u00f8en. Resultater fra feltarbeidet Generelt er det meste av unders\u00f8kelsesomr\u00e5det preget av nyere menneskelige inngrep. I nordlige halvdel av planomr\u00e5det er det et tidligere leiromr\u00e5de som best\u00e5r av to gamle g\u00e5rdsbygg og tilh\u00f8rende hage. Hageomr\u00e5det gror igjen med hageplanter som buskmure (potensielt h\u00f8yt risiko, PH), japanspirea (ikke R\u00e5dgivende Biologer AS 5 Notat vurdert, NE), men spesielt ogs\u00e5 \u00abugress\u00bb-arten kystbj\u00f8rnekjeks og unge bj\u00f8rketr\u00e6r. Et gammelt epletre og flere eldre seljer inng\u00e5r ogs\u00e5 i hageomr\u00e5det. Det var ingen spesiell epifyttflora p\u00e5 disse tr\u00e6rne. S\u00f8r for leiromr\u00e5det, omtrent midt i planomr\u00e5det, er det to st\u00f8rre planerte flater med utlagt grus som i dag nyttes som lagringsplass for blant annet bruktbiler. Gr\u00f8ntomr\u00e5det s\u00f8r for de planerte flatene best\u00e5r i hovedsak av en nyere hogstflate p\u00e5 drenert v\u00e5tmark. En godt tilrettelagt sti krysser hogstflaten. Planteskogen ble hogget for ca. 6 \u00e5r siden og flaten gror igjen med l\u00f8vtr\u00e6rne rogn, osp, bj\u00f8rk og rasktvoksende arter som trives i lys\u00e5pne omr\u00e5der, herunder geitrams, krattmj\u00f8lke, bj\u00f8rneb\u00e6r og kystbj\u00f8rnekjeks, men ogs\u00e5 fremmedartene vestamerikansk hemlokk (SE), sitkagran (SE), fagerfredl\u00f8s (SE) og platanl\u00f8nn (SE). I dag er det ingen spor i vegetasjonen som tyder p\u00e5 at hogstflaten tidligere har v\u00e6rt v\u00e5tmark, som f\u00f8lge av dreneringen som skjedde p\u00e5 1970-tallet. Den tidligere planteskogen som sto helt inntil L\u00f8nningsbekken i nord av planomr\u00e5det er ogs\u00e5 fjernet og er i gjengroing med en del av de samme artene. Det er f\u00e5 fragmenter av gr\u00f8ntomr\u00e5der som er mindre preget av tekniske inngrep, som for eksempel p\u00e5 kollen rett \u00f8st for bebyggelsen. Her er det fattig furu-bl\u00e5b\u00e6rskog med innslag av rogn og eik. A B C D Figur 5. A: L\u00f8nningsbekken krysser planomr\u00e5det i nord. B: Noen st\u00f8rre hagetr\u00e6r st\u00e5r p\u00e5 det gjengroende hageomr\u00e5de til den tidligere leiren. C: I s\u00f8r inng\u00e5r en stor hogstflate som gror igjen med l\u00f8vtr\u00e6r. D: En godt tilrettelagt sti krysser hogstflaten. Her er det satt opp en bro p\u00e5 en gammel dreneringsgr\u00f8ft. R\u00e5dgivende Biologer AS 6 Notat E F Figur 6. E: Fremmedarten fagerfredl\u00f8s (SE) vokser stedvis p\u00e5 hogstflaten. F: Det er f\u00e5 gr\u00f8ntomr\u00e5der som viser lite preg av nyere tekniske inngrep innenfor planavgrensningen, som denne bl\u00e5b\u00e6r- furuskogen. Verdivurdering Arter inkl. \u00f8kologiske funksjonsomr\u00e5de Fugl Omr\u00e5der som har en viktig \u00f8kologisk funksjon og er viktig for overlevelse for en art betegnes som \u00f8kologisk funksjonsomr\u00e5de. Fugler har mange ulike typer \u00f8kologiske funksjonsomr\u00e5der. De har til dels veldefinerte hekkelokaliteter, f.eks. for noen arter med store konsentrasjoner i fuglefjell eller spesielle v\u00e5tmarker. Mange har velkjente trekkveier, med viktige rasteplasser. Noen arter har ogs\u00e5 tydelige overnattings-, overvintrings- eller myteomr\u00e5der. For mange arter er imidlertid ulike \u00f8kologiske funksjoner dekket innen et mer generelt leveomr\u00e5de, der det vil v\u00e6re mest aktuelt \u00e5 vurdere \u00f8kologiske funksjonsomr\u00e5der for arter med spesifikke habitatkrav eller begrenset utbredelse (Framstad mfl. 2018). Av de observerte fugleartene er bare gulspurv (VU) registrert som mulig reproduserende innenfor influensomr\u00e5det for fugl. For de aller fleste fuglearter med relativt stor utbredelse og forholdsvis stor variasjon i hekkehabitat vil imidlertid en kartlegging av hekkeomr\u00e5der som \u00f8kologiske funksjonsomr\u00e5der ikke v\u00e6re mulig p\u00e5 en arealmessig god m\u00e5te. Jf. faggrunnlag for kartlegging av \u00f8kologiske funksjonsomr\u00e5der for terrestriske arter (Framstad mfl. 2018) er det i liten grad hensiktsmessig \u00e5 avgrense \u00f8kologiske funksjonsomr\u00e5der i utredningsomr\u00e5de for fugl som ikke har s\u00e6rlig spesifikke krav til hekkehabitat. Det kan ikke utelukkes at de observerte fugleartene benytter unders\u00f8kelsesomr\u00e5det til hekking, men siden det er stor variasjon i hekkehabitat er det ikke hensiktsmessig \u00e5 avgrense funksjonsomr\u00e5der for de nevnte fugleartene. Dette gjelder ogs\u00e5 for gulspurven. Fisk L\u00f8nningsbekken er en anadrom strekning for sj\u00f8\u00f8rret med lav tetthet av ungfisk (Pulg mfl. 2010) og kort anadrom strekning (under 1 km). If\u00f8lge NVE 49/2013 og Milj\u00f8direktoratets veiledere har bekken dermed noe verdi som \u00f8kologisk funksjonsomr\u00e5de for sj\u00f8\u00f8rret. Vegetasjon Det ble registrert en del fremmede karplanter innenfor planavgrensning, spesielt p\u00e5 den gjengroende hogstflaten. Ingen r\u00f8dlistede karplanter, moser, lav eller sopp ble observert innenfor influensomr\u00e5det for vegetasjon. R\u00e5dgivende Biologer AS 7 Notat Naturtyper Selve L\u00f8nningsbekken tilsvarer naturtypen elvevannmasser, som er vurdert som en r\u00f8dlistet naturtype med status n\u00e6r truet (NT, Dervo mfl. 2018). Siden elven er p\u00e5virket fra f\u00f8r, er delvis utbygd med erosjonssikring og blir p\u00e5virket av diffus avrenning fra landbruk, bebyggelse og flyplassen har lokaliteten en moderat \u00f8kologisk tilstand. N\u00e6r truede naturtyper med moderat tilstand f\u00e5r middels verdi. Oppsummering av naturverdier De st\u00f8rste verdiene tilknyttet planomr\u00e5det er L\u00f8nningsbekken, som har middels verdi som naturtypen elvevannmasser. Gr\u00f8ntomr\u00e5dene er ellers preget av nyere tekniske inngrep og innslag av fremmedarter, spesielt p\u00e5 den \u00e5pne hogstflaten. Fragmentene med gjenv\u00e6rende skog er for ung og for fattig til \u00e5 kunne klassifiseres som en av naturtypene etter Milj\u00f8direktoratets instruks. Alle gr\u00f8ntomr\u00e5der innenfor utredningsomr\u00e5det har noe verdi som leveomr\u00e5der for vanlige arter. Virkningen av tiltaket Arealbeslag Tiltaket vil f\u00f8re til permanente arealbeslag i et gr\u00f8ntomr\u00e5de som vanlige arter nytter som habitat. Fremmedarter Ved transport av l\u00f8smasser er det fare for at fremmedarter sprer seg videre hvis det ikke gjennomf\u00f8res tiltak for \u00e5 unng\u00e5 dette. Avrenning Vanligvis blir overvann fra tak og utrafikkerte harde flater betraktet som rent vann. Imidlertid renner avrenning fra utbygde omr\u00e5der mye raskere gjennom terrenget. Dette betyr at tilknyttede vassdrag og v\u00e5tmarker kan oppleve hurtige vannf\u00f8ringsst\u00f8t under nedb\u00f8r. Slike st\u00f8tavrenninger f\u00f8rer til betydelige endringer i de naturlige hydrologiske forholdene i omr\u00e5det, og dette vil p\u00e5virke L\u00f8nningsbekken negativt. Avrenning fra sprengsteinfyllinger, massedeponi og anleggsomr\u00e5der kan generelt resultere i tilf\u00f8rsler av ammonium og nitrat i ofte relativt h\u00f8ye konsentrasjoner til vassdrag og v\u00e5tmark. Dersom det foreligger som ammoniakk (NH3), kan dette selv ved lave konsentrasjoner v\u00e6re giftig for dyr som lever i vannet. Hvor stor andel som foreligger som ammoniakk p\u00e5virkes av forholdet mellom temperatur og pH i elven. St\u00f8y \u00d8kt trafikk og st\u00f8y kan forstyrre fugl og pattedyr, spesielt i hekke- og yngleperioden om v\u00e5ren. Selv om det er noe st\u00f8y og trafikk i influensomr\u00e5det fra f\u00f8r, vil anleggsarbeidet, og s\u00e6rlig sprengningsarbeid, kunne p\u00e5virke fugl negativt i hekkeperioden. Lysforurensning Etablering av ny n\u00e6ring og industri vil f\u00f8re til at nye lyskilder tilf\u00f8res til et noe utbygd omr\u00e5de med noe utebelysning fra f\u00f8r fra bilveg og hus. Dette vil f\u00f8re til en liten \u00f8kning av lysforurensning til et allerede noe lysbelastet omr\u00e5de. P\u00e5virkningen p\u00e5 naturmangfoldet vil v\u00e6re avhengig av utebelysningens utforming. R\u00e5dgivende Biologer AS 8 Notat Samlet belastning En p\u00e5virkning av et \u00f8kosystem skal vurderes ut fra den samlete belastningen som \u00f8kosystemet er, eller vil bli utsatt for, jf. Naturmangfoldloven \u00a7 10. Det er stort press p\u00e5 gr\u00f8ntomr\u00e5dene ved Flesland og Blomsterdalen og det har i de siste 40 \u00e5r skjedd omfattende inngrep med \u00f8kt menneskelig aktivitet i n\u00e6romr\u00e5det (figur 6). \u00d8kosystemet er p\u00e5virket av flyplassen og bebyggelse fra f\u00f8r og tiltaket vil \u00f8ke den samlede belastningen i liten grad. Figur 7. Flybilde over tiltakets n\u00e6romr\u00e5de fra 1985 (t.v.) og 2023 (t.h.). Det har skjedd omfattende utbygging p\u00e5 f\u00e5 ti\u00e5r og det er stort press p\u00e5 gjenv\u00e6rende gr\u00f8ntomr\u00e5der. Oppsummering og forslag til avb\u00f8tende tiltak Tiltaket vil f\u00f8re til permanente arealbeslag i et gr\u00f8ntomr\u00e5de som er habitat for vanlige arter i distriktet. Etablering av nye harde flater i nedb\u00f8rsfeltet til L\u00f8nningsbekken vil p\u00e5virke vassdragets hydrologi. Under diskuteres forskjellige tiltak som vil redusere risiko for skade p\u00e5 naturmangfoldet i anleggsfasen og driftsfasen. Sikring av kantvegetasjon Et avsnitt av L\u00f8nningsbekken inng\u00e5r i planomr\u00e5det. Kantvegetasjon har stor verdi, og har mange viktige funksjoner. Langs alle vassdrag med \u00e5rssikker vannf\u00f8ring skal det opprettholdes et naturlig belte av kantvegetasjon, jf. vannressursloven \u00a7 11. Det finnes ikke noe fasitsvar p\u00e5 hvor bred en kantsone b\u00f8r v\u00e6re. Vannressursloven \u00a7 11 spesifiserer at bredden p\u00e5 en kantsone skal v\u00e6re tilstrekkelig for at de opprettholder sin \u00f8kologiske funksjon. I forbindelse med forskjellige \u00f8kologiske funksjoner finnes det ulike anbefalinger til kantsonebredde. Forskningsresultater vurderer at renseeffekten for jord og partikkelbundne stoffer (nitrogen, fosfor, pesticider) er st\u00f8rst de f\u00f8rste 5 m av kantsonen og flater ut p\u00e5 ca. 10 m (Blankenberg mfl. 2017), men det er stor variasjon avhengig av helling og vegetasjonsmengde. Spesielt denne funksjonen er viktig, siden bekkeavsnittet i planomr\u00e5det er en del av en anadrom strekning. For naturmangfold b\u00f8r i utgangspunktet kantsonen v\u00e6re s\u00e5 bred som mulig. Betraktet ut fra hva som er R\u00e5dgivende Biologer AS 9 Notat det best mulige for biologisk mangfold, snakkes det gjerne om kantsone med undervegetasjon, busker og tr\u00e6r med bredde p\u00e5 15-25 m. En s\u00e5 bred kantsone st\u00e5r ofte i konflikt med arealplanlegging. Noen kommuner har fastsatt bredden p\u00e5 kantvegetasjon i rettslig bindene planer etter plan- og bygningsloven for \u00e5 oppfylle vannressurslovens \u00a7 11. Gran, Jevnaker og Lunner kommune i Viken og Innlandet fylket har satt kravet p\u00e5 minst 6 m p\u00e5 hver side (Gran kommune 2019, Jevnaker kommune 2016, Lunner kommune 2013). Dette er en god anbefaling som ogs\u00e5 kan anvendes i dette tilfellet, men hvis det er mulig b\u00f8r kantsonen v\u00e6re bredere. NVE anbefaler i tillegg \u00e5 plante med stedegen vegetasjon og \u00e5 legge til rette for en naturlig revegetering/suksesjon for \u00e5 ta vare p\u00e5 lokalt naturmangfold. Gran b\u00f8r unng\u00e5s ettersom treslaget har et grunnere rotsystem som hyppigere f\u00f8rer til rotvelt med p\u00e5f\u00f8lgende erosjon. I tillegg har granbestander vanligvis lite undervegetasjon som \u00f8ker erosjonsfaren, og gir mindre biologisk mangfold og tilbakeholdelse av n\u00e6ringssalter (Staubo mfl. 2019). Redusere st\u00f8tavrenning VA-rammeplan b\u00f8r legges opp til at overvannsh\u00e5ndteringen skal hindre eller redusere st\u00f8tavrenning til L\u00f8nningsbekken. Etablering av l\u00f8sninger for overflatevannsbehandling og riktig dimensjonerte fordr\u00f8yningsl\u00f8sninger som gr\u00f8nne tak p\u00e5 bygninger, regnbed og permeabelt dekke av betongstein ved vassdraget, vil dempe st\u00f8tavrenningen og redusere de negative effektene den endrede hydrologien vil ha. Tilpasse anleggsarbeid av hensyn til fugl Anleggsarbeid b\u00f8r startes om h\u00f8sten, etter mulig hekkende trekkfugler har forlatt omr\u00e5det. Overvintrende arter har muligheter for \u00e5 finne nye territorier i influensomr\u00e5det og utenfor. Trekkfuglene som returnerer p\u00e5f\u00f8lgende \u00e5r, kan trolig finne nye hekkeomr\u00e5der. Unng\u00e5 spredning av fremmedarter For \u00e5 unng\u00e5 en mulig spredning av fremmedarter b\u00f8r masser fra anleggsomr\u00e5det generelt h\u00e5ndteres p\u00e5 stedet. Om det skal deponeres b\u00f8r det kj\u00f8res til egnet deponi for fremmede arter. For en mer utfyllende beskrivelse hvordan masser fra steder med fremmede arter skal h\u00e5ndteres se for eksempel: Misfjord & Angell-Pettersen (2018). Redusere kunstig belysning Kunstig belysning er en typisk kanteffekt p\u00e5 gr\u00f8ntomr\u00e5der i tettbebygde str\u00f8k og har en rekke negative effekter p\u00e5 insekter, spesielt nattsvermere (Gaston mfl. 2013). Mange andre arter blir ogs\u00e5 negativ p\u00e5virket av kunstig belysning p\u00e5 forskjellige m\u00e5ter (Longcore & Rich 2009). Dette er spesielt relevant for gjenv\u00e6rende gr\u00f8ntareal innenfor planavgrensningen og for vegetasjonsbeltet som regnes til den \u00f8kologiske korridoren vest for planomr\u00e5det. Det beste er \u00e5 ikke opplyse utearealene. Hvis det er planer om \u00e5 belyse utearealene gis en rekke anbefalinger i Bruce-White & Shardlow (2011) om hvordan kunstig belysning kan utformes for \u00e5 redusere de negative p\u00e5virkningene: - Utforming og vinkling av lamper og stolper som hindrer \u00ablyslekkasje og lysforurensing\u00bb - Redusert lysstyrke p\u00e5 lamper - Redusert antall lamper og bruk av lysp\u00e6rer med liten/ingen andel av UV-lys i lysb\u00f8lgespekteret (f.eks. natriumlamper eller spesielle LED-lamper) R\u00e5dgivende Biologer AS 10 Notat Usikkerhet I forbindelse med kartlegging og dokumentasjon av biologisk mangfold ved utbyggingsprosjekt, skal graden av usikkerhet diskuteres. Av Naturmangfoldsloven \u00a7\u00a7 8 og 9, om vurdering av kunnskapsgrunnlaget, g\u00e5r det fram at n\u00e5r det treffes en avgj\u00f8relse uten at det foreligger tilstrekkelig kunnskap om hva virkningen er for naturmilj\u00f8et, skal det tas sikte p\u00e5 \u00e5 unng\u00e5 mulig vesentlig skade p\u00e5 naturmangfoldet. S\u00e6rlig viktig blir dette dersom det foreligger en risiko for at skaden p\u00e5 naturmangfoldet er alvorlig eller irreversibel (\u00a7 9). Planomr\u00e5det ligger lett tilgjengelig for befaringer. Naturmangfoldrapporten er basert p\u00e5 eksisterende informasjon og feltunders\u00f8kelser gjennomf\u00f8rt 28. august 2023. Dette er et bra tidspunkt for \u00e5 fange opp b\u00e5de naturtyper og vegetasjon. V\u00e6rforholdene var greie, planomr\u00e5det var lett tilgjengelig og det var gode muligheter for \u00e5 f\u00e5 en oversikt over naturverdiene p\u00e5 land. Informasjonen om fugl og fisk er basert p\u00e5 registrerte observasjoner p\u00e5 Artsdatabankens Artskart, og det ble ikke gjennomf\u00f8rt unders\u00f8kelser for disse organismegruppene i forbindelse med denne naturmangfoldrapporten. Samlet vurderes kunnskapsgrunnlaget for denne naturmangfoldrapporten som godt, og \u00abf\u00f8re- varprinsippet\u00bb anvendes ikke. Kunnskapsgrunnlaget vurderes \u00e5 st\u00e5 i rimelig forhold til sakens karakter og risiko for skade p\u00e5 naturmangfoldet. Referanser: Artsdatabanken 2023. Fremmedartlista 2023. Hentet 30.08.2023 Link: https://artsdatabanken.no/lister/fremmedartslista/2023 Artsdatabanken 2021. Norsk r\u00f8dliste for arter 2021. Hentet 18.07.2023 Link: https://www.artsdatabanken.no/lister/rodlisteforarter/2021 Bruce-White C., M. Shardlow 2011. A review of the impact of artificial light on invertebrates. Buglife \u2013 The Invertebrate Conservation Trust, Peterborough Dervo, B., M. Mjelde, A.K. Schartau & I. Uglem (alfabetisk) 2018. Elvevannmasser, Ferskvann. Norsk r\u00f8dliste for naturtyper 2018. Artsdatabanken, Trondheim. Hentet (29.08.2023) fra: https://artsdatabanken.no/RLN2018/33 Framstad, E., Bevanger, K., Dervo, B., Endrest\u00f8l, A., Olsen, S.L. & Pedersen, H.C. 2018. Faggrunnlag for kartlegging av \u00f8kologiske funksjonsomr\u00e5der for terrestriske arter. NINA Rapport 1598. Norsk institutt for naturforskning. Longcore, T., & C. Rich 2004. Ecological light pollution. Frontiers in Ecology and the Environment, 2(4): 191-198. Milj\u00f8direktoratet 2021. Veileder M1941. Konsekvensutredning for klima og milj\u00f8. https://www.miljodirektoratet.no/myndigheter/arealplanlegging/konsekvensutredninger/ Milj\u00f8direktoratet 2023. Kartleggingsinstruks - Kartlegging av terrestriske Naturtyper etter NiN2. M- 2209, 372 sider. Mikkelsen, G & A. S\u00f8yland 2017. Viltet i Bergen. Kartlegging av viltomr\u00e5der og status for viltartene - Bergen kommune, Bymilj\u00f8etaten: 66 s. + vedlegg. Misfjord K. & A. Angell-Petersen. H\u00e5ndtering av l\u00f8smasser med fremmede skadelige plantearter og forsvarlig kompostering av planteavfall med fremmede skadelige plantearter. Milj\u00f8direktoratet rapport M-982|2018, 59 sider + vedlegg Pulg, U., B. Barlaup, S.E. Gabrielsen & H. Skoglund 2011: Sj\u00f8aurebekker i Bergen og omegn. LFI- rapport nr. 181, Uni Research, Uni Milj\u00f8 LFI, Bergen. 295 s. R\u00e5dgivende Biologer AS 11 Notat S\u00f8rensen, J (red.) 2013. Vannkraftkonsesjoner som kan revideres innen 2022. Nasjonal gjennomgang og forslag til prioritering. Norges vassdrags\u2013 og energidirektorat, rapport nr. 49/2013, 316 sider. R\u00e5dgivende Biologer AS 12 Notat "
}