{
  "dokument_id": "ad16f30c-85e9-5ddb-89c1-dc5b2a27cada",
  "doc_type": "case_attachment",
  "kommune": 4601,
  "tittel": "Landskapsrapport_datert 25.10.2024 1711142_1_1",
  "url": "https://bergen.kommune.no/politikere-utvalg/api/fil/bk360/12277474/Landskapsrapport-datert-25-10-2024-1711142-1-1",
  "tekst": "Oppdragsgiver: Bergen Vann Oppdragsnr.: 5205903 Versjon: E02 GAUP\u00c5S H\u00d8YDEBASSENG Landskapsrapport 2024-10-25 E02 2024-10-25 For godkjennelse hos myndigheter AKIrg SAHov ERSan E01 2024-03-08 For godkjennelse hos myndigheter AKIrg SAHov ERSan Versjon Dato Beskrivelse Utarbeidet Fagkontrollert Godkjent Dette dokumentet er utarbeidet av Norconsult AS som del av det oppdraget som dokumentet omhandler. Opphavsretten tilh\u00f8rer Norconsult AS. Dokumentet m\u00e5 bare benyttes til det form\u00e5l som oppdragsavtalen beskriver, og m\u00e5 ikke kopieres eller gj\u00f8res tilgjengelig p\u00e5 annen m\u00e5te eller i st\u00f8rre utstrekning enn form\u00e5let tilsier. 2024-03-08 | Side 1 av 12 Oppdragsgiver: Oppdragsnr.: 5205903 Versjon: E01 1 FJERNVIRKNING Fordi h\u00f8ydebassengene er plassert p\u00e5 toppen av Kistehaugen vil de v\u00e6re godt synlig fra hele n\u00e6romr\u00e5det. Atkomstvegen blir et stort terrenginngrep som vil v\u00e6re synlig fra vest. For \u00e5 illustrere fjernvirkningen med fotovisualisering har en valgt 4 ulike standpunkter i nabolaget der det er mest trafikk eller boligbebyggelse. Synspunkt 2 GAUP\u00c5S 1.1 Synspunkt 1 Fra Hauglandsvegen ses h\u00f8ydebassengene godt, men er delvis skjult bak grantr\u00e6r. Adkomstvegen med fyllinger og skj\u00e6ringer blir godt synlig i landskapet. P\u00e5 sikt vil nok omr\u00e5det gro igjen slik som resten av Kistehaugen om det ikke blir tatt i bruk til beite. 2024-10-25 | Side 2 av 12 Oppdragsgiver: Oppdragsnr.: 5205903 Versjon: E01 1.2 Synspunkt 2 Fra Gaup\u00e5svegen blir h\u00f8ydebassengene mindre synlige fordi synspunktet er lavt nede og skogen tettere og h\u00f8yere. 1.3 Synspunkt 3 Fra boligomr\u00e5det Bruraleitet blir h\u00f8ydebassengene godt synlig, men granskogen skjuler noen av dem. 2024-10-25 | Side 3 av 12 Oppdragsgiver: Oppdragsnr.: 5205903 Versjon: E01 2 ATKOMSTVEGEN Atkomstvegen krever store terrenginngrep for \u00e5 f\u00e5 en akseptabel stigning og veibredde. Dette medf\u00f8rer massive fjellskj\u00e6ringer p\u00e5 opptil 10 meter og omfattende sidefyllinger. Disse vil v\u00e6re godt synlige i landskapet. Det er mulig \u00e5 gj\u00f8re avb\u00f8tende tiltak for \u00e5 unng\u00e5 s\u00e5 store skj\u00e6ringer, men her vil det v\u00e6re en avveining mellom fjernvirkning, terrenginngrep og milj\u00f8p\u00e5virkning. Forslag 1 \u2013 H\u00f8ye fjellskj\u00e6ring Det blir skj\u00e6ringer p\u00e5 opptil 10 meter p\u00e5 store deler av veistrekket fra Gaup\u00e5svegen og opp til h\u00f8ydebassengene. L\u00f8sning med h\u00f8ye skj\u00e6ringer begrenser terrenginngrepet fordi det gir mindre uttak av stein og en kan beholde eksisterende vegetasjon. H\u00f8ye fjellskj\u00e6ringer blir et permanent s\u00e5r i landskapet som ikke gror igjen med tiden. Vegetasjon og jordmasser p\u00e5 kanten av skj\u00e6ringen m\u00e5 sikres s\u00e5 de ikke raser ut. Skj\u00e6ringene m\u00e5 sikres med gjerde for \u00e5 hindre fallulykker. Visualisering sett i fugleperspektiv som viser store skj\u00e6ringer langs vegen opp til h\u00f8ydebassengene. Eks. skog Prinsippsnitt gjennom vegen opp til h\u00f8ydebassengene som viser skj\u00e6ringer opp til 10 meter 2024-10-25 | Side 4 av 12 Oppdragsgiver: Oppdragsnr.: 5205903 Versjon: E01 Forslag 2 \u2013 Slak skr\u00e5ning For \u00e5 unng\u00e5 de bratte skj\u00e6ringene kan det sprenges ut et st\u00f8rre areal med slakere stigning. Jordmasser og vegetasjonsdekke fjernes midlertidig og tilbakef\u00f8res. Omr\u00e5det kan tas i bruk til beite og kan bli en del av kulturlandskapet. Det vil ikke v\u00e6re n\u00f8dvendig med gjerder. Slak skr\u00e5ning vil tilpasses fint i kulturlandskapet og gi en hyggeligere veg for turg\u00e5ere. Omr\u00e5det vil gro fort igjen og vil etter et par \u00e5r ikke v\u00e6re synlig p\u00e5 avstand. Ulempen er at denne l\u00f8sningen gir mer sprengstein som m\u00e5 kj\u00f8res bort og deponeres og et st\u00f8rre omr\u00e5de av eksisterende vegetasjon m\u00e5 fjernes. Visualisering sett i fugleperspektiv som viser slak skj\u00e6ring p\u00e5 h\u00f8yre side av vegen opp til h\u00f8ydebassengene. Ny eng Slak skr\u00e5ning Prinsippsnitt gjennom vegen opp til h\u00f8ydebassengene som viser slak skr\u00e5ning p\u00e5 h\u00f8yre side. 2024-10-25 | Side 5 av 12 Oppdragsgiver: Oppdragsnr.: 5205903 Versjon: E01 Konklusjon Forslag 1 med h\u00f8ye skj\u00e6ringer vil gi negativ p\u00e5virkning p\u00e5 opplevelsen av stedet b\u00e5de p\u00e5 n\u00e6rt og langt hold. Forslag 2 med slak skr\u00e5ning vil gi en bedre landskapstilpasning, men vil kreve mer uttak av fjell med tilh\u00f8rende transport og deponibehov. Begge forslagene er vurdert opp mot hverandre med hensyn p\u00e5 \u00f8konomi og klimagassutslipp. Siden hele prosjektet krever store terrenginngrep med mye sprenging og fylling vil meruttaket av stein ved forslag 2 med slak skr\u00e5ning ha minimal p\u00e5virkning p\u00e5 \u00f8konomien til prosjektet. Utslippet forbundet med \u00f8kt uttak av stein vil v\u00e6re sv\u00e6rt lite sammenlignet med utslippet fra tiltaket som helhet. Det konkluderes med at alternativ 2 velges som l\u00f8sning. 2.1 Terrengforming av skr\u00e5ninger For at fyllingene skal fremst\u00e5 mer naturlige b\u00f8r disse formes i mykere linjer f\u00f8r jordutlegging. Det vanlige er \u00e5 lage rette kanter og skr\u00e5ninger, det er lite som skal til for \u00e5 f\u00e5 disse mer naturlige med litt bevist gravemaskinarbeid. Overskuddsmasser fra bassengtomten kan brukes til \u00e5 bygge en haug med omtrent samme fotavtrykk som et h\u00f8ydebasseng, der vegen kommer opp. Haugen blir omtrent 3 meter h\u00f8y, gresskledd og tilplantet med kirseb\u00e6rtr\u00e6r. Dette kan bli en vakker kirseb\u00e6rlund i enden av vegen, som tar fokus bort fra bassengene. Illustrasjon som viser inngangen til h\u00f8ydebassengene der veien slutter. Her er vist en liten kolle med kirseb\u00e6rlund og \u00e5pnere gjerder rundt inngangsporten. 2024-10-25 | Side 6 av 12 Oppdragsgiver: Oppdragsnr.: 5205903 Versjon: E01 3 AVB\u00d8TENDE TILTAK RUNDT BASSENG Bassengene skal ligge p\u00e5 koteh\u00f8yde 131,00 p\u00e5 planert terreng. Fordi eksisterende terreng ligger h\u00f8yest i syd og synker nordover, blir det store skj\u00e6ringer i syd og store fyllinger i nord. Hele omr\u00e5det for h\u00f8ydebasseng skal gjerdes inn med h\u00f8ye gjerder for \u00e5 sikre mot sabotasje. For \u00e5 kamuflere de store terrenginngrepene kan det gj\u00f8res avb\u00f8tende tiltak. 3.1 Fjellskj\u00e6ring omkring byggegrop Stor fjellskj\u00e6ring L\u00f8sningen (h\u00f8ydebasseng vist med flatere tak) slik den vil v\u00e6re mellom basseng 2 og 3, uten tiltak i fjellskj\u00e6ringen. Terrassert skj\u00e6ring For \u00e5 f\u00e5 etablert vegetasjon i skj\u00e6ringen kan det sprenges i ulike niv\u00e5er som plantes til med tr\u00e6r og busker. Dette vil kamuflere de store skj\u00e6ringene. Ulempen er at det m\u00e5 sprenges mer fjell som m\u00e5 kj\u00f8res bort. Vinningen er liten da det kun er innenfra anlegget skj\u00e6ringene vil v\u00e6re synlige og kun bes\u00f8kt av driftspersonell. Konklusjon Vinningen ved terrassering er liten da det kun er innenfra anlegget skj\u00e6ringene vil v\u00e6re synlige som kun er bes\u00f8kt av driftspersonell. Stor fjellskj\u00e6ring anbefales. 2024-10-25 | Side 7 av 12 Oppdragsgiver: Oppdragsnr.: 5205903 Versjon: E01 3.2 Estetiske tiltak p\u00e5 h\u00f8ydebassengene Arkitektur, materialbruk og farge kan v\u00e6re med p\u00e5 \u00e5 gj\u00f8re h\u00f8ydebassengene vakrere, mer interessante eller mindre synlige. Formen er bestemt, s\u00e5 arkitekturen f\u00e5r en gjort lite med. Byggene kan f\u00e5 trekledning og kan males i ulike farger. M\u00f8rke farger som gr\u00e5, brun og sort vil gj\u00f8re byggene mindre synlige. Siden byggene likevel vil v\u00e6re synlige, kan en kanskje heller fremheve dem. Gul, r\u00f8d eller forskjellige avstemte fargetoner p\u00e5 de fire byggene kan gj\u00f8re dem interessante. Takflaten er fremtredende og her kan det velges mellom buet tak eller en flatere type. Den buete formen gj\u00f8r det vanskelig \u00e5 tekke med skifer eller tre. Fargen p\u00e5 taket kan vurderes opp mot valg av farge p\u00e5 selve bygget, men b\u00f8r v\u00e6re m\u00f8rk og gi lite refleksjon. Under vises illustrasjoner av byggene med ulike fargekombinasjoner b\u00e5de p\u00e5 tak og vegger. Gul farge R\u00f8d farge Nyanser av r\u00f8dt Fjernvirkning av h\u00f8ydebasseng med fasade i tre og flatere tak i gr\u00e5 farge. 2024-10-25 | Side 8 av 12 Oppdragsgiver: Oppdragsnr.: 5205903 Versjon: E01 Under vises h\u00f8ydebassenget med to ulike utforminger p\u00e5 taket. Det \u00f8verste viser tiln\u00e6rmet flatt tak, det underste viser buet tak. Konklusjon Byggene b\u00f8r males i varm, naturlik kul\u00f8r, gjerne ulike farger i en avstemt fargepalett. Taket b\u00f8r v\u00e6re tiln\u00e6rmet flatt slik at det blir mindre dominerende og mer fleksibelt i forhold til taktekkingsmaterialer. 2024-10-25 | Side 9 av 12 Oppdragsgiver: Oppdragsnr.: 5205903 Versjon: E01 3.3 Inngjerding av anlegget Gjerdene m\u00e5 v\u00e6re sikret mot klatring og b\u00f8r ha en h\u00f8yde p\u00e5 opp til 2,5 meter. For \u00e5 unng\u00e5 for massivt utrykk b\u00f8r det v\u00e6re \u00e5pne nettinggjerder i solid utf\u00f8relse. Det er krav om inngjerding av hele h\u00f8ydebassenganlegget. Det er viktig at gjerdene f\u00e5r en god estetisk utforming av stolper og netting, s\u00e5 diskre som det er mulig innenfor sikkerhetskravene. Skogen vil med tiden skjule gjerdene i den sydligste enden. I nord, der vegen slutter, er terrengh\u00f8yden lik p\u00e5 utsiden og innsiden av gjerdet. Siden dette blir inngangssonen, vil omr\u00e5det holdes fritt for h\u00f8yere vegetasjon. Her b\u00f8r det v\u00e6re et mer forseggjort gjerde med kj\u00f8report. 3.4 Vegetasjon Det b\u00f8r satses p\u00e5 naturlig revegetering etter anlegging, med tilbakef\u00f8ring av jord. Det er viktig \u00e5 ta vare p\u00e5 jord fra stedet slik at en sikrer naturlig fr\u00f8bank og tilsvarende vekstforhold som i naturen rundt. Jordmasser til gjenbruk m\u00e5 lagres forskriftsmessig i ranker ikke h\u00f8yere enn 2 meter. Jorddybden ved utlegging som vekstmedium b\u00f8r v\u00e6re minimum 20 cm. Sprengsteinsfyllinger m\u00e5 avmettes med finere masser, gjerne lokale undergrunnsmasser, f\u00f8r utlegging av vekstjord. Sideflytting av jord og vegetasjonsmatter som tilbakef\u00f8res s\u00e5 raskt som mulig gir best resultat og b\u00f8r anvendes der dette er mulig. Det b\u00f8r ikke plantes ny vegetasjon, men satses p\u00e5 naturlig gjengroing. Sideskr\u00e5ninger i bratt terreng tils\u00e5s med beitefr\u00f8blanding av lokal proveniens. Gjengrodd beite, typisk naturtype i planomr\u00e5det. 2024-10-25 | Side 10 av 12 Oppdragsgiver: Oppdragsnr.: 5205903 Versjon: E01 3.5 Tilrettelegging for friluftsliv Kistehaugen er et mye brukt friluftsomr\u00e5de med spennende kulturspor fra 2. verdenskrig. H\u00f8ydebassenganlegget vil utgj\u00f8re en stor endring i opplevelsen av omr\u00e5det. For at denne ikke skal v\u00e6re udelt negativ kan anlegget tilf\u00f8res noen ekstra kvaliteter for friluftslivet. Der vegen slutter, p\u00e5 toppen av \u00e5sen, b\u00f8r det tilrettelegges for friluftsliv. Vegen gir nye turmuligheter og det vil v\u00e6re mulig \u00e5 komme opp med barnevogn og sykkel. Det er sannsynlig at dette vil bli et popul\u00e6rt turm\u00e5l og et fint utgangspunkt for turer p\u00e5 de eksisterende stiene i omr\u00e5det, som for eksempel turen til lyskasterbatteriet fra 2. verdenskrig. Dette omr\u00e5det er fint tilrettelagt med grill og sitteplasser. Plantegning av hele planomr\u00e5det med fokus p\u00e5 friluftsliv. 2024-10-25 | Side 11 av 12 Oppdragsgiver: Oppdragsnr.: 5205903 Versjon: E01 Konklusjon Illustrasjonsplanen viser en kirseb\u00e6rlund i fronten for h\u00f8ydebassengene der veien slutter. Kirseb\u00e6rlunden forsterker de nye elementene som er plassert p\u00e5 toppen av fjellet. Kirseb\u00e6r-tr\u00e6rne kan bli en attraksjon i seg selv. Det er viktig at turg\u00e5ere trekkes bort fra h\u00f8yde- bassengene, da disse ikke har adgang for uvedkommende. I tilknytning til kirseb\u00e6rlunden er det vist en uformell sitteplass, litt borte fra det inngjerdete omr\u00e5det der det b\u00e5de er sol og utsikt. Eksisterende turstier som p\u00e5virkes av tiltaket m\u00e5 legges om og kobles p\u00e5 nytt vegsystem. Kulturminner fra 2. verdenskrig tilrettelagt for friluftsliv Illustrasjon som viser alle fire h\u00f8ydebasseng med \u00f8nskede avb\u00f8tende tiltak; materialbruk bygg, inngjerding, terreng- forming, vegetasjonsbruk samt sitteplass og turstier 2024-10-25 | Side 12 av 12 "
}