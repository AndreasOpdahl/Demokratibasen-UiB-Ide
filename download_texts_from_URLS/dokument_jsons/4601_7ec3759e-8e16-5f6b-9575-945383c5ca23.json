{
  "dokument_id": "7ec3759e-8e16-5f6b-9575-945383c5ca23",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 193 fra Chris J\u00f8rgen K. R\u00f8dland (H) til Christine Kahrs (H) om Kollev\u00e5gen og oppf\u00f8lging av forure",
  "url": "https://bergen.kommune.no/politikere-utvalg/api/fil/bk360/11770579/Svar-pa-skriftlig-sporsmal-nr-193-fra-Chris-Jorgen-K-Rodland-H-til-Christine-Kahrs-H-om-Kollevagen-og-oppfolging-av-forure",
  "tekst": " BBU \u2013 Kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2024/182166-3 Saksbehandler: Malene Nesse Gr\u00f8nningen Fra Dato: 9. desember 2024 Byr\u00e5d for byutvikling Svar p\u00e5 skriftlig sp\u00f8rsm\u00e5l nr. 193 fra Chris J\u00f8rgen K. R\u00f8dland (H) til Christine Kahrs (H) om Kollev\u00e5gen og oppf\u00f8lging av forurenset grunn - Utvalg for milj\u00f8 og byutvikling Sp\u00f8rrer viser til kommunens eierinteresser i Kollev\u00e5gen og ansvar for forurenset grunn. Sp\u00f8rsm\u00e5l til byr\u00e5den: Hva er status p\u00e5 den forurensede grunnen, eventuell oppf\u00f8lging og hvordan h\u00e5ndterer Bergen kommune fremtidige forpliktelser? Svar fra byr\u00e5den: Bergen kommune ved Bymilj\u00f8etaten, mottok i mars 2020 p\u00e5legg fra Milj\u00f8direktoratet om overv\u00e5king av Kollev\u00e5gen avfallsdeponi over en periode p\u00e5 10 \u00e5r, med \u00e5rlig innrapportering til Milj\u00f8direktoratet. Et forslag til langtidsoverv\u00e5king av Kollev\u00e5gen ble utarbeidet av konsulent (Cowi) for perioden 2020-2030. Overv\u00e5kningsprogrammet ble godkjent av Milj\u00f8direktoratet, og overv\u00e5kning startet i 2022. Det er gjennomf\u00f8rt tildekking av avfall b\u00e5de p\u00e5 land og i sj\u00f8en. Dette er b\u00e5de med hensyn til friluftsomr\u00e5det, men ogs\u00e5 for \u00e5 redusere videre spredning av avfall og milj\u00f8gifter. P\u00e5 deler av sj\u00f8bunnen og i bratte skr\u00e5ninger, har det vist seg vanskelig og avfallet er fortsatt synlig. Det er ogs\u00e5 sprekker hvor det er fare for utrasing, samt lekkasje av gass og milj\u00f8gifter i fjorden. Overv\u00e5kingen f\u00f8lger med tildekkingslaget og milj\u00f8konsekvensene. Bymilj\u00f8etatens gjeldende avtale for milj\u00f8overv\u00e5king gjelder for perioden 2024-2027. Kartleggingen dokumenterer status og utvikling. Etaten f\u00f8lger opp overv\u00e5kningen i dialog med konsulent, og rapporterer som nevnt \u00e5rlig til Milj\u00f8direktoratet. Etter 10 \u00e5r med overv\u00e5kning vil Milj\u00f8direktoratet avgj\u00f8re, basert p\u00e5 resultatene, om det er behov for videre overv\u00e5kning. Christine Kahrs \u2013 Byr\u00e5d for byutvikling Dokumentet er godkjent elektronisk. "
}