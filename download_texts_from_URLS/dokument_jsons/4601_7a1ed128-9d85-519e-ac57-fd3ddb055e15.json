{
  "dokument_id": "7a1ed128-9d85-519e-ac57-fd3ddb055e15",
  "doc_type": "case_attachment",
  "kommune": 4601,
  "tittel": "P\u00e5legg om opph\u00f8r av bruk retting og ilegging av tvangsmulkt - Sverresborg avlastning PBE 13.03.2023",
  "url": "https://bergen.kommune.no/politikere-utvalg/api/fil/bk360/11881975/Palegg-om-opphor-av-bruk-retting-og-ilegging-av-tvangsmulkt-Sverresborg-avlastning-PBE-13-03-2023",
  "tekst": " Plan- og bygningsetaten SVERRESBORG AVLASTNING V\u00e5r referanse: ULOV-2022/23971-16 Nye Sandviksveien 23 Saksbehandler: Eirik Selvik Nielsen Dato: 13.03.2023 5032 BERGEN Eiendom : Gnr 167 Bnr 923 Tiltakets adresse : Nye Sandviksveien 23 P\u00e5legg om opph\u00f8r av bruk og ilegging av tvangsmulkt Vi viser til varsel om opph\u00f8r av bruk og ilegging av tvangsmulkt 08.02.23. Vi har ikke mottatt noen tilbakemelding p\u00e5 varselet eller bekreftelse p\u00e5 opph\u00f8r av bruk. VEDTAK 1. Opph\u00f8r av bruk Vi p\u00e5legger dere \u00e5 opph\u00f8re all bruk av leiligheten som avlastningstiltak inntil det eventuelt foreligger en midlertidig brukstillatelse/ferdigattest. Fristen for opph\u00f8r av bruk settes til 10.06.23. 2. Tvangsmulkt Engangsmulkt p\u00e5 kr 150 000,- blir ilagt den 11.06.23 dersom ikke den ulovlige bruken til avlastningstiltak opph\u00f8rer innen fristen. L\u00f8pende dagmulkt p\u00e5 kr 3 000,- fra og med 11.06.23 dersom ikke den ulovlige bruken til avlastningstiltak opph\u00f8rer innen fristen. V\u00c5R BEGRUNNELSE Dere disponerer leiligheten og er derfor ansvarlig for at reglene i plan- og bygningsloven (pbl.) f\u00f8lges. Vi var p\u00e5 befaring p\u00e5 eiendommen 17.11.22. Til stede p\u00e5 befaringen var representanter fra kommunen og representanter for Sverresborg avlastning. Det er Sverresborg avlastning som selv har sendt inn bekymringsmelding. Dette er gjort grunnet at de mener at det er noen sikkerhetsomr\u00e5der som ikke er ivaretatt med tanke p\u00e5 klientellet som bruker tilbudet. Videre er ikke personalet sine arbeidsforhold tilfredsstillende. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN Ved befaringen ble det konstatert at leiligheten er i bruk som avlastningshjem. Rominndeling er i samsvar med godkjente tegninger for bygget, soverom ved ytterd\u00f8r er tatt i bruk som kontor for de ansatte. Hver leilighet i bygget er egen branncelle. Det er kun en trapp i bygget, dette er en vindeltrapp som leder mot byggets hovedd\u00f8r og ut i krysset ved Nye Sandviksveien og Helgesens gate. Alternativet til \u00e5 bruke denne trappen ved brann er \u00e5 bli hentet ned fra altanen av brannvesenet. Brukerne av tiltaket har ikke mulighet til \u00e5 komme seg ut p\u00e5 egenh\u00e5nd ved brann, de vil ha behov for hjelp. Ved brann er det kun vindeltrappen som kan brukes. Eventuelt m\u00e5 de bli hentet fra altanen p\u00e5 byggets forside. De er ikke koblet til alarmsentral/brannvesen. Vi har i etterkant av befaringen innhentet utfyllende opplysninger om omfanget av avlastningstilbudet, herunder antall brukere og ansatte. Det er 15 faste ansatte og ca. 7 ringevikarer. I turnus er det alltid to p\u00e5 jobb p\u00e5 dagtid (pluss leder), og to p\u00e5 kveld, samt en p\u00e5 natt. I helgene er det tre p\u00e5 hvert skift p\u00e5 dag/ettermiddag. Det er 22 familier som gis avlastning, hvor det er 4 barn/ungdommer inne til avlastning om gangen. I ukedagene er de fleste p\u00e5 dagtilbud utenfor huset, men p\u00e5 ettermiddag/kveld og i helgene er det 6-7 personer i leiligheten. Saksnummer ULOV-2022/23971 Side 2 av 8 V\u00e5r vurdering N\u00e5r det gjelder r\u00f8mningsveier viser vi til v\u00e5r vurdering som fremg\u00e5r av varselet. Bygget er godkjent med kun ett r\u00f8mningssikkert trapperom og tilsynelatende er r\u00f8mningsveien i henhold til de tillatelser som er gitt. Borettslaget er oppfordret til \u00e5 unders\u00f8ke at r\u00f8mningsveien fremdeles er i henhold til tillatelser. I det f\u00f8lgende vil det gj\u00f8res en vurdering av om det er foretatt en bruksendring av leiligheten. Etter Plan- og bygningsloven \u00a7 20-2, jf. \u00a7 20-1 f\u00f8rste ledd bokstav d er bruksendring et s\u00f8knadspliktig tiltak. Dette er ytterligere konkretisert i Saksbehandlingsforskriften (SAK10) \u00a7 2-1 som sl\u00e5r fast at varig og tidsbestemt bruksendring er s\u00f8knadspliktig dersom: \u00aba) byggverk eller del av byggverk tas i bruk til eller blir tilrettelagt for annet enn det f\u00f8lger av tillatelse eller lovlig etablert bruk, b) endret bruk av byggverk eller del av byggverk kan p\u00e5virke de hensyn som skal ivaretas i eller med hjemmel i plan- og bygningsloven i forhold til byggverket, tilh\u00f8rende utearealer eller omgivelser, eller c) tilleggsdel tas i bruk til hoveddel eller omvendt\u00bb. Sp\u00f8rsm\u00e5let i denne saken er om bruken av leiligheten slik den er i dag medf\u00f8rer en bruksendring. Det er bokstavene a og b i ovennevnte bestemmelse i forskriften som er gjenstand for den videre vurderingen. En m\u00e5 s\u00f8ke om tillatelse til bruksendring n\u00e5r et byggverk skal tas i bruk til noe annet enn det byggverket opprinnelig var godkjent for eller lovlig brukt til. Tilsvarende gjelder for tilrettelegging for annen bruk. Ny bruk kan medf\u00f8re nye krav til byggverket eller bruken av byggverket, for eksempel knyttet til brannsikkerhet eller p\u00e5virkning p\u00e5 omgivelsene. Ved bruksendring vil i utgangspunktet alle tekniske krav mv. gjelde fullt ut. Bruksendringen m\u00e5 ogs\u00e5 v\u00e6re i samsvar med arealplan. Det sentrale punktet n\u00e5r det gjelder sp\u00f8rsm\u00e5let om s\u00f8knadsplikt er ikke om kommunen har noe \u00e5 innvende mot endret bruk, men at kommunen skal f\u00e5 muligheten til \u00e5 vurdere eventuell ny bruk i forhold til n\u00e5gjeldende bestemmelser for arealdisponering og bygnings- og bruksmessige krav, dvs. om endringene ber\u00f8rer hensyn som plan- og bygningslovgivningen skal ivareta. Av \u00a7 2-1 bokstav a f\u00f8lger at det er bruksendring n\u00e5r byggverk eller del av det tas i bruk til eller blir tilrettelagt for en annen bruk enn det form\u00e5let som tidligere er godkjent eller ellers er lovlig etablert. Hva som er lovlig bruk f\u00f8r endring skjer vurderes ut fra de bestemmelser og de forutsetninger som gjaldt den gang n\u00e5v\u00e6rende bruk ble lovlig etablert, herunder eventuelle vilk\u00e5r i tillatelsen som ble gitt. Ny \u00f8nsket bruk m\u00e5 vurderes opp mot gjeldende plan- og bygningslovgivning for \u00e5 se om nye krav kan komme inn i forhold til den nye bruken. Endring av bruken av et byggverk eller areal vil i en del tilfeller tilsynelatende kunne skje uten vesentlige fysiske endringer av byggverket eller p\u00e5virkning p\u00e5 omgivelsene. Ved n\u00e6rmere Saksnummer ULOV-2022/23971 Side 3 av 8 vurdering vil en likevel se at endret bruk kan utl\u00f8se flere tekniske krav, som krav til personlig eller materiell sikkerhet, milj\u00f8 og helse, installasjoner og brukbarhet, byggegrunn, tekniske infrastruktur med videre. SAK10 \u00a7 2-1 bokstav b gir uttrykk for at dette er noe som m\u00e5 ivaretas ved en vurdering av om det er foretatt en bruksendring. Bruksendring er ikke alltid knyttet opp mot et tiltak med bygge- eller anleggsarbeider. Det er tilstrekkelig at den faktiske bruken endres utover det tidligere tillatelse eller arealplan \u00e5pner for, jf. pbl. \u00a7 1-6. I en uttalelse fra 1990 fra Kommunal og moderniseringsdepartementet, saksnr. 89/4624, var sp\u00f8rsm\u00e5let om det kreves bruksendring av bolig n\u00e5r den skal benyttes for psykisk utviklingshemmende med behov for omfattende tilsyn og service. Som et utgangspunkt sl\u00e5s det fast at det ikke vil v\u00e6re n\u00f8dvendig med bruksendring n\u00e5r boligen skal benyttes slik. Dersom en bolig tas i bruk som institusjon vil det v\u00e6re n\u00f8dvendig med bruksendring da dette er et annet reguleringsform\u00e5l. Sentrale momenter vil v\u00e6re form\u00e5let med virksomheten, form\u00e5let for beboerne, antall beboere, antall ansatte, virkning for beboerne i str\u00f8ket, om bruken medf\u00f8rer bestemte bygningstekniske krav eller andre krav. Hva som g\u00e5r inn under begrepet \"institusjon\" er imidlertid ikke definert i helse- og sosiallovgivningen eller i Plan- og bygningsloven. Uttalelsen viser til at det ofte vil v\u00e6re n\u00f8dvendig \u00e5 bruke et visst skj\u00f8nn n\u00e5r man skal avgj\u00f8re om et konkret boopplegg skal regnes som bolig eller institusjon. Av uttalelsen fremg\u00e5r det videre at det er vanskelig \u00e5 trekke en absolutt grense for hva som er bolig og hva som er institusjon. Om det er bolig eller institusjon m\u00e5 avgj\u00f8res konkret i hvert enkelt tilfelle. Et av momentene for \u00e5 avgj\u00f8re dette vil v\u00e6re \u00e5 se hva form\u00e5let med virksomheten i bygningen er. Er det hovedsakelig boligform\u00e5l eller er det behandling/oppl\u00e6ring? Departementet viser videre til at det i noen tilfeller kan v\u00e6re vanskelig \u00e5 avgj\u00f8re hva form\u00e5let for beboerne er. Det \u00e5 bo kan ofte i seg selv v\u00e6re trening/behandling. Botrening vil v\u00e6re en prosess hvor man utvikles til gradvis \u00e5 bli mer selvhjulpen, en trening som tar sikte p\u00e5 at beboeren etter en fastsatt tidsplan, skal kunne flytte i annen bolig med mindre tilsyn. Dersom beboerne har fast adresse et annet sted enn p\u00e5 det aktuelle tiltaket, kan dette v\u00e6re en indikasjon p\u00e5 at form\u00e5let med tiltaket ikke er bolig, men institusjon. Et annet moment som trekkes frem i uttalelsen vil v\u00e6re \u00e5 se p\u00e5 antall beboere. Antall ansatte vil ogs\u00e5 v\u00e6re et moment av betydning. Sv\u00e6rt mange ansatte i forhold til beboere vil kunne tyde p\u00e5 at det er institusjon. Dette gjelder s\u00e6rlig der det er d\u00f8gnkontinuerlig tilsyn. Dette vil imidlertid heller ikke kunne forst\u00e5s absolutt. Om bruken krever bestemte bygningstekniske eller andre krav etter pbl eller forskrift enn hva som er tilfelle med bolig vil ogs\u00e5 v\u00e6re et moment ved vurderingen? F eks branntekniske krav, et bestemt antall parkeringsplasser, krav til utearealene etc. Saksnummer ULOV-2022/23971 Side 4 av 8 Dersom endringen medf\u00f8rer mange nye krav, kan det tyde p\u00e5 at det foreligger bruksendring. Oppsummert vil det alts\u00e5 bero p\u00e5 en konkret vurdering om en leilighet er bruksendret til institusjon. Momenter av betydning er om brukerne bor der fast, om det er flere \u00e5rsverk som har dette som arbeidsplass, personal som overnatter, s\u00e6rlige behov for brakksikring og \u00f8kt trafikk. I denne konkrete saken er det tale om et avlastningstiltak. Brukerne av tiltaket bor der ikke fast, men har adresse et annet sted. Dette taler for at det ikke lenger er tale om et ordin\u00e6rt boligform\u00e5l. Selv om det kun er 4 brukere tilstede samtidig i leiligheten, og at det er begrenset antall ansatte p\u00e5 jobb samtidig, har bruken likevel et visst omfang. Det er totalt 22 ansatte som er tilknyttet tiltaket og 22 familier som gis avlastning. At det er sv\u00e6rt mange som bruker tiltaket og at det ikke er et permanent botilbud, men tidsbegrenset med hyppig rotasjon av beboere tilsier at det foreligger en bruksendring. I tillegg er det et moment at brukergruppen til tilbudet tilsier at det er s\u00e6rskilte behov for brannsikring. P\u00e5 bakgrunn av det ovenst\u00e5ende er det v\u00e5r vurdering at det er foretatt en bruksendring av leiligheten. Hvordan kan dere unng\u00e5 tvangsmulkt? Retter dere opp det ulovlige forholdet, unng\u00e5s tvangsmulkt. Dette kan skje p\u00e5 f\u00f8lgende m\u00e5ter: 1. Bruken av leiligheten til avlastningstiltak m\u00e5 opph\u00f8re snarest og senest innen 10.06.23. Det m\u00e5 sendes inn skriftlig bekreftelse innen 10.06.23 p\u00e5 at bruken er opph\u00f8rt. Leiligheten m\u00e5 ikke tas i bruk som avlastningstiltak f\u00f8r slik bruk er oms\u00f8kt og tillat med vedtak om midlertidig brukstillatelse/ferdigattest. Tiltaket kan oms\u00f8kes Dere eller en ansvarlig s\u00f8ker (fagperson) kan s\u00f8ke om \u00e5 f\u00e5 forholdet godkjent. Om dere trenger hjelp av en ansvarlig s\u00f8ker, er avhengig av hvilke arbeid som er utf\u00f8rt. Det m\u00e5 bekreftes av dere at bruken er opph\u00f8rt innen fristen 10.06.23 selv om det sendes inn komplett s\u00f8knad. Siden det i dette p\u00e5legget kun er p\u00e5lagt opph\u00f8r av bruk og ikke retting, kan ulovlighetsoppf\u00f8lgingen avsluttes n\u00e5r bruken er opph\u00f8rt. Hva skjer hvis dere ikke opph\u00f8rer bruken? Dersom dere ikke opph\u00f8rer bruken, m\u00e5 dere betale tvangsmulkt som vedtatt over. Om p\u00e5legget ikke etterkommes innen fastsatt frist, kan det f\u00f8lges opp med forelegg. Et forelegg kan f\u00e5 virkning som rettskraftig dom. P\u00e5legg kan tinglyses som heftelse p\u00e5 eiendommen dersom det ulovlige forholdet ikke rettes. Saksnummer ULOV-2022/23971 Side 5 av 8 Hvordan s\u00f8ke om tillatelse? Mer informasjon om hva som er s\u00f8knadspliktig og hvordan man s\u00f8ker finnes her: \u2022 Direktoratet for byggkvalitet: www.dibk.no \u2022 Bergen kommune: www.bergen.kommune.no/innbyggerhjelpen/planer-bygg- og-eiendom Kundesenteret v\u00e5rt gir ogs\u00e5 generell veiledning i sp\u00f8rsm\u00e5l om byggesaker. Kundesenteret kan kontaktes p\u00e5 telefon 55 56 63 10 eller ved oppm\u00f8te i kundesenterets lokaler i Johannes Bruns gate 12. Informasjon om retten til \u00e5 klage Dere har rett til \u00e5 klage p\u00e5 vedtaket. Klagen m\u00e5 sendes til oss innen 3 uker fra dette vedtaket ble mottatt. Dette gjelder ogs\u00e5 dersom det sendes inn s\u00f8knad. Det gj\u00f8res oppmerksom p\u00e5 at bruken m\u00e5 opph\u00f8res innen den fristen som er gitt i dette p\u00e5legget selv om vedtaket p\u00e5klages. Det m\u00e5 derfor bekreftes av dere at bruken er opph\u00f8rt innenfor fristen selv om det sendes inn klage. Se mer informasjon om rett til klage i vedlagt skjema \u201cOrientering om rett til \u00e5 klage p\u00e5 forvaltningsvedtak\u201d. Hvilket ansvar har en eier av en eiendom? Den som eier en eiendom, er ansvarlig for at alle endringer som er utf\u00f8rt p\u00e5 eiendommen er i henhold til plan- og bygningsloven (pbl) og gitte tillatelser. Det betyr at n\u00e5v\u00e6rende eier er ansvarlig, selv om det er tidligere eier som har utf\u00f8rt arbeidene. Regelverk som er brukt \u2022 Plikt til \u00e5 s\u00f8ke om tiltaket fremg\u00e5r av plan- og bygningsloven (pbl.) \u00a7 20-2 jf.\u00a7 20-1, f\u00f8rste ledd, bokstav d og SAK 10 \u00a7 2-1. \u2022 V\u00e5r rett til \u00e5 gi p\u00e5legg og ilegge tvangsmulkt sl\u00e5s fast i pbl. \u00a7 32-3 og pbl. \u00a7 32-5. \u2022 Vi kan gi forelegg etter pbl. \u00a7 32-6. \u2022 Vi kan politianmelde forholdet etter pbl. \u00a7 32-9. \u2022 Vi har rett til \u00e5 tinglyse p\u00e5legget etter pbl. \u00a7 32-3 fjerde ledd. \u2022 Din rett til \u00e5 klage p\u00e5 vedtaket f\u00f8lger av forvaltningsloven \u00a7 28. Gebyr Ulovlighetsoppf\u00f8lging er gebyrbelagt etter gjeldende gebyrregulativ for Bergen kommune. Myndighet Saken er behandlet og avgjort administrativt i medhold av delegert myndighet. F\u00f8lg saken p\u00e5 saksinnsyn Saker som behandles ved etaten kan f\u00f8lges p\u00e5 internett via kommunens nettside: www.bergen.kommune.no/innsynpb Saksnummer ULOV-2022/23971 Side 6 av 8 Har dere sp\u00f8rsm\u00e5l? Ta kontakt med saksbehandler p\u00e5 tlf. 40813491 eller p\u00e5 e-post Eirik.Nielsen@bergen.kommune.no. Ved all videre kontakt i denne saken, vennligst referer til saksnummer ULOV- 2022/23971. Med hilsen Plan- og bygningsetaten Eirik Selvik Nielsen saksbehandler Ulf S\u00e6terdal Avdelingssjef Dette dokumentet er godkjent elektronisk. Kopi til Etat for tjenester til Postboks 7700 5020 BERGEN utviklingshemmede Bergen kommune Etat Postboks 7700 5020 BERGEN for bygg og eiendom SVERRESBORG Postboks 7280 5020 BERGEN BORETTSLAG Saksnummer ULOV-2022/23971 Side 7 av 8 Melding om rett til \u00e5 klage p\u00e5 forvaltningsvedtak: Klagerett: Den som er part eller har rettslig klageinteresse, har rett til \u00e5 klage over (forvaltningsloven \u00a7 28) vedtaket. Hvem kan det klages til: Klageinstans er Statsforvalteren i Hordaland. Klagen sendes til: Bergen (forvaltningsloven \u00a7 28) kommune, Plan- og bygningsetaten, Postboks 7700, 5020 BERGEN. Klagefristen er tre - 3 - uker fra den dag underretningen om vedtaket kom frem til vedkommende part. Det er tilstrekkelig at klagen er postlagt Klagefrist: innen fristens utl\u00f8p. Dersom klagen kommer inn etter fristens utl\u00f8p vil (forvaltningsloven \u00a7\u00a7 29, 30 og den bli avvist. Klagen kan imidlertid tas under behandling n\u00e5r det 31) foreligger s\u00e6rlige grunner, som tilsier at klagen blir pr\u00f8vd. Det m\u00e5 derfor opplyses om \u00e5rsaken til forsinkelsen. En klage som er avgjort av Statsforvalteren, kan ikke p\u00e5klages videre. Dersom en part mener at vedtaket ikke er begrunnet, kan det settes Rett til \u00e5 kreve begrunnelse: frem krav om det. Slike krav m\u00e5 fremsettes innen klagefristen utl\u00f8p. (forvaltningsloven \u00a7\u00a7 24 og 25) Klagefristen blir i s\u00e5 fall avbrutt og ny frist begynner \u00e5 l\u00f8pe fra den dag begrunnelsen er kommet frem til klager. I klagen m\u00e5 det nevnes det vedtaket som det klages over og hva som Klagens innhold: \u00f8nskes endret. Den m\u00e5 begrunnes og for \u00f8vrig vise til de momenter (forvaltningsloven \u00a7 32) som kan v\u00e6re relevante for bed\u00f8mmelsen av saken. Klagen m\u00e5 dateres og undertegnes av klager eller hans fullmektig. Selv om partene har klagerett, kan vedtaket vanligvis gjennomf\u00f8res Utsetting av gjennomf\u00f8ring av straks. Det er imidlertid gitt adgang til \u00e5 s\u00f8ke om \u00e5 f\u00e5 utsatt vedtaket: iverksettingen av vedtaket, inntil klagefristen er ute eller klagen er (forvaltningsloven \u00a7 42) avgjort. Statsforvalteren kan p\u00e5 selvstendig grunnlag ta stilling til begj\u00e6ring om utsettende virkning. Med visse begrensninger har partene rett til \u00e5 se dokumentene i saken. Rett til \u00e5 se sakens Det m\u00e5 ved et slikt \u00f8nske tas kontakt med Kundesenteret til Plan- og dokumenter og kreve bygningsetaten i Johannes Bruns gate 12. Der vil en ogs\u00e5 kunne f\u00e5 veiledning: n\u00e6rmere veiledning om adgangen til \u00e5 klage og den videre (forvaltningsloven \u00a7 11) saksbehandlingen. Det er adgang til \u00e5 kreve dekning for n\u00f8dvendige og vesentlige kostnader i forbindelse med klagesaken, f. eks advokatbistand, der vedtaket er endret til gunst for klager. Kravet m\u00e5 v\u00e6re fremsatt innen 3 Kostnader ved klagen: uker etter at underretning om det nye vedtaket er kommet frem til (forvaltningsloven \u00a7 36) vedkommende part. Det kan ogs\u00e5 s\u00f8kes om \u00e5 f\u00e5 dekket utgifter til n\u00f8dvendig advokathjelp etter lov om fri rettshjelp. Statsforvalterens kontor eller advokat kan gi n\u00e6rmere veiledning. S\u00f8ksm\u00e5l om gyldigheten av vedtaket, eller krav om erstatning som f\u00f8lge av vedtaket, kan ikke reises uten at en har brukt sin adgang til \u00e5 klage Vilk\u00e5r for \u00e5 reise sak for p\u00e5 vedtaket og klagen er avgjort av h\u00f8yeste klageinstans. S\u00f8ksm\u00e5l kan domstolene om vedtaket: (forvaltningsloven \u00a7 27 b) likevel reises n\u00e5r det er g\u00e5tt 6 m\u00e5neder fra klage f\u00f8rste gang ble fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Saksnummer ULOV-2022/23971 Side 8 av 8 "
}