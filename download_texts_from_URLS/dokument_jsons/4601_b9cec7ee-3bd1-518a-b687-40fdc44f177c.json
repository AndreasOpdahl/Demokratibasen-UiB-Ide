{
  "dokument_id": "b9cec7ee-3bd1-518a-b687-40fdc44f177c",
  "doc_type": "case_attachment",
  "kommune": 4601,
  "tittel": "2023_264281-10 Skriftlig innlegg Carl Mathisen.pdf",
  "url": "https://bergen.kommune.no/politikere-utvalg/api/fil/bk360/9861555/2023-264281-10-Skriftlig-innlegg-Carl-Mathisen-pdf",
  "tekst": "Carl Mathisen Natali Haugland S\u00f8reid\u00e5sen 17 5252 S\u00f8reidgrend Bergen 06.02.2024 Plan- og bygningsetaten Postboks 7700, 5020 Bergen Skriftlig innlegg saksnr, saksnr 2023/264281-10 Vi er uenige i bystyrets vurdering om \u00e5 opprettholde midlertidig tillatelse til plassering av kran. Oppsummert: \u25cf Det er en ulovlig oppsatt byggekran over lang tid, som ikke er konstruert for dette arbeidet. \u25cf S\u00f8ker har ikke jobbet med \u00e5 f\u00e5 p\u00e5 plass en ny kran i en tidsperiode p\u00e5 hele 8 \u00e5r de hadde til r\u00e5dighet, f\u00f8r den midlertidige tillatelsen gikk ut. \u25cf Byr\u00e5dets anbefaling om videre tillatelse tar ikke hensyn til fagetatens vurdering av saken. Vi har en ytterligere kommentar p\u00e5 dokumentet 2023/264281-10, som oppsummerer behandling den 25. januar 2024. Under tilsvar fra ansvarlig s\u00f8ker, st\u00e5r det: Tillatelsen ble da gitt fra s\u00f8knadstidspunktet i 2013, da med opph\u00f8r i 2021. I 2020 frem t til starten av 2022 var det pandemi som medf\u00f8rte stagnasjon, og manglende investeringsmidler. Dette er grunnen til at en ikke har f\u00e5tt p\u00e5 plass en ny kranl\u00f8sning innen tillatelsen gikk ut i 2021. Kun to av \u00e5tte \u00e5r av perioden med tillatelse ble p\u00e5virket av pandemien. Vi stiller dessuten sp\u00f8rsm\u00e5lstegn ved p\u00e5standen om stagnasjon i markedet under pandemien. Ser dere p\u00e5 regnskapstallene til Bjordval & Madsen AS, hadde de under Korona-perioden (2020 - 2022) sine beste finansielle resultater siden 2009. Dette er i tr\u00e5d med rapporter fra bransjen i samme periode. Tall fra B\u00e5tlivsunders\u00f8kelsen (1) fra i fjor, gjennomf\u00f8rt av Kongelig Norsk B\u00e5tforbund viser i tabell nr. 11 p\u00e5 side 22 \u00f8kning i antall b\u00e5ter fra 2017 til 2022. (12% \u00f8kning). Korona har gjort godt \u00f8konomisk for b\u00e5tbransjen. Folk fikk mer fritid samtidig som det kom strenge restriksjoner. Reiser til utlandet ble problematiske, og flere valgte Norgesferie med b\u00e5t. Vi fikk mange nye b\u00e5teiere i Norge, og flere b\u00e5ter ved havnene. NRK skriver om det negative med det, som resulterte med flere uerfarne b\u00e5teiere. (2) Det er mange eksempler p\u00e5 at pandemien vart l\u00f8nnsom for b\u00e5tbransjen - stikk motsatt av det s\u00f8ker argumenterer for. Det er lenge siden vi har sett en slik \u00f8kning i antall b\u00e5ter og b\u00e5teiere. 1) B\u00e5tlivsunders\u00f8kelsen https://www.knbf.no/wp-content/uploads/2023/03/Nasjonal_rapport_Batlivundersokelsen_2023.p df 2) B\u00e5ter som sliter seg, utl\u00f8ser kostbare redningsaksjoner https://www.nrk.no/vestfoldogtelemark/bater-som-sliter-seg_-utloser-kostbare-redningsaksjoner- 1.15178081 Konklusjon: Vedtaket om dispensasjon er ugyldig, og klagen m\u00e5 tas til f\u00f8lge. S\u00f8reide 06.02.2024 Carl Mathisen Natali Haugland +47 926 60 685 +47 936 56 609 "
}