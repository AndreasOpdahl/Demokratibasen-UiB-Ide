{
  "dokument_id": "b82ee9bb-22d5-595e-b473-9dd759227173",
  "doc_type": "case_attachment",
  "kommune": 4601,
  "tittel": "Fagnotat datert 30.01.2024",
  "url": "https://bergen.kommune.no/politikere-utvalg/api/fil/bk360/9805801/Fagnotat-datert-30-01-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/10377-5 (Arbeidssted) Saksbehandler: Herman Gr\u00f8m Dato: 30.01.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 40/216/0/0 Skiparviken. Klage p\u00e5 tillatelse fra byr\u00e5den. Oppf\u00f8ring naust Hvem klager? Statsforvalteren i Vestland klager i brev datert 17.01.2024. Oppf\u00f8ring av naust p\u00e5 36,5 m2 BRA. Det er s\u00f8kt om dispensasjon fra Tiltaket KPA2018 \u00a7 6.1.1 om byggegrense langs sj\u00f8. Byr\u00e5den ga tillatelse den 28.12.2023 til tiltaket i tr\u00e5d med innsendte tegninger og situasjonsplan. Det ble innvilget dispensasjon fra KPA2018 Vedtaket \u00a7 6.1.1 om byggegrense langs sj\u00f8. Byr\u00e5dens vedtak ble formalisert i vedtak utstedt 09.01.2024. KPA2018 viser eiendommen som gr\u00f8nnstruktur og \u00f8vrig byggesone, og innenfor hensynssonene komponisthjemmene og funksjonell strandsone. KDP Ny-Paradis, Hop, Nesttun, Nesttun Vest viser eiendommen som boligomr\u00e5der og i restriksjonsomr\u00e5de med krav om reguleringsplan. Planstatus Eiendommen er regulert i reguleringsplan 18180000 Fana. Gnr 41 bnr 670 mfl. Og Gnr 41 bnr 66 mfl., Skiparviken boligomr\u00e5de og regulert til gr\u00f8nnstruktur og uthus, naust, badehus, og innenfor hensynssone bevaring kulturmilj\u00f8. Klagen anf\u00f8rer at nybygging i omr\u00e5det er uheldig og vil i vesentlig grad tilsidesette verdiene i strandsonen. Ytterligere privatisering og Klagegrunner nedbygging av strandsonen vil i vesentlig grad tilsidesette statlige planretningslinjer for differensiert forvaltning av strandsonen langs sj\u00f8. Kommunen b\u00f8r vektlegge planmessig styring av arealbruken i omr\u00e5det. Behov for ytterligere saksbehandling ved Ingen ytterligere saksbehandling. eventuell omgj\u00f8ring Anbefalt vedtak Klagen oversendes uten innstilling. Med hilsen Plan- og bygningsetaten Ulf S\u00e6terdal avdelingsleder Tarje I. Wanvik etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk S\u00f8knad ble mottatt 26.02.2023 og gjaldt oppf\u00f8ring av naust p\u00e5 36,5 m2 BRA og s\u00f8knad om dispensasjon fra KPA2018 \u00a7 6.1.1 om byggegrense langs sj\u00f8. Den 19.06.2023 ble det gitt avslag p\u00e5 s\u00f8knaden, ettersom det ikke kunne dispenseres fra byggegrensen i kommuneplanen. Vedtaket ble p\u00e5klaget av Advokatfirmaet Thommessen AS i brev datert 07.07.2023. Plan- og bygningsetaten oversendte v\u00e5r innstilling 11.09.2023. Byr\u00e5den behandlet saken den 28.12.2023. Byr\u00e5den fant at det kunne innvilges dispensasjon. Plan- og bygningsetaten utskrev teknisk vedtak om tillatelsen den 09.01.2024. Statsforvalteren i Vestland klaget p\u00e5 byr\u00e5dens vedtak den 17.01.2024. Statsforvalteren ba videre om at vedtaket blir gitt utsatt iverksetting. Plan- og bygningsetaten ga ikke utsatt iverksetting i brev av 22.01.2024. 1.2. Opplysninger av vesentlig betydning for behandling av klagen Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og bekrefter at det ikke er mottatt noen merknader. Statsforvalteren i Vestland har gitt uttalelse datert 30.05.2023. Statsforvalteren trekker fram nasjonalt strandsonevern og statlige planretningslinjer for differensiert forvaltning av strandsonen langs sj\u00f8en, og innskjerpet praksis for dispensasjoner i strandsonen over de siste \u00e5rene. Det vises til Statsforvalterens generelle uttalelse til Bergen kommune datert 05.11.2018. Statsforvalteren vurderer at strandsone som er tilgjengelig for allmennheten er s\u00e6rlig knapp ved Nord\u00e5svannet, og s\u00e6rlig ved denne delen av vannet. Bokstavelig talt hver meter strandsone blir s\u00e6rlig viktig \u00e5 sikre for allmennhetens ferdsel og opphold. S\u00e6rlig ettersom omr\u00e5det Skiparviken og Skjoldnes i senere \u00e5r er foretatt omfattende boligutbygging. Behovet for tilgjengelig strandsone er s\u00e5ledes sterkt \u00f8kende. Tiltaket vil legge beslag p\u00e5 strandsone og virke privatiserende og derfor negativ for allmennhetens ferdsels- og oppholdsmuligheter. Strandsonen ved Nord\u00e5svannet er s\u00e6rlig verdifull for friluftsliv og naturmangfold og under sterkt press for nedbygging og privatisering. Tiltaket som oms\u00f8kt vil ytterligere bidra til dette. Statsforvalteren oppfordrer kommunen til \u00e5 f\u00f8re en streng praksis n\u00e5r det gjelder omr\u00e5der som har stor verdi for friluftsliv. Tiltaket vurderes som i strid med Statlige planretningslinjer for differensiert forvaltning av strandsonen langs sj\u00f8. Byantikvaren har gitt uttalelse datert 22.05.2023. Byantikvaren vurderer at tiltaket ikke ser ut til \u00e5 ber\u00f8re steinbryggen som er angitt som hensynssone bevaring kulturmilj\u00f8 i reguleringsplanen, forutsatt at det ikke gj\u00f8res fysiske inngrep i den t\u00f8rrmurte bryggen. Tiltaket ser ut til \u00e5 harmonere med naustmilj\u00f8et i Skiparvika for \u00f8vrig. Byantikvaren har derfor ingen spesielle merknader til s\u00f8knaden. Vestland fylkeskommune har gitt uttalelse som regional kulturmilj\u00f8myndighet datert 25.05.2023. Fylkeskommunen er enig er med byantikvaren i at det oms\u00f8kte tiltaket Saksnummer KLAGE-2024/10377 Side 2 av 4 harmonerer med det eksisterende naustmilj\u00f8et i Skiparvika og vurderer at tiltaket ikke vil v\u00e6re i konflikt med nasjonale eller vesentlige regionale kulturmilj\u00f8interesser. 2. Om klagen og tilsvar Statsforvalteren i Vestland klager p\u00e5 byr\u00e5dens vedtak i brev av 17.01.2024. Statsforvalteren viser til sin uttalelse til s\u00f8knaden den 30.05.2023, og sier f\u00f8lgende: \u00abNybygging av privat naust i et s\u00e5 sentralt landskapsrom som strandsonen rundt Nord\u00e5svannet representerer, er etter v\u00e5rt syn uheldig og verdiene i strandsonen vil i vesentlig grad bli satt til side. Strandsonen p\u00e5 stedet er fremdeles godt egnet til rekreasjon for allmennheten der ytterligere privatisering og nedbygging av strandsonen vil v\u00e6re vesentlig i strid med statlige planretningslinjer for differensiert forvaltning av strandsonen lang sj\u00f8. Vi mener ogs\u00e5 at det sv\u00e6rt sterke byggepresset p\u00e5 gjenv\u00e6rende strandsone i Bergen generelt og langs Nord\u00e5svannet, taler for at kommunen m\u00e5 vektlegge en planmessig styring av arealbruken sterkt.\u00bb Statsforvalteren viser ellers til sine brev til kommunen av 06.06.2022 og 20.06.2022 om klager p\u00e5 strandsonesaker i Bergen. Advokatfirmaet Thommessen AS har gitt tilsvar til klagen p\u00e5 vegne av tiltakshaver. Det vises til at tiltaket er i samsvar med reguleringsplanen fra 2016. Eiendommen er del av en naustrekke som i all hovedsak allerede er utbygget. Det vises til at eiendommen i reguleringsplanen allerede er lagt opp til framtidig bygging i \u00a7 2.7.1. Det framholdes at selv om kommuneplanens byggegrense gjelder for tiltaket, ble det i denne planprosessen ikke foretatt en konkret og individuell vurdering av eiendommen. Etter tiltakshavers oppfatning ligger denne saken i kjerne av tilfeller hvor det b\u00f8r gis dispensasjon. Det vises til byr\u00e5dens begrunnelse. Videre menes at Statsforvalteren i sin klage ikke har gitt mer enn en kort og generell begrunnelse for klagen, som i stor grad er den samme som innkom i deres uttalelse til tiltaket. Klagen er helt generelt utformet, og synes ikke \u00e5 ta hensyn til de forhold som gj\u00f8r seg gjeldende i denne saken. Videre framholdes at tiltaket ikke vil medf\u00f8re videre nedbygging av strandsonen, i og med at omr\u00e5det allerede er bebygget og vil i sv\u00e6rt liten grad beslaglegge ytterligere arealer. Tiltaket har heller ikke noen negativ p\u00e5virkning p\u00e5 andre forhold, som naturmangfold og hensynet til allmenn ferdsel. Tilkomst og allmenn ferdsel foreg\u00e5r i dag lengre ut p\u00e5 en holme s\u00f8rvest for tomten, og vil ikke bli p\u00e5virket av naustet. Det vises til Fylkesmannen i Hordaland sin involvering i planprosessen med reguleringsplanen fra 2016, og deres stadfestelse av planen av 25.08.2017. Vurderingen av om man skal gi dispensasjon i denne saken, ligger klart innenfor kommunens frie skj\u00f8nn. Behovet for planstyring er ivaretatt ved at tiltaket er i samsvar med reguleringsplanen fra 2016. Vedlagt tilsvaret ligger Fylkesmannen i Hordaland sin stadfestelse av reguleringsplanen fra 2016 av 30.05.2017. Det vises til klagen og tilsvaret i sin helhet. 3. Vurdering av klagen Plan- og bygningsetaten har gjennomg\u00e5tt klagen og tilsvaret, og kan ikke se at det har framkommet nye opplysninger som ikke var kjent for byr\u00e5den p\u00e5 vedtakstidspunktet. Saksnummer KLAGE-2024/10377 Side 3 av 4 Vi viser til tidligere dokumenter tilknyttet saken. 4. Konklusjon Klagen oversendes uten innstilling. Vedlegg: 1. Oversiktskart 2. Oversiktsfoto 3. Situasjonsplan 4. Klage datert 17.01.2024 5. Tilsvar datert 24.01.2024 6. Tillatelse datert 09.01.2024 7. Byr\u00e5dens vedtak datert 28.12.2023 8. Fagnotat datert 11.09.2023 9. Klage datert 07.07.2023 10. Avslag datert 19.06.2023 11. Uttalelse Statsforvalteren i Vestland datert 30.05.2023 12. Uttalelse byantikvaren datert 22.05.2023 13. Uttalelse Vestland fylkeskommune datert 25.05.2023 14. Brev fra Statsforvalteren i Vestland om klager p\u00e5 strandsonesaker i Bergen av 09.06.2022 og 20.06.2022 15. Uttalelse Fylkesmannen i Hordaland datert 05.11.2018 16. S\u00f8knad 17. Tegninger Saksnummer KLAGE-2024/10377 Side 4 av 4 "
}