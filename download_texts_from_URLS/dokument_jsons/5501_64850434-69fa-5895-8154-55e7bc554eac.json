{
  "dokument_id": "64850434-69fa-5895-8154-55e7bc554eac",
  "doc_type": "case_presentation",
  "kommune": 5501,
  "tittel": "PLAN 1972. DETALJREGULERINGSPLAN TROMS\u00d8 LUFTHAVN. LANGNES. FASTSETTING AV PLANPROGRAM",
  "url": "https://innsyn.tromso.kommune.no/application/getMoteDokument?dokid=2001870656",
  "tekst": "Arkivsak-dok. PLAN-23/00593-58 Saksbehandler Roy Fossum Saksgang M\u00f8tedato Milj\u00f8-, idrett-, klima- og samferdselsutvalget Kommune- og byutviklingsutvalget Plan 1972 - Detaljregulering Troms\u00f8 lufthavn \u2013 fastsetting av planprogram Kommunedirekt\u00f8rens innstilling: Planprogram for detaljreguleringsplan for Troms\u00f8 lufthavn, Langnes fastsettes i tr\u00e5d med revidert planprogram, datert 16. september 2024. Planomr\u00e5det avgrenses imidlertid slik at man ikke tar med arealer vest for fylkesveg 862 p\u00e5 Grindneset. Stig Tore Johnsen Mette Moh\u00e5g Kommunedirekt\u00f8r Direkt\u00f8r for bymilj\u00f8 1. Hva saken gjelder Avinor ved sin konsulent COWI AS har varslet oppstart av arbeid med reguleringsplan for Troms\u00f8 lufthavn, Langnes. Bakgrunnen for dette er krav fra Troms\u00f8 kommune i forbindelse med Avinors p\u00e5g\u00e5ende anleggsarbeider for etablering av blant annet avisingsanlegg. Videre anses gjeldende reguleringsplaner for omr\u00e5det, godkjent henholdsvis 1992 og 1995, utdatert b\u00e5de mht. faktisk innhold og teknisk framstilling av plandokumenter (jf. forskrift). For \u00f8vrig er det ifbm. p\u00e5g\u00e5ende anleggsarbeider i tilknytning til nytt avisingsanlegg og omlegging av Flyplassvegen, s\u00f8kt om dispensasjoner fra gjeldende plan i stort omfang, Troms\u00f8 kommune har signalisert at det ikke kan fortsette. Videre er det tale om s\u00e5 omfattende tiltak og planarbeid med konsekvenser for milj\u00f8 og samfunn at det utl\u00f8ses krav om konsekvensutredning, jf. forskrift om konsekvensutredning, vedlegg II, pkt 10d. F\u00f8lgelig fremmes et program for plan- og utredningsarbeidet. Det framlagte forslaget til planprogram peker p\u00e5 at det skal gjennomf\u00f8res konsekvensutredning for fagomr\u00e5dene naturmangfold, friluftsliv, barn- og unges oppvekstvilk\u00e5r, kulturminner, landskap, geoteknikk, forurensing, transportbehov, energiforbruk og energil\u00f8sninger (klimagassutslipp). Forslag til planprogram legges n\u00e5 fram for Kommune- og byutviklingsutvalget med henblikk p\u00e5 fastsetting. Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Org.nr.: Foretaksregisteret NO 940 101 808 MVA Telefon: 77 79 00 00 Konkretiseringer av hvordan utredningstema og merknader behandles, vil framg\u00e5 i planforslag og tilh\u00f8rende utredninger, n\u00e5r det foreligger og legges fram for kommune- og byutviklingsutvalget. 2. Saksutredning 2.1. Om plansituasjonen. Storparten av Troms\u00f8 lufthavn slik den framst\u00e5r i dag, er i gjeldende KPA (2017) avsatt med arealform\u00e5l samferdsel \u2013 eksisterende lufthavn. Videre er Skogneshaugen som grenser inn til lufthavnen i nordvest, lagt ut som \u00abframtidig \u2013 lufthavn\u00bb og dermed som en utvidelse av flyplassomr\u00e5det. Gjeldende reguleringsplaner er fra 1992 som omfatter hele flyplassomr\u00e5det, og fra 1995 for terminalomr\u00e5det. S\u00f8ndre del av lufthavnen, med forlengelse av rullebane omfattes av p\u00e5g\u00e5ende arbeid med plan 1886, Omr\u00e5dereguleringsplan E8 \u2013 Flyplasstunnelen. Avinor har med jevne mellomrom utarbeidet en s\u00e5kalt masterplan for lufthavnen, som er en strategisk og langsiktig utviklingsplan, en plantype som ikke er forankret i plan- og bygningsloven. Vedlagt er Masterplankart \u2013 fase 3 som illustrerer en situasjon p\u00e5 lang sikt (etter 2045). Byplanenhetens presentasjon p\u00e5 naboskapsm\u00f8te (bildene 3-9) gir en oversikt over \u00abplanhistorikken\u00bb og n\u00e5-situasjonen, med noen kommentarer. (se vedlegg). 2.2. Om tiltakene, planen. Avinor tar sikte p\u00e5 at arbeidet med ny reguleringsplan skal legge til rette for fleksibilitet s\u00e5 langt det lar seg gj\u00f8re, samtidig som en ny plan skal gi tilstrekkelig forutsigbarhet, og legge til rette for en trinnvis utvikling av omr\u00e5det. Fra Avinors side er f\u00f8lgende aktuelle/mulige nye tiltak beskrevet: - Nye flyoppstillingsplasser - Avisingsplattform (anleggsarbeider har startet opp, p\u00e5legg fra Statsforvalter) - Forlengelse av taksebaner (iht. plan av 1992). - Ny parkeringsl\u00f8sninger som f\u00f8lge av at avisingsplattform og nye flyoppstillingsplasser tar i bruk eksisterende parkeringsareal. - Konferansehotell (i den forbindelse parkeringshus/bilutleie) - Bilutleie - Nye bygninger s\u00e5 som hangarer, lager og tankanlegg - Omlegging av Flyplassvegen (trase samsvarer med plan av 1992) - Helikopterbase - Frakt/gods. - Midlertidig omr\u00e5de for bussregulering/hvilefasiliteter - Mobilitetsplan. Videre utvikling av arealer for \u00e5 betjene kollektivtrafikk, drosjer, g\u00e5ende, syklende og biltrafikk. - Arealer for Forsvaret omreguleres til samferdselsform\u00e5l \u2013 lufthavn. Planprogrammet legger til grunn at det er tale om detaljreguleringsplan. Omr\u00e5deregulering, med krav om detaljregulering er pekt p\u00e5 som egnet, ut fra at flere av de nevnte tiltakene ligger langt inn i framtida, og ogs\u00e5 er beheftet med usikkerhet hva ang\u00e5r b\u00e5de utforming, \u00f8konomi/finansiering og tidspunkt for realisering. Men Avinor \u00f8nsker \u00e5 fremme en detaljregulering, som jo inneb\u00e6rer en klarere fordeling av ansvar mellom Avinor som forslagsstiller og Troms\u00f8 kommune som myndighet. Ut fra dette vil det v\u00e6re sannsynlig at en detaljregulering som omfatter s\u00e5 store deler av lufthavnen vil ha varierende detaljeringsgrad, og at for deler av en slik plan p\u00e5 lang sikt vil kunne oppst\u00e5 behov for endringer. 2.3. Kort om prosessen s\u00e5 langt. 2 Det ble avholdt naboskapsm\u00f8te i mars 2024. Brukere/leietakere av areal og bygg deltok, og ogs\u00e5 noen naboer. Referat/presentasjon gitt i m\u00f8tet er vedlagt. Det har v\u00e6rt avholdt flere m\u00f8ter mellom Byplan og Avinor/konsulent ifbm. oppstarten av planarbeidet etter at byplan mottok planinitiativ. Formelt oppstartsm\u00f8te ble avholdt i juni 2024, med referat datert 19. mars/5. juni 2024. Det har v\u00e6rt orientert om planarbeidet i regionalt planforum. Et utkast til planprogram var til h\u00f8ring 11. juni 2024- 22. 07.2024. Vedlagt er innkomne merknader og kommentarer til disse. 2.4. Spesielle forhold i prosessen. Et spesielt forhold i prosessen s\u00e5 langt er knyttet til avgrensing av planomr\u00e5det. Avinor har varslet et planomr\u00e5de som omfatter Grindneset (i tillegg til lufthavnomr\u00e5det iht. KPA). Grindneset har av fylkeskommunen v\u00e6rt pekt p\u00e5 som en mulig lokalitet for en bussterminal for regulering/hvile for rutebusser, og muligens ogs\u00e5 for lading. Ifbm. oppstartsm\u00f8tet/naboskapsm\u00f8tet p\u00e5pekte Byplan at store deler av Grindneset i KPA (2017) er lagt ut til kommunalteknisk form\u00e5l \u2013 sekund\u00e6rrensing, og at en reguleringsplan som omfatter eventuell utvikling av sekund\u00e6rrensing eller andre overordna kommunaltekniske anlegg, ikke b\u00f8r v\u00e6re sentralt i planarbeidet for utvikling av lufthavnen, og f\u00f8lgelig ikke b\u00f8r inng\u00e5 i det varslete planomr\u00e5det. Imidlertid har Avinor varslet et planomr\u00e5de som omfatter Grindneset. De seinere \u00e5ra har stadig flere flypassasjerer brukt bybuss-rutene til/fra lufthavnen. Det er tale om en betydelig \u00f8kning, og Troms\u00f8 lufthavn er i ferd med \u00e5 bli et sv\u00e6rt sentralt kollektivknutepunkt. Avinor har tatt initiativ til plan- og utredningsarbeid for mobilitet (mobilitetsplan), og skal omfatte alle trafikantgruppers (biltrafikk/parkering, busstrafikk/drosjer, g\u00e5ende og syklende). Representanter for fylkeskommunen, kommunen og Avinor deltar i arbeidet. Statlige planretningslinjer og 0-vekstm\u00e5let legges til grunn. P\u00e5g\u00e5ende anleggsarbeider i tilknytning til avisingsplattform og omlegging av Flyplassvegen ble startet opp med grunnlag i s\u00f8knader om dispensasjon fra gjeldende plan. Omfanget av dispensasjoner har n\u00e5 blitt for omfattende. Avinor har imidlertid pekt p\u00e5 at av hensyn til framdrift for avisingsanlegget kan det ikke utelukkes at det vil bli s\u00f8kt om ytterligere dispensasjoner. Kommentar. Behovet og hensiktsmessigheten av en st\u00f8rre regulerings- og ladelokalitet for busser p\u00e5 Grindneset avklares i sammenheng med behovet for nye, overordna kommunaltekniske anlegg og eventuelt gjennom en egen arealplan. Troms fylkeskommune, Avinor og Troms\u00f8 kommune b\u00f8r avklare dette s\u00e6rskilt. Plan 1972 Detaljregulering for Troms\u00f8 lufthavn b\u00f8r ikke omfatte arealer vest for Kval\u00f8yvegen (fv 862) p\u00e5 Grindneset. Behovene m\u00e5 for \u00f8vrig ogs\u00e5 vurderes i lys av de naturverdiene som er knyttet til Grindneset. Eventuelt kommende dispensasjonss\u00f8knader m\u00e5 behandles og vurderes med bakgrunn planprogram og i plan- og utredningsarbeidet for detaljreguleringen. 2.5. Merknader til planprogramforslaget. Det er kommet 9 merknader til planprogramforslaget, b\u00e5de fra myndigheter, virksomheter og private. S\u00e6rlig statsforvalteren og fylkeskommunen har omfattende og vesentlige merknader. Det tas opp generelle overordna forhold som b\u00e6rekraftm\u00e5l, 0-vekstm\u00e5l, statlige planretningslinjer. Ogs\u00e5 mer konkrete forhold knyttet til b\u00e5de utforming og kapasitet knyttet til samferdselsanleggene (kj\u00f8reveg, kollektivholdeplasser utformet som kantsteinstopp og med v\u00e6rbeskyttelse, fortau og gang- /sykkelveg). Disse er s\u00e6rlig knyttet til kollektivtrafikk og utforming av kollektivanleggene. Forsvarsbygg peker p\u00e5 at det b\u00f8r legges til rette for en framtidig redningshelikopterbase operert av Forsvaret. 3 Ugland Air Property eier og forvalter Flyplassvegen 96, som er en akuttberedskapsbase for Luftambulansetjenesten og redningshelikoptertjeneste. Ugland peker p\u00e5 konkrete arealbehov- og ditto l\u00f8sninger. Kommentar. Innspillene fra statsforvalter og fylkeskommune vil bli ivaretatt, slik det reviderte planprogrammet n\u00e5 foreligger. Innspillene fra hhv. Forsvarsbygg og Ugland Property vurderes i planbeskrivelse og ROS-analyse. 3. Konklusjon Fortsatt utvikling av Troms\u00f8 lufthavn er viktig for Troms\u00f8 som regionens knutepunkt for samferdsel, herunder flytrafikk, slik dette er understreket i kommuneplanens samfunnsdel. Det vises ogs\u00e5 til KVU for transportl\u00f8sninger i N-Norge som understreker luftfartens betydning for \u00e5 binde sammen Troms\u00f8 og tilst\u00f8tende regioner, og knytte Nord-Norge til resten av landet og utlandet. Foreliggende planprogram, sammen med innkomne merknader, danner et relevant grunnlag for det videre plan- og utredningsarbeidet. Imidlertid b\u00f8r ikke Grindneset inng\u00e5 i planomr\u00e5det. 4. Vedtakskompetanse I henhold til kommunens reglement om delegering av myndighet er kommune- og byutviklingsutvalget gitt myndighet til \u00e5 vedta planprogram for reguleringsplaner. (jf. plan.- og bygningslovens \u00a7 \u00a7 12-9, tredje ledd). Vedlegg Revidert planprogram, Troms\u00f8 lufthavn Merknadsbehandling Troms\u00f8 lufthavn, Langnes Oppstartsm\u00f8tereferat 19 mars/5 juni 2024 Plan 1972 - oppstart og planavgrensing 809165_1_1 Plan 1972 \u2013 naboskapsm\u00f8te. Referat Presentasjon. Avinor nabom\u00f8te og oppstartsm\u00f8te. Presentasjon. Byplan naboskapsm\u00f8te. Masterplankart Fase 3. 4 "
}