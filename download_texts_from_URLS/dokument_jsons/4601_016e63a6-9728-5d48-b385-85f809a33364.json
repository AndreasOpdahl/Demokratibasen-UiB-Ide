{
  "dokument_id": "016e63a6-9728-5d48-b385-85f809a33364",
  "doc_type": "case_presentation",
  "kommune": 4601,
  "tittel": "H\u00f8ringssaker til forretningsutvalget 26.11.2024",
  "url": "https://bergen.kommune.no/politikere-utvalg/api/fil/bk360/11569060/Framstilling-Horingssaker-til-forretningsutvalget-26-11-2024",
  "tekst": " Forretningsutvalget Saksframstilling V\u00e5r referanse: 2023/257837-193 Saksbehandler: Anette Hatlemark Drabl\u00f8s H\u00f8ringssaker til forretningsutvalget 26.11.2024 Hva saken gjelder: Bystyrets kontor har mottatt f\u00f8lgende h\u00f8ringssaker: 1. H\u00f8ring av forslag til nye tilskuddsregler for private barnehager 2. H\u00f8ring - forslag til endring av utm\u00e5lingsforskriften - utm\u00e5ling av overtredelsesgebyr etter finansavtalelovens regler om retten til \u00e5 betale med kontanter Etter \u00a7 6 i fullmakter for byr\u00e5det gjelder f\u00f8lgende for h\u00f8ringsuttalelser: \u00abByr\u00e5det selv avgir h\u00f8ringsuttalelser p\u00e5 vegne av Bergen kommune. H\u00f8ringsuttalelser i prinsipielle saker som samtidig inneb\u00e6rer politiske avveininger, skal avgis av bystyret. H\u00f8ringsuttalelser avgitt av byr\u00e5det sendes uten ugrunnet opphold Bystyrets kontor til orientering.\u00bb I reglement for bystyret og utvalgene kap. 7.3.1 st\u00e5r det at: \u00abForretningsutvalget fordeler innkomne saker til bystyrets organer. Forretningsutvalget avgj\u00f8r hvilke innkommende h\u00f8ringssaker som skal behandles i bystyrets organer og tar stilling til om de skal sluttbehandles i et bystyreutvalg eller bystyret\u00bb. (Vedtatt av bystyret 18.10.2023, sak 368/23). 1. H\u00f8ring av forslag til nye tilskuddsregler for private barnehager Utdanningsdirektoratet sendte 15.11.24 p\u00e5 h\u00f8ring forslag til nye tilskuddsregler for private barnehager. H\u00f8ringen omfatter forslag til endringer i barnehageloven med forskrifter. Temaene for h\u00f8ringen er forslag til regler om beregning av driftstilskudd og pensjonstilskudd til private barnehager. I h\u00f8ringen foresl\u00e5s det ogs\u00e5 en form\u00e5lsbestemmelse for regler om tilskudd til private barnehager og det gis en omtale av tilskudd til eiendom. Bystyredirekt\u00f8ren vurderer at forslaget er av prinsipiell karakter og vil inneb\u00e6re politiske avveininger. Det anbefales at bystyret avgir eventuelt h\u00f8ringssvar p\u00e5 vegne av Bergen kommune. H\u00f8ringsfrist er 6. januar 2025. 1 2. H\u00f8ring - forslag til endring av utm\u00e5lingsforskriften - utm\u00e5ling av overtredelsesgebyr etter finansavtalelovens regler om retten til \u00e5 betale med kontanter Barne- og familiedepartementet sendte 19.11.24 p\u00e5 h\u00f8ring forslag til endring av forskrift om utm\u00e5ling av tvangsmulkt og overtredelsesgebyr (utm\u00e5lingsforskriften). I h\u00f8ringsnotatet foresl\u00e5s det at utm\u00e5lingsforskriften gis anvendelse ved Forbrukertilsynets og Markedsr\u00e5dets utm\u00e5ling av overtredelsesgebyr ved brudd p\u00e5 forbrukeres rett til \u00e5 betale med kontanter etter finansavtaleloven \u00a7 2-1 tredje ledd jf. \u00a7 7-2. Utm\u00e5lingsforskriften angir momenter som det kan tas hensyn til ved utm\u00e5ling av overtredelsesgebyr (\u00a7 2) og fastsetter en \u00f8vre ramme for overtredelsesgebyrets maksimale st\u00f8rrelse p\u00e5 inntil fire prosent av den n\u00e6ringsdrivendes \u00e5rsomsetning eller inntil 25 millioner kroner (\u00a7 3). Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 08. januar 2025. Forslag til vedtak: 1. Utvalg for barnehage, skole og idrett innstiller til bystyret som avgir h\u00f8ringssvar til \u00abH\u00f8ring av forslag til nye tilskuddsregler for private barnehager\u00bb p\u00e5 vegne av Bergen kommune. 2. Byr\u00e5det avgir eventuelt h\u00f8ringssvar til \u00abH\u00f8ring - forslag til endring av utm\u00e5lingsforskriften - utm\u00e5ling av overtredelsesgebyr etter finansavtalelovens regler om retten til \u00e5 betale med kontanter\u00bb p\u00e5 vegne av Bergen kommune. Dato: 19. november 2024 \u00d8ivind Hauge St\u00f8le - Fagleder Anette H. Drabl\u00f8s - F\u00f8rstekonsulent Dokumentet er godkjent elektronisk. Vedlagt: H\u00f8ringsbrev 2 "
}