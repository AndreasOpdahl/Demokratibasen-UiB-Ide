{
  "dokument_id": "3b907a8f-a068-530c-8f4b-9d2f06026882",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 41 fra Trond Tystad (Bergenslisten) om beregnet kostnad til kommunalteknisk infrastruktur som er ",
  "url": "https://bergen.kommune.no/politikere-utvalg/api/fil/bk360/9895353/Svar-pa-skriftlig-sporsmal-nr-41-fra-Trond-Tystad-Bergenslisten-om-beregnet-kostnad-til-kommunalteknisk-infrastruktur-som-er-",
  "tekst": " Byr\u00e5dsavdeling for byutvikling Til Intern korrespondanse Bystyrets kontor V\u00e5r referanse: 2024/17541-3 Saksbehandler: Malene Nesse Gr\u00f8nningen Fra Dato: 14. februar 2024 Byr\u00e5d for byutvikling Svar p\u00e5 skriftlig sp\u00f8rsm\u00e5l nr. 41 fra Trond Tystad (Bergenslisten) om beregnet kostnad til kommunalteknisk infrastruktur som er knyttet til Bybaneutbygging delstrekning 1- Utvalg for milj\u00f8 og byutvikling Det foreligger en omfattende graveplan for kommunalteknisk infrastruktur fra dagens endestopp for Bybanen til etter Bryggen, samt for \u00d8vregaten. Sp\u00f8rsm\u00e5l til byr\u00e5den: 1. Hvor stor er den beregnede investering for infrastruktur her for el, renovasjon og VA til graving og infrastruktur 2. Hvor mye skal belastes VA avgift, nettleie, renovasjonsavgift og som anleggsbidrag fra Bybaneutbyggingen for ting som er flytting eller endring som skyldes bybaneutbyggingen. Svar fra byr\u00e5den: 1. Det er i reguleringsplanen ikke spesifisert konkrete kostnadsfordelinger, men kostnadene baserer seg p\u00e5 normal anslagsmetodikk med l\u00f8pemeterpriser og erfaringstall. Anslaget er utarbeidet i samarbeid med fagkompetanse fra de ulike akt\u00f8rene som skal etablere teknisk infrastruktur i grunnen. Det er stort behov for utskifting av teknisk infrastruktur i sentrum, som vil m\u00e5tte skiftes uavhengig av om bybanen blir realisert eller ikke. Omfanget av anleggene vil defineres i forbindelse med videre prosjekteringsarbeid. Det er Vestland fylkeskommune og Bybanen utbygging som st\u00e5r for prosjekteringsarbeidet og bygging av banen. Kostnadsfordelingen vil ytterligere konkretiseres i prosjekteringsfasen og beregnes ut fra om tiltaket er en konsekvens av bybaneutbyggingen, eller et uavhengig oppgraderingsprosjekt. Kostnadsfordelingen i planomr\u00e5det vil v\u00e6re avhengig av om tiltaket faller innunder virkeomr\u00e5det til veilovens \u00a7 32 med forskrifter, alts\u00e5 om det er en flytteplikt etter loven eller ikke. For nyetablert- eller omlagt ledningsanlegg som blir plassert i vei, vil bestemmelser i veilovens \u00a7 32 gjelde. Der ledningsanlegg ikke lar seg etablere innenfor regulert areal, vil de ulike \u00abgr\u00f8fteetatene\u00bb selv m\u00e5tte sikre n\u00f8dvendige rettigheter for anlegget. Eventuelle kostnader for \u00e5 sikre n\u00f8dvendige rettigheter fordeles etter normale prinsipper om kostnadsfordeling. Det er fra anslaget i plangrunnlaget av overnevnte grunner ikke mulig \u00e5 isolere de etterspurte investeringskostnadene til kostnader for el, renovasjon og VA til graving og infrastruktur. 2. St\u00f8rsteparten av kostnadene til nytt ledningsnett er kostnader som vil m\u00e5tte finansieres uavhengig av om bybane gjennom sentrum realiseres eller ikke. Eksempelvis er det flere omr\u00e5der hvor b\u00e5de vann og avl\u00f8psr\u00f8r er sv\u00e6rt gamle og trenger utskiftning. Som beskrevet i svar p\u00e5 sp\u00f8rsm\u00e5l 1 vil mer detaljert kostnadsfordeling avhenge av flere faktorer som det arbeides videre med i prosjekteringsfasen. Det vil ogs\u00e5 i arbeidet med tilleggsutredninger for tunnelalternativet s\u00f8kes i st\u00f8rst mulig grad \u00e5 identifisere hvilke kostnadselementer som vil kunne falle bort grunnet mulig endret trase, og hvilke kostnader som vil \u00f8ke grunnet f\u00e6rre finansieringskilder \u00e5 fordele kostnader p\u00e5 m.v. Kostnadstallene i anslaget er basert p\u00e5 P50 det vil si en 50% sannsynlighet for at ikke kostnadene vil overskride beregnet bel\u00f8p. Det kan ikke gis noe mer detaljert kostnadsfordeling f\u00f8r prosjekteringsfasen er utf\u00f8rt. Byr\u00e5den vil l\u00f8pende informere om utvikling i prosjektet etter hvert som detaljeringsgrunnlaget \u00f8ker. Christine Kahrs \u2013 Byr\u00e5d for byutvikling Dokumentet er godkjent elektronisk. "
}