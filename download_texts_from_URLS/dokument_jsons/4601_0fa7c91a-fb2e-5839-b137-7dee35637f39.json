{
  "dokument_id": "0fa7c91a-fb2e-5839-b137-7dee35637f39",
  "doc_type": "case_attachment",
  "kommune": 4601,
  "tittel": "Kj\u00f8p av revisjonstjenester 2024 - 2028.  Avvisningsbrev BDO 25.04.24",
  "url": "https://bergen.kommune.no/politikere-utvalg/api/fil/bk360/10520165/Kjop-av-revisjonstjenester-2024-2028-Avvisningsbrev-BDO-25-04-24",
  "tekst": "BDO AS Att: Solveig B\u00f8 Dalst\u00f8 Deres ref.: V\u00e5r ref. (saksnr.): Saksbeh.: Dato: 2024/05143 Christian Sundelin 25.04.2024 Kj\u00f8p av revisjonstjenester 2024 - 2028. Anbudsprosess regnskapsrevisjon Bergen Kommune - Avvisning av BDO AS 1. Innledning Vi viser til deres tilbud i den ovennevnte konkurransen. Vi beklager \u00e5 m\u00e5tte meddele at dere avvises fra videre deltakelse i konkurransen. Dere avvises grunnet manglende oppfyllelse av kvalifikasjonskrav og vesentlige avvik fra anskaffelsesdokumentene. Anskaffelsesforskriften \u00a7 24-2 (1) bokstav a. fastsl\u00e5r at oppdragsgiver skal avvise en leverand\u00f8r som ikke oppfyller kvalifikasjonskravene. Anskaffelsesforskriften \u00a7 24-8 (1) bokstav b. fastsl\u00e5r at oppdragsgiver skal avvise et tilbud som inneholder vesentlige avvik fra anskaffelsesdokumentene. 2. N\u00e6rmere om manglende oppfyllelse av kvalifikasjonskrav I \u00abInstruks til tilbyder\u00bb pkt. 3 fremkommer f\u00f8lgende: \u00abKVALIFISERING For \u00e5 kvalifisere seg som leverand\u00f8r m\u00e5 bestemte kvalifikasjonskrav oppfylles, disse fremg\u00e5r og besvares i Mercell. Kvalifikasjonskrav knytter seg til leverand\u00f8rens egnethet til \u00e5 levere den aktuelle anskaffelsen, og dermed oppfylle kontraktsforpliktelsene. Leverand\u00f8ren er ansvarlig for \u00e5 levere dokumentasjonen som ettersp\u00f8rres for \u00e5 dokumentere oppfyllelse av de krav som er stilt. Dokumentasjon leveres samtidig med tilbudet. Manglende og/eller avvikende dokumentasjon vil kunne medf\u00f8re avvisning. Kvalifikasjonskravene besvares i Mercell samtidig med tilbudet. Relevant dokumentasjon m\u00e5 Vedlegges\u00bb I deres tilbud av 16.04.2024 har dere i Mercell skrevet f\u00f8lgende p\u00e5 kvalifikasjonskravene: Uavhengighet, dere har huket av for \u00aboppfyller krav\u00bb skrevet \u00abse vedlegg\u00bb. Dere har ikke levert vedlegg. Godkjenning fra Finanstilsynet, dere har huket av for \u00aboppfyller krav\u00bb skrevet \u00abse vedlegg\u00bb. Dere har ikke levert vedlegg. Leverand\u00f8r skal ha god og relevant erfaring, dere har ikke skrevet noe inn under kravet eller levert noe vedlegg. Oppdragsgiver krever at alle leverand\u00f8rer har implementert et kvalitetsstyringssystem som er tilfredsstillende til \u00e5 sikre kvaliteten i gjennomf\u00f8ring i denne kontrakten, dere har skrevet \u00abJa\u00bb i Mercell, men ikke levert noe vedlegg. Oppdragsgiver krever leverand\u00f8rer som har sertifisering fra uavhengige tredjeparter som bekrefter at leverand\u00f8r har rutiner og systemer som sikrer en lav milj\u00f8belastning ved utf\u00f8relsen av leveransen, dere har skrevet \u00abJa\u00bb i Mercell, men ikke levert noe vedlegg. Ingen av de overnevnte kvalifikasjonskrav er oppfylt. BDO som tilbyder i konkurransen blir dermed avvist. 3. Subsidi\u00e6rt: Avvisning p\u00e5 grunn av forhold ved tilbudet \u2013 vesentlige avvik fra anskaffelsesdokumentene Under enhver omstendighet, for det tilfellet at kvalifikasjonskravet hadde v\u00e6rt oppfylt, ville vi likevel ha avvist tilbudet etter reglene i anskaffelsesforskriften \u00a7 24-8. Anskaffelsesforskriften \u00a7 24-8 (1) bokstav b. fastsl\u00e5r at oppdragsgiver skal avvise et tilbud som inneholder vesentlige avvik fra anskaffelsesdokumentene. I forskriften \u00a7 24-8 (2) bokstav a. fremg\u00e5r at oppdragsgiveren kan avvise et tilbud som inneholder avvik fra anskaffelsesdokumentene eller uklarheter som ikke m\u00e5 anses ubetydelige. V\u00e5r vurdering er at begge de nevnte rettslige grunnlagene gir grunnlag for avvisning i denne saken. For det f\u00f8rste mangler en rekke obligatoriske vedlegg, jf. over under pkt. 2. Vi bemerker videre at under kriteriet \u00abL\u00f8sningsforslag 30 %\u00bb var kravet: \u00abDet skal leveres et l\u00f8sningsforslag p\u00e5 maksimum 6 A4 sider (med skriftst\u00f8rrelse 11 eller mer) hvor man beskriver gjennomf\u00f8ringen basert p\u00e5 bilag 1 med et \u00e5rshjul (01.07-30.06) hvor aktivitetene er fordelt. L\u00f8sningsforslaget skal leveres i bilag 2.\u00bb Dere har levert svarene p\u00e5 kravene i Bilag 1, l\u00f8sningsforslag og CV-er i ett dokument. Dette er p\u00e5 59 sider. Denne m\u00e5ten \u00e5 levere tilbud p\u00e5 som avviker fra det det oppdragsgiver klart har satt som rammer for besvarelsen skaper bed\u00f8mmelsestvil og gir grunnlag for avvisning av tilbudet jf. Anskaffelsesforskriften \u00a7 24-8 (1) bokstav b. * * * Dere vil bli orientert n\u00e5r kontrakt tildeles i anbudskonkurransen. Vi takker for deres interesse og \u00f8nsker velkommen tilbake som tilbyder i konkurranser i fremtiden. Med vennlig hilsen For Bergen Kommune Eli M. Velle (sign.) Christian Sundelin ( sign.) Leder Sekretariat for kontrollutvaget Senior Kontraktsr\u00e5dgiver "
}