{
  "dokument_id": "81251911-6042-585f-b509-53d1ff0a361f",
  "doc_type": "case_minutes",
  "kommune": 4601,
  "tittel": "Saksprotokoll UMBY, 06022025, Sak 37/25, Representantforslag fra Diane Alexandra Berbain (SV) om deltakende budsjettering i Loddefjord - \u00c5 se opp til folket i omr\u00e5desatsingen",
  "url": "https://bergen.kommune.no/politikere-utvalg/api/fil/bk360/12092604/Innstilling-vedtak-Representantforslag-fra-Diane-Alexandra-Berbain-SV-om-deltakende-budsjettering-i-Loddefjord-A-se-opp-til-folket-i-omradesatsingen",
  "tekst": "Representantforslag fra Diane Alexandra Berbain (SV) om deltakende budsjettering i Loddefjord - \u00c5 se opp til folket i omr\u00e5desatsingen Utvalg for milj\u00f8 og byutvikling behandlet saken i m\u00f8tet 06.02.2025 sak 37/25 og avga f\u00f8lgende innstilling: Representantforslaget avvises med bakgrunn i byr\u00e5dets svar. Utvalg for milj\u00f8 og byutviklings behandling F\u00f8lgende representanter tok ordet: Lillian Blom (SV), Mailiss Solheim-\u00c5kerblom (R), Kjartan Moi Andreassen (Sp), Endre Buanes (barn og unges representant), Trond Tystad (BL). Forslag fremsatt i utvalget: Lillian Blom (SV) fremsatte p\u00e5 vegne av SV f\u00f8lgende tilleggsforslag: En by som er god for barn og unge, er god for alle innbyggere. Samtidig er det de unge som m\u00e5 leve lengst med konsekvensene av beslutningene som blir tatt. Derfor er det spesielt viktig at barn og unges rettigheter og interesser blir godt ivaretatt i byutviklingen. Bystyret ber byr\u00e5det involvere bergenserne aktivt i utviklingen av eget n\u00e6rmilj\u00f8, spesielt barn og unge, blant annet gjennom deltakende budsjettering og folkem\u00f8ter om arealplaner. Mailiss Solheim-\u00c5kerblom (R) fremsatte p\u00e5 vegne av R f\u00f8lgende tilleggsforslag: 1. Tilleggsforslag om fysisk m\u00f8teplass Det etableres et fysisk og sentralt m\u00f8tested for den deltakende budsjetteringsprosessen, for eksempel biblioteket i Loddefjord. M\u00f8testedet skal v\u00e6re sentralt, tilgjengelig og universelt utformet. 2. Tilleggsforslag om opps\u00f8kende arbeid Det iverksettes opps\u00f8kende arbeid for \u00e5 sikre bred deltakelse, s\u00e6rlig rettet mot ungdom og minoritetsgrupper. 3. Tilleggsforslag om forberedende verksted Det skal arrangeres forberedende verksteder for innbyggerne. Disse verkstedene m\u00e5 v\u00e6re tilgjengelige og tilpasset ulike m\u00e5lgrupper, og med fokus p\u00e5 inkludering. 4. Tilleggsforslag om spr\u00e5k og inkludering Det skal sikres at all informasjon og kommunikasjon er p\u00e5 et inkluderende, lett og forst\u00e5elig spr\u00e5k, og oversettes til flere spr\u00e5k. 5. Tilleggsforslag om involvering av lokalsamfunnet Brukergrupper, lokale organisasjoner og foreninger skal inkluderes i utformingen av prosjektet fra start. Dette for \u00e5 sikre at prosjektet treffer, er tilpasset lokale behov og forankret i lokalsamfunnet. Kjartan Moi Andreassen (Sp) fremsatte p\u00e5 vegne av H, FrP, BL, INP og Sp f\u00f8lgende alternative forslag: Representantforslaget avvises med bakgrunn i byr\u00e5dets svar. Votering: Alternativt forslag fra H, FrP, BL, INP, Sp fremsatt av Kjartan Moi Andreassen (Sp), ble tiltr\u00e5dt med 9 stemmer (H, FrP, BL, INP, Sp). Forslagsstillers forslag til vedtak, fikk 8 stemmer (A, SV, MDG, V, R). Tilleggsforslag fra SV fremsatt av Lillian Blom (SV), fikk 8 stemmer (A, SV, MDG, V, R). Tilleggsforslag 1 fra R fremsatt av Mailiss Solheim-\u00c5kerblom (R), fikk 4 stemmer (SV, MDG, R). Tilleggsforslag 2 og 4-5 fra R fremsatt av Mailiss Solheim-\u00c5kerblom (R), fikk 8 stemmer (A, SV, MDG, V, R). Tilleggsforslag 3 fra R fremsatt av Mailiss Solheim-\u00c5kerblom (R), fikk 5 stemmer (SV, MDG, V, R). Forslag til vedtak: Bystyret ber byr\u00e5det benytte seg av erfaringene fra blant annet Gamle Oslo og innf\u00f8re et fors\u00f8k med deltakende budsjettering i Loddefjord i l\u00f8pet av 2025 med stemmerett fra 16 \u00e5r, og setter av 1 million kroner til fordeling. 2 "
}