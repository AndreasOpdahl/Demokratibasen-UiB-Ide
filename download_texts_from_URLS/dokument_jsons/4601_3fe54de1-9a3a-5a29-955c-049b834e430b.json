{
  "dokument_id": "3fe54de1-9a3a-5a29-955c-049b834e430b",
  "doc_type": "case_minutes",
  "kommune": 4601,
  "tittel": "Saksprotokoll UMBY, 15022024, Sak 54/24, Bergenhus gnr 162 bnr 466 Edvard Griegs vei 27 G Klage over avslag p\u00e5 s\u00f8knad om nybygg garasje og to boder",
  "url": "https://bergen.kommune.no/politikere-utvalg/api/fil/bk360/9939858/Innstilling-vedtak-Bergenhus-gnr-162-bnr-466-Edvard-Griegs-vei-27-G-Klage-over-avslag-pa-soknad-om-nybygg-garasje-og-to-boder",
  "tekst": "Bergenhus gnr 162 bnr 466 Edvard Griegs vei 27 G Klage over avslag p\u00e5 s\u00f8knad om nybygg garasje og to boder Utvalg for milj\u00f8 og byutvikling behandlet saken i m\u00f8tet 15.02.2024 sak 54/24 og fattet f\u00f8lgende vedtak: 1. Med hjemmel i forvaltningsloven \u00a7 33 andre ledd oppheves plan og bygningsetatens vedtak av 17.07.2023 2. I medhold av plan- og bygningsloven \u00a719-2 innvilges dispensasjon fra KPA 2018 \u00a7 3.1 Plankrav 3. Det gis tillatelse til nybygg garasje og to boder som oms\u00f8kt 4. Tillatelsen gis med vilk\u00e5r om at takflaten dekkes med gress eller annet gr\u00f8nt dekke og det vil v\u00e6re mulig \u00e5 g\u00e5 p\u00e5 taket slik at hagefunksjonen ogs\u00e5 ivaretas Begrunnelse Utvalget vurderer saken annerledes enn fagetat og byr\u00e5d. Utvalg for milj\u00f8 og byutvikling vurderer at vilk\u00e5rene for \u00e5 innvilge dispensasjon foreligger. Utvalget har etter \u00e5 ha studert tegninger og bilder og befart omr\u00e5det kommet til at tiltaket har gode visuelle kvaliteter og er prosjektert og utf\u00f8rt slik at det etter utvalgets skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering, jf. plan- og bygningsloven \u00a7 29-2. UMBY vurderer at tiltakene passer inn i eksisterende omr\u00e5de, og er utf\u00f8rt tilpasset sin form og funksjon og er p\u00e5 grunna av sin plassering i enden av en rekke naturlig tilpasset terrenget og terrengforskjellen som finnes der. Videre viser UMBY til at tiltaket representerer en rehabilitering av eksisterende mur. Samtidig vil UMBY understreke at tiltakshaver vil sikre at taket skal utf\u00f8res med gress eller tilsvarende gr\u00f8nt opp\u00e5, slik at hageuttrykket bevares, det er ogs\u00e5 lagt inn som et vilk\u00e5r i saken. Det vil v\u00e6re mulig \u00e5 g\u00e5 p\u00e5 taket, slik at hagefunksjonen i tillegg til hageuttrykket ivaretas. UMBY viser til at Byantikvaren frar\u00e5det innvilgelse av s\u00f8knaden fordi tiltaket etter deres skj\u00f8nn ville inneb\u00e6re en nedbygging av gr\u00f8nt- og hagearealer. Med tiltakshavers presiseringen av takarealet anser UMBY at b\u00e5de hagefunksjonen og det gr\u00f8nne preget ivaretas. Tiltaket er etter UMBYs syn ikke s\u00e6rlig omfangsrikt og vil s\u00e5ledes ikke prege hagebymilj\u00f8et. Tiltaket representerer tydelig en forbedring av dagens situasjon, b\u00e5de estetisk og praktisk, noe som vil v\u00e6re positivt for str\u00f8ket. N\u00e5r det gjelder plankravet jf. KPA 2018 \u00a7 3 pkt. 3.1, s\u00e5 er hovedhensynet bak bestemmelsen at kommunen skal f\u00e5 mulighet til \u00e5 foreta en helhetlig vurdering av omr\u00e5der \u00abder kommuneplanens arealdel ikke gir tilstrekkelige avklaringer\u00bb, jf. Ot.prp. nr. 32 (2007-2008) s. 221. Plankravet skal med andre ord sikre en helhetlig arealdisponering og en forsvarlig utredning av overordnede forhold som infrastruktur, tomteutnyttelse, bygningstype, forholdet til kulturminner mv., samt sikre medvirkning fra offentlige myndigheter og ber\u00f8rte grunneiere. Slik utvalget ser det utl\u00f8ser ikke tiltaket et behov for helhetlig vurdering og planlegging. Utvalget viser her til at etablering av boder og garasje, ikke vil medf\u00f8re endret bruk av eiendommen. I stedet vil tiltaket rydde opp i en kaotisk parkeringssituasjon som har preget omr\u00e5det negativt. Etableringen av garasje og boder vil ikke endre en allerede godkjent og privatisert eiendom og situasjonen i omr\u00e5det nevneverdig. Utvalget finner etter en samlet vurdering av hensynene bak bestemmelsene det dispenseres fra ikke blir vesentlig tilsidesatt, og mener at fordelene er klart st\u00f8rre enn ulempene. Klagen tas til f\u00f8lge. Utvalg for milj\u00f8 og byutviklings behandling F\u00f8lgende representanter tok ordet: Chris J\u00f8rgen Knudsen R\u00f8dland (H), Trond Tystad (BL), Ingrid Nergaard Fjeldstad (V). Forslag fremsatt i utvalget: Chris J\u00f8rgen Knudsen R\u00f8dland (H) framsatte p\u00e5 vegne av H, A, FrP, BL, INP og Sp f\u00f8lgende alternative forslag i fire punkt: 1. Med hjemmel i forvaltningsloven \u00a7 33 andre ledd oppheves plan og bygningsetatens vedtak av 17.07.2023 2. I medhold av plan- og bygningsloven \u00a719-2 innvilges dispensasjon fra KPA 2018 \u00a7 3.1 Plankrav 3. Det gis tillatelse til nybygg garasje og to boder som oms\u00f8kt 4. Tillatelsen gis med vilk\u00e5r om at takflaten dekkes med gress eller annet gr\u00f8nt dekke og det vil v\u00e6re mulig \u00e5 g\u00e5 p\u00e5 taket slik at hagefunksjonen ogs\u00e5 ivaretas Begrunnelse Utvalget vurderer saken annerledes enn fagetat og byr\u00e5d. Utvalg for milj\u00f8 og byutvikling vurderer at vilk\u00e5rene for \u00e5 innvilge dispensasjon foreligger. Utvalget har etter \u00e5 ha studert tegninger og bilder og befart omr\u00e5det kommet til at tiltaket har gode visuelle kvaliteter og er prosjektert og utf\u00f8rt slik at det etter utvalgets skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering, jf. plan- og bygningsloven \u00a7 29-2. UMBY vurderer at tiltakene passer inn i eksisterende omr\u00e5de, og er utf\u00f8rt tilpasset sin form og funksjon og er p\u00e5 grunna av sin plassering i enden av en rekke naturlig tilpasset terrenget og terrengforskjellen som finnes der. Videre viser UMBY til at tiltaket representerer en rehabilitering av eksisterende mur. Samtidig vil UMBY understreke at tiltakshaver vil sikre at taket skal utf\u00f8res med gress eller tilsvarende gr\u00f8nt opp\u00e5, slik at hageuttrykket bevares, det er ogs\u00e5 lagt inn som et vilk\u00e5r i saken. Det vil v\u00e6re mulig \u00e5 g\u00e5 p\u00e5 taket, slik at hagefunksjonen i tillegg til hageuttrykket ivaretas. UMBY viser til at Byantikvaren frar\u00e5det innvilgelse av s\u00f8knaden fordi tiltaket etter deres skj\u00f8nn ville inneb\u00e6re en nedbygging av gr\u00f8nt- og hagearealer. Med tiltakshavers presiseringen av takarealet anser UMBY at b\u00e5de hagefunksjonen og det gr\u00f8nne preget ivaretas. Tiltaket er etter UMBYs syn ikke s\u00e6rlig omfangsrikt og vil s\u00e5ledes ikke prege hagebymilj\u00f8et. Tiltaket representerer tydelig en forbedring av dagens situasjon, b\u00e5de estetisk og praktisk, noe som vil v\u00e6re positivt for str\u00f8ket. N\u00e5r det gjelder plankravet jf. KPA 2018 \u00a7 3 pkt. 3.1, s\u00e5 er hovedhensynet bak bestemmelsen at kommunen skal f\u00e5 mulighet til \u00e5 foreta en helhetlig vurdering av omr\u00e5der \u00abder kommuneplanens arealdel ikke gir tilstrekkelige avklaringer\u00bb, jf. Ot.prp. nr. 32 (2007-2008) s. 221. Plankravet skal med andre ord sikre en helhetlig arealdisponering og en forsvarlig utredning av overordnede forhold som infrastruktur, tomteutnyttelse, bygningstype, forholdet til kulturminner mv., samt sikre medvirkning fra offentlige myndigheter og ber\u00f8rte grunneiere. Slik utvalget ser det utl\u00f8ser ikke tiltaket et behov for helhetlig vurdering og planlegging. Utvalget viser her til at etablering av boder og garasje, ikke vil medf\u00f8re endret bruk av 2 eiendommen. I stedet vil tiltaket rydde opp i en kaotisk parkeringssituasjon som har preget omr\u00e5det negativt. Etableringen av garasje og boder vil ikke endre en allerede godkjent og privatisert eiendom og situasjonen i omr\u00e5det nevneverdig. Utvalget finner etter en samlet vurdering av hensynene bak bestemmelsene det dispenseres fra ikke blir vesentlig tilsidesatt, og mener at fordelene er klart st\u00f8rre enn ulempene. Klagen tas til f\u00f8lge. Votering: Alternativt forslag punkt 1-4 fra H, A FrP, BL, INP og Sp, fremsatt av Chris J\u00f8rgen Knudsen R\u00f8dland (H), ble vedtatt med 13 stemmer (H, A, FrP, BL, V, INP, Sp). Innstillingen fikk 4 stemmer (SV, MDG, R), og var dermed falt. Utvalg for milj\u00f8 og byutvikling behandlet saken i m\u00f8tet 18.01.2024 sak 14/24 og fattet f\u00f8lgende vedtak: Saken utsettes for felles befaring. Byr\u00e5det behandlet saken i m\u00f8tet 21.12.2023 sak 430/23 Byr\u00e5det innstiller til utvalg for milj\u00f8 og byutvikling \u00e5 fatte f\u00f8lgende vedtak: Plan- og bygningsetatens vedtak datert 17.07.2023 opprettholdes. Klagen tas ikke til f\u00f8lge. 3 "
}