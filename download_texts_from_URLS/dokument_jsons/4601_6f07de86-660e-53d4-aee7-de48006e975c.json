{
  "dokument_id": "6f07de86-660e-53d4-aee7-de48006e975c",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 30102024, Sak 401/24, Oppf\u00f8lging - forvaltningsrevisjon av Bergen legevakt",
  "url": "https://bergen.kommune.no/politikere-utvalg/api/fil/bk360/11423686/Innstilling-vedtak-Oppfolging-forvaltningsrevisjon-av-Bergen-legevakt-",
  "tekst": "Oppf\u00f8lging - forvaltningsrevisjon av Bergen legevakt Bergen bystyre behandlet saken i m\u00f8tet 30.10.2024 sak 401/24 og fattet f\u00f8lgende vedtak: Bystyret tar tilbakemeldingen fra byr\u00e5d for eldre, helse og omsorg om oppf\u00f8lging av rapporten \u00abForvaltningsrevisjon av Bergen legevakt\u00bb, til orientering. Merknad 1 Ved neste evaluering av legevaktene i Bergen kommune unders\u00f8kes det hvordan \u00abring f\u00f8rst\u00bb har p\u00e5virket h\u00f8rselshemmede/d\u00f8ve samt hvordan det systematisk sikres at pasienter og p\u00e5r\u00f8rendes tilbakemeldingen innhentes og benyttes aktivt i kvalitets- og forbedringsarbeidet. Merknad 2 Legevakten m\u00e5 sikre tilstrekkelig oppl\u00e6ring for f\u00f8rstelinjetjenesten i kommunikasjon med h\u00f8rselshemmede/d\u00f8ve og i bruk av skrankeslynge Bergen bystyres behandling F\u00f8lgende representanter tok ordet: Per-Arne Hvidsten Larsen (V), Even S\u00f8rland (A), Rebekka Helle Stensb\u00f8 (H), Torstein Dahle (R), Christine Henriksen \u00d8degaard (MDG). Votering: Innstillingen ble vedtatt enstemmig. Merknad 1 og 2 fra utvalg for helse og sosial ble vedtatt enstemmig. Utvalg for helse og sosial hadde saken til orientering i m\u00f8tet 16.10.2024 sak 126/24: Utvalg for helse og sosial tok saken til orientering. Kontrollutvalget innstiller til bystyret. Merknad 1 Ved neste evaluering av legevaktene i Bergen kommune unders\u00f8kes det hvordan \u00abring f\u00f8rst\u00bb har p\u00e5virket h\u00f8rselshemmede/d\u00f8ve samt hvordan det systematisk sikres at pasienter og p\u00e5r\u00f8rendes tilbakemeldingen innhentes og benyttes aktivt i kvalitets- og forbedringsarbeidet. Merknad 2 Legevakten m\u00e5 sikre tilstrekkelig oppl\u00e6ring for f\u00f8rstelinjetjenesten i kommunikasjon med h\u00f8rselshemmede/d\u00f8ve og i bruk av skrankeslynge Kontrollutvalget behandlet saken i m\u00f8tet 24.09.2024 sak 87/24 og traff f\u00f8lgende vedtak: 1. Kontrollutvalget tar tilbakemeldingen og presentasjonen fra byr\u00e5d for eldre, helse og omsorg om oppf\u00f8lging av rapporten \u00abForvaltningsrevisjon av Bergen legevakt\u00bb, til orientering. 2. Kontrollutvalget sender saken til bystyret til orientering. Innstilling til bystyret: Med unntak av merknader er utvalgets innstilling og bystyrets vedtak likelydende. 2 "
}