{
  "dokument_id": "bbf6ed30-06d1-5b05-b7f7-25f9216c10ff",
  "doc_type": "case_attachment",
  "kommune": 4601,
  "tittel": "Bergen kirkelige fellesr\u00e5d - Innspill til 1. tertialrapport",
  "url": "https://bergen.kommune.no/politikere-utvalg/api/fil/bk360/10282764/Bergen-kirkelige-fellesrad-Innspill-til-1-tertialrapport",
  "tekst": "DEN NORSKE KIRKE Bergen kirkelige fellesr\u00e5d Bergen kommune - Byr\u00e5dsavdeling for n\u00e6ring, kultur og idrett Dato: 17.04.2024 V\u00e5r ref: 24/04075-1 Deres ref: Bergen kirkelige fellesr\u00e5d - Innspill til 1. tertialrapport 2024 Bergen kirkelige fellesr\u00e5d har f\u00f8lgende innspill til 1. tertialrapport 2024 Drift: \u2022 S\u00f8knad om str\u00f8mst\u00f8tte for 1. tertial 2024 1,45 millioner kroner \u2022 S\u00f8knad om midler til 2 ungdomsdiakoner - \u00d8kt innsats for ungdom i Bergen s\u00f8r 1,7 millioner kroner (\u00e5rskostnad/\u00f8kt rammefinansiering) \u2022 Reversering av kutt i rammetilskudd til \u00abKirker og menigheter\u00bb, eventuelt omfordeling av disse 0,505 millioner kroner Investering: \u2022 S\u00f8knad om investeringsmidler til erverv av areal avsatt til gravplassform\u00e5l i KPA i Ytrebygda bydel ved S\u00f8reide kirke Inntil 5 millioner kroner (bel\u00f8pet b\u00f8r v\u00e6re unntatt offentlighet av hensyn til forhandling med selger) Str\u00f8mst\u00f8tte Som tidligere tar vi utgangspunkt i gjennomsnittet av utgiftene vi hadde de 3 siste \u00abnormal\u00e5rene 2019-2021, og ber om \u00e5 f\u00e5 dekket kostnader ut over dette. Bergen kirkelige fellesr\u00e5d fikk str\u00f8mst\u00f8tte fra Bergen kommune i hele 2022 og i 1. tertial 2023. Merkostnaden i 2. og 3. tertial 2023 p\u00e5 1,1 millioner kroner ble ikke kompensert og m\u00e5tte dekkes inn av et allerede presset driftsbudsjett. For 1. tertial 2024 ber vi om str\u00f8mst\u00f8tte p\u00e5 1,45 millioner kroner. Til sammenligning utgjorde str\u00f8mst\u00f8tten 3,54 millioner kroner i 1. tertial 2023. Nedgangen skyldes dels lavere str\u00f8mpriser, men ogs\u00e5 v\u00e5re str\u00f8msparetiltak. Postadresse: E-post: Telefon: +47 55 59 32 00 Saksbehandler Marken 34 Web: https://kirken.no/bergen/ Telefaks: Mette Rogstad Heimli 5017 BERGEN Org.nr.: 2 av 3 Sum str\u00f8mutgifter Gjennomsnitt\u00d8kning fra snitt 2024 2023 2022 2021 2020 2019 2019-2021 2024 Januar 1 568 525 3 624 706 2 448 578 662 595 854 354 1 090 332 869 094 699 431 Str\u00f8mst\u00f8tte fra staten, via Den norske kirke - 1 125 000 Februar 1 527 963 1 744 348 1 784 670 1 195 491 719 723 1 241 843 1 052 352 475 611 Mars 1 014 947 1 312 552 1 423 892 1 194 397 576 133 872 382 880 970 133 977 April 891 498 1 539 420 1 931 839 850 636 521 923 878 198 750 252 141 246 Sum 1.tertial 5 002 933 7 096 026 7 588 978 3 903 119 2 672 133 4 082 754 3 552 669 1 450 264 \u00d8kt innsats for ungdom i Bergen s\u00f8r \u2013 s\u00f8knad om driftsmidler til 2 ungdomsdiakonstillinger I dag har vi fire ungdomsdiakoner som driver samtaletilbudet \u00ab13-20\u00bb for ungdom. To i Bergen vest og to i \u00c5sane bydel. 13-20 er et samtaletilbud for alle ungdommer i aldersgruppen 13 \u2013 20 \u00e5r uavhengig av livssyn, kulturell bakgrunn, politisk st\u00e5sted og seksuell identitet. For mer informasjon: Bergen \u2014 1320 (13-20.no). I bystyrets m\u00f8te i juni 2023 ble det bevilget midler til to nye stillinger i Bergen s\u00f8r fra 4. kvartal 2023. Vi var i ferd med \u00e5 lyse ut stillingene, men m\u00e5tte stoppe prosessen da vi forsto at midlene ikke var foresl\u00e5tt videref\u00f8rt i 2024, noe de heller ikke ble. \u00abForeldreaksjon for en tryggere ungdomstid i Bergen s\u00f8r\u00bb er nettopp etablert som et samarbeid mellom alle foreldreutvalg og idrettslag i Fana, Den norske kirke, Humanetisk forbund, Natteravnene og Ung Arena Nesttun. 15. april ble det arrangert foreldrem\u00f8te i Fana arena for \u00e5 diskutere utviklingen blant barn og unge i Bergen s\u00f8r. Mer enn foreldre 3.000 m\u00f8tte opp. V\u00e5rt samtaletilbud \u00ab13-20\u00bb vil v\u00e6re et godt bidrag inn i dette arbeidet, og vi ber derfor p\u00e5 nytt om midler til to ungdomsdiakoner i Bergen s\u00f8r \u2013 kr 1.700.000. Reversering av kutt i rammetilskudd til \u00abKirker\u00bb, eventuelt omfordeling av disse I handlings- og \u00f8konomiplan 2024 for Bergen kommune er det lagt inn et permanent kutt i driftsrammen til Bergen kirkelige fellesr\u00e5d p\u00e5 kr 505.000. Kuttet er i sin helhet lagt p\u00e5 tjenesteomr\u00e5de \u00abKirker og menigheter\u00bb. Dette er krevende i en situasjon hvor b\u00e5de l\u00f8nns- og prisvekst de senere \u00e5rene har v\u00e6rt langt h\u00f8yere enn det som er kompensert gjennom kommunens \u00e5rlig deflatorjustering, og vi allerede har gjennomf\u00f8rt en nedbemanning i administrative stillinger. Vi s\u00f8ker om at driftsrammen til tjenesteomr\u00e5det \u00abKirker og menigheter\u00bb opprettholdes p\u00e5 samme niv\u00e5 som tidligere, det vil si at \u00e5rlig kutt p\u00e5 0,505 millioner reverseres. Dersom dette ikke er mulig i 2024 ber vi om at kuttet fordeles forholdsmessig mellom alle tjenesteomr\u00e5dene. Avrundet gir dette f\u00f8lgende forslag til fordeling: Administrasjon kroner 50.000, Kirker og menigheter kroner 295.000 og Gravplass kroner 160.000. Erverv av tomt avsatt til gravplassform\u00e5l i KPA i Ytrebygda bydel ved S\u00f8reide kirke Bergen kirkelige fellesr\u00e5d har vedtatt \u00e5 innarbeide en gravplass p\u00e5 S\u00f8reide i sine planer. Dette er i tr\u00e5d med Bergen kommunes gravferdsplan, der m\u00e5let er \u00e5 ha tilbud om graver i alle bydeler, ogs\u00e5 i Ytrebygda. Gravfersplanen som gjelder til 2028 har ikke denne gravplassen med i sine planer. Da planen ble utarbeidet i 2018 ans\u00e5 vi det ikke \u00f8konomisk forsvarlig \u00e5 anlegge en ny gravplass med kiste og urnegraver p\u00e5 6-8 dekar. Det ville blitt for kostbart pr grav. N\u00e5 har utviklingen med de navnete minnelunder kommet s\u00e5 langt at fellesr\u00e5det anser det som \u00f8konomisk forsvarlig \u00e5 anlegge en gravplass med en navnet minnelund p\u00e5 omr\u00e5det. 3 av 3 Dette vil gi et godt tilbud til innbyggere og behovet vil bli \u00f8kende etter hvert som innbyggerne i bydelen blir eldre. En del av arealet er i privat eie og har v\u00e6rt b\u00e5ndlagt siden 1989. Bergen kirkelige fellesr\u00e5d \u00f8nsker n\u00e5 \u00e5 l\u00f8se ut eiendommen. Vi begrunner dette med at vi \u00f8nsker \u00e5 sikre oss eiendommen slik at planene om gravplass kan realiseres. Den private delen er en tredjedel av arealet og vi har takst p\u00e5 5 millioner kroner p\u00e5 eiendommen (bel\u00f8pet b\u00f8r v\u00e6re unntatt offentlighet av hensyn til forhandling med selger). Vi tillater oss \u00e5 minne om at vi har hatt samme situasjon tidligere, da Bergen kommune bevilget ekstra midler til kj\u00f8p av areal avsatt i KPA ved Mjeldheim gravplass i 2017 og 2018. Utvidelse av Mjeldheim gravplass er f\u00f8rst planlagt etter 2028. Vi svarer gjerne p\u00e5 sp\u00f8rsm\u00e5l eller legger fram mer detaljert dokumentasjon dersom det er \u00f8nskelig. Med vennlig hilsen Mette Svanes Kirkeverge Mette Rogstad Heimli \u00d8konomisjef Dokumentet er elektronisk godkjent og har derfor ingen signatur. Kopi til: Bergen kommune - Byr\u00e5dsavdeling for n\u00e6ring, kultur og idrett, Vidar Gr\u00f8nsberg Mottakere: Bergen kommune - Byr\u00e5dsavdeling for n\u00e6ring, kultur og idrett "
}