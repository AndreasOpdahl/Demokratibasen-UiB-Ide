{
  "dokument_id": "e3badd15-dd4d-5223-aab8-3dde7405b1cb",
  "doc_type": "case_attachment",
  "kommune": 4601,
  "tittel": "Fagnotat datert 31.01.2024",
  "url": "https://bergen.kommune.no/politikere-utvalg/api/fil/bk360/10626606/Fagnotat-datert-31-01-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/10206-5 (Arbeidssted) Saksbehandler: Cesilie Engen Tveitev\u00e5g Dato: 31.01.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 36/156/0/0 Ekerdalen 11H. Klage p\u00e5 avslag. Kai/flytebrygge. Harris Advokatfirma AS ved advokat Marianne Aadland Sandvik p\u00e5 Hvem klager? vegne av tiltakshaver Andreas Skogseth i supplerende klage datert 22.01.2024. Det er s\u00f8kt om anlegging av kai/pir, anlegging av flytebrygge med Tiltaket landgang og oppf\u00f8ring av natursteinsmur og utfylling av terreng. Tiltaket ble avsl\u00e5tt i vedtak datert 19.12.2023. Det er ikke gitt dispensasjon fra KPA2018 \u00a7\u00a7 3.1 Plankrav, 6 Byggegrense langs sj\u00f8, Vedtaket 32.2 Bruk og vern av sj\u00f8 og vassdrag, jf. plan- og bygningsloven \u00a7 19-2. Avslaget er ogs\u00e5 hjemlet i pbl. \u00a7 29-2 Visuelle kvaliteter. Eiendommen er ikke regulert. KPA2018 viser eiendommen som Planstatus Bebyggelse og anlegg \u2013 \u00d8vrig byggesone og Bruk og vern av sj\u00f8, vassdrag. Eiendommen ligger innenfor funksjonell strandsone. - Dispensasjonsvilk\u00e5rene er oppfylt for alle deler av tiltaket, jf. pbl. Klagegrunner \u00a719-2. - Tiltaket innehar gode visuelle kvaliteter, jf. pbl. \u00a7 29-2. Behov for ytterligere - Dispensasjon fra pbl. \u00a7 29-4 m\u00e5 innvilges. saksbehandling ved eventuell omgj\u00f8ring Anbefalt vedtak Vedtak datert 19.12.2023 opprettholdes. Med hilsen Plan- og bygningsetaten Ulf S\u00e6terdal avdelingsleder Tarje Wanvik etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk De oms\u00f8kte tiltakene er utf\u00f8rt og saken springer ut fra ulovlighetsoppf\u00f8lgning under saksnummer ULOV-2022/23962. Den 01.06.2023 ble det gitt p\u00e5legg om retting og ileggelse av tvangsmulkt. Her st\u00e5r det at betongkai skal fjernes og betongpiren tilbakef\u00f8res slik den fremst\u00e5r p\u00e5 ortofoto fra 2014, flytebryggen skal fjernes og natursteinsmuren langs bekk og sj\u00f8 skal fjernes, i tillegg til at terrenginngrep/fylling langs bekken og s\u00f8r\u00f8st for bekkens utl\u00f8p skal tilbakef\u00f8res til slik omr\u00e5det fremst\u00e5r p\u00e5 ortofoto fra 2014. P\u00e5legg om retting og ileggelse av tvangsmulkt er ikke p\u00e5klaget og tiltakene er n\u00e5 oms\u00f8kt i denne saken. Illustrasjoner som viser situasjonen i 2019, situasjonen i 2022 som tilsvarer dagens situasjon og det som er oms\u00f8kt og til slutt eiendommens siste godkjente situasjon i 2014. De oms\u00f8kte tiltakene er plassert over to eiendommer. B\u00e5de gnr. 36 bnr. 156 og 599. Vedtaket ble f\u00f8rst p\u00e5klaget av Bygg Prosjekt AS ved Roy G. Nj\u00e5stad den 09.01.2024 og videre supplert av Advokatfirmaet Harris AS den 22.01.2023. Saksnummer KLAGE-2024/10206 Side 2 av 10 1.2. Opplysninger av vesentlig betydning for behandling av klagen Ansvarlig s\u00f8ker har opplyst at det er foretatt nabovarsling i samsvar med bestemmelsene i plan- og bygningsloven \u00a7 21-3. Det er ikke mottatt merknader. Bymilj\u00f8etaten har den 21.11.2023 frar\u00e5det at det gis dispensasjon for etablering av tiltakene. De skriver at tiltakene samlet sett fremst\u00e5r som relativt store inngrep i opprinnelige naturpregede arealer i strandsonen. De skal vurdere tiltakets konsekvenser for interesser knyttet til natur, biologisk mangfold, landskap og friluftsliv. Det vises til at det er avdekket flere ulovlige tiltak p\u00e5 naboeiendommer. De vurderer at tiltakene fremst\u00e5r som sv\u00e6rt inngripende i naturlig terreng p\u00e5 tomten og utenforliggende sj\u00f8omr\u00e5det. Tiltakene har endret omr\u00e5dets karakter i vesentlig grad. Samlet sett vurderes de som sv\u00e6rt privatiserende, med mulig negativ presedensvirkning. Retting av inngrepene og tilbakef\u00f8ring vil v\u00e6re positivt for strandsonen og naturmangfoldet, selv om allmennhetens tilgjengelighet n\u00f8dvendigvis ikke vil endres grunnet at omr\u00e5det ellers er sterkt privatisert. Statsforvalteren i Vestland har ogs\u00e5 frar\u00e5det det oms\u00f8kte tiltaket den 16.11.2023. De viser til sin generelle uttalelse til kommunen hvor det g\u00e5r frem at Stortinget stadfestet og innskjerpet lovbestemmelsene om strandsonevernet i 2017, samtidig som dispensasjonsbestemmelsen ble skjerpet. De skriver at slik arealene rundt naustet er utformet legges det til rette ogs\u00e5 for annen bruk av strandsonen enn oppbevaring av b\u00e5t og vedlikehold av naust. Tiltakene vil derfor virke privatiserende og avvisende p\u00e5 allmennhetens ferdsel langs sj\u00f8en i omr\u00e5det. Konkret vises det til at strandsonen ved Nord\u00e5svannet er s\u00e6rlig verdifull for friluftsliv og er under sterkt press for nedbygging og privatisering. Bergen Havn har den 06.11.2023 kommet med forh\u00e5ndsuttalelse i saken og skriver at: \u00abUt fra de opplysninger vi har mottatt kan vi ikke se at tiltaket vil v\u00e6re problematisk etter havne- og farvannsloven og vi er innstilt p\u00e5 \u00e5 fatte positivt vedtak i saken.\u00bb 2. Om klagen Klager har anf\u00f8rt at kommunen ikke har begrunnet avslaget p\u00e5 s\u00f8knad om dispensasjon godt nok. Det vises til at form\u00e5let og hensyn bak bestemmelsen m\u00e5 bli vesentlig tilsidesatt for at det skal kunne legges til grunn at vilk\u00e5ret ikke er oppfylt. Kommunen m\u00e5 vurdere hvert tiltak konkret, det er ikke tilstrekkelig med en samlet vurdering. Klager mener at det ikke er slik at det aldri kan gis dispensasjon i strandsonen selv om dispensasjonspraksisen i strandsonen er innskjerpet de siste \u00e5rene. At eiendommen er privatisert fra f\u00f8r m\u00e5 veie tungt ved en dispensasjonss\u00f8knad. 2.1 Plankrav Oms\u00f8kt tiltak vil ikke medf\u00f8re at hensynet bak bestemmelsen om plankrav blir vesentlig tilsidesatt. Forhold som typisk vil bli behandlet i en plansak blir i tilstrekkelig grad ber\u00f8rt i byggesaken. Det vises s\u00e6rlig til at ber\u00f8rte myndigheter f\u00e5r uttalt seg. Videre vises det til at tiltaket ikke vil gi negative konsekvenser for trafikk, st\u00f8y, kulturminner, avrenningslinjer og flomveier eller bl\u00e5gr\u00f8nne verdier. Tiltak vil heller ikke generere \u00f8kt bruk. Fordelene ved \u00e5 innvilge dispensasjon er videre vurdert til \u00e5 v\u00e6re \u00abklart\u00bb st\u00f8rre enn ulempene. Et krav om reguleringsplan vil p\u00e5f\u00f8re tiltakshaver kostnader som klart st\u00e5r i misforhold til tiltakets omfang. Fordelene er at tiltakshaver f\u00e5r legalisert tiltaket og en Saksnummer KLAGE-2024/10206 Side 3 av 10 n\u00f8dvendig- og sikker adkomst til sj\u00f8. N\u00e5r de kan fortsette \u00e5 utnytte eiendommen som i dag vil dette gi allmennheten bedre tilgang til sj\u00f8en. Tiltaket har videre ingen ulemper for et eventuelt planarbeid i omr\u00e5det. 2.2 Arealform\u00e5l i sj\u00f8 og byggegrense langs sj\u00f8 2.2.1 Utfylling og natursteinsmur Eier av naboeiendommen i gnr. 36 bnr. 113 s\u00f8kte om og fikk dispensasjon og tillatelse til b\u00e5de heving av hage og steinsetting i 2014. Fylkesmannen og fylkeskommunen var ikke negative da, mens Gr\u00f8nn etat uttalte seg negativt. Klager kan ikke se grunn til at kommunen skal vurdere s\u00f8knaden her p\u00e5 noen annen m\u00e5te enn den s\u00f8knaden som ble behandlet i 2014. Den oms\u00f8kte muren er n\u00f8dvendig for \u00e5 hindre utvasking av jord og fundamentet hele veien ned til sj\u00f8en. Veien s\u00f8rger for tilkomst til allmennheten og muren vil ikke privatisere omr\u00e5det. Hensynet bak byggegrensen mot sj\u00f8 f\u00e5r dermed ingen negativ betydning. Utfylling og steinsetting flykter ogs\u00e5 med tiltak p\u00e5 den nevnte naboeiendommen. Videre vurderer klager at fordelene ved \u00e5 innvilge en dispensasjon for denne delen av tiltaket er klart st\u00f8rre enn ulempene. Det vises i den forbindelse til naboeiendommen og likebehandlingsprinsippet. Klager mener det ikke er grunn til \u00e5 forskjellsbehandle de to s\u00f8knadene. Dersom muren fjernes kan fundamentet p\u00e5 veien skli ut og \u00f8delegge tilkomstvei som i dag sikrer alle tilgang til sj\u00f8. Asplan Viak har gjort en hydrologisk vurdering av bekken og faren for \u00f8kt erosjon og flomfare hvis muren m\u00e5 fjernes. De skriver at det kan v\u00e6re risiko for at vannet vil renne hyppigere over bekkekant og inn over eiendommen gnr. 36 bnr. 599 dersom den m\u00e5 fjernes. De skriver at faren for erosjon kan v\u00e6re h\u00f8yere sammenlignet med situasjonen f\u00f8r det ble etabler mur. Det finnes ikke ulemper ved \u00e5 godkjenne utfylling og oppf\u00f8ring av mur. Det er utelukkende fordeler b\u00e5de for tiltakshaver og allmennheten \u2013 i tillegg til at det er en fordel for bekken. Tiltakene gir inntrykk av en helhet og begrenser ikke allmennhetens ferdsel etter bestemmelsene i friluftsloven heller. 2.2.2 Kai/pir/betongdekke Mindre tiltak som \u00e5 heve piren med 40 cm og etablere dekke i form av betong er gjort for \u00e5 sikre fremtidig bruk av piren. Endringen f\u00e5r ingen konsekvens for bruken av arealet i sj\u00f8 eller langs sj\u00f8. Klager mener det er \u00e5penbart at endringen p\u00e5 eksisterende tiltak ikke f\u00e5r noen konsekvenser for allmennhetens rett til ferdsel langs og i sj\u00f8. Etablering av betongdekke p\u00e5 kai/pir har v\u00e6rt n\u00f8dvendig for \u00e5 tilpasse seg til stigning av havniv\u00e5et. Det er ogs\u00e5 vist til NVE og Norconsult sitt flomsonekart og at vannstanden ved 1 \u00e5rs stormflo er kote + 1.0, inkludert klimap\u00e5slag er kote + 1,7. Det er ikke gjort mer enn hva som var n\u00f8dvendig. Ved flo er det en h\u00f8yde p\u00e5 betongs\u00e5len p\u00e5 35 cm innerst mot kaien. 2.2.3 Flytebrygge Det vises til at kaien/piren hadde en lovlig etablert flytebrygge f\u00f8r 1970. Dagens flytebrygge, som regnes som et nytt tiltak som f\u00f8lge av at den fra f\u00f8r 1970 var tatt bort mellom 1980 og 2019, er av omtrentlig samme st\u00f8rrelse som denne. Flytebryggen er n\u00f8dvendig for \u00e5 sikre tilkomst til pir og kai. Det kan v\u00e6re ned til 20 cm sj\u00f8dybde innerst ved slippen ved sommeren. Tiltakshaver har plassert flytebryggen p\u00e5 linje med de andre flytebryggene hos naboene, da det er f\u00f8rst der man har nok dybde til en 15-20 fots b\u00e5t. Saksnummer KLAGE-2024/10206 Side 4 av 10 N\u00e5r tiltaket ikke g\u00e5r lengre ut enn \u00f8vrige flytebrygger i omr\u00e5det, og det var en tilsvarende flytebrygge p\u00e5 eiendommen f\u00f8r mener klager at det er helt klart at denne alene ikke hindrer allmennhetens ferdsel. Hvis flytebryggen fjernes, \u00f8ker ikke allmennhetens tilgang langs sj\u00f8 s\u00e5 lenge kai/pir og naust er lovlig etablert. 2.2.4 Betongs\u00e5le p\u00e5 land Denne er plassert p\u00e5 areal hvor det tidligere var sviller med funksjon som slipp og p\u00e5 areal som er utfylt i forbindelse med etablering av natursteinsmuren langs bekken. Klager kan derfor ikke se at hensynet bak bestemmelsene er \u00abvesentlig tilsidesatt\u00bb. 2.3 Visuelle kvaliteter Klager anf\u00f8rer at tiltakene passer fint inn med omkringliggende tiltak. Utfylling i sj\u00f8 er p\u00e5 samme koteh\u00f8yde og lengde ut i sj\u00f8 som eksisterende hage p\u00e5 nabo sin eiendom med gnr. 36 bnr. 113. Eiendommene har ogs\u00e5 lik mur. Utfyllingen privatiserer ikke p\u00e5 samme m\u00e5te som nabo med gnr. 36 bnr. 113 sin hage. Naust og kai/pir er lovlig og etablert betongs\u00e5le endrer ikke tiltaket slik at det ikke innehar gode visuelle kvaliteter. Eksisterende flytebrygge har tilsvarende lengde som \u00f8vrige i samme omr\u00e5de. Vi viser ellers til klagen i sin helhet. 3. Vurdering av klagen Tiltakene er utf\u00f8rt uten s\u00f8knad. Ved behandling av bygges\u00f8knad skal tiltakene vurderes som om de ikke er utf\u00f8rt. Siste godkjente situasjon fra 2014 legges derfor til grunn for vurderingen i denne saken. Det skal ikke v\u00e6re en ulempe for tiltakshaver at tiltakene er utf\u00f8rt uten s\u00f8knad, men det skal heller ikke v\u00e6re lettere \u00e5 f\u00e5 godkjent en s\u00f8knad n\u00e5r et arbeid er utf\u00f8rt. Den klare hovedregelen er at dersom et tiltak oppfyller kravene som gis i eller i medhold av plan- og bygningsloven s\u00e5 skal det gis tillatelse. For det f\u00f8rste kreves det plan for \u00e5 kunne etablere de oms\u00f8kte tiltakene etter KPA2018 \u00a7 3. Videre er byggegrensen langs sj\u00f8 50 meter for uregulerte omr\u00e5der i \u00f8vrig byggesone, jf. KPA2018 \u00a7 6.1.1. Videre tillates ikke inngrep og faste installasjoner i omr\u00e5der i sj\u00f8 som er regulert til bruk og vern av sj\u00f8, jf. KPA2018 \u00a7 32.2.2. Oms\u00f8kt tiltak bryter med flere bestemmelser i KPA2018 og m\u00e5 i utgangspunktet avsl\u00e5s. Det er likevel i pbl. \u00a7 19-2 \u00e5pnet opp for at kommunen i noen tilfeller kan gi dispensasjon fra bestemmelser som ikke er oppfylt. Terskelen for \u00e5 innvilge dispensasjon er h\u00f8y, og det skal ikke v\u00e6re kurant \u00e5 f\u00e5 dispensasjon. Dispensasjon kan ikke gis dersom \u00abhensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt.\u00bb Videre, for at det skal kunne vurderes \u00e5 gi dispensasjon, m\u00e5 fordelene ved \u00e5 gi dispensasjon v\u00e6re \u00abklart st\u00f8rre enn ulempene\u00bb, jf. pbl. \u00a7 19-2. Begge disse vilk\u00e5rene m\u00e5 v\u00e6re oppfylt. At tiltaket er avhengig av tre dispensasjoner fra bestemmelsene i KPA2018 for \u00e5 kunne etableres taler for en h\u00f8yere terskel for \u00e5 innvilge dispensasjonene. En utstrakt bruk av dispensasjoner kan f\u00f8re til liten forutsigbarhet, i tillegg til at kommuneplanen som styringsdokument og informasjonsgrunnlag blir svekket. Saksnummer KLAGE-2024/10206 Side 5 av 10 3.1 Plankrav, KPA2018 \u00a7 3 Plankravet vurderes samlet for alle delene av tiltaket ettersom det er den samlede belastningen/utbyggingen som vil v\u00e6re avgj\u00f8rende for om tiltaket skulle v\u00e6rt behandlet i plan f\u00f8r utbygging. Vi har ved en ny gjennomgang av vedtaket kommet til at opprinnelig avslag p\u00e5 dispensasjon fra plankravet opprettholdes. Plankravet skal sikre bred, helhetlig og grundig vurdering av arealbruken i et bestemt omr\u00e5de, hvor offentlige myndigheter, grunneiere og andre ber\u00f8rte f\u00e5r anledning til \u00e5 fremme sine synspunkter i prosessen frem mot reguleringsvedtaket. Plankravet er ogs\u00e5 viktig for \u00e5 avklare overordnede forhold som infrastruktur, gr\u00f8ntomr\u00e5der med mer, f\u00f8r utbygging tillates. Dispensasjon fra plankravet vil f\u00f8rst om fremst v\u00e6re aktuelt i allerede fullt utbygde omr\u00e5der, der det ikke er n\u00f8dvendig med en overordnet vurdering av hensynene plankravet skal ivareta. Det f\u00f8lger av form\u00e5lsbestemmelsen i plan- og bygningsloven at plan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet, likeverd og tas hensyn til barn og unges oppvekstmilj\u00f8 samt estetisk utforming av omgivelsene. Klager mener at hensynene ikke er vesentlig tilsidesatt og viser blant annet til at ber\u00f8rte myndigheter har f\u00e5tt anledning til \u00e5 uttale seg. Vi vurderer at det ikke kun kan v\u00e6re avgj\u00f8rende at de har f\u00e5tt uttale seg, men at det ogs\u00e5 m\u00e5 tas stilling til hva de har uttalt. Statlige og regionale interesser skal vektlegges ved vurderingen av om det kan gis dispensasjon fra plankravet. N\u00e5r b\u00e5de Statsforvalteren i Vestland og Bymilj\u00f8etaten frar\u00e5det tiltaket peker dette i retning av at saken burde vurderes n\u00e6rmere i en plansak. En reguleringsprosess vil ogs\u00e5 gi et godt grunnlag for vurdere utforming og plassering av tiltak p\u00e5 en grundig og helhetlig m\u00e5te, s\u00e6rlig sett hen til de interessene som Statsforvalteren og Bymilj\u00f8etaten har vektlagt. Vi viser ellers til begrunnelsen for avslag p\u00e5 dispensasjon fra plankravet p\u00e5 s. 7 i vedtaket hvor vi har vurdert fordelene og ulempene ved \u00e5 innvilge en dispensasjon. Det bemerkes at fordeler av privat karakter m\u00e5 tillegges begrenset vekt ved vurderingen av om det kan innvilges dispensasjon. Dette f\u00f8lger av lovens forarbeider i Ot. Prp. Nr. 32 (2007-2008) s. 242. Selv om vi har forst\u00e5else for at tiltaket gir tiltakshaver en sikker adkomst til sj\u00f8 vurderer vi at dette ogs\u00e5 kunne v\u00e6rt oppn\u00e5dd med mindre inngrep i eiendommen. Ved vurderingen av om fordelene ved \u00e5 innvilge en dispensasjon er \u00abklart st\u00f8rre\u00bb enn ulempene m\u00e5 man se hen til ulempene som f\u00f8lge av at det etableres tiltak uten en plan. Tilgang til sj\u00f8 kan ogs\u00e5 oppn\u00e5s med et tiltak som i mindre grad griper inn i eiendommen. Saksnummer KLAGE-2024/10206 Side 6 av 10 3.2 Byggegrense mot sj\u00f8 og bruk og vern av sj\u00f8, KPA2018 \u00a7\u00a7 6 og 32.2 Hovedhensynet bak byggeforbudet langs sj\u00f8 er \u00e5 verne strandsonen mot byggetiltak og terrenginngrep for \u00e5 sikre natur- og kulturmilj\u00f8, friluftsliv, landskap og allmennhetens interesser, samt \u00e5 hindre at tilgjengeligheten til sj\u00f8 og vassdrag reduseres. Videre er hovedhensynet bak bestemmelsen om at det ikke skal tillates inngrep og faste installasjoner i sj\u00f8 \u00e5 sikre at naturmangfoldet blir bevart, at det ikke installeres permanente installasjoner i sj\u00f8 som hindrer fri ferdsel og at allmennhetens interesser blir ivaretatt p\u00e5 en god m\u00e5te ogs\u00e5 i sj\u00f8. De to bestemmelsene har noe sammenfallende hensyn og blir derfor behandlet samlet. Dispensasjon fra bestemmelsen i \u00a7 32.2 vil v\u00e6re n\u00f8dvendig for utfylling, deler av natursteinsmur, pir og flytebrygge med landgang. 3.2.1 Utfylling og natursteinsmur Natursteinsmuren er opplyst til \u00e5 ha en samlet lengde p\u00e5 ca. 22,5 meter. Ved vurderingen av om hensynene bak bestemmelsene blir tilsidesatt dersom det innvilges dispensasjon har vi ogs\u00e5 her vektlagt uttalelsene fra Statsforvalteren og Bymilj\u00f8etaten. Konkret bidrar den oms\u00f8kte muren og utfyllingen i sj\u00f8 til \u00e5 bygge ned b\u00e5de strandsonen og sj\u00f8en. Selv om allmennhetens hensyn vil settes til side i en noe mindre grad ettersom det allerede foreligger tiltak p\u00e5 eiendommen vurderer vi at oms\u00f8kte mur og terrengendringer vesentlig tilsidesetter hensynene bak bestemmelsene i KPA2018 \u00a7\u00a7 6 og 32.2. B\u00e5de isolert og sett i sammenheng med de andre delene av det oms\u00f8kte tiltaket vurderer vi at hensynene er vesentlig tilsidesatt. Ved vurderingen av fordelene og ulemper ved \u00e5 gi dispensasjon finner vi at det vil v\u00e6re en relevant fordel at muren kan bidra til at risikoen for at vannet renner over bekkekant vil v\u00e6re lavere n\u00e5r det er etablert en lovlig mur p\u00e5 andre siden. Vi finner likevel at dette ikke er nok til \u00e5 kunne tilsidesette ulemper som Bymilj\u00f8etaten har vist til i form av at: \u00abutfylling bidrar til spredning av partikler og forurensing i sj\u00f8 og beslaglegging av leveomr\u00e5der til ulempe for det marine biologiske mangfoldet.\u00bb 3.2.2 Kai/pir/betongdekke p\u00e5 land Betongkaien er opplyst \u00e5 ha et areal p\u00e5 ca. 47 m2 og betongpir er 7,5 m x 1,8 m. Som vist til over m\u00e5 det ogs\u00e5 ved vurderingen av om disse delene av tiltaket legges avgj\u00f8rende vekt p\u00e5 at b\u00e5de Bymilj\u00f8etaten og Statsforvalteren i Vestland har kommet med negative uttalelser. Klager anf\u00f8rer at deler at dette allerede har v\u00e6rt godkjent og at det er \u00e5penbart at endringen p\u00e5 eksisterende tiltak ikke f\u00e5r noen konsekvenser for allmennhetens rett til ferdsel langs og i sj\u00f8. Disse delene av tiltaket vurderer vi at b\u00e5de isolert sett og samlet sett bidrar til en nedbygging av strandsonen. Slik som Statsforvalteren skriver i sin uttalelse vil disse delene av tiltaket legge til rette for annen bruk av strandsonen enn oppbevaring av b\u00e5t og vedlikehold av naust, slik det opprinnelig ga uttrykk av \u00e5 v\u00e6re tiltenkt for. Tiltakene vil derfor virke privatiserende og dermed avvisende p\u00e5 allmennhetens ferdsel langs og i sj\u00f8en. Dette uavhengig av at andre deler av strandsonen er bygget ut i n\u00e6romr\u00e5det. Ved vurderingen om hensynene er vesentlig tilsidesatt har vi ogs\u00e5 lagt vekt p\u00e5 at strandsonen ved Nord\u00e5svannet er s\u00e6rlig verdifull for friluftsliv og er under sterkt press for nedbygging og privatisering. Vi Saksnummer KLAGE-2024/10206 Side 7 av 10 vurderer at hensynene bak bestemmelsene i KPA2018 \u00a7\u00a7 6 og 32.2 vil gj\u00f8re seg sterkt gjeldende og dermed er vesentlig tilsidesatt. Det er anf\u00f8rt som en fordel at piren ogs\u00e5 ved stigende vannstand vil kunne brukes dersom det gis dispensasjon. Videre vil en dispensasjon gi fordeler av privat karakter i form av at tiltakshaver f\u00e5r benytte eiendommen slik som det er \u00f8nsket. Det er ikke tilstrekkelig at det foreligger fordeler, fordelene m\u00e5 v\u00e6re \u00abklart st\u00f8rre\u00bb enn ulempene. Vi vurderer at fordelene det er vist til ikke er \u00abklart st\u00f8rre\u00bb enn ulempene ved \u00e5 innvilge dispensasjon for tiltakene i form av at strandsonen og sj\u00f8speilet hvor det er byggeforbud bygges ned. At naturmangfoldet i omr\u00e5det kan bli negativt p\u00e5virket er ogs\u00e5 en tungtveiende ulempe. 3.2.3 Flytebrygge med landgang Flytebryggen er opplyst \u00e5 v\u00e6re 6,0 meter x 1,5 m og landgang er 6,8 m x 1,0 m. Denne er festet til piren som ligger innenfor KPA2018 \u00a7 32.2 Bruk og vern av sj\u00f8. Flytebrygge med landgang er dermed avhengig av dispensasjon fra \u00a7 32.2.2 hvor inngrep og faste installasjoner ikke tillates. Ogs\u00e5 for flytebryggen vurderer vi at hensynene bak bestemmelsen er \u00abvesentlig tilsidesatt\u00bb. Det vises til tilsvarende vurderinger under punkt 3.2.1 og 3.2.2 og vi vektlegger at det er kommet negative uttalelser fra statlige og regionale myndigheter. Selv om tiltakshaver mener at eiendommen er mer tilgjengelig, ogs\u00e5 for allmennheten dersom tiltakene best\u00e5r vurderer vi at det generelt er en h\u00f8yere terskel for allmennheten \u00e5 eksempelvis padle eller gj\u00f8re andre aktiviteter i strandsonen rundt eiendommer som er fullt ut utbygget. Det kan heller ikke legges avgj\u00f8rende vekt p\u00e5 at det kan v\u00e6re varierende vannstand p\u00e5 eiendommen. Dette vil v\u00e6re naturlig for en eiendom i strandsonen. Vi forst\u00e5r det ogs\u00e5 slik at det er store variasjoner mellom flo og fj\u00e6re da piren er hevet med 40 cm som f\u00f8lge av at vannet har steget, mens det s\u00f8kes om lengre flytebrygge for \u00e5 kunne legge til en st\u00f8rre b\u00e5t ved fj\u00e6re. Ved vurderingen av fordeler og ulemper er det fra klagers side vist til at tiltakshaver ved dispensasjon for flytebryggen kan ha en st\u00f8rre b\u00e5t plassert p\u00e5 eiendommen. Dette er en fordel av privat art som kan tillegges begrenset vekt. Vi viser ellers til vurderingen av ulemper som fremg\u00e5r av vedtaket og at disse vil v\u00e6re av allmenn karakter ved at og sj\u00f8speil bygges ned, med \u00f8kt privatisering av strandsone, og ved negativ p\u00e5virkning p\u00e5 strandsonen og naturmangfoldet N\u00e5r det gjelder anf\u00f8rsler knyttet til at st\u00f8rrelsen p\u00e5 flytebryggen baserer seg p\u00e5 andre flytebrygger i omr\u00e5det forst\u00e5r vi dette delvis som en anf\u00f8rsel om usaklig forskjellsbehandling og viser til punkt 3.4.2 under. 3.3 Visuelle kvaliteter Det er anf\u00f8rt at tiltaket innehar gode visuelle kvaliteter og at kravene som fremg\u00e5r av pbl. \u00a7 29-2 er oppfylt. Vi viser til vedtaket under punkt 3.4 og finner ikke at det fremg\u00e5r nye momenter i klagen som endrer v\u00e5r vurdering av tiltakets visuelle kvaliteter. Vi understreker at det m\u00e5 stilles strenge krav knyttet til et tiltaks visuelle kvaliteter i strandsonen og vi vurderer at tiltaket ikke tilpasser seg de naturlige omgivelsene slik det Saksnummer KLAGE-2024/10206 Side 8 av 10 stilles krav til i bestemmelsen i \u00a7 29-2. 3.4 Anf\u00f8rt forskjellsbehandling og andre tiltak i omr\u00e5det 3.4.1 Utfylling og natursteinsmur Slik vi forst\u00e5r anf\u00f8rslene mener klager at det foreligger usaklig forskjellsbehandling ettersom det ble gitt tillatelse til lignende tiltak p\u00e5 naboeiendommen i 2014 under sak 20149374 Ytrebygda. Gnr 36 Bnr 113. Ekerdalen 11I. S\u00f8knad om dispensasjon. Det vises igjen til at det oms\u00f8kte tiltaket m\u00e5 vurderes etter dagens bestemmelser og som om at det ikke er utf\u00f8rt. For at det skal foreligge usaklig forskjellsbehandling m\u00e5 tiltakene v\u00e6re b\u00e5de rettslig og faktisk sammenlignbare. Vi har sett p\u00e5 saken det er vist til i klagen og finner at den hverken er faktisk eller rettslig sammenlignbar med denne saken. Tiltakene er ikke faktisk sammenlignbare. Det vises til at det p\u00e5 eiendom gnr. 36 bnr. 113 var s\u00f8kt om restaurering av allerede eksisterende mur ved at den ble hevet med 0,5 meter og restaurering av plen. Dette skiller seg klart fra oms\u00f8kte tiltak som gjelder etablering av natursteinsmur og utfylling i sj\u00f8. Tiltakene er heller ikke rettslig sammenlignbare da det f\u00f8rste tiltaket er oms\u00f8kt f\u00f8r 2017 da strandsonevernet ble ytterligere innskjerpet, slik ogs\u00e5 Statsforvalteren i Vestland har vist til i sin uttalelse. Kommunen har adgang til \u00e5 endre praksis i lignende saker uten at dette medf\u00f8rer forskjellsbehandling s\u00e5 lenge praksisendringen er konsekvent. 3.4.2 Flytebrygger i omr\u00e5det Klager har vist til flyfoto fra 2019 og anf\u00f8rt at flytebryggen er like lang som de n\u00e6rmeste naboene sine flytebrygger. Vi har i den forbindelse unders\u00f8kt flytebryggene det er vist til og n\u00e5r det er gitt tillatelse til disse for \u00e5 se om disse er rettslig sammenlignbare. Vi har kommet til at dette ikke er tilfelle og at ingen av de to flytebryggene er godkjent etter pbl. Det oms\u00f8kte tiltaket skiller seg ogs\u00e5 faktisk fra disse da det for denne saken m\u00e5 ses p\u00e5 den totale belastningen de oms\u00f8kte endringene sammen p\u00e5f\u00f8rer omr\u00e5det. For flytebryggen som er lagt ut p\u00e5 gnr. 36 bnr. 317 har kommunen vurdert at tiltaket er ulovlig oppf\u00f8rt, men valgt \u00e5 ikke forf\u00f8lge saken n\u00e6rmere under saksnummer 201219801 Ytrebygda Saksnummer KLAGE-2024/10206 Side 9 av 10 gnr 36 bnr 317 Mjelkevika. Foresp\u00f8rsel. Det er i brevet hvor kommunen avst\u00e5r fra \u00e5 forf\u00f8lge ulovligheten presisert at: \u00abDet gj\u00f8res spesielt oppmerksom p\u00e5 at unnlatelse av \u00e5 forf\u00f8lge saken, ikke betyr at forholdet anses som lovlig i ettertid. Dersom tiltaket ytterligere kommer i strid med reglene i plan- og bygningsloven eller de hensyn disse skal ivareta, kan forholdet forf\u00f8lges senere.\u00bb Det samme gjelder for flytebryggen p\u00e5 gnr. 36 bnr. 113. Den samme presiseringen knyttet til lovlighet er gitt i brev under saksnummer 201219790 Ytrebygda gnr 36 bnr 113 Ekerdalen 11. Foresp\u00f8rsel. 3.5 Dispensasjon som ikke er behandlet Det vises til vedtaket punkt 3.7 og at vi ved en eventuell omgj\u00f8ring er positive til \u00e5 innvilge dispensasjon fra bestemmelsen i \u00a7 29-4 om plassering av tiltaket i forhold til gnr. 36 bnr. 371, grensene mellom de to eiendommene som tiltaket skal plasseres p\u00e5 (gnr. 156 bnr. 599 og gnr. 36 bnr. 156) og gnr. 36 bnr. 2. Vi viser til at \u00abtiltaket ikke etablerer seg n\u00e6rmere grense enn eksisterende naust\u00bb og en annen forutsetning er \u00abat det ikke foreligger nabomerknader for nevnte forhold.\u00bb 4. Konklusjon Vi anbefaler at vedtaket datert 19.12.2023 opprettholdes. Vedlegg: 1. Oversiktskart 2. Oversiktsfoto 3. Situasjonsplan 4. Flyfoto 5. Klage datert 22.01.2024 6. Avslag datert 19.12.2023 7. Uttalelse fra Bymilj\u00f8etaten datert 21.11.2023 8. Uttalelse fra Statsforvalteren i Vestland datert 16.11.2023 9. S\u00f8knad datert 20.09.2023 10. Rapport fra Asplan Viak datert 25.08.2023 11. Tegninger Saksnummer KLAGE-2024/10206 Side 10 av 10 "
}