{
  "dokument_id": "a1db39c2-e2c2-528d-a7b4-a860738a1468",
  "doc_type": "case_presentation",
  "kommune": 5501,
  "tittel": "Plan 0142 Kommuneplanens arealdel 2025-2036 - Til 2.gangs offentlig ettersyn",
  "url": "https://innsyn.tromso.kommune.no/application/getMoteDokument?dokid=2002009707",
  "tekst": "Arkivsak-dok. PLAN-23/00634-373 Saksbehandler Jenny Mikalsen Saksgang M\u00f8tedato Kommune- og byutviklingsutvalget, 3. april 2025 Plan 0142 Kommuneplanens arealdel 2025-2036 - Til 2. gang offentlig ettersyn Kommunedirekt\u00f8rens innstilling: Forslag til kommuneplanens arealdel 2025-2036 (planid 0142), med tilh\u00f8rende plankart og bestemmelser datert 04.03.25. samt forslag om innarbeidelse og opphevelse av f\u00f8lgende kommunedelplaner, sendes p\u00e5 h\u00f8ring og legges ut til offentlig ettersyn i ti uker. Kommunedelplanen for Stakkevollvegen \u2013 Troms\u00f8marka (planid 0229) Kommunedelplanen for Ramfjorden (planid 0210) Kommunedelplanen for S\u00f8rskaret (planid 0238) Kommunedelplan for E8 S\u00f8rbotn - Laukslett (planid 0240) Vedtaket er hjemlet i plan- og bygningsloven \u00a7\u00a7 11-14 og 11-17. Stig Tore Johnsen Mette Moh\u00e5g Kommunedirekt\u00f8r Avdelingsdirekt\u00f8r Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Org.nr.: Foretaksregisteret NO 940 101 808 MVA Telefon: 77 79 00 00 Hva saken gjelder 1. Kort om kommuneplanens arealdel Kommuneplanens arealdel (KPA) skal f\u00f8lge opp Kommuneplanens samfunnsdel (KPS) i arealbruk, og er juridisk bindende. KPA best\u00e5r av plankart, bestemmelser og planbeskrivelse. Den skal vise hvordan nasjonale m\u00e5l og retningslinjer ivaretas. Kommuneplanens arealdel skal angi hovedtrekkene i arealdisponeringen og rammer og betingelser for hvilke nye tiltak og arealbruk som kan settes i verk. Den skal vise hvilke hensyn som m\u00e5 ivaretas ved disponering av arealene. Viktige avveininger er hvor det skal bygges boliger, hvor ulik n\u00e6ring b\u00f8r lokaliseres og hvordan skal vi transportere oss mer milj\u00f8vennlig. Historikken i revisjon av KPA er i korte trekk: o Gjeldende KPA ble vedtatt i mars 2017 og bygger p\u00e5 eldre plangrunnlag o Planprogram for revisjon av KPA ble fastsatt i februar 2022 o Planforslag med konsekvensutredning, plankart, bestemmelser og planbeskrivelse ble sendt til 1.gang offentlig ettersyn i april 2023 o Kommunen mottok flere innsigelser til planforslaget. Det var behov for utredninger og ytterligere oppgradering av plankart, bestemmelser og kunnskapsgrunnlaget o Nytt planforslag er utarbeidet og fremmes i april 2025. Revisjon av KPA skal sikre en b\u00e6rekraftig utvikling av byen og kommunen. o For innbyggere vil det si at planen skal styrke bl\u00e5gr\u00f8nn struktur, sikre tilgjengelighet til marka og fj\u00e6ra, utvikle eksisterende boligomr\u00e5der med blant annet gr\u00f8nne uterom, og sikre medvirkning ved utbyggingstiltak. o For utbyggere vil planen styrke forutsigbarheten ved at deler har gjennomg\u00e5tt planvask, bestemmelser er tydeligere, plankartet er oppdatert og det gis tydeligere f\u00f8ringer for utbygging o For redusert klimagassutslipp prioriteres arealbruk som fremmer g\u00e5ende, syklende og kollektiv, og nedbyggingen av karbonrike areal reduseres. o For sikre klimarobust utbygging er bl\u00e5gr\u00f8nne strukturer, bestemmelser om sikker overvannsh\u00e5ndtering og tydeligere f\u00f8ringer for \u00e5 unng\u00e5 skred og flom innarbeidet Saksutredning 2. Rammer og betingelser for arealbruk I de nasjonale forventninger til regional og kommunal planlegging 2023-2027 er det listet opp flere forventninger. En av de er at \u00abVed revidering av kommuneplanens arealdel, vurderer kommunen om tidligere godkjent arealbruk skal endres av hensyn til klima, naturmangfold, kulturmilj\u00f8, jordvern, reindrift, klimatilpasning, samfunnssikkerhet og et hensiktsmessig utbyggingsm\u00f8nster.\u00bb Ved siste revisjon av KPA i 2017 var en av hovedform\u00e5lene \u00e5 legge til rette for \u00f8kt boligbygging med utgangspunkt i en kraftig befolkningstilvekst. Troms\u00f8 har siden vedtakelse av KPA 2017-2026, opplevd en redusert befolkningstilvekst. B\u00e5de framskrivninger fra SSB (hovedalternativet, MMMM) og Troms\u00f8 kommunes framskrivninger viser langt mer avdempet befolkningsvekst enn det som l\u00e5 til grunn for KPA 2017-2026 og derav ogs\u00e5 et lavere boligbehov. SSB sitt hovedalternativ peker p\u00e5 en befolkningsvekst i Troms\u00f8 til 2036 p\u00e5 om lag 4.000 personer, mens kommunens anslag tilsier en befolkningsvekst p\u00e5 om lag 5.000 personer i samme periode. Det antas at det i snitt bor to personer per bolig og at befolkningsveksten vil tilsi et boligbehov p\u00e5 mellom 2.000 og 2.500 nye boliger i kommuneplanperioden, til 2036. Boliger for studenter, pendlere, til korttidsutleie og annet kommer i tillegg.. Kommunen hadde i h\u00f8ringsforslaget 2023 en reserve i omr\u00e5der avsatt til bolig p\u00e5 18.500 boliger. Utfordringene med en planreserve som er markant st\u00f8rre enn hva som er behovet i 2036, er at boligpotensialet er spredt over mange omr\u00e5der. Det er ikke realistisk at hele planreserven realiseres i planperioden, noe som gir usikkerhet knyttet til investeringer i infrastruktur. I 2025 ble statlige planretningslinjer for arealbruk og mobilitet fastsatt, med tydelige retningslinjer for samordnet og b\u00e6rekraftig byutvikling. Det trekkes frem som en av de generelle retningslinjer at: \u00abFortetting og transformasjon av bolig- og n\u00e6ringsomr\u00e5der skal vurderes og b\u00f8r utnyttes f\u00f8r nye 2 utbyggingsomr\u00e5der settes av og tas i bruk.\u00bb For st\u00f8rre byer, herunder Troms\u00f8, skal hovedtyngden av veksten komme i eller i n\u00e6rheten av st\u00f8rre knutepunkter. Troms\u00f8 kommune har sammen med partene i byvekstavtalen forpliktet seg til nullvekstm\u00e5let: \u00abKlimagassutslipp, k\u00f8, luftforurensing og st\u00f8y skal reduseres gjennom effektiv arealbruk og ved at veksten i persontransporten tas med kollektivtransport, sykkel og gange\u00bb. Kommuneplanens samfunnsdel (2020) bygger p\u00e5 FNs b\u00e6rekraftsm\u00e5l, der de tre dimensjonene sosial, \u00f8konomisk og \u00f8kologisk b\u00e6rekraft m\u00e5 sees i sammenheng. Arealstrategien, som ble vedtatt i samfunnsdelen, lister opp m\u00e5lsettinger for arealbruk og ligger til grunn for arbeidet med KPA. 3. Innsigelser Kommunen har ved f\u00f8rste gang offentlig ettersyn, mottatt innsigelser til flere plantema og 17 utbyggingsomr\u00e5der. 3.1 Innsigelsene gjelder: \u2022 Nullvekstm\u00e5let: Innsigelsen gjelder manglende synliggj\u00f8ring av kunnskapsgrunnlag og hvilke grep kommunen tar for \u00e5 n\u00e5 nullvekstm\u00e5let. Innsigelsen gjelder ogs\u00e5 at kommunen m\u00e5 vise hvordan planen skal brukes for \u00e5 styre boligbyggingen slik at nullvekstm\u00e5let n\u00e5s. \u2022 LNFR spredt: Det kreves utredning av omr\u00e5der avsatt til landbruks-, natur-, frilufts- og reindriftsomr\u00e5der og sikkerhet for blant annet grunnforhold. \u2022 Byggegrense sj\u00f8: Det kreves utredning som viser at endret byggegrense n\u00e6rmere sj\u00f8 enn 100 meter, ikke g\u00e5r ut over de forhold grensen skal ivareta. \u2022 Byggegrense vassdrag: Det kreves avsatt byggegrense langs vassdrag. \u2022 St\u00f8y: Planen m\u00e5 tydeliggj\u00f8re hvordan st\u00f8yhensyn er ivaretatt, s\u00e6rlig gjennom bestemmelser. \u2022 Samfunnssikkerhet: Innsigelsen gjelder mangler ved ROS-analysen og hvordan naturfare er ivaretatt i plankart og bestemmelser. Det skal ogs\u00e5 komme fram hvordan utredning og analyser har virket inn p\u00e5 utbyggingsform\u00e5l og utbyggingsareal. \u2022 Vannmilj\u00f8: Innsigelsen gjelder mangelfull vurdering av m\u00e5loppn\u00e5else og vurdering mot vannforskriften \u00a712. Konsekvensutredning skal gi grunnlag for \u00e5 vurdere om nye tiltak er i strid med milj\u00f8m\u00e5l. Det kreves ogs\u00e5 samlet vurdering av vannmilj\u00f8 for Troms\u00f8ysundet og Sandnessundet. \u2022 Reindrift: Innsigelsen gjelder konkrete utbyggingsomr\u00e5der og samlet vurdering av konsekvenser for reindrift. \u2022 Sikring av drikkevann: Innsigelsen gjelder manglende hensynssone for drikkevannskilder og bestemmelser tilknyttet vannforsyning. \u2022 Innsigelser s\u00e6rskilt til bestemmelser: Plankrav, ivaretakelse av barn og unge, vurdering av eldre reguleringsplaner som tidligere er avsatt med hensynssoner, og \u00abfortettingsbestemmelsene\u00bb. For barn og unge gjelder det s\u00e6rlig \u00e5 sikre at infrastruktur som skole, barnehage, lekeplasser og trafikksikre veger er p\u00e5 plass i boligomr\u00e5der. \u2022 Innsigelser til utbyggingsomr\u00e5der i plankart: Elverh\u00f8y, Slettaelva, Skjelnan-Movika, Hamna og Strandbyen. Alle vurderte omr\u00e5der omtales i kapittel 5. 3.2 Innsigelse til bestemmelser Innsigelse til bestemmelser fremmes i hovedsak av statsforvalter og fylkeskommunen. For \u00e5 l\u00f8se innsigelsene er det gjort vesentlige endringer i bestemmelsene og hver bestemmelse er tydeliggjort i henhold til hjemmel. I tillegg er det laget retningslinjer og en veiledning som forklarer hensikt og bruk av bestemmelsene. Samlet sett skal bestemmelsene utfylle plankartet og sikre utvikling av Troms\u00f8 i tr\u00e5d med overordnede m\u00e5l. Her omtales sentrale endringer. Fortettingsbestemmelser i etablerte boligomr\u00e5der Troms\u00f8 kommune har siden starten av 2000-tallet hatt \u00abbestemmelser om fortetting i etablerte boligomr\u00e5der\u00bb. I h\u00f8ringsversjonen fra 2023, ble det med en del innstramminger, foresl\u00e5tt bestemmelser med maks antall boenheter, plankrav for fradeling av eiendom, utnyttingsgrad, byggeh\u00f8yder, uteoppholdsareal og overvannsl\u00f8sning. Statsforvalter fremmet innsigelse til manglende etterlevelse av statlige retningslinjer for samordning av bolig-, areal- og transport-planleggingen (SBAT) \u2013 nullvekstm\u00e5let, hensynet til barn og unge, og adgangen til \u00e5 endre sentrale og detaljerte reguleringsbestemmelser i KPA. 3 Plan- og bygningsloven gir hjemmel til \u00e5 fastsette bestemmelser i KPA som supplerer reguleringsplaner, men man b\u00f8r avst\u00e5 fra \u00e5 sette til side sentrale bestemmelser som bl.a. h\u00f8yde og utnytting. Bestemmelser i KPA som medf\u00f8rer vesentlige endringer i et boligomr\u00e5de, b\u00f8r belyses og konsekvensutredes, blant annet ut fra hensynet til barn- og unge. Det m\u00e5 foretas omr\u00e5devise vurderinger der bestemmelsene er ment \u00e5 gjelde. Fortetting av etablerte boligomr\u00e5der m\u00e5 skje gjennom reguleringsplan og om mulig omr\u00e5dereguleringer. \u00abBestemmelser om fortetting i etablerte boligomr\u00e5der\u00bb, som setter til side bestemmelser i reguleringsplaner, anbefales ikke videref\u00f8rt i KPA. Rekkef\u00f8lgekrav Statsforvalter har ogs\u00e5 en innsigelse om kommunen mulighet til \u00e5 styre boligutviklingen for \u00e5 n\u00e5 fastsatte m\u00e5l. Rekkef\u00f8lgekrav er et av verkt\u00f8yene og det er stilt flere rekkef\u00f8lgekrav i planbestemmelsene. Det gjelder krav til Vestre Mortensnes om st\u00f8yskjerming og til Stakkevollan om at naturverdi og flomfare skal sikres. Det er stilt krav om rekkef\u00f8lge for utvikling av T\u00f8nsnes industriomr\u00e5de og for fylkesveg 53 til T\u00f8nsnes. Det er videre stilt krav om flomsikring p\u00e5 Skjelnan og rekkef\u00f8lgekrav om oppdatert reguleringsplan for bedre \u00e5 ivareta naturfare for b\u00e5de Skjelnan og Nordmannsg\u00e5rd. S\u00f8r for Reinen er det gitt rekkef\u00f8lgekrav om drikkevannsforsyning, p\u00e5 Leirbakken om utvikling av n\u00e6ringsomr\u00e5det og i Ramfjord om vannforsyning. \u00d8vrige innsigelser til bestemmelsene Innsigelser til barn og unge gjelder generelt plankrav, nye bestemmelser til lek og uteopphold, og kartlegging og sikring av str\u00f8kslek og gr\u00f8nnstruktur. Forholdet til skolekapasitet er omhandlet i planbeskrivelsen. Forholdet mellom planer, generelt plankrav, lek og uteoppholdsareal er avklart i planforslaget. 3.3 Endring av planforslag som f\u00f8lge av innsigelser og ny kunnskap Kunnskapsgrunnlag: Det er utarbeidet 39 nye notat (vedlegg) som utreder og vurderer areal og transport, befolkningsutvikling, nullvekstm\u00e5l, klimagassutslipp og klimatilpasning og naturfare, bl\u00e5gr\u00f8nnhvit struktur, senterstruktur, n\u00e6ringsutvikling, st\u00f8y, mobilitet mm. I tillegg er det utf\u00f8rt nye konsekvensutredninger av enkeltomr\u00e5der. Plankart: Det er gjort en st\u00f8rre oppgradering av plankartet, b\u00e5de med bakgrunn i innsigelser og utdatert kart. Plankartet var basert p\u00e5 flere ti\u00e5r gammelt plangrunnlag og har gjennomg\u00e5tt en teknisk kvalitetssikring. Til grunn ligger ogs\u00e5 nasjonale f\u00f8ringer, kommunale m\u00e5lsettinger, karttekniske krav og endrede arealbehov. Planbestemmelser: Det Skilles tydeligere p\u00e5 hva som kan hjemles i plan- og bygningsliven og hva som er retningsgivende. Bestemmelsene er tydeliggjort, mer konkret og f\u00f8lges av korte retningslinjer. I tillegg er det laget en veiledning til st\u00f8tte for bestemmelsene. Det er gjort flere juridiske vurderinger som f\u00f8lger vedlagt. Planbeskrivelse: Oppsummerer m\u00e5l, strategier og utredninger som ligger til grunn for plankartet og bestemmelser. 4. Hovedtema i revisjonen 4.1. Klimagassutslipp Kommunen vil bli en lavutslippsby, der klimagassutslipp skal reduseres. Grep for reduksjon av utslipp fra personbiltrafikk omhandles under \u00abAreal og transport\u00bb, med nullvekstm\u00e5let som m\u00e5lsetting. Et annet grep er \u00e5 unng\u00e5 \u00e5 bygge ned areal som kan slippe ut karbon, og samtidig ivareta naturomr\u00e5der. 4.2 Klimatilpasning Klimaendringen medf\u00f8rer mer og hyppigere nedb\u00f8r. M\u00e5lsettingene for arbeidet med klimatilpasning i KPA er \u00e5 sikre klimatilpasset og trygg utbygging. Overordnede f\u00f8ringer om \u00e5 unng\u00e5 \u00e5 bygge i omr\u00e5der med flom og skred, inntil elver og bekker, og \u00e5 sikre \u00e5pen avrenning av overvann, f\u00f8lges. Ved utfylling og utbygging langs sj\u00f8, skal hensynet til havniv\u00e5stigninger og h\u00f8y vannstand sikres gjennom avsetting av areal til overvann og hensyn til bl\u00e5gr\u00f8nne strukturer. 4 4.3 Bl\u00e5gr\u00f8nnhvit struktur Byens bl\u00e5 struktur best\u00e5r av systemet av elver og bekker fra fjell til sj\u00f8 s\u00e5 vel som strandsonen. Bymarka, friomr\u00e5der, parker, lekeplasser, gravlunder og de byn\u00e6re landbruksarealene utgj\u00f8r den gr\u00f8nne strukturen. P\u00e5 vinteren utgj\u00f8r de den hvite strukturen, n\u00e5r arealene dekkes med sn\u00f8. Bl\u00e5gr\u00f8nne strukturer bidrar ogs\u00e5 til \u00e5 dempe konsekvenser av ekstremv\u00e6r og havniv\u00e5stigning. De gr\u00f8nne arealene sikrer infiltrasjon og ford\u00f8ying av regnvann. Byggegrense og kantsoner langs vassdrag, flomveger i urbane omr\u00e5der og bl\u00e5gr\u00f8nnhvit faktor, der et byggetiltak m\u00e5 kompensere for de tette flatene utbyggingen skaper, er del av strukturen. 4.4 Areal- og transportplanlegging Nullvekstm\u00e5let Kommunen fikk innsigelse for manglende synliggj\u00f8ring av kunnskapsgrunnlag og hvilke grep kommunen tar for \u00e5 n\u00e5 nullvekstm\u00e5let. Innsigelsen gjaldt ogs\u00e5 manglende mulighet til \u00e5 styre boligbyggingen slik at nullvekstm\u00e5let n\u00e5s. Vurderinger som er gjort gjennom byutredningene viser at nullvekstm\u00e5let vil n\u00e5s i Troms\u00f8 ved en kombinasjon av god arealutvikling og andre virkemidler, slik som bompenger, andre restriktive tiltak for biltrafikk, utvikling av transporttilbudet for g\u00e5ende, syklister og bussbrukere og parkeringspolitikk. Oppn\u00e5else av nullvekstm\u00e5let er avhengig av virkemidlene som f\u00f8lger av en byvekstavtale. N\u00e5r det gjelder lokalisering er n\u00e6rhet til bysentrum er det viktigste kriteriet for redusert bilbruk i byomr\u00e5der. Lokalisering n\u00e6rt sentrum gir kortere reiselengder som gj\u00f8r det enklere \u00e5 g\u00e5 og sykle, i tillegg til et mer tilgjengelig busstilbud. For n\u00e6ring vil lokalisering av rett virksomhet p\u00e5 rett sted (ABC-kart for Troms\u00f8) b\u00e5de gi bedriftene gode vilk\u00e5r for trafikkavvikling og bidra til \u00e5 minimere det samlede transportbehovet. Nullvekstm\u00e5let er en av flere viktige m\u00e5lsettinger for kommunen. Lokalisering i tr\u00e5d med nullvekstm\u00e5let m\u00e5 derfor alltid vurderes i forhold til andre hensyn, slik som ivaretakelse av gr\u00f8ntarealer, markagrensa, kulturminner, boligenes st\u00f8yforhold, et mangfoldig boligtilbud, gode lokalsentre og skolekapasitet. Kommunen foresl\u00e5r en struktur der boligene b\u00f8r bygges i indre bysone eller i tilknytning til bydelssentre dersom de ligger i ytre bysone, for \u00e5 opprettholde den tette byen. I tillegg b\u00f8r prinsippene i ABC-metoden f\u00f8lges for etablering av virksomheter. Boligfordeling Fram til 2036 ansl\u00e5s det en befolknings\u00f8kning p\u00e5 om lag 4000 innbyggere i SSB sitt hovedalternativ (MMMM) og om lag 5000 i Kompas sitt middelalternativ. Fram til 2050 er \u00f8kingen stipulert til henholdsvis 6000 og 10 000 innbyggere. Kompas sitt middelalternativ legges til grunn for annet plan- og analysearbeid, blant annet kapasitetsvurderinger innen barnehage og skole. Antall personer pr. bolig varierer mellom bydeler, men gjennomsnittet for kommunen er to personer pr. bolig. Om vi legger dette snittet til grunn ogs\u00e5 framover vil boligbehovet utgj\u00f8re om lag halvparten av befolkningsveksten. Under disse forutsetningene vil befolkningsveksten tilsi et boligbehov p\u00e5 mellom 2000 og 2500 nye boliger i kommuneplanperioden, til 2036. Merk at dette kun er det demografidrevne boligbehovet i tr\u00e5d med hhv. SSBs og Troms\u00f8 kommunes prognoser. Om man tar h\u00f8yde for boliger til studenter, pendlere, korttidsutleie og annet vil boligbehovet \u00f8ke. Ved h\u00f8ring av KPA i 2023, var boligpotensalet om lag 18500 boliger. Reserven bestod av vedtatte reguleringsplaner, reguleringsplaner under arbeid, vedtatt omr\u00e5deregulering/kommunedelplan og nye omr\u00e5der avsatt i KPA. I dette forslaget er st\u00f8rre omr\u00e5der, bl.a. i utkanten av byomr\u00e5det tatt ut, og boligpotensialet er redusert med om lag 7500 boliger. Revidert forslag til KPA omfatter dermed et boligpotensiale p\u00e5 om lag 11 000 boliger. Tabellen under viser boligfordeling i nytt forslag til KPA (avrundede tall). 5 Indre byomr\u00e5de Ytre byomr\u00e5de Distrikt Sum Sum potensiale KPA 4.900 6.100 100 11.100 Fordeling(avrundet) 44% 55% 1% Dagens fordeling 50% 40% 10% Fordeling av boliger i KPA forslag 2025 (avrundede tall) Omr\u00e5dene som er tatt ut av KPA er begrunnet i notatene \u00abVurdering av innsigelser\u00bb og \u00abGjennomgang av st\u00f8rre avsatte utbyggingsomr\u00e5der\u00bb. Felles for omr\u00e5dene som tas ut som utbyggingsomr\u00e5der, er at de er s\u00e6rlig utfordrende for oppfyllelse av nullvekstm\u00e5let, utvikling i tr\u00e5d med ny senterstruktur og tap av natur. I tillegg er det lokale forhold som sl\u00e5r ut for enkeltomr\u00e5der. Eksempelvis klimagassutslipp knyttet til arealbruksendring, st\u00f8yforhold, negativ p\u00e5virkning p\u00e5 vannmilj\u00f8et, hensyn til strandsone og realisme i realisering. Dagens andel av boliger i distriktet (utenfor bygrensen), utgj\u00f8r som vist omtrent 10% av kommunens totale andel boliger. I denne revisjon av KPA 2025-2036 er andel nye boliger i distriktet sv\u00e6rt lav. I det videre arbeid med lokalsentre og LNFR med spredt boligbygging, antas det at antall nye boliger i distriktet vil \u00f8ke. 4.5 Boligutvikling p\u00e5 Kval\u00f8ya P\u00e5 2000-tallet ble det innf\u00f8rt boligbegrensninger p\u00e5 Kval\u00f8ya basert p\u00e5 en vurdering om at trafikkmengden p\u00e5 Sandnessundbrua var for h\u00f8y. Beregninger gjort med trafikkdata fra 2024 viser at trafikkmengden i rush ikke er blitt mindre siden innf\u00f8ringen av boligbegrensninger. Selv om trafikken har g\u00e5tt ned siden toppen i 2018 er det imidlertid mer daglig trafikk i 2024 enn det var p\u00e5 2000-tallet. Videre har det v\u00e6rt en betydelig trafikkvekst i 2024, b\u00e5de over Sandnessundbrua og i hele kommunen. Det er sannsynlig at trafikken vil fortsette \u00e5 vokse fremover og at den generelle framkommeligheten i rush gradvis forverres, dersom det ikke tas grep. Utbygging av nye boliger p\u00e5 Kval\u00f8ya vil kunne gi en ytterligere trafikkvekst. Siden Sandnessundbrua i praksis er eneste forbindelse mellom Kval\u00f8ya og Troms\u00f8ya, er den viktig for daglig transport og beredskap. Per n\u00e5 meldes det om god framkommelighet for n\u00f8detater og kollektivtrafikk. Med en h\u00f8y trafikkmengde er det risiko for at selv en mindre trafikkvekst kan gi relativt store utslag for trafikkavviklingen og forsinkelser i rushtid. Man kan ende p\u00e5 en situasjon lik den man hadde i 2018 og 2019, da trafikken var p\u00e5 et toppunkt med store forsinkelser i rush, og en k\u00f8varighet lenger enn det vi har i dag. Ut ifra dagens trafikksituasjon og forventet trafikkvekst b\u00f8r det utvises forsiktighet n\u00e5r det gjelder videre boligbygging i byomr\u00e5det og byn\u00e6r sone p\u00e5 Kval\u00f8ya. Troms\u00f8 kommune \u00f8nsker samtidig en reell styrking av bydelssentrene, herunder p\u00e5 Kval\u00f8ysletta. For \u00e5 oppn\u00e5 en utvikling hvor det ogs\u00e5 etableres flere funksjoner og arbeidsplasser p\u00e5 Kval\u00f8ysletta, er det n\u00f8dvendig ogs\u00e5 \u00e5 ha en betraktelig boligandel her. Det foresl\u00e5s at det kan utvikles boliger i tilknytning til bydelssenter med andre funksjoner. Boligutviklingen m\u00e5 vurderes i henhold til stedsanalyse og kvaliteter som skal utvikles for bydelssenteret, og antall boliger bestemmes ut ifra dette i en helhetlig vurdering i omr\u00e5deplan for Kval\u00f8ysletta. 4.6 Byomr\u00e5det og senterstruktur Et viktig grep i planen er en tydelig bygrense mellom utbyggingsomr\u00e5der og LNFR-omr\u00e5der og marka. Sentrum og sentrumsn\u00e6re omr\u00e5der (indre bysone) er gunstigst \u00e5 utvikle for utbygging. Samtidig foresl\u00e5s det at boligbygging ogs\u00e5 skal videref\u00f8res i ytre bysone, spesielt i de tre avsatte bydelssentrene. Sentral bysone er utbygd eller under utvikling. Nabolagssentrene er kun forel\u00f8pig lokalisert. Bakgrunnen for satsingen er \u00e5 styrke den eksisterende byen der st\u00f8rst del befolkningen bor, samt \u00e5 styrke den sosiale b\u00e6rekraften med flerfunksjonelle sentre, med vekt p\u00e5 gode m\u00f8teplasser og boligtyper til alle aldre av befolkningen. 6 Figur: Senterstruktur byomr\u00e5det 4.7 Levende lokalsamfunn i distriktet Landbruks-, natur-, frilufts- og reindriftsomr\u00e5der (LNFR) med spredt bebyggelse Ved oppstart av planrevisjonen var det et m\u00e5l \u00e5 legge til rette for boligbygging i distriktet. I KPA 2017 og h\u00f8ringsforslaget i 2023 var store arealer avsatt til landbruks-, natur-, frilufts- og reindriftsomr\u00e5der (LNFR) med spredt bebyggelse, med tilh\u00f8rende retningslinjer. Kommunen ans\u00e5 det som tilstrekkelig \u00e5 angi et omr\u00e5de og oppfylle de senere krav til utredning og dokumentasjon senere. En slik fremgangsm\u00e5te sikrer den n\u00f8dvendige fleksibilitet og er praktisk gjennomf\u00f8rbart for den enkelte s\u00f8ker. Det ble fremmet innsigelse til manglede utredning og dokumentasjon. Omr\u00e5dene er ikke vurdert opp mot potensiell og reell fare mot naturp\u00e5kjenninger, og utredningskravet i PBL. \u00a7 4-3 om risiko- og s\u00e5rbarhetsanalyse var dermed ikke l\u00f8st. Nasjonale bestemmelser for etablering av omr\u00e5der med spredt bebyggelse i LNFR- omr\u00e5der er krevende \u00e5 oppfylle dersom disse vurderingene og utredningene m\u00e5 gj\u00f8res for omr\u00e5dene som skal settes av til LNFR spredt i sin helhet. I revidert plankart er alle soner for spredt bebyggelse tatt ut av planforslaget. Det er laget retningslinjer for hvordan kommunen skal vurdere s\u00f8knad om utbygging. Byggegrense sj\u00f8 Plan- og bygningsloven fastsetter et byggeforbud i 100-metersbeltet langs sj\u00f8. Kommunen har \u00f8nsket \u00e5 vurdere byggegrensen for \u00e5 tilpasse til bebygd situasjon. Intensjonen var at veg eller eksisterende bebyggelse kunne utgj\u00f8re ny byggegrense. Dette ble foresl\u00e5tt ved f\u00f8rstegangs h\u00f8ring av planforslaget i 2023. Det ble fremmet innsigelse fra statsforvalter og fylkeskommunen til manglede utredning og dokumentasjon. Endring av byggegrensen krever omfattende og konkret vurdering av de hensyn plan- og bygningsloven skal ivareta. En slik vurdering m\u00e5 fremmes som egen prosess og eventuelt tas inn i en senere revisjon av KPA. Eldre reguleringsplaner videref\u00f8rt med hensynssoner I KPA 2017 er 56 omr\u00e5der dekket av H910. Hensynssonen gjelder at reguleringsplanen skal videref\u00f8res uendret. Disse omr\u00e5dene dekker omtrent 100 eldre reguleringsplaner som er videref\u00f8rt uendret. Ved f\u00f8rstegangs h\u00f8ring av KPA (2023) ble hensynssonene fjernet og erstattet av arealform\u00e5l fra reguleringsplanene. Kommunen mottok innsigelse fra statsforvalter grunnet manglede vurdering av omr\u00e5dene. 7 Kommunen har gjennomf\u00f8rt konsekvensutredninger for 17 av disse omr\u00e5dene og 26 detaljreguleringsplaner er gjennomg\u00e5tt. Prioriterte omr\u00e5de har v\u00e6rt reguleringsplaner i/n\u00e6r lokalsentre i distriktet, og omr\u00e5der som er kartlagt for naturmangfold. Med noen unntak er utbygging allerede gjennomf\u00f8rt etter disse reguleringsplanene. Hoveddelen av arealform\u00e5lene videref\u00f8res i revidert KPA. Arealform\u00e5lene som ikke avsettes i KPA er utfyllinger i sj\u00f8, masseuttak som vurderes gjennomf\u00f8rt og utbyggingsform\u00e5l som vil lede til inngrep i viktige natur- og friluftsomr\u00e5der. Det gjenst\u00e5r \u00e5 g\u00e5 gjennom 30 omr\u00e5der som i KPA 2017 er videref\u00f8rt uendret med hensynssone H910. Vurderingsjobben er omfattende, og det har ikke v\u00e6rt kapasitet i prosjektet til gjennomgang av samtlige omr\u00e5der. Det som gjenst\u00e5r, starter opp ved sluttf\u00f8ring av planforslaget. Dette har v\u00e6rt et n\u00f8dvendig grep for \u00e5 kunne ferdigstille revisjonen. Omr\u00e5dene som ikke er vurdert er tatt ut av plankartet, og vises som hvite felt. Omtalte tidligere vedtatte reguleringsplaner er n\u00e5 \u00abfriskmeldt\u00bb i kartet. Det kan bygges bolig i disse omr\u00e5dene etter reguleringsplan. Det er utarbeidet retningslinjer for behandling av s\u00f8knader i distriktet. Samlet sett vil planen medf\u00f8re noe mer tilrettelegging for bolig i distriktet, men i vesentlig lavere grad enn intensjonen. Drikkevannskilder Kommunen har mottatt innsigelse til manglende hensynssone for drikkevannskilder og bestemmelser tilknyttet vannforsyning. Planforslaget er oppdatert n\u00e5r det gjelder offentlige vannverk. Bestemmelsene er oppdatert og skiller mellom et totalforbud for aktivitet for overflatekilder og en mulighet for \u00e5 vurdere nye tiltak under visse vilk\u00e5r n\u00e5r det gjelder hensynssonen for kommunale br\u00f8nner. Byggegrense vassdrag Kommunen har mottatt innsigelse til ivaretagelse av byggegrense langs vassdrag. Form\u00e5let med byggegrensen er \u00e5 bevare kantvegetasjon langs vassdrag og sikre at vassdrag kan opprettholde sin \u00f8kologiske funksjon. Elvekorridorer tjener blant annet som vandringskorridor for arter, de bidrar til ivaretakelse av vannmilj\u00f8et og til h\u00e5ndtering av flom og overvann. Samtidig er det eksisterende bebyggelse i elvekorridorer som skal best\u00e5 og kunne vedlikeholdes. Det avsettes byggegrense i plankartet for byomr\u00e5det, og byggegrense p\u00e5 50 meter for vassdrag i distriktet. For de to verna vassdragene i kommunen fastsettes byggegrense til 100 meter. 4.8 N\u00e6ringsutvikling Kommunen har f\u00e5tt utf\u00f8rt en ABC-analyse, som verkt\u00f8y for \u00e5 planlegge hvordan ulike virksomheter kan lokaliseres p\u00e5 \u00abrett sted\u00bb med tanke p\u00e5 virksomhetenes trafikkgenerende egenskaper. M\u00e5lsettingen er \u00e5 minimere det samlede transportbehovet, samtidig som det legges til rette for et konkurransedyktig n\u00e6ringsliv og gode vilk\u00e5r for trafikkavvikling. Et viktig prinsipp ved planlegging for redusert biltransport er at utbygging av virksomheter med mange ansatte eller mye bes\u00f8k skjer i omr\u00e5der som mange kan n\u00e5 med gange, sykkel og kollektivtransport. Denne analyse er lagt til grunn i utredninger, og er lagt inn som retningslinje i bestemmelsene. Kommunen har mottatt flere innspill om \u00e5 endre n\u00e6ringsareal til boligform\u00e5l. Det gjelder blant annet omr\u00e5der som ut fra ABC-analysen er gunstig for n\u00e6ringsutvikling. Det er knapphet p\u00e5 n\u00e6ringsarealer i kommunen og mindre behov for boligareal. Innspill til KPA om endring til bolig er ikke anbefalt i planforslaget. Nye n\u00e6ringsinnspill er vurdert ut fra \u00abrett virksomhet p\u00e5 rett sted\u00bb og tilgjengelig infrastruktur. Nye areal er fortrinnsvis lokalisert langs hovedveg og/eller som utvidelse av at et eksisterende n\u00e6ringsomr\u00e5de. Reiselivsvirksomheten i Troms\u00f8 har \u00f8kt. Det er mottatt 22 innspill om reiselivsanlegg totalt. Omtrent halvparten er im\u00f8tekommet i planforslaget. Gjennom KPA vil kommunen legge til rette for eksisterende anlegg og kanalisere nye anlegg til riktig sted. Planlegging av reiselivsanlegg anbefales i hovedsak der det ikke kommer i konflikt med andre n\u00e6ringer, som for eksempel reindrift, og der det er eksisterende infrastruktur og mulighet for vannforsyning. 4.9 Mobilitet For \u00e5 n\u00e5 m\u00e5lene om nullvekst i personbiltrafikken, vil det legges til rette for gode tilbud for g\u00e5ende, syklende og kollektivtransport, slik at innbyggerne trygt kan g\u00e5, sykle eller ta buss til jobb, skole og andre aktiviteter. I plankartet er det lagt inn sammenhengende hovedvegnett for g\u00e5ende. Hovednettet for gange og sykkel er lagt inn som viktige ferdsels\u00e5rer mellom arbeidsplass og bolig, mellom bydeler og viktige 8 serviceinstitusjoner. Det er knyttet bestemmelser til hovednettet for gange og sykkel for \u00e5 sikre hel\u00e5rlige, attraktive, og trygge forbindelser for g\u00e5ende og syklende. I regi av Tenk Troms\u00f8 p\u00e5g\u00e5r det flere prosjekter som skal forbedre fremkommelighet for buss og bekvemmelighet for brukere. I revisjonen er parkeringsnormen justert. Det er strammet inn p\u00e5 parkering p\u00e5 Fagereng fra sone 4 til 3 og Tromsdalen fra sone 3 til 2. For omr\u00e5der omfattet av kommunedelplanen for sentrum og Stakkevollvegen gjelder egne bestemmelser. 5 Utredninger til grunn for planforslaget 5.1 Konsekvensutredninger Ved h\u00f8ring av planprogram kom det inn 174 innspill og ved f\u00f8rstegangs h\u00f8ring av planforslag kom det 176. Mer enn halvparten gjelder areal. Innspill er silt, merknadsbehandlet, vurdert og/eller konsekvensutredet. Behov for analyser er utf\u00f8rt i tr\u00e5d med planprogrammet. I arbeidet med KPA er det gjennomf\u00f8rt 104 konsekvensutredninger (KU) for utbyggingsomr\u00e5der. N\u00e6rmere 30 av utredningene gjelder arealer som tidligere ikke har v\u00e6rt avsatt til utbygging. De \u00f8vrige er endringer av eksisterende utbyggingsform\u00e5l og oppretting av tidligere plankart. Det er anbefalt 58 nye eller endrede utbyggingsomr\u00e5der i plankartet. Fire av de anbefalte omr\u00e5dene er ikke anbefalt i konsekvensutredning, men lagt inn i planforslaget p\u00e5 grunn av allerede etablerte anlegg eller politiske vedtak. Det gjelder Troms\u00f8 Villmarkssenter, Arctic center, reiselivsanlegg p\u00e5 Breivikeidet og reiselivsanlegg i Buvika. I tillegg til disse er 17 eldre reguleringsplaner med hensynssoner i distriktet vurdert, og nesten alle anbefalt videref\u00f8rt. Samlede konsekvenser for reindrift Troms\u00f8 har v\u00e6rt sommerbeiteomr\u00e5de for rein tilbake til 1700-tallet. \u00d8yene i Troms\u00f8 er med tiden tatt i bruk som hel\u00e5rsbeiter. De siste ti\u00e5rene har byen vokst, og det er gjort st\u00f8rre inngrep i naturomr\u00e5der. Slik situasjonen vurderes i dag, s\u00e6rlig p\u00e5 Kval\u00f8ya som hel\u00e5rsbeiter, har reindrifta store utfordringer med tilgang til nok beiteland. Kommunen b\u00f8r v\u00e6re restriktiv med \u00e5 tillate nye inngrep i reinbeiteomr\u00e5der, s\u00e6rlig p\u00e5 S\u00e1llir/Kval\u00f8ya. Etter samlet vurdering av konsekvenser for reindrift anbefales det for S\u00e1llir/Kval\u00f8ya at massedeponi i Ordalen tillates med bestemmelser som sikrer flyttelei, mens n\u00e6ringsomr\u00e5det i Kattfjord anbefales tatt ut av planforslaget. Fritids- og turistform\u00e5l i Buvika p\u00e5 Kval\u00f8ya anbefales som nevnt over, selv om konsekvensutredning er negativ. P\u00e5 fastlandssiden eller Stuoranj\u00e1rga, bidrar \u00f8kt ferdsel i fjellet til utfordring for reindrift sommerstid. Etter samlet vurdering av reindrift anbefales n\u00e6ringsomr\u00e5det Leirbakken i Ramfjord avsatt i planen, med begrensning i bestemmelsene. Tre omr\u00e5der anbefales tatt ut av planforslaget; boliger ved V\u00e5gnes, Arctic village p\u00e5 Breivikeidet og fritids- og turistform\u00e5l p\u00e5 128/1 p\u00e5 Breivikeidet. Anlegget p\u00e5 Breivikeidet eiendom 128/1 er en virksomhet som p\u00e5g\u00e5r, og \u00f8nskes videref\u00f8rt. Arealet som er foresl\u00e5tt inntatt i KPA, er vesentlig redusert. Det p\u00e5g\u00e5r en prosess med konsultasjon mellom kommunen og Kval\u00f8ya/S\u00e1llir reinbeitedistrikt og Meavki/Stuoranj\u00e1rga reinbeitedistrikt. Samlede konsekvenser for vannmilj\u00f8 Troms\u00f8ysundet og Sandnessundet er blant de best kartlagte og mest p\u00e5virkede vannforekomstene i Troms\u00f8 kommune. Forhold som kan p\u00e5virke vannforekomstene er b\u00e5t- og cruisetrafikk, industriutslipp, overflateavrenning, utfyllinger, mudring og dumping av sn\u00f8 For Sandnessundet er det spesielt Troms\u00f8 lufthavn som har er en betydelig p\u00e5virkning p\u00e5 vannmilj\u00f8tilstanden. Det er gjort vurderinger av samlede konsekvenser for vannmilj\u00f8. 5.2 Innsigelse til utbyggingsomr\u00e5der Kommunen har mottatt innsigelser til 17 utbyggingsomr\u00e5der, som vist i tabellen nedenfor. Innsigelsene er vurdert og behandlet, og i de fleste tilfeller im\u00f8tekommet. I behandling av innsigelsene inng\u00e5r kommunens gjennomgang av utbyggingsomr\u00e5der nedfelt i KPA 2017 som ikke er utbygd (se figur gjennomgang av avsatte utbyggingsomr\u00e5der). Vurderingene er gjort ut fra nye nasjonale f\u00f8ringer, kommunale strategier, hensyn til klima, hensyn til naturfare, friluftsliv, reindrift og naturverdier, nullvekstm\u00e5let og styring av boligbyggingen. Spredning av store utbyggingsomr\u00e5der kan gi usikkerhet knyttet til investeringer i infrastruktur og resulterer i manglende styring for \u00e5 sikre b\u00e6rekraftig byutvikling. Vurderingen ligger til grunn for behandling av innsigelser og for endringer i plankart og bestemmelser. I 9 gjennomgangen er Solneset ikke anbefalt utbygd og Ringvegen anbefalt nedskalert i areal, noe som skal avklares i videre prosess. Nylige politiske vedtak leder til at omr\u00e5dene likevel er avsatt i plankartet. Omr\u00e5det Elverh\u00f8y radio beholdes ogs\u00e5 i revidert planforslag. Kommunen har under tvil valgt \u00e5 avsette dette omr\u00e5det til bolig, p\u00e5 tross av konsekvensutredning som gir tydelig anbefaling om det motsatte, av hensyn til \u00e5 unng\u00e5 nedbygging av gr\u00f8nnstruktur, barn og unge og infrastruktur i omr\u00e5det. At omr\u00e5det likevel avsettes til bolig, skyldes en vurdering av at det vil v\u00e6re positivt \u00e5 kunne bygge boliger i indre byomr\u00e5de i tr\u00e5d med nullvekstm\u00e5let. Tabellen under viser oversikt over utbyggingsomr\u00e5der med innsigelse. Utbyggingsomr\u00e5de Eiendom Kommunens anbefaling Innsigelser i byomr\u00e5de Slettaelva, bolig 73/1, 73/757m.fl. Tas ut av planforslag Hamna, bolig 115/3 Tas ut av planforslag Skjelnan -Movika, bolig 13/5, 13/173, 12/10 m.fl. Tas ut av planforslag Strandbyen, bolig 17/1220, 1240 m.fl. Tas ut av planforslag Elverh\u00f8y radio, bolig 119/1556 m.fl. Beholdes i planforslag Innsigelser i distriktet V\u00e5gnes, bolig 8/0, 8/21 m.fl. Tas ut av planforslag Kaldfjord, fritidsbolig 89/10, 24, 30 og 36 Tas delvis ut av plan Vikran, tjenesteyting 50/46 Tas ut av planforslag Oldervik, bolig 2/2, 2/24 Tas ut av planforslag Oldervik, n\u00e6ring 2/2 Tas ut av planforslag Fritids- og turistform\u00e5l, Breivikeidet 130/1 Tas ut av planforslag Fritids- og turistform\u00e5l, Breivikeidet 128/1 Beholdes delvis ut av plan Lakselvbukt camping 135/25 Beholdes delvis i plan Kattfjord oppdrett p\u00e5 land 175/29 Tas ut av planforslag Ordalen, massedeponi 89/2 Beholdes i planforslag Leirbakken vest, n\u00e6ring 27/4 Beholdes i planforslag E8 bredde Fastlandet innfarts\u00e5re Beholdes i planforslag For vurdering av om boligomr\u00e5der gir god m\u00e5loppn\u00e5else av nullvekstm\u00e5let tas det i KPA utgangspunkt i nedenst\u00e5ende temakart. Lokalisering av boliger innenfor indre byomr\u00e5de gir god m\u00e5loppn\u00e5else i forhold til nullvekstm\u00e5let. For lokalisering av boliger i ytre byomr\u00e5de vurderes om boligomr\u00e5det ligger i gangavstand til et senter med dagligvarebutikk og evt. annen handel, skole og barnehage og har n\u00e6rhet til et godt busstilbud. I s\u00e5 tilfelle oppn\u00e5s middels m\u00e5loppn\u00e5else i forhold til nullvekstm\u00e5let. Forholdet til nullvekst m\u00e5 vurderes n\u00e6rmere i eventuelle p\u00e5f\u00f8lgende reguleringsplanprosesser. 10 Figur: Gjennomgang avsatte utbyggingsomr\u00e5der 5.3 Risiko- og s\u00e5rbarhetsanalyse Risiko- og s\u00e5rbarhetsanalysen ligger til grunn for blant annet utbyggingsomr\u00e5der i plankartet. I risiko- og s\u00e5rbarhetsanalysen er 28 mulige hendelser vurdert. Disse er sammenstilt i en risikomatrise som viser at 12 av de 28 vurderte u\u00f8nskede hendelser har et h\u00f8yt risikoniv\u00e5. En konklusjon er at for mange u\u00f8nskede hendelser med h\u00f8yt og middels h\u00f8yt risikoniv\u00e5 har VAO-infrastruktur betydning der klimaendringer vil forverre risikobildet. Klimaendringer \u00f8ker ogs\u00e5 behovet for at h\u00e5ndtering av overvann ikke kan begrenses til tekniske ledningsnett under bakken, men at sikker overvannsh\u00e5ndtering m\u00e5 v\u00e6re et tema p\u00e5 bakken og sees i sammenheng med infrastrukturen under bakken. Det betyr at det m\u00e5 settes av tilstrekkelig areal p\u00e5 bakken for overvannsh\u00e5ndteringen og at vannet m\u00e5 v\u00e6re premissgivende for byutviklingen. I tillegg er det h\u00f8yt risikoniv\u00e5 for h\u00f8y vannstand, skred, brann/eksplosjonsfare, avl\u00f8psh\u00e5ndtering, forurenset drikkevann, forurenset grunn, luftforurensning, st\u00f8y og tap av kulturminner. Plankrav til utbyggingsomr\u00e5dene sikrer at ROS-analyse vil utarbeides ved videre regulering. Kommunen har utarbeidet ROS-analyse som svarer ut innsigelsene. 5.4 Administrasjonens vurderinger For noen omr\u00e5der har nytt kunnskapsgrunnlag, utredninger og vurderinger ikke f\u00f8rt til endringer i anbefalt arealform\u00e5l i plankart med tilh\u00f8rende bestemmelser. Dette skyldes enten helhetlige vurderinger som endrer en isolert vurdering innenfor et bestemt fagfelt, eller omr\u00e5der hvor det foreligger nyere politiske beslutninger hvor de aktuelle tema er avgjort. Dette gjelder: Troms\u00f8 Villmarkssenter: Konklusjonen i konsekvensutredning er at arealendringen f\u00e5r konsekvenser for landskap (myr), naturmangfold, landbruk og s\u00e6rlig reindrift. Det foresl\u00e5tte arealet for friluftsliv- og turistform\u00e5l ligger innenfor viktige omr\u00e5der for reindriftsn\u00e6ringen. Kval\u00f8ya har som \u00f8y begrensinger i areal. P\u00e5 bakgrunn av samlet vurdering av konsekvenser for reindrift p\u00e5 Kval\u00f8ya er det ikke \u00f8nskelig \u00e5 legge til rette for mer aktivitet i omr\u00e5det. Dagens allerede etablerte virksomhet er likevel et tiltak kommunen \u00f8nsker avsatt. Dette anbefales derfor tatt inn i KPA. I tillegg foresl\u00e5s det tatt inn mulighet for \u00e5 etablere en barmarksveg til bruk for turer i vintersesong. Dette for \u00e5 sikre dagens drift med stadig mer ustabile og sn\u00f8fattige vintre. Tiltaket ligger i et 11 viktig omr\u00e5de for reindriften, og planforslaget vil ha negative konsekvenser. \u00d8vrig areal foresl\u00e5s tilbakef\u00f8rt til LNFR. Arctic Center - H\u00e5k\u00f8ybotn, 66/4 m.fl. (Botnfjellet og Lille Bl\u00e5mann) (plan-id: 1515, 0906 og 1875). Etter konsekvensutredning er konklusjonen at omr\u00e5det burde avsettes til landbruks- natur-, frilufts- og reindriftsomr\u00e5det. I forslag til revidert KPA er arealbruk i tr\u00e5d med vedtatt reguleringsplaner, og foresl\u00e5s som n\u00e6ringsvirksomhet, idrettsanlegg, fritids- og turistform\u00e5l, friomr\u00e5de, samferdselsanlegg og teknisk infrastruktur, trase for teknisk infrastruktur og LNFR. Elverh\u00f8y radio. Omr\u00e5det beholdes avsatt til bolig i revidert planforslag. Kommunen har under tvil valgt \u00e5 avsette dette omr\u00e5det til bolig p\u00e5 tross av konsekvensutredning som gir tydelig anbefaling om det motsatte, av hensyn til \u00e5 unng\u00e5 nedbygging av gr\u00f8nnstruktur, barn og unge og infrastruktur i omr\u00e5det. At omr\u00e5det likevel avsettes til bolig, skyldes en vurdering av at det vil v\u00e6re positivt \u00e5 kunne bygge boliger i indre byomr\u00e5de. Ringvegen N\u00e6ringspark. Anbefalt i konsekvensutredning at st\u00f8rre deler av det \u00f8verste arealet tas ut som utbyggingsomr\u00e5de for \u00e5 unng\u00e5 nedbygging av myr og naturtyper av stor verdi. Man unng\u00e5r da utbygging i omr\u00e5der som er registrert som sv\u00e6rt viktig friluftsomr\u00e5de og reduserer nedbygging i naturomr\u00e5de som er registrert som viktig. Det har ikke lykkes administrasjonen \u00e5 komme til en omforent l\u00f8sning med forslagsstiller om hvor stor nedskaleringen av utbyggingsomr\u00e5de skal v\u00e6re, i tr\u00e5d med politisk vedtak av 2024. Det gj\u00f8res derfor ingen endringer i plankartet, men omr\u00e5det nedskaleres i detaljreguleringsprosess. Solneset 115/1284 m.fl. - Det anbefales at omr\u00e5det avsettes til friluftsomr\u00e5de som omkring liggende omr\u00e5der s\u00f8r for omr\u00e5det. Dette begrunnes i at utbygging av omr\u00e5det ikke vil v\u00e6re i tr\u00e5d med nullvekstm\u00e5let. Omr\u00e5det inng\u00e5r i et st\u00f8rre naturomr\u00e5de som er vurdert som viktig med hensyn til naturmangfold og her er en av begrunnelsene st\u00f8rrelsen. Innenfor omr\u00e5det er det mindre myromr\u00e5der som er vurdert \u00e5 ha stor eller sv\u00e6rt stor verdi. Nedbygging av myrene vil i tillegg resultere i store klimagassutslipp. 28.11.2024 vedtok KOBY at plan 1939 legges ut p\u00e5 offentlig ettersyn og omr\u00e5det avsettes derfor ikke til fritidsform\u00e5l i KPA. 6. Planprosess 6.1 Avgrensning Planperioden var i utgangspunktet satt til 2022-2034, eller fra det tidspunkt planen forventes vedtatt. Planperioden forutsettes \u00e5 bli 2025-2036. Revisjonen gjelder landarealer i kommunen. Kystsoneplan er en egen kommunedelplan. Kommunedelplan for Sentrum, Stakkevollvegen byutviklingsomr\u00e5de og Sommar\u00f8y-Brensholmen er planer som gjelder uavhengig av KPA. Kommuneplanens arealdel gjelder for hele kommunens areal, med unntak for f\u00f8lgende planomr\u00e5der: Plan 0252 Kommunedelplan for Sommar\u00f8y, Hilles\u00f8y og Brensholmen, Plan 0225 Kommunedelplan for Troms\u00f8 sentrum 2007-2018 og Plan 0253 Kommunedelplan byutviklingsomr\u00e5det Stakkevollvegen er ikke del av KPA. 6.2 Medvirkning Planprosessen startet i 2021 og de fleste innspillm\u00f8tene ble gjennomf\u00f8rt innen f\u00f8rstegangs offentlig ettersyn i 2023. Etter dette tidspunktet har tiden v\u00e6rt prioritert til arbeid for \u00e5 l\u00f8se innsigelser og gjennomf\u00f8re n\u00f8dvendige m\u00f8ter i forbindelse med utarbeidelse av nytt planforslag. F\u00f8lgende m\u00f8ter er avholdt tidlig i prosessen: \u2022 Orientering og m\u00f8ter med n\u00e6ringsforeningen og fagr\u00e5d eiendom \u2022 Orientering i regionalt planforum \u2022 Temam\u00f8ter med statsforvalter \u2022 Flere m\u00f8ter med ulike forslagsstillere \u2022 \u00c5pent m\u00f8te om lokalisering av n\u00e6ringsareal (ABC-analyse) \u2022 M\u00f8te med ungdomsr\u00e5d \u2022 Verksted med alle syv ungdomsskolene i byomr\u00e5det, gjennomf\u00f8rt av NODA \u2022 Fellesm\u00f8te med bydelsr\u00e5dene \u2022 M\u00f8ter med 6 av 10 bydelsr\u00e5d \u2022 M\u00f8ter med idrettsr\u00e5det og \u00e5pent m\u00f8te med idretten \u2022 To fellesm\u00f8ter med alle utviklingslag og fire m\u00f8ter i sammenheng med kystsoneplanen \u2022 Flere m\u00f8ter og konsultasjon med reinbeitedistriktene som er ber\u00f8rt av planen. 12 Ved h\u00f8ring av b\u00e5de planprogram og planforslag til 1. gang offentlig ettersyn har det kommet inn n\u00e6rmere 300 innspill. 6.3 Skolestruktur Troms\u00f8 kommune har til h\u00f8ring nytt forslag til skolestruktur. De samme trendene om demografisk utvikling og m\u00e5lsetninger om \u00e5 samle kommunens tjenestetilbud innenfor et geografisk sentrert omr\u00e5de, er \u00e5 gjenfinne i forslaget. 6.4 Arealdataverkt\u00f8yet ADV Troms\u00f8 kommune har jobbet for kunne bruke ADV i KPA-arbeidet. Det er lagt ned et betydelig arbeid for \u00e5 kvalitetssikre grunnlagsdata i modellen og planlegge arealscenarier. Selv om deler av verkt\u00f8yet var klart sommeren 2024 har det nasjonalt v\u00e6rt store tekniske problemer i ADV, utenfor Troms\u00f8 kommunes kontroll. Det har derfor ikke v\u00e6rt mulig \u00e5 bruke ADV til vurderinger i denne rulleringen av KPA. Konklusjon Planforslaget er utarbeidet i tr\u00e5d med nasjonale, regionale og kommunale f\u00f8ringer. Planprogrammet har satt rammer for arbeidet. Ved f\u00f8rste gang offentlig ettersyn i 2023 kom det innsigelser til planforslaget, som la nye f\u00f8ringer for planarbeidet. Kunnskapsgrunnlaget er vesentlig forbedret, plankartet er oppdatert og bestemmelsene til planen tydeliggjort. Forhold som ikke er fulgt opp er ogs\u00e5 redegjort for. Planforslaget anbefales sendt p\u00e5 h\u00f8ring og offentlig ettersyn. Vedtakskompetanse Kommune- og byutviklingsutvalget Vedlegg Plankart:https://arcg.is/0vCiav Vedlegg 1. Planbeskrivelse Vedlegg 2. Bestemmelser Vedlegg 2.1 Avinor - byggerestriksjonskart Vedlegg 2.2 Avinor - restriksjonsplan Vedlegg 2.3 Regnematrise - Bl\u00e5gr\u00f8nnhvit Vedlegg 3. Merknadsbehandling planprogram (2023) Vedlegg 4. Merknadsbehandling f\u00f8rste gangs h\u00f8ring og offentlig ettersyn (2025) Vedlegg 5. Konsekvensutredning enkeltomr\u00e5der byomr\u00e5det (2023) Vedlegg 6. Konsekvensutredning enkeltomr\u00e5der distriktet (2023) Vedlegg 7. Konsekvensutredning enkeltomr\u00e5der byomr\u00e5det (2025) Vedlegg 8. Konsekvensutredning enkeltomr\u00e5der distriktet (2025) Vedlegg 9. Konsekvensutredning av eldre reguleringsplaner i distriktet (2025) Vedlegg 10. Konsekvensutredningsrapport Vedlegg 11. Tabell utbyggingsomr\u00e5der og arealform\u00e5l Vedlegg 25. Transportvurderinger Vedlegg 12. Gjennomgang kommunens vurdering av innsigelser knyttet til arealform\u00e5l Vedlegg 13. Arealinnspill vurdert og unntatt konsekvensutredning (2023) Vedlegg 15. Vurdering av kommunale veger, naust, og offentlig og privat tjenesteyting i plankart Vedlegg 16. Innarbeid. og oppheving av Kommunedelplan for E8 S\u00f8rbotn - Laukslett, planid 0240 Vedlegg 17. Innarbeidelse og oppheving av kommunedelplanen for Stakkevollvegen - Troms\u00f8marka, planid 0229 Vedlegg 18. Innarbeidelse og oppheving av Kommunedelplanen for Ramfjorden, planid 0210 Vedlegg 19. Innarbeidelse og oppheving av Kommunedelplanen for S\u00f8rskaret, planid 0238 Vedlegg 20. Vurdering av byggesaksbestemmelsene i KPA - \u201dfortettingsbestemmelsene\u201d Vedlegg 21. Bestemmelser om boligbebyggelse i etablerte omr\u00e5der - rettslige rammer Vedlegg 22. Tett med kvalitet (2023) Vedlegg 23. Senterstruktur og utvikling av b\u00e6rekraftige bydelssentra Vedlegg 24. Framtidig befolkningsutvikling -presentasjon og konsekvensvurdering av tre vekstalternativer og utbyggingsm\u00f8nstre Vedlegg 26. ABC-kart 13 Vedlegg 27. Trafikkutvikling over Sandnessundet Vedlegg 28. Revisjon bestemmelser lek- og uteopphold Vedlegg 29. Veileder for lek og uteoppholdareal Vedlegg 30. Viktig gr\u00f8nnstrukturer i bydeler Vedlegg 31. Vurdering av str\u00f8kslekeplasser Vedlegg 32. Vurdering av bl\u00e5gr\u00f8nne tema - generelt Vedlegg 33. Bl\u00e5gr\u00f8nnhvit faktor (BGHF) Vedlegg 34. Vurdering og justering av markagrensa Vedlegg 35. Vurderingsmatrise for gr\u00f8nnstruktur i eldre reguleringsplaner Vedlegg 36. Vurdering eldre reguleringsplaner videref\u00f8rt uendret med H910 Vedlegg 37. ROS Vedlegg 38. Hensyn til havniv\u00e5stigninger og h\u00f8y vannstand Vedlegg 39. Hensyn til skred i bratt terreng Vedlegg 40. Vurdering generell forbudsgrense vassdrag i distriktet Vedlegg 41. Hensynsoner forurenset grunn Vedlegg 42. Overvannsh\u00e5ndtering i byomr\u00e5det - vurdering av konkretisering el. anvendelse av endring i TEK17 Vedlegg 43. Samlet vurdering av vannmilj\u00f8 i Troms\u00f8ysundet og Sandnessundet Vedlegg 44. St\u00f8y Vedlegg 45. Vurdering av drikkevannskilder Vedlegg 46. Vurdering av overordnet gang- og turvegnett Vedlegg 47. Vurdering av urbane flomveger i byomr\u00e5der Vedlegg 48. Vurdering av VAO-infrastruktur Vedlegg 49. Vurdering av vassdragsgrenser i byomr\u00e5det Vedlegg 50. Oversikt over hensynssoner H570 kulturmilj\u00f8 og H550 landskap Vedlegg 51. Samlet vurdering av konsekvenser for reindrift Vedlegg 52. Vurdering av rekkef\u00f8lgekrav for boligbygging p\u00e5 Kval\u00f8ya 14 "
}