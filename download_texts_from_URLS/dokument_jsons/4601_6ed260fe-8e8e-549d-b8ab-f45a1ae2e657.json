{
  "dokument_id": "6ed260fe-8e8e-549d-b8ab-f45a1ae2e657",
  "doc_type": "case_attachment",
  "kommune": 4601,
  "tittel": "Dispensasjonss\u00f8knas fra byggegrense mot vassdrag",
  "url": "https://bergen.kommune.no/politikere-utvalg/api/fil/bk360/9632823/Dispensasjonssoknas-fra-byggegrense-mot-vassdrag",
  "tekst": " Arkoconsult AS Bergen kommune Postboks 103 Plan- og bygningsetaten 5291 Valestrandsfossen Postboks 7700 Telefon: 56 39 00 03 5020 Bergen Telefaks: 56 19 11 30 E-post: post@arkoconsult.no www.arkoconsult.no Dykkar ref: V\u00e5r ref: Dato: Lena Lekve 01.10.2021 S\u00d8KNAD OM DISPENSASJON I H\u00d8VE TILTAK VED GNR. 52 BNR. 8 I BERGEN KOMMUNE. Saksforhold I h\u00f8ve s\u00f8knad om l\u00f8yve til tiltak ved gbnr. 52/8 i Bergen kommune, vert det s\u00f8kt om dispensasjon fr\u00e5 byggjegrense mot vassdrag. Tiltaket gjeld gjenoppf\u00f8ring av ny einebustad etter totalskade i brann. Tiltakshavar er Frode Dyngeland, heimelshavar av eigedomen. Eigedomen er uregulert og dermed styrt av kommuneplanen sin arealdel for Bergen kommune 2018-2030, KPA 2018. Tiltaket er planlagt plassert innafor byggjegrensa mot vassdrag p\u00e5 50 meter. Vidare er tiltaket plassert n\u00e6rare vassdrag enn 20 meter, der det er krav til risikovurdering for flaum, flaumskred og erosjon, jf. KPA \u00a7 6.2.1. Det vert s\u00f8kt om dispensasjon fr\u00e5: \u2022 KPA \u00a7 6.2.2, fjerde punkt om byggjegrense mot vassdrag p\u00e5 50 meter. Regelverk Plan- og bygningsloven \u00a7 19-2 opnar for at det kan gjevast dispensasjon. Dei n\u00e6rare vilk\u00e5ra g\u00e5r fram av \u00a7 19-2 andre ledd, fyrste og andre punktum. Fyrste punktum seier at dispensasjon ikkje kan gjevast dersom omsyna bak f\u00f8resegna det vert dispensert fr\u00e5, omsyna i lovens form\u00e5lsf\u00f8resegn, eller nasjonale eller reginale interesser, vert \u00abvesentlig tilsidesatt\u00bb. Vidare m\u00e5 fordelane ved \u00e5 gje dispensasjon vera \u00abklart st\u00f8rre\u00bb enn ulempene. Vilk\u00e5ra er kumulative, dvs. at begge m\u00e5 vera oppfylt for at dispensasjon kan gjevast. Ved dispensasjon fr\u00e5 lova og forskrifta til lova, skal det leggast s\u00e6rleg vekt p\u00e5 \u00abdispensasjonen konsekvenser for helse, milj\u00f8, jordvern, sikkerhet og tilgjengelighet\u00bb. I forarbeida g\u00e5r det fram at det i vurderinga skal leggast vekt p\u00e5 forholda som ivaretek \u00abgenerelle areal- og ressursdisponeringshensyn\u00bb. I tillegg kan \u00abspesielle sosialmedisinske, personlige og menneskelige hensyn\u00bb p\u00e5beropast, men det skal framleis f\u00f8ras tein restrektiv praksis n\u00e5r det gjeld vektlegginga av desse. Firma: Forretningsadresse: Postadresse: F\u00f8retaksregisteret: Arkoconsult AS Hamrenesvegen 30 Postboks 103 Org.nr: 918 269 665 5281 Valestrandsfossen 5291 Valestrandsfossen Grunnar for \u00e5 gje dispensasjon Omsynet bak byggjegrensa mot vassdrag i pbl. \u00a7 1-8 er \u00e5 ivareta natur- og kulturmilj\u00f8, friluftsliv, landskap og andre \u00e5lmenne interesser. Vidare skal byggjegrensa sikre plante- og dyreliv. D\u00e5 eigedomen er privat, er det ikkje naturleg for \u00e5lmenta \u00e5 opphalde seg p\u00e5 eigedomen langs elva, for \u00e5 nytte omr\u00e5de som natur- og friluftsomr\u00e5de. Det bratte terrenget langs elva, samt tett vegetasjon tilseier \u00f3g at slikt opphald ikkje er naturleg. Tiltaket vil ikkje medf\u00f8re endra bruk av omr\u00e5det, og vil heller ikkje medf\u00f8re auka privatisering langs vassdraget. Det er ikkje registrert verken trua dyreartar eller verneverdige naturtypar langs vassdraget. Omsynet til sikring av dyre- og planteliv er soleis ivaretatt. I Vassressurslova \u00a7 11 g\u00e5r det fram at det langs breidda av vassdrag med \u00e5rssikker vassf\u00f8ring skal oppretthaldast eit avgrensa, naturleg vegetasjonsbelte som motverkar avrenning og gjer levestad for plantar og dyr. Vidare g\u00e5r det fram i KPA 2018 \u00a7 10.4 at det skal sikrast naturleg kantvegetasjon langs vassdrag. Det er ikkje avklart om bekken har \u00e5rssikker vassf\u00f8ring, men dette vert likevel lagt til grunn for \u00e5 vera sikker p\u00e5 \u00e5 ta i vare dei omsyna som ligg bak Vassressurslova \u00a7 11. Tiltaket er planlagt oppf\u00f8rt med ein minste avstand til n\u00e6raste vassdrag p\u00e5 15,7 meter. Sj\u00e5 situasjonsplan som syner minste avstand til bekk i vest. Bustaden f\u00e5r ved gjenoppf\u00f8ring ei noko endra plassering enn f\u00f8r brannen, der huset no er trekt lenger vekk fr\u00e5 eigedomsgrensa i vest og s\u00f8r, og dermed ogs\u00e5 lengre vekk fr\u00e5 bekken i vest. Tiltaket vil med dette ikkje utgjere ein forskjell i negativ retning med tanke p\u00e5 avstand til vassdraget, samanlikna med tidlegare situasjon der huset l\u00e5g noko n\u00e6rare. Eigedomen ligg p\u00e5 ei h\u00f8gde i skr\u00e5nande terreng, og vassdraget ligg l\u00e5gare i terrenget enn eigedomen. Vidare er det tett vegetasjon i omr\u00e5det kring eigedomen, slik det er eit naturleg skilje mellom bygningsmasse og vassdrag. Ettersom nytt bustadhus er trekt lenger vekk fr\u00e5 vassdraget enn tidlegare plassering, vil tiltaket ivareta eksisterande vegetasjon mot elva, og soleis sikre vegetasjonsbeltet langs vassdraget i tr\u00e5d med Vassressurslova \u00a7 11. Tiltaket er ogs\u00e5 innafor byggjegrensa mot Dyngelandsvatnet. Sj\u00e5 vedlagt situasjonsplan som syner ein avstand til dette vassdraget p\u00e5 48,3 meter. Plasseringa mot dette vassdraget er noko n\u00e6rare enn tidlegare, grunna endra plassering av nytt bustadhus. Avstanden er likevel ikkje langt fr\u00e5 det som er tillate, ettersom det berre skil 1,7 meter fr\u00e5 byggjegrensa p\u00e5 50 meter. Eigedomen ligg som nemnt p\u00e5 ei h\u00f8gde over vatnet, og ligg bakom eksisterande bygningar n\u00e6rare vatnet. Det vert vist til at det ligg fleire bygningar p\u00e5 andre eigedomar, n\u00e6rare Firma: Forretningsadresse: Postadresse: F\u00f8retaksregisteret: Arkoconsult AS Hamrenesvegen 30 Postboks 103 Org.nr: 918 269 665 5281 Valestrandsfossen 5291 Valestrandsfossen vatnet enn tiltakseigedomen. Det vert vist til eigedomane med adresse Dyngelandseidet 25, Dyngelandseidet 26, Dyngelandseidet 28 og Dyngelandseidet 32. Dyngelandseidet 28 har nyleg f\u00e5tt godkjent bygging av tilbygg med ein avstand til Dyngelandsvatnet p\u00e5 om lag 10 meter. Prinsippet om lik handsaming av like saker tilseier at det b\u00f8r gjevast dispensasjon ogs\u00e5 i denne saka. P\u00e5 bakgrunn av ovannemnte argumentasjon meiner me at omsyna bak byggjegrensa mot vassdrag er ivareteke, og at dei soleis ikkje vert \u00abvesentlig tilsidesatt\u00bb jf. pbl. \u00a7 19-2. Fordelar og ulemper Me finn ikkje nemneverdige ulemper med \u00e5 gje dispensasjon til tiltaket, i og med at tiltaket ikkje endrar avstandsforholda til vassdraget samanlikna med slik situasjonen var f\u00f8r brannen. Av fordelar vert framhevja at tiltakshavar f\u00e5r byggja oppatt ein einebustad etter at tidlegare bustad vart totalskadd i brann. Vidare er det positivt at eigedomen vert bygd p\u00e5 istadenfor at det skal st\u00e5 att ei ubebygd branntomt. Dette vil ogs\u00e5 vera ein fordel for n\u00e6rsamfunnet og naboane som f\u00e5r tilbakef\u00f8rt ein bustad i sitt n\u00e6romr\u00e5de. At tiltaket er ein f\u00f8lgje av uforskyldt brann b\u00f8r \u00f3g tilleggast betydeleg vekt. Det vert vist til Sivilombodet sin uttale i \u00e5rsmelding av 1990 side 163, kva gjeld brannskada bygg og forhold til dispensasjonar: \u00abDen omstendighet at en bygning som f\u00f8lge av brann eller storm blir totalskadet, vil i alminnelighet v\u00e6re et sterkt argument for \u00e5 tillate gjenoppf\u00f8ring. En slik rett kan ogs\u00e5 v\u00e6re uttrykkelig fastsatt i reguleringsbestemmelser uten at det er tilfelle i v\u00e5r sak. Bestemmelser av denne karakter synes imidlertid \u00e5 gi uttrykk for et alminnelig rimelighetsprinsipp der det oppst\u00e5r uventede eller uvanlige situasjoner\u00bb. Sj\u00f8lv om dette gjaldt f\u00f8r lovendringa i 2008, legg ein til grunn at eit slikt alminneleg rimelegheitsprinsipp utvilsamt framleis b\u00f8r gjelde og tilleggast vekt i denne saka. Til st\u00f8tte for dette synspunkt viser ein til kommentarutg\u00e5va til plan- og bygningslova \u00a7 19-2: \u00ab(...) S\u00e6rlig der \u00f8deleggelsen er uforskyldt fra eiers side, vil det kunne oppleves som sv\u00e6rt urimelig at man ikke skal f\u00e5 gjenoppf\u00f8rt bygningen. Et \u00f8nske om gjenoppf\u00f8ring av tidligere bygning vil derfor jevnlig bli ansett som dispensasjonsgrunn. Dette var situasjonen etter pbl. (1985) \u00a7 7, og det fremg\u00e5r ikke av lovforarbeidene til den nye loven at man her har tatt sikre p\u00e5 noen realitetsforandring\u00bb. N\u00e5r ulempa i s\u00e5 lita grad er til stade, b\u00f8r den private byggjeinteressa saman med samfunnsinteressa tilseie at fordelen med \u00e5 gje dispensasjon er \u00abklart st\u00f8rre\u00bb enn ulempa. Firma: Forretningsadresse: Postadresse: F\u00f8retaksregisteret: Arkoconsult AS Hamrenesvegen 30 Postboks 103 Org.nr: 918 269 665 5281 Valestrandsfossen 5291 Valestrandsfossen Samla finn me at omsyna bak f\u00f8resegnene det vert s\u00f8kt dispensasjon ifr\u00e5, ikkje vert \u00abvesentlig tilsidesatt\u00bb jf. pbl. \u00a7 19-2, andre ledd. Me meiner \u00f3g at fordelane er \u00abklart st\u00f8rre\u00bb enn ulempene. Vilk\u00e5ra for dispensasjon er soleis oppfylt. Konklusjon: Dispensasjon b\u00f8r gjevast. Ta kontakt med underteikna ved sp\u00f8rsm\u00e5l eller behov for ytterlegare opplysingar i saka. Med venleg helsing/Best Regards Lena Lekve Jurist, Byggesak Direkte: +47 56390003 | Mobil: +47 95963006 Epost: lena@arkoconsult.no Arkoconsult AS Firma: Forretningsadresse: Postadresse: F\u00f8retaksregisteret: Arkoconsult AS Hamrenesvegen 30 Postboks 103 Org.nr: 918 269 665 5281 Valestrandsfossen 5291 Valestrandsfossen "
}