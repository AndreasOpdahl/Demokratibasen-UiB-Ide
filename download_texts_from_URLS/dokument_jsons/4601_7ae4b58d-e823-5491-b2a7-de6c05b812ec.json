{
  "dokument_id": "7ae4b58d-e823-5491-b2a7-de6c05b812ec",
  "doc_type": "case_attachment",
  "kommune": 4601,
  "tittel": "Trafikkanalyse, datert 18.12.2021",
  "url": "https://bergen.kommune.no/politikere-utvalg/api/fil/bk360/11315696/Trafikkanalyse-datert-18-12-2021",
  "tekst": "NOTAT KUNDE / PROSJEKT PROSJEKTLEDER DATO Gr\u00f8nmyr Eiendom AS Hilde Nilsen 13.11.2020 REVIDERT DATO \u00d8vre S\u00e6terdalen g\u00e5rd 08.12.2021 PROSJEKTNUMMER OPPRETTET AV KONTROLLERT AV 10220592 Stein Emilsen Knut Aalde \u00d8vre S\u00e6terdalen g\u00e5rd - trafikkanalyse 1 Innledning 1.1 Bakgrunn Sweco Norge AS er engasjert av Gr\u00f8nmyr AS for \u00e5 bist\u00e5 med trafikkanalyse i forbindelse med reguleringsplan som legger til rette for boligutbygging p\u00e5 Bj\u00f8rndalsbrotet i Bergen, se figur 1. Figur 1 \u2013 Planomr\u00e5dets beliggenhet (kartkilde: vegkart.no) 1 (16) Sweco Norge AS ES s:\\oppdrag\\brg\\32253\\10220592_\u00f8vre_s\u00e6terdalen_g\u00e5rd\\000_\u00f8vre_s\u00e6terdalen_g\u00e5rd\\06 dokumenter\\trafikk\\20211208 trafikkanalyse \u00f8vre s\u00e6terdalen g\u00e5rd.docx Figur 2 viser navn p\u00e5 noen veger og steder som er omtalt i notatet. Planomr\u00e5det er grovt angitt med r\u00f8d ellipse. Figur 2 \u2013 Navn p\u00e5 veger og steder brukt i notatet (kartkilde: vegkart.no) 2 (16) NOTAT 08.12.2021 ES s:\\oppdrag\\brg\\32253\\10220592_\u00f8vre_s\u00e6terdalen_g\u00e5rd\\000_\u00f8vre_s\u00e6terdalen_g\u00e5rd\\06 dokumenter\\trafikk\\20211208 trafikkanalyse \u00f8vre s\u00e6terdalen g\u00e5rd.docx 1.2 Oppdraget Arbeidet med trafikkanalysen har best\u00e5tt av f\u00f8lgende arbeidsoppgaver: Beskrivelse av dagens situasjon med: \u2022 Gatenett og funksjon \u2022 Ulykker \u2022 Kollektivtilbud mm \u2022 Trafikkmengder, basert p\u00e5 foreliggende grunnlag Beskrivelse av fremtidig situasjon med realisert planforslag med: \u2022 Planlagt gatenett og funksjon \u2022 Beregning av prosjektets trafikkskapning \u2022 Vurdering av nyskapt trafikk for T-krysset ut i Bj\u00f8rgeveien \u2022 Vurdering av risiko for g\u00e5ende Informasjon om revisjonen 07.12.2021: \u2022 Utomhusplanen i kapittel 3.1 er oppdatert. Det er gjort en grov trafikksikkerhetsvurdering av foresl\u00e5tt l\u00f8sning for avkj\u00f8rsel. Vurderingene st\u00f8tter seg p\u00e5 en tidligere utgave av notatet, datert 21.05.2021, da det ble gjort en vurdering av to forskjellige mulige l\u00f8sninger for avkj\u00f8rsel. Vurderingene er dokumentert i kapittel 3.2. Teksten i kapittel 3.3 er oppdatert for \u00e5 ta h\u00f8yde for justerte arealtall, men beregnet trafikk er uendret fra forrige utgave av trafikkanalysen. 3 (16) NOTAT 08.12.2021 ES s:\\oppdrag\\brg\\32253\\10220592_\u00f8vre_s\u00e6terdalen_g\u00e5rd\\000_\u00f8vre_s\u00e6terdalen_g\u00e5rd\\06 dokumenter\\trafikk\\20211208 trafikkanalyse \u00f8vre s\u00e6terdalen g\u00e5rd.docx 2 Dagens situasjon 2.1 Gatenett og funksjon Planomr\u00e5dets bebyggelse best\u00e5r i dag av en enebolig og en l\u00e5ve. L\u00e5ven er planlagt revet, mens eneboligen beholdes. Planomr\u00e5det har avkj\u00f8rsel fra Bj\u00f8rndalsbrotet, se figur 3. Bj\u00f8rndalsbrotet m\u00f8ter fv. 574 Bj\u00f8rgeveien i et vikepliktsregulert T-kryss, se figur 4. Figur 3 \u2013 Infrastruktur ved krysset Bj\u00f8rndalsbrotet X fv. 574 Bj\u00f8rgeveien (kartkilde: finn.no/kart) 4 (16) NOTAT 08.12.2021 ES s:\\oppdrag\\brg\\32253\\10220592_\u00f8vre_s\u00e6terdalen_g\u00e5rd\\000_\u00f8vre_s\u00e6terdalen_g\u00e5rd\\06 dokumenter\\trafikk\\20211208 trafikkanalyse \u00f8vre s\u00e6terdalen g\u00e5rd.docx Figur 4 \u2013 Bj\u00f8rndalsbrotet sett fra fv. 574 Bj\u00f8rgeveien (kilde: Google Street View) Bj\u00f8rndalsbrotet er en blindveg som gir adkomst til et boligomr\u00e5de. Fartsgrensen i Bj\u00f8rndalsbrotet er 30 km/t, og av figur 4 ser vi at det er etablert fortau p\u00e5 sydsiden. Fv. 574 er en typisk hovedveg med fartsgrense 50 km/t. Det er etablert gang- og sykkelveg langs fv. 574 forbi planomr\u00e5det, se figur 5. G/S-vegen er en del av et sammenhengende nett og g\u00e5r helt til Lyderhornsveien i nord og krysset ved Fyllingsdalsveien i syd. G/S-vegen ligger p\u00e5 samme side av Bj\u00f8rgeveien som planomr\u00e5det, det vil si p\u00e5 vestsiden. Det er etablert gangfelt der G/S-vegen krysser Bj\u00f8rndalsbrotet. I tilknytning til krysset er det etablert planfri kryssing i form av kulvert under fv. 574. G\u00e5ende fra Bj\u00f8rndalsbrotet kan dermed krysse fv. 574 for \u00e5 komme seg til lokalsenteret p\u00e5 motsatt side uten \u00e5 komme i konflikt med trafikken p\u00e5 fv. 574. Fv. 574 har to felt i retning nord, hvorav det ene feltet er et kollektivfelt. I motsatt retning er det ett kj\u00f8refelt. 5 (16) NOTAT 08.12.2021 ES s:\\oppdrag\\brg\\32253\\10220592_\u00f8vre_s\u00e6terdalen_g\u00e5rd\\000_\u00f8vre_s\u00e6terdalen_g\u00e5rd\\06 dokumenter\\trafikk\\20211208 trafikkanalyse \u00f8vre s\u00e6terdalen g\u00e5rd.docx Figur 5 \u2013 Gang- og sykkelveg p\u00e5 vestsiden av fv. 574 Bj\u00f8rgeveien. Bildet er tatt mot nord (bilde: Google Street View) Vi kan ogs\u00e5 nevne at vegen Bj\u00f8rndalsskogen er stengt for gjennomkj\u00f8ring, tidligere vist i figur 2. Deler av denne vil derfor i praksis fungere for gang- og sykkelveg. Denne er en snarveg for flere av elevene ved Bj\u00f8rndalsskogen skole. 6 (16) NOTAT 08.12.2021 ES s:\\oppdrag\\brg\\32253\\10220592_\u00f8vre_s\u00e6terdalen_g\u00e5rd\\000_\u00f8vre_s\u00e6terdalen_g\u00e5rd\\06 dokumenter\\trafikk\\20211208 trafikkanalyse \u00f8vre s\u00e6terdalen g\u00e5rd.docx 2.2 Ulykker Figur 6 viser at det ikke har skjedd noen politiregistrerte personskadeulykker i n\u00e6rheten av planomr\u00e5det i perioden 2015 - 2019. Det vil si at Fv. 574 Bj\u00f8rgeveien og Bj\u00f8rndalsbrotet ut fra ulykkesdataene ikke er spesielt ulykkesutsatt. Figur 6 \u2013 Oversikt over trafikkulykker siden 01.01.2015 (kartkilde: vegkart.no) 7 (16) NOTAT 08.12.2021 ES s:\\oppdrag\\brg\\32253\\10220592_\u00f8vre_s\u00e6terdalen_g\u00e5rd\\000_\u00f8vre_s\u00e6terdalen_g\u00e5rd\\06 dokumenter\\trafikk\\20211208 trafikkanalyse \u00f8vre s\u00e6terdalen g\u00e5rd.docx 2.3 Kollektivtilbud Bussholdeplassen Bj\u00f8rndalsbrotet ligger p\u00e5 fv. 547 rett ved planomr\u00e5det, se figur 7. Figur 7 \u2013 Bussholdeplassene ved planomr\u00e5det Bussholdeplassen betjenes av rute 24 Olsvikskjenet\u2013Oasen. Ruten har 2 avganger per time p\u00e5 dagtid, og 1 avgang per time etter klokken 1830. Kollektivreisende som skal til for eksempel Bergen sentrum, m\u00e5 bytte buss. Bussbytte regnes som en ulempe for busspassasjerer. Totalvurderingen med tanke p\u00e5 frekvens, behov for bussbytte og det faktum at planomr\u00e5det ligger rett ved en bussholdeplass, gj\u00f8r at kollektivtilbudet vurderes \u00e5 v\u00e6re brukbart. Vi tror imidlertid at tilbudet er mest aktuelt \u00e5 bruke for de som ikke har andre reisemidler. 8 (16) NOTAT 08.12.2021 ES s:\\oppdrag\\brg\\32253\\10220592_\u00f8vre_s\u00e6terdalen_g\u00e5rd\\000_\u00f8vre_s\u00e6terdalen_g\u00e5rd\\06 dokumenter\\trafikk\\20211208 trafikkanalyse \u00f8vre s\u00e6terdalen g\u00e5rd.docx 2.4 Trafikkmengder i vegnettet \u00c5DT p\u00e5 fv. 574 Bj\u00f8rgeveien er oppgitt til 6700 i NVDB. Tallet gjelder helt opp til Lyderhornsveien. Tallet er sannsynligvis hentet fra tellepunktet Bj\u00f8rndalstr\u00e6. Tellepunktets beliggenhet er vist i figur 8, og if\u00f8lge trafikkdata.no var \u00c5DT 6700 i dette punktet i 2019. Basert p\u00e5 hvordan vegsystemet ser ut, kombinert med plasseringen til Bergen sentrum, Vestkanten kj\u00f8pesenter med mer, antar vi at trafikken i sideveger i st\u00f8rre grad er orientert nordover enn s\u00f8rover i Bj\u00f8rgeveien. Trafikken i Bj\u00f8rgeveien ansl\u00e5s derfor \u00e5 v\u00e6re noe st\u00f8rre i tellepunktet enn ved planomr\u00e5det, som ligger lenger syd. Vi har ikke gjort et fors\u00f8k p\u00e5 \u00e5 tallfeste dette, men n\u00f8yer oss med \u00e5 ansl\u00e5 at \u00c5DT p\u00e5 fv. 574 Bj\u00f8rgeveien ved planomr\u00e5det neppe er h\u00f8yere enn 6700 kj\u00f8ret\u00f8y per d\u00f8gn. Vi kjenner for \u00f8vrig ikke til at det finnes trafikktall for Bj\u00f8rndalsbrotet. Figur 8 \u2013 Plassering av tellepunkt Bj\u00f8rndalstr\u00e6 9 (16) NOTAT 08.12.2021 ES s:\\oppdrag\\brg\\32253\\10220592_\u00f8vre_s\u00e6terdalen_g\u00e5rd\\000_\u00f8vre_s\u00e6terdalen_g\u00e5rd\\06 dokumenter\\trafikk\\20211208 trafikkanalyse \u00f8vre s\u00e6terdalen g\u00e5rd.docx 3 Fremtidig situasjon med realisering av planforslaget 3.1 Planlagt gatenett og funksjon I planforslaget legges det opp til at planomr\u00e5det f\u00e5r avkj\u00f8rsel fra Bj\u00f8rndalsbrotet, se figur 9.. Avkj\u00f8rselen er trukket noe vestover sammenlignet med i dag. Parkering er lagt lengst syd p\u00e5 tomten, n\u00e6rmest Bj\u00f8rndalsbrotet. Det legges opp til 15+8=23 parkeringsplasser, hvorav 2 reserveres biler med HC-bevis. 2 av plassene er tiltenkt gjester. Renovasjon er planlagt nord for parkeringsrekken p\u00e5 8 plasser. Nord for parkeringsplassen er det tenkt et kj\u00f8rbart tun, men tanken er at biltrafikken p\u00e5 tunet begrenses til h\u00f8yst n\u00f8dvendig kj\u00f8ring som utrykning og flytting. Det planlegges en vendehammer lengst nord, i enden av tunet. Det kj\u00f8rbare tunet er plassert slik at det ligger i flukt med en mulig turveg nord for planomr\u00e5det. Figur 9 \u2013 Utomhusplan planforslag (kilde: Arkitektgruppen Cubus AS, 18.10.2020) Det er regulert ny sykkelveg med fortau langs fv. 574 Bj\u00f8rgeveien. Reguleringsplanen ble vedtatt 25.09.2019 (plan-ID 4601_19520000). Et utsnitt av planen ved Bj\u00f8rndalsbrotet er vist i 10 (16) NOTAT 08.12.2021 ES s:\\oppdrag\\brg\\32253\\10220592_\u00f8vre_s\u00e6terdalen_g\u00e5rd\\000_\u00f8vre_s\u00e6terdalen_g\u00e5rd\\06 dokumenter\\trafikk\\20211208 trafikkanalyse \u00f8vre s\u00e6terdalen g\u00e5rd.docx Figur 10. Man kan se at det er regulert inn et fortau ogs\u00e5 p\u00e5 nordsiden av Bj\u00f8rndalsbrotet. Med dette fortauet kan beboere i \u00abv\u00e5rt\u00bb planomr\u00e5de g\u00e5 til lokalsenteret og bussholdeplassen uten \u00e5 komme i konflikt med biltrafikk. Figur 10 \u2013 Reguleringsplan for ny sykkelveg med fortau langs fv. 574 Bj\u00f8rgeveien 11 (16) NOTAT 08.12.2021 ES s:\\oppdrag\\brg\\32253\\10220592_\u00f8vre_s\u00e6terdalen_g\u00e5rd\\000_\u00f8vre_s\u00e6terdalen_g\u00e5rd\\06 dokumenter\\trafikk\\20211208 trafikkanalyse \u00f8vre s\u00e6terdalen g\u00e5rd.docx 3.2 Vurdering av l\u00f8sning for renovasjon og avkj\u00f8rsel Den vurderte l\u00f8sningen er vist i figur 11. Figur 11 \u2013 Foresl\u00e5tt l\u00f8sning for avkj\u00f8rsel (kilde: utsnitt fra utomhusplan utarbeidet av Arkitektgruppen Cubus AS, 18.10.2021) I l\u00f8sningen legges det opp til at renovasjonsbilen f\u00f8rst kj\u00f8rer nordover, for s\u00e5 \u00e5 rygge (med nesa vendt \u00f8stover) bort til s\u00f8ppelsjaktene. Vi vurderer det som positivt at man f\u00f8rst rygger f\u00f8r s\u00f8pla t\u00f8mmes. Grunnen til dette er at sj\u00e5f\u00f8ren vil ha bedre oversikt ved at ryggingen skjer rett etter at vendehammeren er passert. I motsatt tilfelle g\u00e5r det med tid til t\u00f8mming av s\u00f8ppel f\u00f8r ryggeman\u00f8veren foretas, og i mellomtiden kan det ha \u00absneket\u00bb seg fotgjengere til omr\u00e5det der det rygges. Oppsummert b\u00f8r det f\u00f8rst rygges f\u00f8r s\u00f8ppel t\u00f8mmes, ikke omvendt. 12 (16) NOTAT 08.12.2021 ES s:\\oppdrag\\brg\\32253\\10220592_\u00f8vre_s\u00e6terdalen_g\u00e5rd\\000_\u00f8vre_s\u00e6terdalen_g\u00e5rd\\06 dokumenter\\trafikk\\20211208 trafikkanalyse \u00f8vre s\u00e6terdalen g\u00e5rd.docx Den foresl\u00e5tte avkj\u00f8rselen til planomr\u00e5det medf\u00f8rer at vi f\u00e5r et kryssomr\u00e5de som omtrent har utforming som et X-kryss der Bj\u00f8rndalsbrotet vest, Bj\u00f8rndalsbrotet syd og Bj\u00f8rndalsbrotet \u00f8st utgj\u00f8r de resterende tre armene av krysset. Trafikksikkerhetsh\u00e5ndboken har et kapittel om tiltaket \u00aboppdeling av ett X-kryss til to T-kryss\u00bb. H\u00e5ndboken konkluderer med at resultatene fra studiene som er gjennomg\u00e5tt ikke gir grunnlag for \u00e5 trekke noe entydige konklusjoner. Dette skyldes blant annet metodiske forskjeller i studiene som er gjennomg\u00e5tt. H\u00e5ndbok V121 \u00abGeometrisk utforming av veg- og gatekryss\u00bb anbefaler likevel T-kryss fremfor X-kryss fordi T- kryss er en enkel kryssform som gir f\u00e5 konflikter. Vi er uansett usikre p\u00e5 overf\u00f8ringsverdien til vurderingen av avkj\u00f8rselen til planomr\u00e5det. Trafikkvolumet er meget begrenset, og det er snakk om avkj\u00f8rsler, ikke kryss. Trafikken mellom de to sidevegene (alts\u00e5 fra den ene planomr\u00e5dets avkj\u00f8rsel til Bj\u00f8rndalsbrotet syd) vil sannsynligvis bli ubetydelig eller helt frav\u00e6rende, da denne kj\u00f8returen maksimalt vil v\u00e6re under 300 meter. De aller fleste vil velge \u00e5 g\u00e5. Avkj\u00f8rselen er gjort s\u00e5 smal som mulig, samtidig som det er kontrollert at den kan trafikkeres av renovasjonskj\u00f8ret\u00f8y. Det er en fordel med s\u00e5 smal avkj\u00f8rsel som mulig fordi konfliktsonen mellom fotgjengere og biltrafikk oppfattes som mer oversiktlig. I henhold til h\u00e5ndbok N100, kapittel B8, b\u00f8r gatekryss ha en stram utforming for \u00e5 sikre lavt fartsniv\u00e5 og med det bedre trafikksikkerhet. Kortere kryssingsavstander er dessuten en fordel med tanke p\u00e5 universell utforming, if\u00f8lge h\u00e5ndboken. Det kan oppst\u00e5 tilfeller der trafikken p\u00e5 gjennomg\u00e5ende veg (Bj\u00f8rndalsbrotet) m\u00e5 st\u00e5 og vente p\u00e5 \u00e5 kj\u00f8re inn i avkj\u00f8rselen til planomr\u00e5det. Dette kan skje i tilfellene der s\u00f8ppelbilen skal kj\u00f8re ut fra planomr\u00e5det. Da er det ikke sikkert at det er plass til at personbiler kj\u00f8rer inn i avkj\u00f8rselen f\u00f8r s\u00f8ppelbilen har kj\u00f8rt, og personbilene m\u00e5 i disse tilfellene m\u00e5tte gi avkall p\u00e5 sin rett til \u00e5 kj\u00f8re f\u00f8rst. Dette er en situasjon som tilsier at en plassering av avkj\u00f8rselen s\u00e5 langt vest som mulig er gunstig, for \u00e5 unng\u00e5 at det bygger seg opp k\u00f8 som sl\u00e5r tilbake til fv. 574 Bj\u00f8rgeveien. Vi vurderer at dette er en usannsynlig situasjon, tatt i betraktning de sm\u00e5 trafikkmengdene som er beregnet. Avstanden mellom avkj\u00f8rselen og fylkesvegen er cirka 50 meter, det vil si at det er plass til 7 biler i k\u00f8. Dette k\u00f8magasinet vurderes \u00e5 v\u00e6re tilstrekkelig. Normalt sett skal det ikke bygge seg opp k\u00f8 vestover i Bj\u00f8rndalsbrotet siden avkj\u00f8rselen har vikeplikt. Minsteavstand mellom kryss er for \u00f8vrig angitt til 40 meter i h\u00e5ndbok V121 Geometrisk utforming av veg- og gatekryss. Problemstillingen vurderes derfor \u00e5 v\u00e6re lite aktuell. Totalt sett, basert p\u00e5 momentene over, er v\u00e5r vurdering at avkj\u00f8rselen vil fungere som den skal. 13 (16) NOTAT 08.12.2021 ES s:\\oppdrag\\brg\\32253\\10220592_\u00f8vre_s\u00e6terdalen_g\u00e5rd\\000_\u00f8vre_s\u00e6terdalen_g\u00e5rd\\06 dokumenter\\trafikk\\20211208 trafikkanalyse \u00f8vre s\u00e6terdalen g\u00e5rd.docx 3.3 Planomr\u00e5dets bilturproduksjon 3.3.1 Arealtall Tall fra arkitekt, mottatt 08.12.2021, tilsier at det skal etableres cirka 3400 BRA bolig fordelt p\u00e5 17 boenheter i rekkehus, 1 boenhet i eksisterende v\u00e5ningshus og 1 boenhet i et nytt tilbygg til v\u00e5ningshuset, totalt 19 boenheter. Dette vil si en \u00f8kning p\u00e5 18 boenheter sammenlignet med dagens situasjon med eksisterende v\u00e5ningshus p\u00e5 tomten. Som nevnt tidligere planlegges det \u00e5 etablere 23 parkeringsplasser, hvorav 2 er reservert biler med HC-bevis og 2 settes av til gjesteparkering. De 23 parkeringsplassene skal betjene b\u00e5de de nye boligene og eksisterende v\u00e5ningshus med tilbygg. Dette gir en parkeringsdekning p\u00e5 23 / (17+1+1) = 1,2 P-plasser per bolig. Trekker man fra HC-parkering og gjesteparkering, blir det 1 P-plass per bolig. 3.3.2 Forutsetning for beregning av biltrafikk Tabell 1 viser forutsetninger for beregning av planforslagets bilturproduksjon. Under tabellen har vi gitt en gjennomgang av hvordan vi har kommet frem til tallene. Tabell 1 Forutsetninger for beregning av planforslagets bilturproduksjon Bilturer per d\u00f8gn Morgenrush [kjt/t] Ettermiddagsrush [kjt/t] Form\u00e5l YDT \u00c5DT Enhet Til Fra Andel Til Fra Andel Bolig 5 4,7 per bolig 25 % 75 % 10 % 70 % 30 % 12 % Ut fra data fra SSB har vi ansl\u00e5tt at en gjennomsnittlig rekkehusbolig er p\u00e5 110 m2 i Bergen. Gjennomsnittlig antall bosatte er 2,42. Men en gjennomsnittlig st\u00f8rrelse p\u00e5 cirka 3400 m2 / 19 = 180 m2 i de foresl\u00e5tte boligene, velger vi \u00e5 forutsette et gjennomsnitt p\u00e5 3 bosatte personer i hver bolig i planomr\u00e5det. Med tanke p\u00e5 at hver bolig f\u00e5r sin egen parkeringsplass, og tidligere vurdering av kollektivtilbudet, tror vi at bilen vil v\u00e6re det foretrukne transportmiddelet for mange av de bosatte. Prosam-rapport 137 \u00abTurproduksjon for boliger i Oslo og Akershus\u00bb viser en bilturproduksjon p\u00e5 4,4\u20135,5 bilturer per virked\u00f8gn for boliger med 3 bosatte i et omr\u00e5de 5-10 km fra Oslo sentrum. Planomr\u00e5det ligger cirka 9 km unna sentrum (Bygarasjen). Vi velger \u00e5 forutsette en faktor p\u00e5 5 bilturer per bolig per yrkesd\u00f8gn. \u00c5DT ansl\u00e5s \u00e5 utgj\u00f8re dr\u00f8yt 90 % av YDT, basert p\u00e5 forhold mellom antall turer p\u00e5 hverdager og hele uken som vist i den nasjonale reisevaneunders\u00f8kelsen. Basert p\u00e5 registreringer ved andre boligprosjekter antar vi at 10 % av YDT avvikles i st\u00f8rste time om morgenen, mens 12 % avvikles i st\u00f8rste time om ettermiddagen. Av morgentrafikken g\u00e5r 75 % fra boligene og 25 % til boligene. Om ettermiddagen er det en noe jevnere fordeling med 70 % til boligene og 30 % fra boligene. 14 (16) NOTAT 08.12.2021 ES s:\\oppdrag\\brg\\32253\\10220592_\u00f8vre_s\u00e6terdalen_g\u00e5rd\\000_\u00f8vre_s\u00e6terdalen_g\u00e5rd\\06 dokumenter\\trafikk\\20211208 trafikkanalyse \u00f8vre s\u00e6terdalen g\u00e5rd.docx 3.3.3 Beregnet bilturproduksjon Tabell 2 viser beregnet \u00f8kning i bilturproduksjon ved en realisering av planforslaget. Tabell 2 Beregnet \u00f8kning i bilturproduksjon ved realisering av planomr\u00e5det Bilturer per d\u00f8gn Morgenrush [kjt/t] Ettermiddagsrush [kjt/t] Form\u00e5l YDT \u00c5DT Til Fra Sum Til Fra Sum Bolig 90 84 2 7 9 8 3 11 Beregningene viser at planforslaget f\u00e5r en forventet \u00f8kning i bilturproduksjon p\u00e5 cirka 90 kj\u00f8ret\u00f8y per yrkesd\u00f8gn (YDT) og cirka 80 bilturer per d\u00f8gn n\u00e5r man ser hele \u00e5ret under ett (\u00c5DT). I rushperiodene er det beregnet cirka 10 bilturer per time. All denne trafikken m\u00e5 kj\u00f8re gjennom krysset fv. 574 Bj\u00f8rgeveien X Bj\u00f8rndalsbrotet. 3.4 Overordnet vurdering av konsekvenser for trafikkavvikling Bj\u00f8rgeveien har, som tidligere vist, \u00c5DT p\u00e5 6700. Data fra tellepunktet viser en trafikkmengde p\u00e5 cirka 500 kjt/t om morgenen og 950 kjt/t om ettermiddagen. Om ettermiddagen er det lite trafikk som skal bort fra Bj\u00f8rndalsbrotet. Vi har beregnet 3 kjt/t, noe som f\u00e5r ubetydelig virkning p\u00e5 trafikkavviklingen. Om morgenen er det beregnet en \u00f8kning p\u00e5 7 biler fra planomr\u00e5det. Disse m\u00e5 vike for om de om lag 500 bilene p\u00e5 fv. 574. Denne \u00f8kningen vil neppe gi noen merkbar \u00f8kning p\u00e5 forsinkelsene i krysset, selv om kj\u00f8ret\u00f8yene p\u00e5 sidevegen trolig vil oppleve \u00e5 bli noe forsinket en gang iblant. Vi forutsetter for \u00f8vrig at utforming av krysset skjer i henhold til aktuelle h\u00e5ndb\u00f8ker n\u00e5r den nye sykkelvegen med fortau langs fv. 547 bygges. Totalt sett ansl\u00e5r vi at planforslaget f\u00e5r ubetydelig virkning for trafikkavviklingen. 3.5 Vurdering av risiko for g\u00e5ende Som tidligere nevnt har det ikke registrert noen trafikkulykker i krysset fv. 574 Bj\u00f8rgeveien X Bj\u00f8rndalsbrotet etter 2015. Dette indikerer at vegnettet har tilfredsstillende trafikksikkerhet. En trafikk\u00f8kning p\u00e5 \u00c5DT 85 b\u00f8r v\u00e6re uproblematisk med tanke p\u00e5 trafikksikkerhet. I forbindelse med at det etableres sykkelveg med fortau, forutsetter vi kryssingen over Bj\u00f8rndalsbrotet blir opparbeidet i henhold til gjeldende h\u00e5ndb\u00f8ker, og at kryssingen derfor blir trygg. Planforslaget legger ogs\u00e5 opp til \u00e5 etablere fortau p\u00e5 nordsiden av Bj\u00f8rndalsbrotet, noe som ogs\u00e5 vurderes \u00e5 v\u00e6re positivt for trafikksikkerheten. V\u00e5r totalvurdering er at planforslaget ikke gir noen utfordringer med tanke p\u00e5 trafikksikkerhet. 15 (16) NOTAT 08.12.2021 ES s:\\oppdrag\\brg\\32253\\10220592_\u00f8vre_s\u00e6terdalen_g\u00e5rd\\000_\u00f8vre_s\u00e6terdalen_g\u00e5rd\\06 dokumenter\\trafikk\\20211208 trafikkanalyse \u00f8vre s\u00e6terdalen g\u00e5rd.docx 4 Oppsummering Sweco Norge AS er engasjert av Gr\u00f8nmyr AS for \u00e5 bist\u00e5 med trafikkanalyse i forbindelse med reguleringsplan som legger til rette for boligutbygging p\u00e5 Bj\u00f8rndalsbrotet i Bergen. Planforslaget legger til rette for \u00e5 etablere cirka 3400 BRA bolig fordelt p\u00e5 17 boenheter i rekkehus, 1 boenhet i eksisterende v\u00e5ningshus og 1 boenhet i et nytt tilbygg til v\u00e5ningshuset, totalt 19 boenheter. Dette vil si en \u00f8kning p\u00e5 18 boenheter sammenlignet med dagens situasjon med eksisterende v\u00e5ningshus p\u00e5 tomten. Det planlegges \u00e5 etablere 23 parkeringsplasser, hvorav 2 er reservert biler med HC-bevis og 2 settes av til gjesteparkering. De 23 parkeringsplassene skal betjene b\u00e5de de nye boligene og eksisterende v\u00e5ningshus med tilbygg. Dette gir en parkeringsdekning p\u00e5 23 / (17+1+1) = 1,2 P-plasser per bolig. Trekker man fra HC- parkering og gjesteparkering, blir det 1 P-plass per bolig. Beregningene viser at planforslaget f\u00e5r en forventet \u00f8kning i bilturproduksjon p\u00e5 90 kj\u00f8ret\u00f8y per yrkesd\u00f8gn (YDT) og 85 bilturer per d\u00f8gn n\u00e5r man ser hele \u00e5ret under ett (\u00c5DT). I rushperiodene er det beregnet en trafikkmengde p\u00e5 cirka 10 bilturer per time. I planforslaget legges det opp til \u00e5 etablere fortau p\u00e5 nordsiden av Bj\u00f8rndalsbrotet, noe som bidrar positivt til sikkerheten og trygghetsf\u00f8lelsen for fotgjengerne. Det er i tillegg, i en egen plan, regulert ny sykkelveg med fortau langs fv. 574 Bj\u00f8rgeveien, noe som vil bedre forholdene for g\u00e5ende og syklende i omr\u00e5det sammenlignet med i dag. Foresl\u00e5tt avkj\u00f8rsel trekkes noe vestover sammenlignet med eksisterende avkj\u00f8rsel, som saneres. Avkj\u00f8rselen er fors\u00f8kt gjort s\u00e5 smal som mulig, samtidig som den skal v\u00e6re farbar med renovasjonskj\u00f8ret\u00f8y. Dette gir kortest mulig kryssingsavstand for fotgjengere p\u00e5 fortauet, noe som er en fordel med tanke p\u00e5 trafikksikkerhet. Totalt sett er v\u00e5r vurdering at den beskjedne trafikk\u00f8kningen som f\u00f8lge av planforslaget ikke medf\u00f8rer problemer med tanke p\u00e5 trafikkavvikling og trafikksikkerhet. 16 (16) NOTAT 08.12.2021 ES s:\\oppdrag\\brg\\32253\\10220592_\u00f8vre_s\u00e6terdalen_g\u00e5rd\\000_\u00f8vre_s\u00e6terdalen_g\u00e5rd\\06 dokumenter\\trafikk\\20211208 trafikkanalyse \u00f8vre s\u00e6terdalen g\u00e5rd.docx "
}