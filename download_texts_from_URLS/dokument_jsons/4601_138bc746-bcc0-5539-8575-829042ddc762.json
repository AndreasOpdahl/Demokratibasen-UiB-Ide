{
  "dokument_id": "138bc746-bcc0-5539-8575-829042ddc762",
  "doc_type": "case_presentation",
  "kommune": 4601,
  "tittel": "H\u00f8ringssaker til forretningsutvalget 26.05.2025\n",
  "url": "https://bergen.kommune.no/politikere-utvalg/api/fil/bk360/12685435/Framstilling-Horingssaker-til-forretningsutvalget-26-05-2025-",
  "tekst": " Forretningsutvalget Saksframstilling V\u00e5r referanse: 2025/41575-51 Saksbehandler: Anette Hatlemark Drabl\u00f8s H\u00f8ringssaker til forretningsutvalget 26.05.2025 Hva saken gjelder: Bystyrets kontor har mottatt f\u00f8lgende h\u00f8ringer: 1. H\u00f8ring \u2013 Rapport fra ekspertgruppen om tiltak for barn som beg\u00e5r gjentatt eller alvorlig kriminalitet 2. H\u00f8ring om tre forskrifter til tilskuddsordninger for kompetanseutvikling Etter \u00a7 2.10 i fullmakter for byr\u00e5det gjelder f\u00f8lgende for h\u00f8ringsuttalelser: \u00abByr\u00e5det avgir h\u00f8ringsuttalelser p\u00e5 vegne av Bergen kommune, der forretningsutvalget har fordelt oppgaven til byr\u00e5det. H\u00f8ringsuttalelser i prinsipielle saker som samtidig inneb\u00e6rer politiske avveininger, skal avgis av bystyret.\u00bb I reglement for bystyret og utvalgene kap. 7.3.1 st\u00e5r det at: \u00abForretningsutvalget fordeler innkomne saker til bystyrets organer. Forretningsutvalget avgj\u00f8r hvilke innkommende h\u00f8ringssaker som skal behandles i bystyrets organer og tar stilling til om de skal sluttbehandles i et bystyreutvalg eller bystyret\u00bb (vedtatt av bystyret 04.09.2024, sak 287/24). I alle h\u00f8ringssaker er det viktig \u00e5 involvere medvirkningsr\u00e5dene dersom tema er relevante for disse brukergruppene. 1. H\u00f8ring \u2013 Rapport fra ekspertgruppen om tiltak for barn som beg\u00e5r gjentatt eller alvorlig kriminalitet. Justis- og beredskapsdepartementet og Barne- og familiedepartementet sendte 14.05.25 p\u00e5 h\u00f8ring - Rapport fra ekspertgruppen om tiltak for barn som beg\u00e5r gjentatt eller alvorlig kriminalitet. Ekspertgruppen ble satt ned 22. august 2024 for \u00e5 vurdere tiltak rettet mot barn og unge under 18 \u00e5r med store oppf\u00f8lgingsbehov som beg\u00e5r gjentatt eller alvorlig kriminalitet. Ekspertgruppen leverte sin rapport 13. mars 2025. Rapporten er tilgjengelig p\u00e5 departementets nettside: De er v\u00e5re barn \u2013 om \u00e5 holde hodet kaldt og hjertet varmt. Ekspertgruppen anbefaler blant annet tiltak for bedre samordning og overganger mellom ulike tjenester, der kommunale barnevernstjenesten tar et hovedansvar for koordineringen. Gruppen foresl\u00e5r en styrking av ressurser og kompetanse for \u00e5 sette tjenestene i stand til \u00e5 ivareta slik bedre samordning. 1 Bystyredirekt\u00f8ren vurderer at forslaget er av prinsipiell karakter og vil inneb\u00e6re politiske avveininger. Det anbefales i utgangspunktet at bystyret avgir h\u00f8ringssvar p\u00e5 vegne av Bergen kommune. Dette vil kreve 9 dagers utsatt h\u00f8ringsfrist, ettersom bystyrets m\u00f8te er satt til 24. september. Dersom slik utsettelse ikke innvilges, anbefaler bystyredirekt\u00f8ren at utvalg for barnehage, skole og idrett avgir h\u00f8ringsuttalelse p\u00e5 vegne av Bergen kommune. H\u00f8ringsfristen er 15. september 2025. 2. H\u00f8ring om tre forskrifter til tilskuddsordninger for kompetanseutvikling Utdanningsdirektoratet sendte 19.05.25 tre forskrifter til tilskuddsordninger for kompetanseutvikling p\u00e5 h\u00f8ring. Tilskuddsordningene skal bidra til \u00e5 st\u00f8tte og styrke det lokale arbeidet med kompetanse- og kvalitetsutvikling i barnehage og skole. De tre forskriftene gjelder: \u2022 Forskrift om tilskudd til kollektiv kompetanseutvikling i barnehage og grunnskole \u2022 Forskrift om tilskudd til kollektiv kompetanseutvikling i videreg\u00e5ende oppl\u00e6ring \u2022 Forskrift om tilskudd til videreutdanning i barnehage, grunnskole og videreg\u00e5ende oppl\u00e6ring Tilskuddsordningene omfatter ansatte i barnehage, grunnskole, SFO, videreg\u00e5ende oppl\u00e6ring inkludert fagoppl\u00e6ring i bedrift, oppl\u00e6ring for voksne, PP-tjenesten og kulturskole. H\u00f8ringen er felles for forskriftene til de tre tilskuddsordningene for statlig st\u00f8tte til kompetanseutvikling, fordi direktoratet \u00f8nsker \u00e5 understreke at ordningene skal ses i sammenheng og forsterke hverandre. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 1. oktober 2025. Forslag til vedtak: 1. Utvalg for barnehage, skole og idrett innstiller til bystyret som avgir h\u00f8ringssvar til \u00abH\u00f8ring \u2013 Rapport fra ekspertgruppen om tiltak for barn som beg\u00e5r gjentatt eller alvorlig kriminalitet p\u00e5 vegne av Bergen kommune. Dersom departementet ikke gir forlenget frist, avgir utvalg for barnehage, skole og idrett h\u00f8ringsuttalelse p\u00e5 vegne av Bergen kommune. 2. Byr\u00e5det avgir eventuelt h\u00f8ringssvar til \u00abH\u00f8ring om tre forskrifter til tilskuddsordninger for kompetanseutvikling\u00bb p\u00e5 vegne av Bergen kommune. Dato: 16. mai 2025 \u00d8ivind Hauge St\u00f8le - Seksjonssjef Anette H. Drabl\u00f8s - F\u00f8rstekonsulent Dokumentet er godkjent elektronisk. Vedlegg: H\u00f8ringsbrev 2 "
}