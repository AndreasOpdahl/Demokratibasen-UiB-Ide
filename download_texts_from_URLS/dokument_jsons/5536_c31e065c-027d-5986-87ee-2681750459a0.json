{
  "dokument_id": "c31e065c-027d-5986-87ee-2681750459a0",
  "doc_type": "case_attachment",
  "kommune": 5536,
  "tittel": "Vedtekter Lyngen kommunes n\u00e6ringsfond av 26.2.2024(Vedlegg, 266KB)",
  "url": "https://innsyn.lyngen.kommune.no/wfdocument.aspx?journalpostid=2013046208&dokid=90234&versjon=1&variant=A&",
  "tekst": "Vedtekter for kommunalt n\u00e6ringsfond Vedtatt i kommunestyre 26.2.2024- Politisk sak 22/464 (Vedtektene erstatter tidligere vedtekter av 2.5.2022) 1 \u00a71 Form\u00e5l N\u00e6ringsfondet skal styrke og stimulere n\u00e6ringsliv og bosettingen i Lyngen kommune. Fondets midler skal benyttes til nyetablering, bedriftsutvikling, tilrettelegging og samarbeidstiltak. \u00a72 Hvem kan s\u00f8ke Som hovedregel kan foretak og virksomheter med forretningsadresse i Lyngen s\u00f8ke. S\u00f8kere med forretningsadresse utenfor Lyngen kommune kan vurderes dersom s\u00f8knadstiltaket omfatter n\u00e6ringsakt\u00f8rer eller n\u00e6ringsprosjekter i Lyngen kommune. I s\u00f8knaden skal det fremkomme i hvilken grad prosjektet vil ha positive effekter lokalt, hvilke n\u00e6ringsakt\u00f8rer dette eventuelt omfatter, samt hvilken effekt dette vil ha for de lokale akt\u00f8rene. S\u00f8knader fra virksomheter med forretningsadresse utenfor Lyngen kommune, og som ikke har n\u00e6ringsmessig relevans i kommunen, forelegges ikke n\u00e6ringsfondets behandlingsorgan, men saksbehandles og avvises administrativt av r\u00e5dmannen. Saken refereres i f\u00f8rste m\u00f8te i behandlende organ, som oftest N\u00e6ringsutvalget. Alle typer n\u00e6ringsvirksomhet er s\u00f8kerberettiget s\u00e5fremt disse er registrert med organisasjons- nummer i Br\u00f8nn\u00f8ysundregistrene. \u00a73 Bruk av fondet og prioriteringer Tildelinger fra n\u00e6ringsfondet skal underlegges EUs- og nasjonale retningslinjer for bagatellmessig st\u00f8tte til bedrifter og tiltak. S\u00f8knader til n\u00e6ringsfondet skal v\u00e6re forankret i kommuneplan og strategiske n\u00e6ringsplan. Opp til 50% av midlene i n\u00e6ringsfondet kan delegeres av n\u00e6ringsutvalget som de selv \u00f8nsker for \u00e5 jobbe mot m\u00e5loppn\u00e5else i strategisk n\u00e6ringsplan, uavhengig av retningslinjene for tildeling i n\u00e6ringsfondets vedtekter. F\u00f8lgende aktiviteter og prosjekter skal prioriteres ved behandling av s\u00f8knader: 1) N\u00e6ringsutvalget definerer \u00e5rlige satsningsomr\u00e5der som har prioritet i n\u00e6ringsfondet. Omr\u00e5dene for kommende \u00e5r og tidligere periode avklares og evalueres f\u00f8r utgangen av innev\u00e6rende \u00e5r. S\u00f8kere oppfordres til \u00e5 dokumentere hvordan det s\u00f8kte prosjektet vil kunne st\u00f8tte opp om FNs b\u00e6rekraftm\u00e5l. 2 2) Prosjekter som omhandler samarbeids- og fellestiltak som ber\u00f8rer flere n\u00e6ringsakt\u00f8rer innenfor en bransje eller mellom bransjer. 3) Prosjekter der s\u00f8kerne/m\u00e5lgruppen er kvinner og unge s\u00f8kere. 4) Utviklingsprosjekter. Med utviklingsprosjekt menes tiltak og prosjekter som inneb\u00e6rer sikring og etablering av eksisterende og nye arbeidsplasser i Lyngen. Utviklingsprosjekter omfatter ogs\u00e5 videreutvikling av eksisterende produkter og produksjonsformer. For samarbeidsprosjekter gjelder tiltak som initieres mellom virksomheter b\u00e5de rent produksjonsmessig og p\u00e5 et mer overordnet plan- for eksempel samarbeid rettet mot etablering av nettverk som tar opp felles problemer og utfordringer for n\u00e6ringslivet generelt. N\u00e6ringsfondet kan mer spesifikt ogs\u00e5 benyttes innenfor f\u00f8lgende omr\u00e5der: 1) Kommunalt n\u00e6rings- og tiltaksarbeid 2) Etablering av private/offentlige lokale nettverk og samarbeidstiltak 3) Konsulentbistand til utredning og r\u00e5dgivning, hvis dette er del av komplett prosjekt 4) Etablereroppl\u00e6ring og st\u00f8tte til inkubatorbistand 5) Etablering av virksomhet, tilskudd ved nyetablering av virksomhet og prosjekt 6) Bedriftsutvikling 7) Produktutvikling. 8) VA prosjekter ut fra hovedvannledning og hovedavl\u00f8psledning, samt til adkomstveier mellom offentlig vei og regulerte n\u00e6ringsarealer. VA prosjekter m\u00e5 v\u00e6re helt eller delvis n\u00e6ringsrettet. F\u00f8lgende tiltak st\u00f8ttes ikke: Midler fra n\u00e6ringsfondet kan ikke benyttes til egenkapital i bedrifter, sanering av gjeld, eller til \u00e5 finansiere den ordin\u00e6re driften av virksomheten. Midlene kan heller ikke brukes til investering i varelager. Det kan videre ikke gis tilskudd til fysiske investeringer som veier, generell energiutbygging og oppf\u00f8ring/renovering av offentlige bygg \u00a74 Retningslinjer for tildeling Hovedregelen er at kostnader som godkjennes m\u00e5 v\u00e6re p\u00e5l\u00f8pt fra og med vedtaksdato, men det kan i noen tilfeller godkjennes kostnader som er p\u00e5l\u00f8pt prosjektet fra og med innlevert s\u00f8knad. Spesielt kan dette v\u00e6re aktuelt der det er lang tid mellom s\u00f8knadsdato og vedtaksdato. 3 Som regel gis det st\u00f8tte til prosjekt/tiltak \u00ebn -1- gang. Det kan unntaksvis gis st\u00f8tte i flere omganger dersom det skjer vesentlige endringer eller utvidelser i prosjektet. Det kan i s\u00f8knadens finansieringsdel maksimalt budsjetteres med 50.000 i egeninnsats. Egeninnsatsen skal dokumenteres i eget bilag. Ved kj\u00f8p av eksterne konsulenttjenester skal disse anskaffes fra konsulenter uten bindinger til s\u00f8ker. \u00a75 St\u00f8tteformer og tilskuddssatser Bevilgninger fra n\u00e6ringsfondet gis som tilskudd. Tilskuddet skal maksimalt utgj\u00f8re 40% av det totale st\u00f8nadsberettigede kostnadsgrunnlaget. \u00a76 Bindinger p\u00e5 tilskuddet Derom en virksomhet som har mottatt tilskudd nedlegges, flyttes eller selges innen 5 \u00e5r fra vedtaksdato, kan tilskuddet kunne kreves helt eller delvis tilbakebetalt. \u00a77 N\u00e6ringsutvalget, samt delegerte vedtak N\u00e6ringsutvalget er besluttende utvalg for n\u00e6ringsfondet. N\u00e6ringsutvalget beslutter i de enkelte sakene etter tilr\u00e5ding fra r\u00e5dmannen. R\u00e5dmannen delegeres \u00e5rlig tildelingsmyndighet for inntil 100.000 av n\u00e6ringsfondets midler for prosjekt og tiltak forankret i strategisk n\u00e6ringsplan. \u00a78 Levering av s\u00f8knad Alle s\u00f8knader til Lyngen kommunes n\u00e6ringsfond leveres digitalt via s\u00f8knadsportalen www.regionalforvaltning.no. Ved behov kan veiledning til bruk av s\u00f8knadsportalen gis av administrasjonen. S\u00f8knader kan leveres fortl\u00f8pende, men besluttes i 4 \u00e5rlige m\u00f8ter i N\u00e6ringsutvalget. S\u00f8knaden m\u00e5 inneholde nok informasjon til \u00e5 fatte en kvalitetsmessig god beslutning. Dersom s\u00f8knaden vurderes til ikke \u00e5 tilfredsstille kommunens minimumskrav til innhold og dokumentasjon, vil s\u00f8knaden bli avvist. S\u00f8ker vil bli skriftlig underrettet om avvisningen. Avviste s\u00f8knader vil v\u00e6re gjenstand for klagemuligheter iht. Forvaltningsloven innen 3 uker fra vedtaket er blitt gjort kjent for mottaker. Klage sendes til Lyngen kommune, Strandveien 24, 9060 Lyngseidet, eller post@lyngen.kommune.no. \u00a79 S\u00f8kers orienteringsplikt og akseptanseplikt Mottakere av st\u00f8tte fra n\u00e6ringsfondet er forpliktet til \u00e5 orientere seg om de overordnede retningslinjer for tildeling fra n\u00e6ringsfondet, samt vedtektene for n\u00e6ringsfondet. Ved mottak 4 av tilsagn, skal mottaker av tilskudd uten opphold bekrefte at gjennomf\u00f8ring av prosjekt fortsatt er aktuelt og at vedtekter og retningslinjer for tildeling aksepteres. \u00a710 Tilsagn, utbetalingsanmodning og tilsagnets gyldighet Innvilget s\u00f8knad bekreftes med tilsagnsbrev, hvorp\u00e5 mottaker bekrefter aksept av retningslinjer, vedtekter og fortsatt gjennomf\u00f8ring av tiltaket. Tilsagn utbetales med godkjent bel\u00f8p ved avslutning av prosjektet i forbindelse med anmodning om utbetaling og herunder dokumentasjon av kostnader. 50% av bel\u00f8pet kan forskuddsbetales uten dokumentasjon ved start av prosjektet. Slik anmodning legges inn via www.regionalforvaltning.no. Ved gjennomf\u00f8rt forskuddsutbetaling utbetales resterende 50% n\u00e5r dokumentasjon p\u00e5 samlede kostnader og prosjektrapport foreligger. S\u00f8ker er selv ansvarlig for innsending av anmodning av utbetaling via www.regional- forvaltning.no. Det settes krav til at rapportert kostnadsbruk skal kunne sammenlignes med budsjett oppgitt i s\u00f8knaden, og skal klart vise hvordan midlene er brukt, herunder bilag som viser investeringer og kj\u00f8p. Utbetalingsanmodninger fra prosjekter som viser annen disponering enn det som er presentert i s\u00f8knadens budsjettoppsett, kan bli avvist. Dersom s\u00f8ker \u00f8nsker \u00e5 endre disponeringen av tildelte midler, skal det fremmes separat s\u00f8knad for dette til kommunen f\u00f8r omdisponeringen foretas. Tilsagn som ikke er benyttet 12 m\u00e5neder etter vedtaksdato, blir trukket inn uten forvarsel og uten skriftlig informasjon til s\u00f8ker. Tilsagn kan forlenges for ytterligere 12 m\u00e5neder etter s\u00f8knad til kommunen. Behandling av endret disponering av tildelte midler og forlengelse av tilsagn nevnt ovenfor, delegeres r\u00e5dmannen for avgj\u00f8relse. \u00a711 Klage p\u00e5 vedtak N\u00e6ringsutvalgets beslutninger vil i enkelte saker baseres p\u00e5 skj\u00f8nn, tidligere saker og tildelinger danner ikke presedens. Alle vedtak som fattes i N\u00e6ringsutvalget eller som delegerte vedtak av r\u00e5dmannen, kan p\u00e5klages. Fristen for \u00e5 klage er 3 uker fra det tidspunkt underretning om vedtaket er kommet frem til vedkommende part, og behandles som f\u00f8lger: 1) Er vedtaket fattet i N\u00e6ringsutvalget fremmes ogs\u00e5 klagen for ny behandling i N\u00e6ringsutvalget, hvorp\u00e5 N\u00e6ringsutvalget gj\u00f8r ny vurdering. Opprettholdes vedtaket etter 2. gangs behandling, skal vedtaket ogs\u00e5 behandles av Klagenemnda for endelig avgj\u00f8relse. Im\u00f8tekommes s\u00f8knaden helt eller delvis, er dette \u00e5 betrakte som nytt vedtak, og er s\u00e5ledes underlagt de samme rettighetene til klageadgang som beskrevet over. 2) Er vedtaket fattet av r\u00e5dmannen som delegert vedtak, fremmes ogs\u00e5 klagen for ny behandling av r\u00e5dmannen. Opprettholdes vedtaket etter 2. gangs behandling, fremmes klagen for N\u00e6ringsutvalget for endelig beslutning. 5 \u00a712 Kommunale rutiner for registrering av tilsagn, utbetalinger og regnskapsf\u00f8ring Alle s\u00f8knader, tilsagn og utbetalinger skal registreres i KRDs l\u00f8sning for kommunale n\u00e6ringsfond via www.regionalforvaltning.no. L\u00f8sningen benyttes ogs\u00e5 til \u00e5rlig rapportering ovenfor fylkeskommune og departementer. 6 "
}