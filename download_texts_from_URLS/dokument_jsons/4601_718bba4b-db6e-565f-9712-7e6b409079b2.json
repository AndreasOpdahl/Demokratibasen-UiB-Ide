{
  "dokument_id": "718bba4b-db6e-565f-9712-7e6b409079b2",
  "doc_type": "case_presentation",
  "kommune": 4601,
  "tittel": "Nyg\u00e5rdsgaten 60, Shiraz Persisk Restaurant og Bar - S\u00f8knad om ny alminnelig skjenkebevilling for alkoholholdig drikk gruppe 1-3, inne areal, frem til 30.09.2028",
  "url": "https://bergen.kommune.no/politikere-utvalg/api/fil/bk360/11441758/Framstilling-Nygardsgaten-60-Shiraz-Persisk-Restaurant-og-Bar-Soknad-om-ny-alminnelig-skjenkebevilling-for-alkoholholdig-drikk-gruppe-1-3-inne-areal-frem-til-30-09-2028",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/32562-22 Nyg\u00e5rdsgaten 60, Shiraz Persisk Restaurant og Bar - S\u00f8knad om ny alminnelig skjenkebevilling for alkoholholdig drikk gruppe 1-3, inne areal, frem til 30.09.2028 Hva saken gjelder: Kontor for skjenkesaker mottok 19. februar 2024 s\u00f8knad om ny alminnelig skjenkebevilling for alkoholholdig drikk gruppe 1-3, inne areal, ved Shiraz Persisk Restaurant og Bar, Nyg\u00e5rdsgaten 60. Stedet har beliggenhet i et n\u00e6ringsbygg. Bevillingss\u00f8ker er Shiraaz Persisk (avd), org. nr. 932 913 534. Totalt oms\u00f8kt skjenkeareal er 60 kvm, alt innend\u00f8rs. Shiraz Persisk Restaurant og Bar beskrives som et spisested med fokus p\u00e5 det persiske kj\u00f8kken med dets rike mattradisjoner. Forventet matomsetning er oppgitt til 70 % av totalomsetning. Bergen kommune vil f\u00f8re en skjenkepolitikk som er forutsigbar og rettferdig for n\u00e6ringen. Kommunen tildeler salgs- og skjenkebevilling i tr\u00e5d med gjeldende bystyrevedtak og de politiske f\u00f8ringene som legges til grunn for kommunens salgs- og skjenkereglement. Hovedform\u00e5let med reglementet er i st\u00f8rst mulig utstrekning \u00e5 begrense de samfunnsmessige og individuelle skader som alkoholbruk kan inneb\u00e6re. Det er et overordnet m\u00e5l at Bergen skal v\u00e6re en trygg by, og det er et f\u00f8rende premiss for byr\u00e5det \u00e5 f\u00f8re en alkohol- og skjenkepolitikk som st\u00f8tter opp om dette. Politi- og sosialfaglige r\u00e5d skal ivaretas ved tildeling av skjenkebevilling. Hverken politi eller Etat for sosiale tjenester har spesielle merknader til s\u00f8knaden. Kontor for skjenkesaker sin vurdering og anbefaling: Notat fra Kontor for skjenkesaker er vedlagt saken, og det vises til dette i sin helhet. Kontor for skjenkesaker anbefaler at s\u00f8knaden om ny alminnelig skjenkebevilling for alkoholholdig drikk gruppe 1-3, inne areal, ved Shiraz Persisk Restaurant og Bar, Nyg\u00e5rdsgaten 60, innvilges som oms\u00f8kt. I henhold til alkoholloven stilles det krav om at s\u00f8ker har uklanderlig vandel, oppfyller alkohollovens krav til bevillingshavere og at s\u00f8ker finnes egnet til \u00e5 inneha bevilling. Det er ingen momenter vedr\u00f8rende vandel i foreliggende s\u00f8knad som tilsier at alminnelig skjenkebevilling for alkoholholdig drikk gruppe 1-3 ikke kan tildeles i dette tilfellet. 1 Kontor for skjenkesaker var p\u00e5 befaring p\u00e5 stedet 25. april 2024. Under befaringen ble skjenkearealet gjennomg\u00e5tt, b\u00e5de ved besiktigelse og gjennomgang av s\u00f8knad og tegning. S\u00f8knaden vurderes \u00e5 v\u00e6re i samsvar med de faktiske forhold p\u00e5 stedet. Kontor for skjenkesaker anbefaler at s\u00f8knaden om ny alminnelig skjenkebevilling for alkoholholdig drikk gruppe 1-3, inne areal, ved Shiraz Persisk Restaurant og Bar, Nyg\u00e5rdsgaten 60, innvilges som oms\u00f8kt. Dette med bakgrunn i en konkret helhetsvurdering, herunder det totalkonsept som er skissert for virksomheten. Byr\u00e5dens vurdering og anbefaling/konklusjon: Byr\u00e5den st\u00f8tter Kontor for skjenkesaker sin vurdering og innstiller p\u00e5 at s\u00f8knaden om ny alminnelig skjenkebevilling for alkoholholdig drikk gruppe 1-3, inne areal, ved Shiraz Persisk Restaurant og Bar, Nyg\u00e5rdsgaten 60, innvilges. Vedtakskompetanse: Byr\u00e5dets fullmakter \u00a7 28, vedtatt av bystyret 16.12.2020 i sak 378/20: \u00abFullmakter vedr\u00f8rende skjenkesaker\u00bb. Byr\u00e5d for n\u00e6ring, kultur og idrett innstiller til byr\u00e5det \u00e5 fatte f\u00f8lgende vedtak: 1. S\u00f8knaden om ny alminnelig skjenkebevilling for alkoholholdig drikk gruppe 1-3, inne areal, ved Shiraz Persisk Restaurant og Bar, Nyg\u00e5rdsgaten 60, innvilges. a. Bevillingshaver er Shiraaz Persisk (avd), org. nr. 932 913 534. b. Styrer for skjenkebevillingen er Nigar Jamal Said, f. nr. 10.02.86. Stedfortreder for styrer er Mahdi Salehi Noodez, f. nr. 15.08.91. c. Bevillingen er gitt til et spisested. Det skal for skjenkebevilling settes krav om at skjenkestedet skal ha gratis og lett tilgjengelig vann i lokalet til kunder for selvbetjening. Unntak fra kravet om selvbetjening er serveringssteder som har bordservering d. Totalt skjenkeareal er 60 kvm, alt innend\u00f8rs. 2. Bevillingen gis for bevillingsperioden frem til 30.09.2028. 3. Etter at det er fattet vedtak om f\u00f8rstegangstildeling av ny bevilling, m\u00e5 bevillingshaver, f\u00f8r bevillingsdokumentet blir utferdiget, og f\u00f8r bevillingen kan tas i bruk, sende inn f\u00f8lgende dokumentasjon til Kontor for skjenkesaker: a. kopi av brukstillatelsen fra bygningsmyndighetene b. kvittering fra Altinn p\u00e5 at oppstartskjema er innsendt til Mattilsynet c. bevillingsgebyr m\u00e5 v\u00e6re betalt d. kopi som viser at alle ansatte har lovlige arbeidskontrakter, og at det er tegnet yrkesskadeforsikring for alle ansatte. Alle ansatte skal registreres i arbeidstakerregisteret s\u00e5 snart som mulig, og senest en m\u00e5ned fra oppstart 4. S\u00f8ksm\u00e5l om gyldigheten av vedtaket eller krav om erstatning som f\u00f8lge av vedtaket, kan ikke reises f\u00f8r parten har nyttet sin adgang til \u00e5 klage over vedtaket, og klagen er avgjort 2 av klageinstansen. I henhold til bestemmelsen i forvaltningslovens \u00a7 27b kan s\u00f8ksm\u00e5l likevel reises n\u00e5r det har g\u00e5tt 6 m\u00e5neder fra klagen f\u00f8rste gang er fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Dato: 12. november 2024 Reidar Digranes Byr\u00e5d for n\u00e6ring, kultur og idrett Dokumentet er godkjent elektronisk. Vedlegg: Fagnotat datert 04.11.2024 - Nyg\u00e5rdsgaten 60, Shiraz Persisk Restaurant og Bar - S\u00f8knad om ny alminnelig skjenkebevilling for alkoholholdig drikk gruppe 1-3, inne areal, frem til 30.09.2028 3 "
}