{
  "dokument_id": "fff796fd-26cc-5c39-9405-6a3da632b565",
  "doc_type": "case_presentation",
  "kommune": 4601,
  "tittel": "\u00c5rstad, gnr. 15 bnr. 158, L\u00f8bergsalleen 18. Klage fr\u00e5 nabo over vedtak om rammel\u00f8yve for 5 bustadeiningar",
  "url": "https://bergen.kommune.no/politikere-utvalg/api/fil/bk360/10349474/Framstilling-Arstad-gnr-15-bnr-158-Lobergsalleen-18-Klage-fra-nabo-over-vedtak-om-rammeloyve-for-5-bustadeiningar",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/38974-7 \u00c5rstad, gnr. 15 bnr. 158, L\u00f8bergsalleen 18. Klage fr\u00e5 nabo over vedtak om rammel\u00f8yve for oppf\u00f8ring av nybygg med 5 bustadeiningar Kva saka gjeld: Venu Kudikala, eigar av gnr. 15, bnr. 480 (privat tilkomstveg), klagar p\u00e5 rammel\u00f8yve datert 12.02.2024. Ansvarleg s\u00f8kjar er SE-Arkitektur AS v/ Christine Dumben. Eigedomen var inntil 13.02.2024 regulert av oppheva reguleringsplan, plan nr. 30010000 fr\u00e5 1920. KPA 2018 visar eigedomen som Byfortettingssone. P\u00e5 den aktuelle eigedomen st\u00e5r eit brannskadd hus som skal rivast. Kartutsnitt til venstre under viser h\u00f8vesvis tiltakshavar og klagar sine eigedomar. Flyfoto til h\u00f8gre. Gatefoto under til venstre viser krysset mot L\u00f8bergsalleen, markert med raudt kryss, og det brannskadde huset markert med gr\u00f8nt kryss. Tilsvarande markeringar p\u00e5 flyfoto til h\u00f8gre under. Side 1 av 4 Gatefototo under viser avk\u00f8yringa fr\u00e5 tiltaket til den private vegen med gbnr. 15/480. Den private vegen har avk\u00f8yring i begge endar, mot Fj\u00f8sangervegen og mot L\u00f8bergsalleen. Bymilj\u00f8etaten kan godkjenna auka bruk av avk\u00f8yringa mot L\u00f8bergsalleen p\u00e5 n\u00e6rare vilk\u00e5r om vedlikehald og frisikt m.m. Nabomerknader: - Venu Kudikala, eigar av gbnr. 15/480, uttrykkjer bekymring for trafikkauke og f\u00e5 parkeringsplassar p\u00e5 aktuell eigedom. - Kjetil Barnung, L\u00f8bergsalleen 14, visar til auka press p\u00e5 gateparkeringa og reduserte moglegheiter for gjesteparkering. Klagaren sine merknader i hovedtrekk: - Tiltaket vil medf\u00f8ra rygging ut i den private vegen. - Helninga p\u00e5 den private vegen ved utk\u00f8yring fr\u00e5 15/158 er p\u00e5 33,3 % - P\u00e5 vinteren vil det medf\u00f8ra manglande veigrep. - Sj\u00e5f\u00f8ren har ikkje fri sikt i utk\u00f8yringa. Side 2 av 4 Tilsvar fr\u00e5 tiltakshavar: SE-arkitektur visar til f\u00f8lgjande: - Det vil ikkje skje rygging ut p\u00e5 den private vegen til klagaren. - Utk\u00f8yring p\u00e5 tiltakshavaren sin eigedom har ei stigning p\u00e5 1:6 og 1:8, og ein m\u00e5 rygga noko p\u00e5 eigen grunn for \u00e5 klara svingen. - Tiltakshavar har allereie ein vegrett, og kopi av tinglyst rett for dette blir lagt ved. - Vintervedlikehald ser tiltakshavar p\u00e5 som eit privatrettsleg tilh\u00f8ve i veglaget. Fagetatens vurdering og tilr\u00e5ding: Fagetaten visar til det har vore bustadbygg p\u00e5 eigedomen sidan 1926, og at vegretten med avk\u00f8yring til kommunal veg L\u00f8bergsalleen er dokumentert. S\u00f8knaden visar at det skal vera plass til to bilar som f\u00f8r. I Byfortetttingssonen er kravet minimum to p-plassar. Bygningen var fr\u00e5 f\u00f8r utleigebustad, og det er usikkert kor mange bustadeiningar som var godkjent i huset. Kollektivdekninga er god i omr\u00e5det, og det er ikkje \u00f8nskjeleg \u00e5 leggja til rette for mange p- plassar. Bebuarane kan eventuelt bruka gateparkering, og det er fleire bildelel\u00f8ysingar i kort avstand. Fagetaten vurderer at vegretten til eigedomen er sikra, og at eventuelle krav til utbetring vil bli eit privatrettsleg sp\u00f8rsm\u00e5l. Fagetaten tilr\u00e5r \u00e5 oppretthalda vedtaket. Byr\u00e5dets vurdering og tilr\u00e5ding/konklusjon: Byr\u00e5det har vurdert dei ulike sidene av saka og tilr\u00e5r at fagetaten sitt vedtak blir oppretthalde. Ut fr\u00e5 saksopplysningane kan ikkje byr\u00e5det sj\u00e5 at kommunen har heimel for \u00e5 avsl\u00e5 tiltaket. Byr\u00e5det ser at tilkomsten via den private vegen sannsynlegvis er noko problematisk for brukarane, men byr\u00e5det har lagt avgjerande vekt p\u00e5 at den aktuelle eigedomen tidlegare har vore godkjent med same tilkomst. Det ligg ikkje f\u00f8re nye opplysningar av ein slik karakter at s\u00f8knad om oppf\u00f8ring av ny bustad p\u00e5 branntomta kan avsl\u00e5ast. Byr\u00e5det sluttar seg til dei vurderingane som framg\u00e5r av fagnotatet med omsyn til talet p\u00e5 bustadeiningar og privatrettslege tilh\u00f8ve. Vedtakskompetanse: I medhald av Reglement for Bergen bystyre og utvalgene 2023-2027 punkt 6.8.2, jf. bystyresak 368/23, er myndigheita til \u00e5 behandla klagesaker etter plan- og bygningslova, med unntak av klagesaker som bystyret i plan eller vedtekt har fastsett skal behandlast av bystyret eller anna organ og klagesaker som er delegert til byr\u00e5det, delegert til Utvalg for milj\u00f8 og byutvikling. Dersom klagen ikkje vert tatt til f\u00f8lgje, skal saka sendast til Statsforvaltaren i Vestland for endeleg avgjerd Byr\u00e5det innstiller til Utvalg for milj\u00f8 og byutvikling \u00e5 fatte f\u00f8lgjande vedtak: Fagetaten sitt vedtak datert 12.02.2024 vert oppretthalde. Klagen vert ikkje tatt til f\u00f8lgje. Dato: 14. mai 2024 Christine B. Meyer Byr\u00e5dsleiar Dokumentet er godkjent elektronisk. Vedlegg: Fagetaten sitt notat datert 20.03.2024 med f\u00f8lgjande vedlegg: 1. Oversiktskart 2. Oversiktsfoto 3. Situasjonsplan 4. Rammetillatelse datert 12.02.2024 5. Klage datert 29.02.2024 6. Tilsvar fra tiltakshaver, datert 11.03.2024 Side 3 av 4 7. Nabomerknader og nabosamtykker 8. Bymilj\u00f8etaten uttale datert 22.05.2023 9. S\u00f8knad 10. Tegninger Side 4 av 4 "
}