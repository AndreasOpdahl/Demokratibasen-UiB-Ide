{
  "dokument_id": "8069bedb-69ed-59c6-9ed2-6c4799d617e0",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 10042024, Sak 102/24, Brannordningen - dokumentasjon av brann- og redningstjenesten i Bergen kommune",
  "url": "https://bergen.kommune.no/politikere-utvalg/api/fil/bk360/10245564/Innstilling-vedtak-Brannordningen-dokumentasjon-av-brann-og-redningstjenesten-i-Bergen-kommune",
  "tekst": "Brannordningen - dokumentasjon av brann- og redningstjenesten i Bergen kommune Bergen bystyre behandlet saken i m\u00f8tet 10.04.2024 sak 102/24 og fattet f\u00f8lgende vedtak: 1. Bystyret vedtar ny brannordning for Bergen kommune i samsvar med anbefaling fr\u00e5 brannsjefen, datert 10.november 2023. 2. Budsjettmessige endringar som f\u00f8lge av punkt 1 m\u00e5 vurderast ved framtidige rulleringar av Handlings- og \u00f8konomiplanen. Bergen bystyres behandling F\u00f8lgende representant tok ordet: Fred Risberg (BL). Forslag fremsatt i bystyret: Fred Risberg (BL) fremsatte p\u00e5 vegne av BL f\u00f8lgende alternative forslag: I f\u00f8lge brann- og redningsvesenforskriften \u00a7 7 plikter brann- og redningsvesenet \u00e5 samordne sin risiko- og s\u00e5rbarhetsanalyse (Brann-ROS) med kommunens helhetlige risiko- og s\u00e5rbarhetsanalyse (Kommune-ROS). Bergen kommunes helhetlige ROS vil sannsynligvis legges frem for bystyret f\u00f8r sommeren. Det vil derfor v\u00e6re hensiktsmessig og i tr\u00e5d med forskriften \u00e5 revidere Brann-ROS etter at Kommune-ROS foreligger. For \u00e5 utvikle god kompetanse og godt samvirke, er det viktig \u00e5 involvere relevante samarbeidspartnere i analysearbeid og beredskapsplanlegging, herunder nabobrannvesen, statlige etater og andre samarbeidspartnere i arbeidet. I lys av p\u00e5g\u00e5ende politiske diskusjoner om anlegg for karbonfangst i R\u00e5dalen, er det behov for at det gj\u00f8res en risikovurdering knyttet til eksisterende industri i R\u00e5dalen. Bystyret ber derfor byr\u00e5det: \u2022 S\u00f8rge for at brann-ROS blir revidert etter at Bergen kommunes helhetlige ROS foreligger, slik at brann-ROS utdyper og konkretiserer de brann- og redningsrelaterte risikoomr\u00e5dene p\u00e5 en hensiktsmessig m\u00e5te. S\u00f8rge for at ogs\u00e5 Kommune-ROS for de andre kommunene som Bergen brannvesen har ansvar for eller avtaler med, ogs\u00e5 tas med som et grunnlag for Brann-ROS. \u2022 S\u00f8rge for at relevante akt\u00f8rer og samarbeidspartnere inviteres med i revisjon av Brann-ROS, jf. brann- og redningsvesensforskriftens \u00a7 6. \u2022 Sikre at et hendelsesscenario knyttet til industri i R\u00e5dalen, herunder forbrenningsanlegget og biogassanlegget, inng\u00e5r i en revidert Brann-ROS. BIR, Bergen Vann og andre som driver n\u00e6ringsvirksomhet b\u00f8r involveres i arbeidet. \u2022 Komme tilbake til bystyret med en sak n\u00e5r det foreligger en revidert Brann-ROS. Votering: Alternativt forslag fra BL, fremsatt av Fred Risberg (BL), fikk 8 stemmer (BL, INP, PP), og var dermed falt. Innstillingen punkt 1 og 2 ble vedtatt enstemmig. Utvalg for milj\u00f8 og byutvikling behandlet saken i m\u00f8tet 21.03.2024 sak 84/24 og avga f\u00f8lgende innstilling: Utvalgets innstilling og bystyrets vedtak er likelydende. Utvalg for finans, kultur og n\u00e6ring hadde saken til orientering i m\u00f8tet 20.03.2024 sak 50/24: Utvalg for finans, kultur og n\u00e6ring tok saken til orientering. Utvalg for milj\u00f8 og byutvikling innstiller til bystyret. Byr\u00e5det behandlet saken i m\u00f8tet 08.02.2024 sak 33/24 Byr\u00e5det innstiller til bystyret \u00e5 fatte f\u00f8lgjande vedtak: Byr\u00e5dets og utvalgets innstilling er likelydende. 2 "
}