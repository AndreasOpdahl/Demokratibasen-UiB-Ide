{
  "dokument_id": "bbcd40b4-b545-52a7-a31f-e428a0c18c20",
  "doc_type": "case_attachment",
  "kommune": 5501,
  "tittel": "Tilbakemelding p\u00e5 \u00e5rsrapport 2022 2023",
  "url": "https://innsyn.tromso.kommune.no/application/getMoteDokument?dokid=2001714873",
  "tekst": "Tilbakemelding til elev-, l\u00e6rling- og mobbeombudene i Troms og Finnmark sin \u00e5rsrapport for 2023 1. Kort beskrivelse av hvordan din kommune har behandlet rapporten Troms\u00f8 kommune sendte 18.04.2024 ut rapporten til alle barnehager og skoler via e-post. Kommunen oppfordret enhetene til \u00e5 dele rapporten til foreldreutvalg, samarbeidsutvalg, skolemilj\u00f8utvalg og elevr\u00e5d. Det ble ogs\u00e5 laget politisk orienteringssak av rapporten som gikk til kommunalt r\u00e5d for mennesker med nedsatt funksjonsevne, ungdomsr\u00e5det og oppvekst- og utdanningsutvalget i Troms\u00f8 kommune juni 2024. 2. Oppdatert navn og kontaktinformasjon p\u00e5 kommunal kontaktperson for ombudene. Seksjonsleder for barnehage Berit Vassmyr (berit.vassmyr@tromso.kommune.no, tlf. 95220064) Seksjonsleder for skole Geir Olsen (geir.olsen@tromso.kommune.no, tlf. 91721691) 3. Dette er bra med \u00e5rsrapporten Ombudene har utarbeidet en grundig rapport som tydelig beskriver hvem de er og hva deres rolle inneb\u00e6rer. Dette bidrar til \u00e5 ufarliggj\u00f8re ombudets rolle, og vi h\u00e5per det gj\u00f8re det enklere for skoler og barnehager \u00e5 ta kontakt med ombudene for st\u00f8tte, veiledning og hjelp. I tillegg bidrar \u00e5rsrapporten til kompetanseheving i b\u00e5de barnehager og skoler. Engasjementkartet viser at Troms\u00f8 kommune er en aktiv bruker av ombudene, og samarbeidet oppleves som nyttig. Statistikk over henvendelser bekrefter utfordringsbildet elevunders\u00f8kelsen viser, spesielt knyttet til mellomtrinnet. \u00d8kningen i antall analyserom tyder p\u00e5 at barnehager og skoler i st\u00f8rre grad fokuserer p\u00e5 \u00e5 gjennomf\u00f8re grundige unders\u00f8kelser og igangsette tiltak basert p\u00e5 analyser av unders\u00f8kelsesresultatene. Det er positivt at barnehager og skoler tar kontakt med ombudene for veiledning og st\u00f8tte i dette arbeidet. 4. Hva i rapporten dere \u00f8nsker \u00e5 jobbe mer med. Troms\u00f8 kommune vil aktivt jobbe med de fire kvalitetsomr\u00e5dene, barn og unges livsmestring, den livslange l\u00e6ringen, laget rundt barnet og profesjonsfellesskapet i utvikling, i Kvalitetsutviklingsplan for barnehage og skole 2021-2025, samt implementering av Omni- strategien. Barnehage- og skoleeier vil det neste \u00e5ret ha et s\u00e6rlig fokus p\u00e5 kvalitetsomr\u00e5de 3 \u00abLaget rundt barnet\u00bb. Det er viktig \u00e5 gj\u00f8re \u00ablaget\u00bb bedre kjent blant ansatte, barn, elever og foresatte. I tillegg skal barnehager og skoler ta i bruk nylig utarbeidede veiledere for et trygt og godt barnehage- og skolemilj\u00f8, samt veiledere for barnehage/skole-hjemsamarbeidet. Disse veilederne er utarbeidet med utgangspunkt i Omni-modellen. Det er positivt at ombudenes rapport nevner flere av tiltakene som Troms\u00f8 kommune har implementert og kontinuerlig jobber med \u00e5 innf\u00f8re i barnehager og skoler. FFSS-modellen er at av tiltakene som trekkes frem av ombudene som eksempel p\u00e5 hvordan finne gode tiltak og aktiviteter. Omni-modellen er utviklet i et samarbeid mellom Troms\u00f8 kommune og mobbeombudet i Troms og Finnmark. Implementering av modellen er en del av kommunens kompetanseheving i barnehage og skole. Troms\u00f8 kommune har etablert strukturer for kvalitetsutvikling i barnehager og skoler gjennom \u00abTroms\u00f8barnehagen- og Troms\u00f8skolen i utvikling\u00bb (TiU). Disse er viktige arenaer for \u00e5 \u00f8ke kompetansen og kvaliteten i barnehager og skoler. For \u00e5 styrke koordinering av tjenester og tilbudene til barn og unge med alvorlige utfordringer, er funksjon som barnekoordinator opprettet. I l\u00f8pet av 2024 vil kommunen fokusere mer p\u00e5 tverrfaglig hjelp gjennom denne funksjonen. M\u00e5let er \u00e5 gi tverrfaglig hjelp allerede ved f\u00f8reste henvendelse. 5. Eventuelle andre kommentarer, innspill til ombudene. \u00c5rsrapporten gir en grundig gjennomgang av arbeidet og utfordringene i skolesektoren, men det er mindre fokus p\u00e5 arbeidet knyttet til barnehagesektoren. Det er \u00f8nskelig \u00e5 h\u00f8re mer fra ombudene om arbeidet i barnehagene, b\u00e5de med tanke p\u00e5 problemstillinger og forebyggende tiltak. Arbeidet i barnehage, b\u00e5de i barne-, personal- og foreldregruppe er viktig i et tidlig innsats- og forebyggende perspektiv. Barnehageeiere og ansatte har behov for mer erfaringsbasert kunnskap p\u00e5 dette omr\u00e5det, da det kan bidra til m\u00e5lrettede tiltak. "
}