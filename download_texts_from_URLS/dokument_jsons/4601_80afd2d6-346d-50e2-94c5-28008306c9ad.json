{
  "dokument_id": "80afd2d6-346d-50e2-94c5-28008306c9ad",
  "doc_type": "case_attachment",
  "kommune": 4601,
  "tittel": "Fagnotat datert 22.11.2024",
  "url": "https://bergen.kommune.no/politikere-utvalg/api/fil/bk360/11596004/Fagnotat-datert-22-11-2024",
  "tekst": " Plan- og bygningsetaten lTil Fagnotat BBU - Seksjon forvaltning og samhandling V\u00e5r referanse: KLAGE-2024/16678-3 (Arbeidssted) Saksbehandler: Runar Sagstad Haugen Dato: 22.11.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 162/27/0/0 Fj\u00f8sangerveien 30. Klage p\u00e5 avslag. Bruksendring fra tannlegekontor til boenheter Part Arkitektur AS v/ Martin Sande, p\u00e5 vegne av tiltakshaver Hvem klager? Fj\u00f8sangerveien 30 Bergen AS. Tiltaket Bruksendring fra tannlegekontor til to boenheter p\u00e5 hhv. 78 og 84,7 m2. S\u00f8knad om tillatelse til bruksendring fra tannlegekontor til bolig og Vedtaket opprettelse av 2 boenheter avsl\u00e5s, jf. kommuneplanens arealdel \u00a7 3.1 (plankrav) og \u00a7 22.1.2 (st\u00f8y). I KPA2018 er eiendommen avsatt til S4 (sentrumskjerne). Den ligger innenfor gul og r\u00f8d st\u00f8ysone, og Luftkvalitet \u2013 r\u00f8d sone. I KDP er eiendommen vist som: annet byggeomr\u00e5de \u2013 blandet Planstatus sentrumsform\u00e5l. Eiendommen omfattes av eldre reguleringsplan (fra 1938). Se pkt. 1.1 for mer detaljer om planstatus. Klager anf\u00f8rer at vilk\u00e5rene for \u00e5 dispensere er innfridd og det b\u00f8r Klagegrunner innvilges dispensasjoner. Det vises til klagen datert 26.09.2024 i sin helhet, og s\u00f8knadspapirene i forkant. Behov for ytterligere Det b\u00f8r redegj\u00f8res for om/hvordan luftkvaliteten inne blir tilfredsstillende saksbehandling ved jf. KPA2018 \u00a7 23.1.1. eventuell omgj\u00f8ring Anbefalt vedtak Vedtaket datert 10.09.2024 opprettholdes. Klagen tas ikke til f\u00f8lge. Med hilsen Plan- og bygningsetaten Ulf S\u00e6terdal avdelingsleder Tarje Iversen Wanvik etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Opplysninger av vesentlig betydning for behandling av klagen Planstatus: Kommuneplanens arealdel (KPA2018), vedtatt i Bystyret 19.06.2019, viser eiendommen som sentrumsform\u00e5l i sentrumskjerne - S4 (54%). Deler av eiendommen er ogs\u00e5 sentrumsform\u00e5l i byfortettingssone - BY2 (46%), men dette omfatter ikke tiltaket. Eiendommen ligger innenfor hensynssonene: Kulturmilj\u00f8 H570_3 Danmarksplass- Kronstad Faresone H390_1 Luftkvalitet \u2013 r\u00f8d sone Konsesjonsomr\u00e5de fjernvarme H410_1 Flesland \u2013 Sentrum St\u00f8ysone H220_10 Helikopterst\u00f8y \u2013 Nyg\u00e5rdstangen \u2013 gul sone St\u00f8ysone H220_3 Veist\u00f8y \u2013 gul sone (30,6%) St\u00f8ysone H210_3 Veist\u00f8y \u2013 r\u00f8d sone (35,1%) I kommunedelplan for \u00c5RSTAD. KDP PUDDEFJORDEN-DAMSG\u00c5RDSUNDET er eiendommen vist som annet byggeomr\u00e5de \u2013 blandet sentrumsform\u00e5l. Eiendommen ligger i delomr\u00e5de 1 Fj\u00f8sangerveien\u2013Danmarksplass, og omfattes av restriksjonsomr\u00e5de 111 - krav om reguleringsplan. Eiendommen omfattes av reguleringsplan ID 70000, \u00c5RSTAD/BERGENHUS. MIDTRE \u00c5RSTAD, ikrafttredelsesdato 08.07.1938 og er regulert til forretnings og boligbebyggelse i 14,5 m h\u00f8yde. Statens Vegvesen uttale datert 05.07.2024: SVV sin konklusjon er: \u00abStatens vegvesen vil frar\u00e5de at det gis dispensasjon fra st\u00f8ykrav i KPA2018 \u00a7 22 og plankrav \u00a7 3 for bruksendring til bolig for leilighet som ikke tilfredsstiller kravet om stille side. Hensynet til luft- og st\u00f8yforurensning m\u00e5 avklares i reguleringsplan. Statens vegvesen vil ikke motsette seg at det gis dispensasjon fra plankrav til bruksendring for leilighet der st\u00f8ykrav er tilfredsstilt. Vi ber kommunen gj\u00f8re vurderinger av luftkvalitet og krav i KPA1018, bestemmelse \u00a7 23.\u00bb Det vises ellers til uttalen i sin helhet som er vedlagt dette fagnotatet. Vestland fylkeskommune: Vestland fylkeskommune v/seksjon for kulturarv har i e-post av 20.08.2024 skrevet at de ikke har merknader til tiltaket og kan ikke se at tiltaket har negative konsekvenser for kulturminneverdier i omr\u00e5det. Bergen Vann: Bergen Vann konkluderer i uttale datert 12.04.2024 med at: - \u00abBergen vann har ingen spesielle merknader til tiltaket\u00bb. Statsforvalteren i Vestland har ikke gitt uttale i saken. Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og bekrefter at det ikke er mottatt noen merknader. 2. Om klagen Klager er i hovedsak uenig i vurdering av vilk\u00e5rene for \u00e5 kunne innvilge n\u00f8dvendige dispensasjoner, og mener vilk\u00e5rene for dette foreligger. Saksnummer KLAGE-2024/16678 Side 2 av 7 Plankravet I forhold til plankravet viser klager til at en reguleringsplan ikke vil ha betydning for et slikt begrenset tiltak, og det kan ikke forsvares \u00f8konomisk. Om plankravet poengterer klager blant annet at: \u00ab... tiltaket er begrenset i st\u00f8rrelse og omfang. Danmarksplass er et etablert boligomr\u00e5de, og tiltaket legger kun til rette for to nye boenheter. De aktuelle lokalene er i dag godkjent for opphold, og s\u00f8knaden inneb\u00e6rer ingen ny eller utvidet bygningsmasse. De oms\u00f8kte leilighetene vil ogs\u00e5, som f\u00f8lge av nye ventilasjonsl\u00f8sninger og flere st\u00f8yisolerende tiltak, f\u00e5 en (vesentlige) h\u00f8yere standard enn de fleste andre tilsvarende boliger i dette omr\u00e5det.\u00bb St\u00f8y Klager viser til at det er p\u00e5 det rene at Danmarksplass sliter med st\u00f8y, men at overskridelsen av st\u00f8ykravene ved tiltaket allikevel er beskjedne. Det er heller ikke teknisk eller \u00f8konomisk mulig \u00e5 gjennomf\u00f8re tiltak p\u00e5 den eksisterende bygningsmassen. Klager viser til at det er lagt for lite vekt p\u00e5 at Danmarksplass er et attraktivt omr\u00e5de som folk \u00f8nsker \u00e5 bo. Den st\u00f8yfaglige utredningen viser ogs\u00e5 at forskjellen p\u00e5 st\u00f8ybelastningen i 2.etasje (som oms\u00f8kes) er marginal i forhold til 3.etasje hvor det allerede er leiligheter. Det anf\u00f8res at kommunen har misforst\u00e5tt s\u00f8knaden i forhold til at kompenserende tiltak som f.eks. \u00abrusservinduer\u00bb ikke vil v\u00e6re aktuelt. Klager viser til at det ikke er problematisk at det blir stilt vilk\u00e5r om slike kompenserende tiltak, og at det er slik s\u00f8knaden skulle forst\u00e5s. Uteoppholdsarealer Klager viser her til blant annet: \u00abSt\u00f8ybelastningen p\u00e5 uteoppholdsarealene m\u00e5 sees i sammenheng med beliggenheten. Gul sone helikopterst\u00f8y omfatter flere av de mest popul\u00e6re rekreasjonsomr\u00e5dene i Bergen. Dette gjelder blant annet \"joggeruten\" langs store Lungeg\u00e5rdsvann og deler av Nyg\u00e5rdsparken. Det er \u00e5penbart at disse omr\u00e5dene er gode arealer for rekreasjon og lignende, til tross for at de ligger i flere st\u00f8ysoner. Etter v\u00e5r vurdering har kommunen lagt for stor vekt p\u00e5 at uteoppholdsarealene er st\u00f8ybelastet; det er ikke lagt vekt p\u00e5 kvaliteten i de tilgjengelige arealene.\u00bb Det vises ellers til klagen datert 26.09.2024 og s\u00f8knadspapirene i forkant. 3. Vurdering av klagen Klagen g\u00e5r i hovedsak ut p\u00e5 at klager er uenig i vurderingene av dispensasjonsvilk\u00e5rene og hvilke momentet kommunen har vektlagt/ikke vektlagt. Fagetaten kan ikke se at det tas opp ny informasjon og vi viser til v\u00e5rt vedtak av 10.09.2024 for vurderingen av dispensasjonsvilk\u00e5rene som vi fortsatt legger til grunn. Omtalen av klagen under blir derav av mer generell karakter. Fagetaten er p\u00e5 generelt grunnlag enig i mange av argumentene til s\u00f8ker/klager, om blant annet at bruk av eksisterende bygg er positivt, og at Danmarksplass med omkringliggende omr\u00e5der har mange gode kvaliteter. Vi har ogs\u00e5 forst\u00e5else for at det aktuelle bygget allerede har flere boenheter i seg, og at det \u00abbare\u00bb s\u00f8kes om to ekstra boenheter. Det er allikevel et bygg som ligger i det mest trafikkerte og st\u00f8ybelastede omr\u00e5det i fylket, og det er allerede vurdert i KPA at det ikke er \u00f8nskelig med ytterliggere beboelse i omr\u00e5det der st\u00f8ykrav ikke innfris. Fagetaten anser at tiltakene vil g\u00e5 p\u00e5 bekostning av bokvaliteten, at andre boliger i omr\u00e5det har tilsvarende kvaliteter, anser vi ikke som et nytt vektig moment. Fagetaten ser ikke grunnlag for \u00e5 dispensere fra st\u00f8ykravene i saken p\u00e5 det vi oppfatter blir et generelt grunnlag. Vi kan ikke se noen s\u00e6rlige forhold i saken som kan begrunne en dispensasjon (se vedtaket datert 10.09.2024 for vurderingen av dispensasjonsvilk\u00e5rene). Saksnummer KLAGE-2024/16678 Side 3 av 7 Google street view datert august. 2023. Det aktuelle tiltaket er i byggets 2.etasje p\u00e5 bildet, over serveringsstedet Bien. Eventuelle vilk\u00e5r Klager skriver i klagen at: \u00abVi vil ogs\u00e5 nevne at kommunen har misforst\u00e5tt s\u00f8knaden. I avslaget vises det til at \"Det er i s\u00f8knaden vist til at det er vurdert kompenserende tiltak som for eksempel russervinduer, men at det er lagt til grunn at det vil v\u00e6re for kostbart.\" Dette er feil; i s\u00f8knaden ber vi kommunen om \u00e5 stille vilk\u00e5r om slike st\u00f8yisolerende tiltak. Det er uproblematisk \u00e5 sette inn slike vinduer ved gjennomf\u00f8ringen av tiltaket, og vi mener ogs\u00e5 at det er slik s\u00f8knaden m\u00e5 og skal forst\u00e5s.\u00bb Fagetaten ser at forholdet med russervinduer er omtalt i s\u00f8knaden om dispensasjon fra KPA2018 \u00a7 22 (st\u00f8y) datert 12.04.2024, s. 3. Slik vi forst\u00e5r s\u00f8knaden p\u00e5 dette punktet s\u00e5 omhandler s\u00f8knaden at en prim\u00e6rt ikke har intensjoner/\u00f8nsker om \u00e5 montere slike vinduer. Blant annet st\u00e5r det: \u00abde gode kvalitetene i omr\u00e5det vil langt p\u00e5 vei veie opp for ulempen ved \u00e5 ikke kunne lufte til stilles side\u00bb. Og \u00ab... Etter en vurdering har vi kommet frem til at kvalitetene i leiligheten og i omr\u00e5det ellers, sammenholdt med at boligomr\u00e5det er etablert v\u00e6re tilstrekkelig for \u00e5 kunne tillate dispensasjon fra st\u00f8ykravene.\u00bb Videre st\u00e5r det: \u00abRusservinduene vil kunne monteres uten at det p\u00e5virker arkitekturen i vesentlig grad, men det legges til grunn at disse vil v\u00e6re kostbare. Dersom kommunen kommer frem til at det uansett b\u00f8r kunne luftes slik at st\u00f8y innvendig ikke overstiger grenseverdiene, ber vi om at dere stiller vilk\u00e5r om dette i tillatelsen.\u00bb. S\u00f8ker skriver at russervinduene ikke vil p\u00e5virke arkitekturen i vesentlig grad. Det fremst\u00e5r for fagetaten uansett uklart i hvilken grad slike vinduer vil p\u00e5virke arkitekturen, og det er ikke vedlagt tegninger/skisser av hvordan dette vil se ut, eller hvor mange vinduer det i s\u00e5 tilfelle vil/b\u00f8r gjelde. Det er klart at bygningsmyndigheten kan sette vilk\u00e5r jf. pbl \u00a7 19-1 f\u00f8rste ledd, der dette vil medf\u00f8re at vilk\u00e5rene i annet ledd kan ansees som innfridd. Det blir uansett vanskelig for fagetaten \u00e5 sette slike vilk\u00e5r uten et tegningsgrunnlag, samtidig som det er uklart om det vil p\u00e5virke andre tekniske krav, og i hvilken grad et slik konkret tiltak vil avb\u00f8te ulemper. Det har Saksnummer KLAGE-2024/16678 Side 4 av 7 derav ikke v\u00e6rt en vurdering fra bygningsmyndigheten, og s\u00f8ker har heller ikke har s\u00f8kt om det (men sagt at det i ytterste konsekvens kan inntas som et vilk\u00e5r). Luft Eiendommen ligger i hensynssone Luftkvalitet \u2013 R\u00f8d sone (H390). KPA2018 \u00a7 23.1.1 har en bestemmelse som sier: \u00abAlle tiltak skal planlegges slik at luftkvaliteten inne og ute blir tilfredsstillende.\u00bb Bestemmelsen henviser videre til Retningslinje T-1520. Lyd og ventilasjonsl\u00f8sninger/lufting vil ogs\u00e5 p\u00e5virke hverandre. Utgangspunktet er at det ikke skal utvides med boenheter i omr\u00e5det n\u00e5r st\u00f8ykrav ikke innfris. Men det kan allikevel tillates der grundige vurderinger for n\u00f8dvendige tiltak for \u00e5 kompensere for lyd og tilstrekkelige sikring mot forurensing foreligger. Derav blant annet plankravet som skal sikre dette. Det vil gjelde selv om det fra f\u00f8r eksisterer andre boenheter i bygget/omr\u00e5det, hvor st\u00f8y og luftforhold er av d\u00e5rlig standard. Det nevnes blant annet at retningslinjen (til KPA2018 \u00a7 22) for r\u00f8d st\u00f8ysone sier om ventilasjon at: \u00abI r\u00f8d st\u00f8ysone b\u00f8r det alltid etableres balansert ventilasjon i nye boenheter, ogs\u00e5 ved tiltak i eksisterende bygg\u00bb. Vi finner ikke at s\u00f8ker har redegjort for luft i forhold til at tiltaket er i r\u00f8d luftforurensingssone. Det vi finner fra s\u00f8knaden derimot er at s\u00f8ker har skrevet: \u00abKrav til ventilasjon vil ogs\u00e5 bidra til at luftkvaliteten vil v\u00e6re tilfredsstillende. Likevel vil begrenset mulighet til \u00e5 lufte gj\u00f8re at boenheten kan oppleves som innesluttet.\u00bb Fagetaten vet ikke hva som er tenkt eller utredet i forhold til luft for leiligheten. Per n\u00e5 er det ukjent om hvilke tiltak i forhold til lufting/ventilasjon som utf\u00f8res/ikke utf\u00f8res, og kvaliteten p\u00e5 lufting/ventilasjon i forhold til at det er i r\u00f8d sone for luftkvalitet. Det er forhold som i utgangspunktet avklares n\u00e6rmere i en plan. St\u00f8ykrav opp imot tiltaket: Fasaden mot krysset til Danmarksplass er i r\u00f8d st\u00f8ysone, men innfor sentrumskjernen jf. KPA2018 \u00a7 22.3.1 kan terskelen \u00f8kes med inntil 8 dB, og st\u00f8yrapporten konkluderer derav med at fasadene vil ligge i gul st\u00f8ysone. Tiltaket ligger i KPA2018 innenfor Sentrumskjerne S4. Slike omr\u00e5der har en akseptert \u00f8kt terskel for st\u00f8y innenfor r\u00f8d st\u00f8ysone som fremkommer av KPA2018 \u00a7 22.3.1. Disse lempende st\u00f8ykravene gjelder derimot bare der forutsetninger i \u00a7 22.2.3 innfris, noe som vi ikke kan se at er tilfelle i denne saken. Forutsetningen for at slike lempeligere st\u00f8ykrav i \u00a7 22.3.1 skal kunne benyttes er at alle vilk\u00e5rene i \u00a7 22.3.3 f\u00f8lges. Fra KPA \u00a7 22.3.3 nevnes det blant annet at kravet er en reguleringsplan, og bokstav a, b og c sier blant annet at: \u00aba. Unntak skal bare benyttes der st\u00f8yniv\u00e5et er for h\u00f8yt til at samfunnsmessig riktig boligfortetting kan oppn\u00e5s basert p\u00e5 normale grenseverdier. Unntakene er ikke et argument for d\u00e5rligere st\u00f8ystandard enn det som kan oppn\u00e5s med normale tiltak. - b. Byggetiltaket med st\u00f8ytiltak skal reguleres. - c. Reguleringsplanen skal belyse alternative utbyggings-l\u00f8sninger og avb\u00f8tende tiltak (herunder behov for balansert mekanisk ventilasjon, kj\u00f8ling og utvendig solskjerming).\u00bb Saksnummer KLAGE-2024/16678 Side 5 av 7 Det er utarbeidet en st\u00f8yrapport i saken fra WSP Norge AS datert 16.04.2024. Rapporten tar utgangspunkt i de lempeligere kravene i KPA2018 \u00a7 22.3.1. Konklusjonen i rapporten er med det at: \u00ab- Bolig 201 vil noen fasader ha st\u00f8yniv\u00e5er i gul sone for veitrafikk. Boligen har ingen fasader i r\u00f8d sone og vil tilfredsstille kommuneplanens krav om oppholdsrom som skal vende mot stille side. - Bolig 203 vil ha alle fasader i gul sone for b\u00e5de veitrafikk og banetrafikk. Boligen har ingen fasader i r\u00f8d sone, men vil ikke tilfredsstille kommuneplanens krav om oppholdsrom som skal vende mot stille side.\u00bb I dispensasjonss\u00f8knaden har s\u00f8ker lagt til grunn at: \u00abEtter KPA 2018 \u00a7 22.2 bokstav a om st\u00f8y heter det: \u00abPlanl\u00f8sning og stille side: Alle boenheter skal ha minst en fasade som vender mot stille side der st\u00f8yniv\u00e5et ikke overstiger nedre grenseverdi for gul sone. Minimum halvparten av oppholdsrom og minst 1 soverom skal ha minst 1 vindu som kan \u00e5pnes mot stille side.\u00bb I dette tilfellet er det bare leilighet 201 oppfyller dette kravet. Det s\u00f8kes derfor om dispensasjon fra bestemmelsen for leilighet 203.\u00bb I den forbindelse poengterer fagetaten ogs\u00e5 at unntakene s\u00f8ker viser til i KPA2018 \u00a7 22.2 ogs\u00e5 krever at \u00abC. uteoppholdsareal \u2013 St\u00f8yniv\u00e5 skal ikke overstige nedre grenseverdi for gul st\u00f8ysone. Siden dette vilk\u00e5ret ikke er innfridd vil begge boenheten uansett kreve en dispensasjon fra st\u00f8ybestemmelsen. Forutsetningene for \u00e5 benytte lempeligere st\u00f8ykrav jf. KPA2018 \u00a7 22.3.3 er heller ikke innfridd. Etter fagetatens vurdering vil det derav (grunnet KPA2018 \u00a7 22.3.3) medf\u00f8re at tiltakets fasader mot Danmarksplass skal behandles som at det ligger i r\u00f8d st\u00f8ysone. Videre er det i st\u00f8yrapporten ikke lagt til grunn en sumst\u00f8y fra vei og bane. Heller ikke helikopterst\u00f8y er tatt med i vurderingen/sumst\u00f8yen. St\u00f8yen fra vei og fra bane er oppgitt og behandlet separat. Det er noe uklart for fagetaten hvorfor det er tilfelle. Om det eventuelt er st\u00f8y fra serveringsstedet under og behov for tiltak i den forbindelse er ikke omtalt i s\u00f8knaden, og det er uklart om det er en faktor. Det anses \u00e5 ikke v\u00e6re en faktor ved n\u00e6ringsareal, slik som dagens bruk til tannlegekontor som er \u00e5pen p\u00e5 dagtid. Alt i alt er st\u00f8yen i omr\u00e5det h\u00f8y, og nye boenheter anses ikke \u00e5 f\u00e5 en tilstrekkelig god bokvalitet, og det kan ikke sees grunnlag for \u00e5 dispensere fra st\u00f8ykrav. De oms\u00f8kte enhetene anses \u00e5 v\u00e6re best egnet til \u00e5 fortsatt ha n\u00e6ringsvirksomhet. Statens vegvesen frar\u00e5der ogs\u00e5 at det dispenserer fra st\u00f8ykrav. Normalt vil det ikke v\u00e6re hensiktsmessig med en reguleringsplan for to boenheter i eksisterende bygg, og en dispensasjon for slike tiltak vil normalt vurderes. Terskelen for en dispensasjon her er derimot h\u00f8yere grunnet omr\u00e5dets karakter av st\u00f8y og luftkvaliteter, der n\u00e6rmere vurderinger av kompenserende tiltak b\u00f8r vurderes. Videre er det slik vi forst\u00e5r s\u00f8knaden og st\u00f8yrapporten lagt til grunn feil premiss om at tiltakene kan falle inn under lempeligere krav i KPA 2018 \u00a7 22.3.1 \u00abFor tiltak som ligger i r\u00f8d st\u00f8ysone kan grenseverdien for st\u00f8yutsatt side \u00f8kes med inntil 8 dB ...\u00bb. Den bestemmelsen vil bare gjelde dersom forutsetninger i \u00a7 22.3.3 er m\u00f8tt. Noe vi ikke kan se at er tilfelle. Saksnummer KLAGE-2024/16678 Side 6 av 7 For den konkrete vurderingen av dispensasjonsvilk\u00e5rene vises det til vedtaket datert 10.09.2024 som legges til grunn. 4. Konklusjon Vedtaket datert 10.09.2024 opprettholdes. Klagen tas ikke til f\u00f8lge. Vedlegg: 1. Oversiktskart 2. Oversiktsfoto 3. Situasjonsplan 4. Avslag datert 10.09.2024 5. Klage datert 26.09.2024 6. Rammes\u00f8knad og s\u00f8knad om dispensasjoner 7. Uttale fra Statens Vegvesen datert 05.07.2024 8. St\u00f8yrapport 9. Tegninger Saksnummer KLAGE-2024/16678 Side 7 av 7 "
}