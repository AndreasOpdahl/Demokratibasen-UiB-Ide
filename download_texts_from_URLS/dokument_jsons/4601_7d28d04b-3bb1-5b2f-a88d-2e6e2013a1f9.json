{
  "dokument_id": "7d28d04b-3bb1-5b2f-a88d-2e6e2013a1f9",
  "doc_type": "case_minutes",
  "kommune": 4601,
  "tittel": "Saksprotokoll UFKN, 09042025, Sak 49/25, Gjennomf\u00f8ringsvedtak for Bystranden og ny Lungeg\u00e5rdspark fase 2",
  "url": "https://bergen.kommune.no/politikere-utvalg/api/fil/bk360/12496673/Innstilling-vedtak-Gjennomforingsvedtak-for-Bystranden-og-ny-Lungegardspark-fase-2",
  "tekst": "Gjennomf\u00f8ringsvedtak for Bystranden og ny Lungeg\u00e5rdspark fase 2 Utvalg for finans, kultur og n\u00e6ring behandlet saken i m\u00f8tet 09.04.2025 sak 49/25 og avga f\u00f8lgende innstilling: 1. Prosjektet \u00abBystrand og ny Lungeg\u00e5rdspark fase 2\u00bb gjennomf\u00f8res med en kostnadsramme p\u00e5 150 mill. 2. Prosjektet finansieres med avsatte midler p\u00e5 budsjettpost 4716 Bystrand Lungeg\u00e5rdsparken og prosjekt 4892 Bystrand Lungeg\u00e5rdsparken fase 2. 3. Driftskostnader p\u00e5 0,45 mill. pr \u00e5r fra 2027 og 1 mill. fra og med 2028 innarbeides ved rullering av Handlings- og \u00f8konomiplan 2026-2029. Merknad Bystyret er positive til at byr\u00e5det g\u00e5r i dialog med private akt\u00f8rer om etablering av toalettfasiliteter. Utvalg for finans, kultur og n\u00e6rings behandling F\u00f8lgende representanter tok ordet: Rune Bakervik (A), Emil Julien Stautland Perron (MDG), Eivind Haldor Hermansen (H), Martin Virkesdal Jonsterhaug (FrP), Eira Vilde Martinsen Garrido (SV), Emil Julien Stautland Perron (MDG), Ole-Ansger Nepomuk Martini (V). Forslag fremsatt i utvalget: Emil Julien Stautland Perron (MDG) fremsatte p\u00e5 vegene av MDG f\u00f8lgende utsettelsesforslag: Utvalg for finans, kultur og n\u00e6ring sender saken tilbake til byr\u00e5det, og ber om at fagnotatet fra Bymilj\u00f8etaten datert 16. mai 2023, med en kostnadsramme p\u00e5 455 millioner, legges til grunn for nytt gjennomf\u00f8ringsvedtak. Utvalget anerkjenner at kostnaden er h\u00f8y, men det er fordi prosjektet er omfattende og tilf\u00f8rer bysamfunnet enorme verdier av sosial-, milj\u00f8messig og \u00f8konomisk betydning. Utsettelsesforslag fra MDG, fremsatt av Emil Julien Stautland Perron (MDG) fikk 1 stemme (MDG) og var dermed falt. Utvalgsleder Rune Bakervik (A) fremsatte KRPF\u2019s tilleggsforslag i 2 punkt: 1. De to HC-plassene som opprinnelig var prosjektert m\u00e5 videref\u00f8res i den endelige planen. 2. Det settes opp midlertidige toaletter frem til kommune\u00f8konomien tillater ett varig toalettbygg. Begrunnelse for forslag: Da planen for bystrand og ny Lungeg\u00e5rdspark ble diskutert ble det tatt hensyn til personer med funksjonsnedsettelse og til eldre og det ble planlagt HC parkering og toalettbygg. KRPF har forst\u00e5else for andre kutt i prosjektet som er gjort, men disse to hensyn m\u00e5 videref\u00f8res. Det vises til at der er HC parkering ved ADO arena, men disse plassene er ment til sv\u00f8mmeanlegget der og er allerede overbelastet Eira Vilde Martinsen Garrido (SV) fremsatte p\u00e5 vegne av SV f\u00f8lgende tilleggsforslag: Bystyret ber byr\u00e5det om at det etableres faste toaletter og skifterom i tilknytning til stranden, eller andre steder i parken. Eira Vilde Martinsen Garrido (SV) fremsatte p\u00e5 vegne av SV f\u00f8lgende tilleggsforslag: Bystyret ber byr\u00e5det om at det etableres vannstasjoner langs Store Lungeg\u00e5rdsvannet. Eira Vilde Martinsen Garrido (SV) fremsatte p\u00e5 vegne av SV f\u00f8lgende tilleggsforslag: Bystyret ber byr\u00e5det om \u00e5 tilrettelegge for kunstproduksjon langs anleggsomr\u00e5det og langs/p\u00e5 gjerdet mens arbeidet p\u00e5g\u00e5r. Det oppmuntres til et samarbeid mellom Fakultet for Kunst, Musikk og Design og Bergen arkitekth\u00f8yskole. Det b\u00f8r legges til rette for dette med areal langs gjerdet eller p\u00e5 gjerdet, samt \u00e5pnes for muligheten for produksjon av gatekunst p\u00e5 lerret langs gjerdet. Eira Vilde Martinsen Garrido (SV) fremsatte p\u00e5 vegne av SV f\u00f8lgende tilleggsforslag: Bystyret ber om at det settes av areal for lek for barn og unge, og at det tilrettelegges for dette p\u00e5 best mulig m\u00e5te. Emil Julien Stautland Perron (MDG) fremsatte p\u00e5 vegne av MDG f\u00f8lgende tilleggsforslag: Bystyret ber byr\u00e5det sikre toalettfasiliteter ved Bystranden fra og med \u00e5pning. Som et minimum m\u00e5 det v\u00e6re midlertidige fasiliteter fra v\u00e5r til h\u00f8st. Ole-Ansger Nepomuk Martini (V) fremsatte p\u00e5 vegne av V f\u00f8lgende tilleggsforslag i 3 punkt: 1. Bystyret ber byr\u00e5det arbeide med muligheten for et \u00abspons et tre\u00bb-initiativ p\u00e5 bystranden. Mengden natur er vesentlig redusert fra vinnerforslaget, men det er fortsatt mulig \u00e5 f\u00e5 p\u00e5 plass flere tr\u00e6r ved \u00e5 invitere bergenserne til \u00e5 delta i et spleiselag for \u00e5 etablere en liten skog eller tr\u00e6r med spiselige vekster p\u00e5 bystranden. Enkeltpersoner, lag, foreninger og bedrifter b\u00f8r inviteres til \u00e5 sponse et tre, slik at det blir enda flere tr\u00e6r n\u00e5r ny natur etableres i byen v\u00e5r. 2. Bystyret ber byr\u00e5det komme tilbake til bystyret med en sak i l\u00f8pet av 2026, slik at bystyret kan ta stilling til forvaltningen av gress-/grusomr\u00e5det som er egnet for arrangementer. Saken b\u00f8r inneholde informasjon om hvilke typer arrangementer som kan finne sted, og hvilke priser som skal gjelde for leie av omr\u00e5det. Den b\u00f8r ogs\u00e5 omtale hvordan lag og foreninger kan benytte omr\u00e5det i sitt arbeid. 3. Bystyret ber byr\u00e5det arbeide for at sj\u00f8husene realiseres som et nytt prosjekt i omr\u00e5det. Det understrekes at Bane NOR m\u00e5 kontaktes for \u00e5 sikre at de bidrar til oppf\u00f8ringen, slik de er forpliktet til. Merknader fremsatt i utvalget: Utvalgsleder Rune Bakervik (A) fremsatte ungdomsr\u00e5dets merknader: Merknad 1: 2 Ungdomsr\u00e5det mener at det er fullt mulig innenfor de \u00f8konomiske begrensninger \u00e5 etablere skifterom av enkel standard, med minimale vedlikeholdsbehov. R\u00e5det anser dette som et positivt tilskudd til omr\u00e5det, som vil bidra til \u00e5 gj\u00f8re stranden til et lavterskel og tilgjengelig oppholdssted for ungdom. Merknad 2: Det b\u00f8r tilrettelegges for et tydelig avgrenset omr\u00e5de for ballspill p\u00e5 gressflaten, noe ungdomsr\u00e5det mener vil \u00f8ke den sosiale bruken av omr\u00e5det blant unge, uten ekstra kostnad. Merknad 3: Tiltakene som er skissert i planen oppleves som positive, og er noe ungdomsr\u00e5det stiller seg bak for fremtiden. Likevel vil ungdomsr\u00e5det understreke at etablering av toalettfasiliteter b\u00f8r gis h\u00f8yeste prioritet dersom det innvilges \u00f8konomisk st\u00f8tte i kommende budsjettperioder. Det er et vanlig tilbud p\u00e5 andre badeplasser og heller ikke mulig \u00e5 erstatte p\u00e5 andre m\u00e5ter ved en strand midt i byen. Merknad 4: Det installeres drikkefontener n\u00e5r det \u00f8konomiske handlingsrommet tillater det. Martin Virkesdal Jonsterhaug (FrP) fremsatte p\u00e5 vegne av FrP f\u00f8lgende merknader: Bystyret er positive til at byr\u00e5det g\u00e5r i dialog med private akt\u00f8rer om etablering av toalettfasiliteter. Emil Julien Stautland Perron (MDG) fremsatte p\u00e5 vegne av MDG f\u00f8lgende merknader: Bystyret ber byr\u00e5det sikre midlertidige toalettfasiliteter for sommeren 2025 i Nordnesparken, ved badeplassen p\u00e5 M\u00f8llendal, og ved bystranden ved Marineholmen/Slippen. Ole-Ansger Nepomuk Martini (V) fremsatte p\u00e5 vegne av V f\u00f8lgende merknader: Merknad 1: Bystyret ber byr\u00e5det unders\u00f8ke muligheten for \u00e5 f\u00e5 oppf\u00f8rt benker p\u00e5 bystranden laget av plastavfall (plastlunter) som ble ryddet fra Store Lungeg\u00e5rdsvann under utbyggingen av bybanen, i samarbeid med Ogoori. Dette kan bli en viktig historiefortelling for publikum om hvordan kommunen tar ansvar for opprydding og setter materialene inn i et sirkul\u00e6rt kretsl\u00f8p. Merknad 2: Bystyret understreker at det b\u00f8r arbeides videre med \u00e5 sikre muligheten for badstuer i omr\u00e5det, og at det b\u00f8r samarbeides med ideelle organisasjoner som kan st\u00e5 for driften. Merknad 3: Bystyret ber byr\u00e5det jobbe videre med muligheten for utbygging i omr\u00e5det s\u00f8r for bystranden, der det er regulert som byggeomr\u00e5de. Byr\u00e5det bes komme tilbake til bystyret med en sak i l\u00f8pet av \u00e5ret dersom det viser seg at det er mulig \u00e5 realisere boligbygging her. Merknad 4: Bystyret ber byr\u00e5det vurdere om det er mulig \u00e5 tilgjengeliggj\u00f8re mindre arealer til bading sommeren 2026. Merknad 5: Bystyret ber byr\u00e5det legge til rette for salg av iskrem i omr\u00e5det om sommeren, for eksempel gjennom mobile iskremboder som de fra LICC, som gir ungdom sommerjobb. 3 Merknad 6: Bystyret ber byr\u00e5det legge til rette for at ikke-motoriserte b\u00e5ter kan legge til i omr\u00e5det som en del av prosjektet. Merknad 7: Bystyret ber byr\u00e5det vurdere om det kan utlyses en arkitektkonkurranse for arkitektstudenter om utforming av et stupebrett i omr\u00e5det, som skal finansieres av private. Votering: Innstillingen ble tiltr\u00e5dt enstemmig. Tilleggsforslag punkt 1 fra KRPF, fremsatt av Rune Bakervik (A) fikk 7 stemmer (A, SV, MDG, BL, UAV(Hillers\u00f8y). Tilleggsforslag punkt 2 fra KRPF, fremsatt av Rune Bakervik (A) fikk 7 stemmer (A, SV, MDG, V, UAV(Hillers\u00f8y). Tilleggsforslag punkt 1 \u2013 3 fra V, fremsatt av Ole-Ansger Nepomuk Martini (V), fikk 6 stemmer (A, SV, MDG, V). Tilleggsforslag om toaletter og skifterom fra SV, fremsatt av Eira Vilde Martinsen Garrido (SV) fikk 5 stemmer (A, SV, MDG). Tilleggsforslag om vannstasjoner fra SV, fremsatt av Eira Vilde Martinsen Garrido (SV) fikk 6 stemmer (A, SV, MDG, UAV(Hillers\u00f8y). Tilleggsforslag om kunstproduksjon fra SV, fremsatt av Eira Vilde Martinsen Garrido (SV) fikk 6 stemmer (A, SV, MDG, V). Tilleggsforslag om lek og moro fra SV, fremsatt av Eira Vilde Martinsen Garrido (SV) fikk 5 stemmer (A, SV, MDG). Tilleggsforslag fra MDG, fremsatt av Emil Julien Stautland Perron (MDG) fikk 6 stemmer (A, SV, MDG, UAV(Hillers\u00f8y). Merknad 1-4 fra ungdomsr\u00e5det, fremsatt av Rune Bakervik (A), fikk 7 stemmer (A, SV, MDG, V, UAV(Hillers\u00f8y). Merknad 1 \u2013 7 fra V, fremsatt av Ole-Ansger Nepomuk Martini (V) fikk 6 stemmer (A, SV, MDG, V). Merknad fra MDG, fremsatt av Emil Julien Stautland Perron (MDG) fikk 7 stemmer (A, SV, MDG, V, UAV(Hillers\u00f8y). Merknad fra FrP, fremsatt av Martin Virkesdal Jonsterhaug (FrP) ble tiltr\u00e5dt med 10 stemmer (H, FrP, BL, V, Sp, UAV(Hillers\u00f8y). Byr\u00e5det behandlet saken i m\u00f8tet 27.03.2025 sak 61/25 Byr\u00e5det innstiller til bystyret \u00e5 fatte f\u00f8lgende vedtak: Med unntak av merknaden er byr\u00e5dets og utvalgets innstilling likelydende. 4 "
}