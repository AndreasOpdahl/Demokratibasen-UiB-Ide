{
  "dokument_id": "62df56b0-9d04-598b-b4bc-b1c46fac120c",
  "doc_type": "case_attachment",
  "kommune": 4601,
  "tittel": "Vedlegg 13.01.25 Til Uvalget for Milj\u00f8 og Byutvikling vedr vei Helgeseter - rekkef\u00f8lgekrav",
  "url": "https://bergen.kommune.no/politikere-utvalg/api/fil/bk360/11850212/Vedlegg-13-01-25-Til-Uvalget-for-Miljo-og-Byutvikling-vedr-vei-Helgeseter-rekkefolgekrav",
  "tekst": "Til Uvalget for Milj\u00f8 og Byutvikling Eplekarten Steinerbarnehage SA Org.nr.: 971 488 328 Stiftelsen Virksomheten helgeseter Org.nr.: 971 427 248 Begge virksomhetene er ideellle organisasjoner og har s\u00e5ledes ikke noe \u00f8konomisk form\u00e5l utover en rasjonell drift. I tillegg mottar begge virksomhetene tilskudd innenfor hhv helse og sosiale planer og skole og barnehage. Fagetatens vurderinger og tiln\u00e6rming til klagepunktene er i sin natur formelle og ensidig begrunnet. Her tenker vi at samfunnsnytten og attraktiviteten til begge virksomhetene kunne blitt mer hensynstatt. Det h\u00f8rer med til historen at Helgeseter er definert som et \u00abkulturelt bevaringsomr\u00e5de\u00bb og har i reguleringsbestemmelsene sv\u00e6rt begrenset mulighet til utvidelse (10 % BYA). Begge virksomhetene har i \u00e5rtier drevet sin aktivitet. Utvidelse/nybygg av barnehagen og nye verkstedsbygg p\u00e5 Helgeseter er begge erstatningsbygg som f\u00f8lge av krav til modernisering og lovp\u00e5lagte krav. Kommunens rekkef\u00f8lgekrav som er gjort gjeldende, vil i ytterste konsekvens hindre planlagt utvikling av virksomhetene, da kostnadene for \u00e5 oppgradere til kommunal standard er sv\u00e6rt h\u00f8ye. Vi er undrende til rekkef\u00f8lgekravet, da dette f\u00f8rst kom etter at offentlig parkeringsplass ble bygget, og f\u00f8r gjeldende reguleringsplan ble vedtatt. Det b\u00f8r ogs\u00e5 nevnes at Helgeseter og Eplekarten har brukt betydelige bel\u00f8p p\u00e5 oppgraderinger etter at parkeringsplassen ble etablert \u2013 uten \u00f8konomiske bidrag fra Bergen k. Vi tenker at argumentene til ansvarlig s\u00f8ker (vedlagt dokument datert 11.januar 2025) \u2013 Byggadministrasjon Harald Bj\u00f8rndal AS - fortsatt gj\u00f8res gjeldende hvor det bla. pekes p\u00e5 f\u00f8lgende og som ikke fagetaten har begrunnet godt nok: I tillegg minner vi om at Helgeseter er et attraktivt friluftsomr\u00e5de med inngangsport til Ulriken og byfjellene. Eksempelvis finner vi flere nettsteder som peker p\u00e5 det: https://ut.no/turforslag/117514272/rundtur-via-nubbevannet-og-landasfjellet-fra-helgeseter Eplekarten Steinerbarnehage og Stiftelsen Virksomheten Helgeseter er begge ideelle, samfunnsnyttige virksomheter med driftsavtaler/tilskudd med kommunen. Virksomhetene er med \u00e5 l\u00f8se kommunens ansvar for \u00e5 gi, hhv barn og funksjonshemmede, lovp\u00e5lagte tjenester. Det oppleves som et paradoks at Bergen k krever en oppgradering av veien for at virksomhetene skal f\u00e5 ferdigattest p\u00e5 gjennomf\u00f8ring av myndighetskrav. Eplekarten Steinerbarnehage og Stiftelsen Virksomheten Helgeseter appellerer til Utvalget \u00e5 bist\u00e5 for \u00e5 sikre ferdigattest. I tillegg h\u00e5per vi Utvalget ser det som kommunens ansvar, \u00e5 ta kostnadene ved en fremtidig oppgradering av veien. Med vennlig hilsen Geir Legreid Renate Hisdal Sign. Sign. Stiftelsen Virksomheten Helgeseter Eplekarten Steinerbarnehage Daglig leder Daglig leder "
}