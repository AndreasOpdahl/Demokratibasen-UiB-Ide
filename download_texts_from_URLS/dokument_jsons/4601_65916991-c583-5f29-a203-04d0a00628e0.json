{
  "dokument_id": "65916991-c583-5f29-a203-04d0a00628e0",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 19062024, Sak 263/24, Evaluering m\u00f8teplan bystyret",
  "url": "https://bergen.kommune.no/politikere-utvalg/api/fil/bk360/10721142/Innstilling-vedtak-Evaluering-moteplan-bystyret",
  "tekst": "Evaluering m\u00f8teplan bystyret Bergen bystyre behandlet saken i m\u00f8tet 19.06.2024 sak 263/24 og fattet f\u00f8lgende vedtak: 1. Tidspunkt for gjennomf\u00f8ring av bystyrets m\u00f8ter endres til kl. 12.00-21.00 2. Gjeldende m\u00f8teplan for h\u00f8sten 2024 fastholdes. 3. Bystyrets kontor vil finne en ny dag for heldagssamling folkevalgtoppl\u00e6ring for bystyrets medlemmer. 4. Forslag til m\u00f8teplan 2025 legges frem for bystyret 4. september. Bergen bystyres behandling F\u00f8lgende representanter tok ordet: Eivind N\u00e6vdal-Bolstad (H), Richard Laloo Storevik (A), Mikkel Gr\u00fcner (SV), Thor Haakon Bakke (MDG), Sunniva Andresdottir Vik (R), Ole-Ansger Nepomuk Martini (V), Thomas Modulv Flesland (Sp), Reidar Staalesen (A), Fauzia Hussain Wiik (A), Rune Bakervik (A). Forslag fremsatt i bystyret: Sunniva Andresdottir Vik (R) fremsatte p\u00e5 vegne av SV og R f\u00f8lgende alternative forslag: Gjeldende tidspunkt for gjennomf\u00f8ring av bystyrets m\u00f8ter fra kl. 09-18 fastholdes. Ved behov for utvidelse av tidsrammen skal dette besluttes og formidles i god tid f\u00f8r gjennomf\u00f8ring av m\u00f8tene. Ole-Ansger Nepomuk Martini (V) fremsatte p\u00e5 vegne av V f\u00f8lgende tilleggsforslag: Resterende bystyrem\u00f8ter i 2024 avholdes p\u00e5 Vestlandshuset, om mulig. Merknader fremsatt i bystyret: Ole-Ansger Nepomuk Martini (V) fremsatte p\u00e5 vegne av V f\u00f8lgende merknad: Gamle r\u00e5dhus er et fint og viktig bygg i byens historie. Fasilitetene p\u00e5 Gamle r\u00e5dhus er samtidig ikke tilrettelagt for lange m\u00f8ter. Inntil fasilitetene p\u00e5 Gamle r\u00e5dhus blir utbedret, \u00f8nsker bystyret at bystyrem\u00f8tene avholdes andre steder med bedre fasiliteter. Votering: Alternativt forslag til punkt 1 fra SV og R fremsatt av Sunniva Andresdottir Vik (R), fikk 32 stemmer (A, SV, MDG, V, R, KrF), og var dermed falt. Innstillingen punkt 1 ble vedtatt med 35 stemmer (H, FrP, BL, INP, Sp, PP). Innstillingen punkt 2-4 ble vedtatt enstemmig Tilleggsforslag fra V fremsatt av Ole-Ansger Nepomuk Martini (V), fikk 9 stemmer (MDG, V, KrF), og var dermed falt. Merknad fra V fremsatt av Ole-Ansger Nepomuk Martini (V), fikk 9 stemmer (MDG, V, KrF), og var dermed falt. Forretningsutvalget behandlet saken i m\u00f8tet 11.06.2024 sak 215/24 og avga f\u00f8lgende innstiling: Utvalgets innstilling er likelydende med bystyrets vedtak. Forslag til innstilling: 1. Gjeldende tidspunkt for gjennomf\u00f8ring av bystyrets m\u00f8ter fra kl. 09-18 fastholdes. Ved behov for utvidelse av tidsrammen skal dette besluttes og formidles i god tid f\u00f8r gjennomf\u00f8ring av m\u00f8tene. 2. Gjeldende m\u00f8teplan for h\u00f8sten 2024 fastholdes. 3. Heldagssamling folkevalgtoppl\u00e6ring for bystyrets medlemmer fastsettes til 3. september 2024. 4. Forslag til m\u00f8teplan 2025 legges frem for bystyret 4. september. 2 "
}