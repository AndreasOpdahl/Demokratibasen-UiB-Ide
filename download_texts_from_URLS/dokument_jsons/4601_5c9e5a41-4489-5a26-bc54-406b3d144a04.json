{
  "dokument_id": "5c9e5a41-4489-5a26-bc54-406b3d144a04",
  "doc_type": "case_attachment",
  "kommune": 4601,
  "tittel": "Fagnotat datert 30.04.2024 - Christies gate, EM p\u00e5 Festplassen - S\u00f8knad om serveringsbevilling, samt ny alminnelig skjenkebevilling for alkoholholdig drikk gruppe 1 og 2 for perioden 14.06.24 - 14.07.24 ",
  "url": "https://bergen.kommune.no/politikere-utvalg/api/fil/bk360/10356407/Fagnotat-datert-30-04-2024-Christies-gate-EM-pa-Festplassen-Soknad-om-serveringsbevilling-samt-ny-alminnelig-skjenkebevilling-for-alkoholholdig-drikk-gruppe-1-og-2-for-perioden-14-06-24-14-07-24-",
  "tekst": " cc_Virksomhet Til Fagnotat BNKI - stab V\u00e5r referanse: 2024/55951-8 Saksbehandler: Bent Eirik Lund\u00f8 Fra Dato: 30. april 2024 Avsender Fagnotat datert 30.04.2024 - Christies gate, EM p\u00e5 Festplassen - S\u00f8knad om serveringsbevilling, samt ny alminnelig skjenkebevilling for alkoholholdig drikk gruppe 1 og 2 for perioden 14.06.24 - 14.07.24 Kontor for skjenkesaker mottok 3. april 2024 s\u00f8knad om ny alminnelig skjenkebevilling for alkoholholdig drikk gruppe 1 og 2 utend\u00f8rs for perioden 14.06.2024 \u2013 14.07.2024, ved EM p\u00e5 Festplassen, Christiesgate. Bevillingss\u00f8ker er Beck Sport AS, org. nr. 933 295 613 Totalt oms\u00f8kt skjenkeareal er 2 160 kvm, fordelt p\u00e5 telt 1 600 kvm og ute 560 kvm. Stedet beskrives som et sted med liten eller ingen matomsetning. N\u00e5r det gjelder vandelsvurderingen foreligger det ikke merknader av nyere dato, som vurderes \u00e5 ha betydning for s\u00f8knaden. Etat for sosiale tjenester har merknader. Fagetatens anbefaling: A. 1. S\u00f8knaden om ny alminnelig skjenkebevilling for alkoholholdig drikk gruppe 1-3, ved ute areal i perioden 14.06.24-14.07.24, ved EM p\u00e5 Festplasen, Christiesgate, innvilges. Bevillingshaver er Beck Sport AS, org. nr. 933 295 613 2. Styrer for skjenkebevillingen er Birthe Augestad Nilsen, f. 05.02.74 Stedfortreder for styrer er Rudi Bakken, f. 19.07.71 3. Bevillingen er gitt til et sted med liten eller ingen matomsetning. Det skal for skjenkebevilling settes krav om at skjenkestedet skal ha gratis og lett tilgjengelig vann i lokalet til kunder for selvbetjening. Det skal informeres om at springvann er gratis i alle menyer der det opplyses om andre drikkevarer. Dersom det finnes oppslagstavle for drikkevarer i baren, skal denne inneholde informasjon om at man kan f\u00e5 gratis springvann. 4. Totalt skjenkeareal er 2 160 kvm, fordelt p\u00e5 telt 1 600 kvm og ute 560 kvm. B. Bevillingen gis for bevillingsperioden for perioden 14.06.24-14.07.24 Skjenketiden fra 12.00-22.30 C. Etter at det er fattet vedtak om f\u00f8rstegangstildeling av ny bevilling, m\u00e5 bevillingshaver, f\u00f8r bevillingsdokumentet blir utferdiget, og f\u00f8r bevillingen kan tas i bruk, sende inn f\u00f8lgende dokumentasjon til Kontor for skjenkesaker: 1. kopi av brukstillatelsen fra bygningsmyndighetene 2. kvittering fra Altinn p\u00e5 at oppstartskjema er innsendt til Mattilsynet 3. bevillingsgebyr m\u00e5 v\u00e6re betalt 4. kopi som viser at alle ansatte har lovlige arbeidskontrakter, og at det er tegnet yrkesskadeforsikring for alle ansatte. Alle ansatte skal registreres i arbeidstakerregisteret s\u00e5 snart som mulig, og senest en m\u00e5ned fra oppstart D. F\u00f8r tillatelsen til uteservering tas i bruk, skal s\u00f8ker sende kopi til Kontor for skjenkesaker som bekrefter: 1. at s\u00f8ker har lovlig adgang til \u00e5 benytte arealet til uteservering, kopi av leiekontrakt, eller bekreftelse p\u00e5 at arealet ligger p\u00e5 egen grunn 2. at Bymilj\u00f8etaten har godkjent uteserveringen med eventuelle innretninger p\u00e5 offentlig areal 3. at tiltak som er s\u00f8knadspliktige etter plan- og bygningsloven er godkjent av bygningsmyndigheten F\u00f8r tillatelsen til uteservering tas i bruk skal Kontor for skjenkesaker ha v\u00e6rt p\u00e5 befaring p\u00e5 stedet. Befaring skal finne sted innen 5 virkedager etter at Kontor for skjenkesaker har mottatt skriftlig melding fra bevillingshaver om at befaring kan gjennomf\u00f8res. Overholdes ikke fristen kan tillatelsen tas i bruk uten befaring. E. S\u00f8ksm\u00e5l om gyldigheten av vedtaket eller krav om erstatning som f\u00f8lge av vedtaket, kan ikke reises f\u00f8r parten har nyttet sin adgang til \u00e5 klage over vedtaket, og klagen er avgjort av klageinstansen. I henhold til bestemmelsen i forvaltningslovens \u00a7 27b kan s\u00f8ksm\u00e5l likevel reises n\u00e5r det har g\u00e5tt 6 m\u00e5neder fra klagen f\u00f8rste gang er fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Saksutredning: Bergen bystyre fattet i sak 378/20 vedtak om at byr\u00e5det skal ha avgj\u00f8relsesmyndigheten i saker som gjelder s\u00f8knader om nye skjenkebevillinger og s\u00f8knader om endringer i eksisterende bevillinger. Alkohollovens \u00a7 1 - 4 b sier at bevilling skal tildeles den for hvis regning virksomheten drives. Bevillingen skal alts\u00e5 gis til den juridiske enhet som har den direkte \u00f8konomiske interessen i, og ansvaret for salget eller skjenkingen av alkohol. Bevillingshaver og andre sentrale personer i virksomheten f.eks. eier, daglig leder eller en som f\u00e5r vesentlige inntekter fra virksomheten, m\u00e5 ha utvist uklanderlig vandel i forhold til alkoholloven og andre lover som har sammenheng med alkohollovens form\u00e5l, alkohollovens \u00a7 1 - 7 b. I tillegg m\u00e5 disse personer ha en uklanderlig vandel i forhold til skatte- og avgiftslovgivningen. Til hver bevilling skal det utpekes en styrer og en stedfortreder. Det er adgang til \u00e5 s\u00f8ke om at kravet om \u00e5 ha stedfortreder fravikes. For styrer og stedfortreder er det etter alkoholloven ikke s\u00e5 strenge vandelskrav som til eier mfl. Styrer og stedfortreder m\u00e5 ha utvist uklanderlig vandel i forhold til alkoholloven og andre lover som har sammenheng med alkohollovens form\u00e5l, alkohollovens \u00a7 1 - 7 c. Alkohollovens \u00a7 1 - 7 a lyder slik: \u201cVed vurderingen av om bevilling b\u00f8r gis, kan kommunen blant annet legge vekt p\u00e5 antallet salgs- og skjenkesteder, stedets karakter, beliggenhet, m\u00e5lgruppe, trafikk- og ordensmessige forhold, n\u00e6ringspolitiske hensyn og hensynet til lokalmilj\u00f8et for \u00f8vrig. Det kan ogs\u00e5 legges vekt p\u00e5 om bevillingss\u00f8ker og personer som nevnt i \u00a7 1-7b f\u00f8rste ledd er egnet til \u00e5 ha bevilling.\u201d Reglene om vandel og retningslinjer bidrar til at kommunen har f\u00e5tt eksemplifisert hvilke hensyn det er relevant \u00e5 legge vekt p\u00e5 i forbindelse med behandlingen av en s\u00f8knad om bevilling. Kommunen har ogs\u00e5 f\u00e5tt en mulighet til \u00e5 legge vekt p\u00e5 s\u00f8kers eller andre personers egnethet til \u00e5 drive n\u00e6ring gjennom at det ved vandelsvurderingen kan sees hen til om bevillingshaver og de impliserte partene tidligere har overholdt skatte-, avgifts- og regnskapslovgivningen. S\u00f8knader om nye salgs- og skjenkebevillinger blir rutinemessig oversendt h\u00f8ringsinstansene til uttalelse. S\u00f8knader om endringer i eksisterende bevillinger blir oversendt til politiet og sosialstyret. Etter hvert som beslutningsgrunnlaget blir klart i forhold til den enkelte s\u00f8knad, og saksbehandlerkapasiteten ved Kontor for skjenkesaker tillater det, blir sakene fremmet for byr\u00e5det til avgj\u00f8relse. S\u00f8knadene blir behandlet etter reglene i alkoholloven, retningslinjer vedtatt av Bergen bystyre 24.06.20 og i tr\u00e5d med kommunal praksis. S\u00d8KER: Skjenkestedets navn: EM p\u00e5 Festplassen S\u00f8knaden gjelder: Ny alminnelig skjenkebevilling for alkoholholdig drikk gruppe 1 og 2, utend\u00f8rs. Bevillingshaver: Beck Sport AS, org. nr. 933 295 613 Type virksomhet: Sted med liten eller ingen matomsetning. Styrer: Birthe Augestad Nilsen, f. 05.02.74 Stedfortreder for styrer: Rudi Bakken, f. 19.07.71 Skjenkeareal: 2 160 kvm, fordelt p\u00e5 telt 1 600 kvm og ute 560 kvm Politiets uttalelse: Politiet har ingen merknader til s\u00f8knaden. Sosialtjenestens uttalelse: \u00abDette skjenkestedets beliggenhet, og arrangementets st\u00f8rrelse, b\u00e5de i areal, tid og antall personer det er plass til, tilsier at det kommer i konflikt med hensynet til barnefamilier, barn og ungdom. Det er vel kjent at st\u00f8rre tilgjengelighet til alkohol \u00f8ker forbruket av alkohol. Fra et sosialfaglig synspunkt er det bekymringsfullt n\u00e5r man vet hvor store skader alkoholbruk medf\u00f8rer, b\u00e5de for individ, familie og samfunn. Etat for sosiale tjenester mener at alle innbyggere og bes\u00f8kende, og spesielt familier, barn og ungdom skal kunne bruke Festplassen i sommerferien uten \u00e5 m\u00e5tte forholde seg til alkohol og andres bruk av alkohol, og at skjenkebevilling ikke b\u00f8r innvilges.\u00bb Om driftskonseptet: \u00abVisjon Fotballfestivalen 2024 med gatemat har som m\u00e5l \u00e5 v\u00e6re en samlende m\u00f8te- og aktivitetsplass for store og sm\u00e5. Mat, fotball og andre aktiviteter skal gj\u00f8re dette omr\u00e5det attraktivt for b\u00e5de innbyggere og tilreisende/turister. Arrangements beskrivelse Fotballfestivalen 2024 med gatemat m\u00e5 regnes som et st\u00f8rre kulturarrangement, scene og elektrisk forsterket lyd og st\u00f8rre telt vil bli brukt. Teltet som planlegges brukt er 40mx40m. Se vedlagte tegninger og spesifikasjoner for teltet. N\u00e5r det gjelder elektrisk forsterket lyd er dette rigget for fremvisning av fotball og musikk. Gjeldende regler for desibel og tider vil f\u00f8lgelig holdes. Ang\u00e5ende storskjermer s\u00e5 planlegges det \u00e5 vise EM p\u00e5 lerreter med laserprosjekt\u00f8r inne i teltet. Da vil det v\u00e6re til mindre sjenanse enn en vanlig storskjerm ute p\u00e5 plassen. Det vil v\u00e6re god passeringsmulighet for byens befolkning gjennom hele arrangementsperioden. Kapasitet Vi beregner \u00e5 ha inntil 2000 sitteplasser med festivalbord og benker p\u00e5 omr\u00e5det. Det planlegges for at deler av bordene kan bestilles som forh\u00e5ndssalg via Ticketmaster, resterende vil v\u00e6re tilgjengelig for drop-in. Forh\u00e5ndsalg er kj\u00f8p av drikkepakker, med og uten alkohol til fotballkampene. Arrangementet er \u00e5pent for allmennheten. Adgangskontroll ved inngang og id kontroll til baromr\u00e5det. Produksjonsomr\u00e5de Det vil opprettes et mindre produksjonsomr\u00e5de i tilknytning til teltet hvor kj\u00f8lelager, \u00f8ltanker, lager, personalomr\u00e5de, o.l. Dette vil ikke v\u00e6re tilgjengelig for publikum. Servering og installasjoner Barene vil settes opp inne i teltet. Eget utsalg med alkoholfri drikke. Til daglig frakting av varer til barene fra produksjonsomr\u00e5det vil det benyttes manuell pallejekk og trillevogn. Sanit\u00e6ranlegg Det planlegges \u00e5 sette opp 20-25 festivaltoaletter som t\u00f8mmes hver dag av Norva24. Disse vil plasseres innenfor byggegjerdesonen og ogs\u00e5 p\u00e5 dette omr\u00e5det \u00f8nskes det \u00e5 ta p\u00e5 duk med gatekunst p\u00e5 byggegjerdene for \u00e5 sikre personvern. Arrangementsomr\u00e5de Omr\u00e5det som \u00f8nskes brukt vil v\u00e6re stengt med lave og h\u00f8ye gjerder. Se vedlagte skisse. Festplassen vil alltid ha god gjennomgang i tidsperioden, vi planlegger \u00e5 sentrere arrangementet til midten av plassen. Str\u00f8m Str\u00f8mbehov er ikke klart enda, men det nye str\u00f8mnettet p\u00e5 Festplassen vil uansett dekke behovet. Sikkerhet Det vil v\u00e6re d\u00f8gnbemannede vektere fra PSS Securitas i perioden 11.06.2024 til 16.07.2024. Det planlegges 3 riggdager i forkant av arrangementet og to dager etter. Under riggedagene vil sikkerhetssone opprettes og PSS Securitas vil v\u00e6re ansvarlig for sikre omr\u00e5det og personer i tilknytning. Det vil brukes en mindre lift i deler av riggingen. Alle gjeldende sikkerhets- og HMS regler vil f\u00f8lges. Planverk med sikkerhetsplan og ROS analyse utarbeides av PSS Securitas. \u00c5pningstider \u00c5pningstider er 12.00-23.00 alle dager foruten s\u00f8ndager da det \u00e5pner kl 13.00. Mellom 23.00 og 11.00 vil inngjerdet omr\u00e5det v\u00e6re avstengt og bevoktet med vekter. HMS ansvarlig Det vil v\u00e6re en dedikert person som ser til at regler for arbeidstid og arbeidsmilj\u00f8loven generelt overholdes. B\u00e5de internt i prosjektet og hos v\u00e5re underleverand\u00f8rer. Skjenking Etter samtaler med Bergen skjenkekontor har vi f\u00e5tt anbefalt \u00e5 s\u00f8ke om fast skjenkel\u00f8yve for hele perioden (tilsvarende Bergen Julemarked) Det vil bli s\u00f8kt om \u00e5 servere alkohol i gruppe 1 og 2. (\u00f8l og vin) Sanitet Representanter fra R\u00f8de Kors (med hjertestarter) vil v\u00e6re til stede p\u00e5 omr\u00e5det n\u00e5r det vises fotball. Familieaktiviteter Det er et \u00f8nske fra arrang\u00f8r \u00e5 tilrettelegge for at barn- og barnefamilier skal f\u00e5 et godt og variert tilbud p\u00e5 Festplassen gjennom arrangementsperioden. Derfor vil vi kontakte ulike akt\u00f8rer/initiativer som kan bidra til dette. Scenen \u00f8nskes tilbydd til amat\u00f8rkultur og kultur p\u00e5 hviledagene. Vi vil inng\u00e5 et samarbeid med en profesjonell aktivitetesakt\u00f8r som Kjempeg\u00f8y AS www.kjempegoy.no Disse blir leid inn i hele perioden for \u00e5 sikre aktiviteter tilrettelagt for barn og familier p\u00e5 alle kampdagene. Ballongdekor, ansiktsmaling, enkle konkurranser hvor man kan vinne fotballdrakter, etc. Egen \u00abKULI-LOUNGE\u00bb med sakkosekker, leker, tv, ipader og gratis KULI-drikke fra barnebaren. Andre aktiviteter kan v\u00e6re FIFA turneringer p\u00e5 storskjerm i samarbeid med f.eks Fjordkraft/COOP. Hoppedager i samarbeid med RUSH/FlipZone. Vi \u00f8nsker ogs\u00e5 at fokuset v\u00e5rt p\u00e5 milj\u00f8 skal v\u00e6re merkbart ogs\u00e5 i KULI- Loungen og vil gjennomf\u00f8re Barnas Milj\u00f8dag minst en gang i perioden. https://www.xn-- kjempegy-c5a.no/barnas-miljodag/ I omr\u00e5det hvor disse aktivitetene finner sted vil det ikke serveres alkohol. Vi er i dialog med Isbilen om de kan komme innom noen ganger og dele ut is til barna. N\u00e5r endelig godkjenning for bruk er vedtatt kan vi lande de ulike aktivitetene fortl\u00f8pende. Gatemat Det vil serveres mat i hele \u00e5pningstiden.Vi vil benytte oss av lokale, eksisterende tilbydere med FoodTruck, det vil v\u00e6re et bredt utvalg som skal ha fokus p\u00e5 \u00e5 servere mat med h\u00f8y kvalitet. Vi ser for oss 4 mattilbydere, noen st\u00e5r hele perioden og andre skiftes ut underveis etter avtale. Det tillates ikke at FoodTruckene har egen reklame/menyer p\u00e5 gateplan, dette for \u00e5 sikre best mulige forhold for gjestene. Menyer og annet m\u00e5 v\u00e6re montert p\u00e5 FoodTruckene. Alle vil f\u00f8lge Bergen Kommunes krav p\u00e5 vekt og m\u00e5l: Kj\u00f8ret\u00f8yets eller tilhengerens maksimalt tillatte totalvekt er 3500 kg. Anbefalte m\u00e5l p\u00e5 kj\u00f8ret\u00f8yet er lengde 6 meter, bredde 2 meter og h\u00f8yde 2,5 meter.\u00bb Bergen bystyre har vedtatt egne retningslinjer til tildeling av tillatelser til uteserveringer. De inneholder blant annet f\u00f8lgende bestemmelser: \u00abKap. 8 TILLATELSER TIL UTESERVERING 8.1 Det er ikke tillatt med musikk eller underholdning ved bruk av elektrisk anlegg/ h\u00f8yttaler p\u00e5 uteserveringen etter kl. 22.00, likevel slik at lav bakgrunnsmusikk tillates dersom den ikke er til sjenanse for omgivelsene. Musikk eller underholdning m\u00e5 ikke v\u00e6re slik at det er til vesentlig sjenanse eller ulempe for dem som bor eller oppholder seg i omr\u00e5det hvor uteserveringen foreg\u00e5r. 8.2 Fremkommeligheten og de trafikale forhold skal v\u00e6re gode etter etablering av uteserveringen. Bredde til fri ferdsel avgj\u00f8res etter en konkret vurdering, og den skal v\u00e6re minimum 3 meter. Menyskilt, navneskilt, blomsterkasser og andre innretninger i forbindelse med uteserveringen skal ikke plasseres utenfor serveringsarealets avgrensing. Unntak kan gj\u00f8res i omr\u00e5der med liten ferdsel. 8.3 Tillatelsene til uteservering gjelder for det areal som er oppgitt i vedtaket. Tillatelsen gjelder det driftskonsept som er oppgitt i s\u00f8knaden. Vedtak p\u00e5 innvilget uteservering gis under forutsetning av at det til enhver tid foreligger leieforhold med grunneier for arealet. 8.4 Skjenkearealet p\u00e5 uteserveringen m\u00e5 v\u00e6re klart avgrenset mot det arealet som ikke er skjenkeareal. Bymilj\u00f8etaten godkjenner vilk\u00e5r og avgrensing p\u00e5 offentlig areal. F\u00f8lgende avgrensinger godtas: Metallgjerder i lengre seksjoner som ikke er grunnfaste i kombinasjon med t\u00f8y eller tau, eller andre l\u00f8sninger som sikrer behovet for avgrensing og flyttbarhet. Avgrensing p\u00e5 offentlig grunn skal fjernes n\u00e5r de ikke er i bruk.\u00bb Fagetatens vurdering: I henhold til alkoholloven stilles det krav om at s\u00f8ker har uklanderlig vandel, oppfyller alkohollovens krav til bevillingshavere og at s\u00f8ker finnes egnet til \u00e5 inneha bevilling. Det er ingen momenter vedr\u00f8rende vandel i foreliggende s\u00f8knad som tilsier at alminnelig skjenkebevilling for alkoholholdig drikk gruppe 1 og 2 ikke kan tildeles i dette tilfellet. Foreliggende s\u00f8knad gjelder for skjenkebevilling til et arrangement p\u00e5 Festplassen, noe som i de kommunale retningslinjene pkt. 4.1, er beskrevet som en alkoholfri sone. I den samme bestemmelsen er det gjort unntak fra hovedregelen om alkoholfri sone i forbindelse med st\u00f8rre kulturarrangementer og byomfattende folkefester. P\u00e5 bakgrunn av prosjektbeskrivelsen vurderer Kontor for skjenkesaker det aktuelle arrangementet til \u00e5 v\u00e6re et st\u00f8rre kulturarrangement og s\u00e5ledes faller den inn under unntaket fra hovedregelen i retningslinjene pkt 4.1, 5. ledd, siste setning. Politi har ingen innvendinger mot arrangementet. Skjenketiden er begrenset i forhold til alminnelig skjenketid. En kan, i utgangspunktet, ikke se at det foreligger noe som skulle tilsi at det ikke kan innvilges skjenkebevilling ved det aktuelle uteomr\u00e5det. Dette betinger imidlertid godkjent leiekontrakt fra Bymilj\u00f8etaten. En kommentar skal knyttes til uttalelsen fra sosialtjenesten. I retningslinjer for tildeling av salgs- og skjenkebevillinger i Bergen kommune for bevillingsperioden 2020-2024 pkt. 4.1, 9 ledd fremkommer bl.a. f\u00f8lgende: \u00abF\u00f8r s\u00f8knaden avgj\u00f8res skal det innhentes uttalelse fra sosialtjeneste og politi. Det skal tas hensyn til barn og unge i forbindelse med tildelingen av bevilling. Disse uttalelsene skal ilegges stor vekt dersom det kan vises til s\u00e6rlige grunner til at bevilling vil v\u00e6re problematisk.\u00bb Sp\u00f8rsm\u00e5let blir om arrangementet bli av problematisk karakter, relatert til skjenking av alkohol. Det har tidligere v\u00e6rt arrangementer i forbindelse med fotball EM og VM, ved Tollbodallmenningen. Pride festivalen har i flere \u00e5r v\u00e6rt arrangert p\u00e5 Festplassen. Det har v\u00e6rt innvilget skjenkebevilling til alle disse arrangementene. Kontor for skjenkesaker har ikke mottatt negative tilbakemeldinger under eller etter disse arrangementene. Et annet moment \u00e5 trekke frem er skjenketiden. Den er til kl. 22.30, hver kveld, noe som er relativt tidlig sammenlignet med vanlig skjenketid i Bergen. Beskrevet vaktholdet vil ogs\u00e5 s\u00f8rge for at en holder seg innenfor alkohollovens rammer. Kontor for skjenkesaker anbefaler at s\u00f8knaden om ny alminnelig skjenkebevilling for alkoholholdig drikk gruppe 1 og 2, ved EM p\u00e5 Festplassen, innvilges som oms\u00f8kt. Dette med bakgrunn i en konkret helhetsvurdering, herunder det totalkonsept som er skissert for virksomheten. Skjenkebevillingen gjelder for det driftskonsept som er oppgitt i s\u00f8knaden og som er godkjent. Skjenkebevillingen kan imidlertid kun benyttes dersom bevillingshaver innehar gyldig leiekontrakt med grunneier for uteservering p\u00e5 det oms\u00f8kte omr\u00e5det. Dersom slik leiekontrakt ikke foreligger, kan tillatelsen til skjenking p\u00e5 omr\u00e5det ikke benyttes. Med hilsen Avdeling Terje Gjertsen Bent Eirik Lund\u00f8 leder nestleder Dokumentet er godkjent elektronisk. "
}