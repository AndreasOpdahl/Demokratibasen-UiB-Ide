{
  "dokument_id": "0ead70e9-013b-591e-96ac-f38efdb8a530",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l fra Linn Kristin Eng\u00f8 (A) om erstatningsskolen p\u00e5 Sydneshaugen - Utvalg for barnehage, skole og idrett - Innsendt: 18.2.2025",
  "url": "https://bergen.kommune.no/politikere-utvalg/api/fil/bk360/12169481/Svar-pa-skriftlig-sporsmal-fra-Linn-Kristin-Engo-A-om-erstatningsskolen-pa-Sydneshaugen-Utvalg-for-barnehage-skole-og-idrett-Innsendt-18-2-2025",
  "tekst": " Seksjon for strategi, utvikling og utredning (SUU) Til Intern korrespondanse Bystyrets kontor V\u00e5r referanse: 2025/121916-3 Saksbehandler: Lina Gaski Fra Dato: 26. februar 2025 Byr\u00e5d for barnehage og skole Svar p\u00e5 skriftlig sp\u00f8rsm\u00e5l fra Linn Kristin Eng\u00f8 (A) om erstatningsskolen p\u00e5 Sydneshaugen - Utvalg for barnehage, skole og idrett - Innsendt: 18.2.2025 Skriftlig sp\u00f8rsm\u00e5l fra Linn Kristin Eng\u00f8 (A) om erstatningsskolen p\u00e5 Sydneshaugen - Utvalg for barnehage, skole og idrett - Innsendt: 18.2.2025 Sp\u00f8rsm\u00e5l til byr\u00e5den: Erstatningsskolen p\u00e5 Sydneshaugen skulle etter planen v\u00e6rt fjernet, og riving var planlagt h\u00f8sten 2024. Skolen st\u00e5r der enda og lekeplassen forfaller. Det er vedtatt av bystyret at tomten skal tilbakef\u00f8res til park og lekeplass. Sp\u00f8rsm\u00e5l: 1. N\u00e5r skal skolen rives? 2. Hva er byr\u00e5dets plan for tomten? Svar fra byr\u00e5den: Siden forvaltning og drift av kommunens bygg og eiendommer ligger under Byr\u00e5dsavdeling for finans sitt ansvarsomr\u00e5de, s\u00e5 er sp\u00f8rsm\u00e5let forelagt finansbyr\u00e5d Jacob M\u00e6hle som har gitt f\u00f8lgende tilsvar: Erstatningsskolen p\u00e5 Sydneshaugen skal ikke rives, men fjernes. Byggene er nemlig av en slik tilstand at de fortsatt har en bruksverdi. De er derfor lagt ut for salg med forutsetning om at kj\u00f8per st\u00e5r for demontering og borttransport. Det minste av byggene, som er plassert p\u00e5 parkeringsplassen bak Johanneskirken, er det tidligere inng\u00e5tt en leieavtale med Bergen kirkelige fellesr\u00e5d (BKF) for. Etter at leieavtalen ble inng\u00e5tt har Bergen kirkelige fellesr\u00e5d n\u00e5 ytret \u00f8nske om \u00e5 kj\u00f8pe dette bygget. Det antas at et salg av det bygget som BKF leier, og den \u00f8vrige delen av bygningsmassen vil bli sluttf\u00f8rt i l\u00f8pet av v\u00e5ren 2025. Siden uteomr\u00e5det ikke lenger skal brukes til skoleform\u00e5l, vil det bli tilbakef\u00f8rt i tr\u00e5d med tidligere vedtak. Daniel C.E. H\u00e3gglund - Byr\u00e5d for barnehage og skole Dokumentet er godkjent elektronisk. "
}