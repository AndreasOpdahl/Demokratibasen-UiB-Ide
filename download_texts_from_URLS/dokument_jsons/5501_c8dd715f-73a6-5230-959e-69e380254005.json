{
  "dokument_id": "c8dd715f-73a6-5230-959e-69e380254005",
  "doc_type": "case_presentation",
  "kommune": 5501,
  "tittel": "Klagesak - Tillatelse til utvidet bruk av avkj\u00f8rsel - Broxvegen 3C",
  "url": "https://innsyn.tromso.kommune.no/application/getMoteDokument?dokid=2001698191",
  "tekst": "Arkivsaksnr. 23/19000-2 Saksbehandler Bj\u00f8rn Hagen Saksgang M\u00f8tedato Klageutvalget Klagesak - Tillatelse til utvidet bruk av avkj\u00f8rsel - Broxvegen 3C Kommunedirekt\u00f8rens innstilling til vedtak: Klager av 6. og 7.11.2023 gis ikke medhold. Klageutvalget stadfester underinstansen sitt vedtak av 16.10.2023. Klageutvalget slutter seg til begrunnelsen som fremg\u00e5r av saksfremleggets avsnitt kalt \u00abKlageutvalgets sekretariat \u2013 vurdering og begrunnelse\u00bb. Bj\u00f8rn Hagen R\u00e5dgiver- Sekretariat for klageutvalget 1 Hva saken gjelder En avkj\u00f8rselstillatelse er en tillatelse til \u00e5 kj\u00f8re av eller p\u00e5 offentlig veg, til eller fra privat eiendom, p\u00e5 et bestemt sted. Avkj\u00f8rsel er enhver tilknytning mellom offentlig veg og privat eiendom. Etablering av ny avkj\u00f8rsel, flytting, endret utforming eller endret bruk av eksisterende avkj\u00f8rsel er s\u00f8knadspliktig etter veglovens \u00a7 40. I veglova \u00a7 40 f\u00f8rste og andre ledd heter det: \u00abAvkj\u00f8rsle fr\u00e5 offentleg veg m\u00e5 berre byggast eller nyttast etter reguleringsplan eller arealdel av kommuneplan etter plan- og bygningsloven. Ligg det ikkje f\u00f8re nokon reguleringsplan som nemnd, eller planen ikkje omfattar avkj\u00f8rsle, m\u00e5 avkj\u00f8rsle fr\u00e5 offentleg veg ikkje byggast eller nyttast utan l\u00f8yve fr\u00e5 vegstyremakta.\u00bb Bestemmelsen forst\u00e5s slik at det kun er n\u00f8dvendig med s\u00e6rskilt tillatelse fra vegmyndighetene dersom den oms\u00f8kte avkj\u00f8rselen ikke er regulert i plan. Det er kommunen som er vegmyndighet for kommunale veier. Kommunen har som vegmyndighet ansvar for \u00e5 p\u00e5se at avkj\u00f8rsler til kommunal veg er etablert i tr\u00e5d med gjeldende regelverk. Vegdirektoratets H\u00e5ndbok R 701 \u00abRetningslinjer for behandling av avkj\u00f8rselssaker\u00bb samt forskrift om retningslinjer for behandling av avkj\u00f8rselssaker for riksveg1, er retningsgivende og viser relevante momenter til vurderingen i saker som gjelder avkj\u00f8rsel. Av vegloven \u00a7 1a fremg\u00e5r videre at: Form\u00e5let med denne lova er \u00e5 tryggje planlegging, bygging, vedlikehald og drift av offentlege og private vegar, slik at trafikken p\u00e5 dei kan g\u00e5 p\u00e5 eit vis som trafikantane og samfunnet til ei kvar tid kan vere tente med. Det er ei overordna m\u00e5lsetting for vegstyremaktene \u00e5 skape st\u00f8rst mogleg trygg og god avvikling av trafikken og ta omsyn til grannane, eit godt milj\u00f8 og andre samfunnsinteresser elles. Avgj\u00f8relse om etablering av ny avkj\u00f8rsel er et enkeltvedtak, og kan p\u00e5klages, jf. forvaltningsloven \u00a7 2 f\u00f8rste ledd bokstav b. Vegloven har ikke s\u00e6rskilte bestemmelser om hvem som er klageinstans for kommunens avgj\u00f8relser etter loven. Av \u00a7 11 f\u00f8rste ledd f\u00f8lger imidlertid at forvaltningsloven gjelder for forvaltningsavgj\u00f8relser etter vegloven. Forvaltningsloven \u00a7 28 annet ledd f\u00f8rste punktum oppstiller f\u00f8lgende hovedregel for hva som er klageinstans for enkeltvedtak truffet av et kommunalt organ: \u00abFor enkeltvedtak som er truffet av forvaltningsorgan opprettet i medhold av lov om kommuner og fylkeskommuner, er klageinstansen kommunestyret eller fylkestinget, eller etter disses bestemmelse, formannskapet eller fylkesutvalget eller en eller flere s\u00e6rskilte klagenemnder oppnevnt av kommunestyret eller fylkestinget.\u00bb For Troms\u00f8 kommune sitt vedkommende er myndigheten som klageinstans delegert fra kommunestyret til klageutvalget. Saksutredning Troms\u00f8 kommune mottok s\u00f8knad om tillatelse til utvidet bruk av eksisterende avkj\u00f8rsel fra Broxvegen til Broxvegen 3C. Det er i s\u00f8knaden opplyst at dagens bruk av avkj\u00f8rselen best\u00e5r av en enebolig, og at oms\u00f8kte bruk s\u00f8kes godkjent for totalt 3 ( eksisterende i Broxvegen 3 + 2 nye i Broxvegen 3c) enheter. Troms\u00f8 kommune har innvilget s\u00f8knad om tillatelse til utvidet bruk av avkj\u00f8rselen fra Broxvegen i vedtak av 16.10.2023, jf. vegloven \u00a7 40. Begrunnelsen for innvilgelsen er at 1 Fastsatt av Samferdselsdepartementet 26.02.1982 2 hensynene bak vegloven \u00a7 40 synes ivaretatt, og oms\u00f8kte tiltak vurderes som et hensiktsmessig tiltak med hensyn til parkerings- og avkj\u00f8ringssituasjon p\u00e5 eiendommen. Dette med tanke p\u00e5 utforming, funksjon, sikkerhet og frisikt, jf. vegloven \u00a7 40. Vedtaket om tillatelse er p\u00e5klaget den 6. og 7.11.2023 av Ingunn S. Nilsen, beboer i Lennsmannsvegen 2d og Lene og Gabrial McNair, beboere i Broxvegen 3 (heretter kalt klager). Utklipp fra Google street view som viser avkj\u00f8ring Broxvegen til eiendommen (anvist med r\u00f8d pil): Utklipp fra kart som viser innkj\u00f8ring og beliggenheten til Broxvegen 3, 3B og 3C, samt Lensmannsvegen 2D: 3 Utklipp fra situasjonskart hvor adkomst med sikttrekant er inntegnet: Eiendommen er omfattet av Kommuneplanens arealdel for Troms\u00f8 kommune 2017-2026 (KPA), vedtatt 29.03.2017 med plan id 0142, samt reguleringsplan \u2018Omr\u00e5det Turistvegen- Hungeren\u2019, vedtatt 28.08.1996, med plan id. 0526. Eiendommen er i begge planene avsatt til boligform\u00e5l. Det er ikke regulert avkj\u00f8rsel til eiendommen i gjeldende planer. Tillatelse til utvidet bruk av avkj\u00f8rsel skal derfor vurderes etter veglovens bestemmelser. Klagers anf\u00f8rsler: Klage fra naboeiendom 17/1030, Ingunn S. Nilsen, Lensmannsvegen 2D: Klager stiller sp\u00f8rsm\u00e5l ved hvordan det er med sikkerhet i forhold til inn/utkj\u00f8ring rett ut i den bratte Broxbakken vinterstid med tanke p\u00e5 at den benyttes av skolebarn. Risikoen for uhell vil \u00f8ke jo flere som har denne som en fast inn/utkj\u00f8ring. Bakken er ofte glatt p\u00e5 vinterstid. Klager anf\u00f8rer at det fortsatt er mangler p\u00e5 tegningene/planene i forhold til etablering av adkomst/innkj\u00f8ring til tomtene. Den m\u00e5 v\u00e6re trygg og hensiktsmessig. Klager er bekymret med tanke p\u00e5 adkomst/plass for eventuelle utrykningskj\u00f8ret\u00f8yer i en eventuell n\u00f8dsituasjon. Klager frykter at en eventuell brann vil det v\u00e6re stor fare for spredning til de n\u00e6rliggende husene siden de ligger s\u00e5 tett inntil hverandre. Klage fra naboeiendom 17/46, Lene og Gabrial McNair, Broxvegen 3: Klager anf\u00f8rer at det ikke kan gis tillatelse til \u00f8kt bruk av avkj\u00f8rselen fordi de trafikale forholdene er sv\u00e6rt utfordrende- spesielt om vinteren. Underinstansen har g\u00e5tt gjennom klagen. De finner ikke grunnlag for \u00e5 omgj\u00f8re sitt vedtak, og har oversendt saken til behandling i klageutvalget. Klageutvalgets sekretariat \u2013 vurdering og begrunnelse Klagefristen er overholdt, jf. forvaltningsloven (fvl.) \u00a7 29. Saken anses tilstrekkelig opplyst til \u00e5 kunne behandles, jf. fvl. \u00a7 33. Ny eller endret avkj\u00f8rsel til offentlig veg krever tillatelse fra vegmyndigheten, i henhold til vegloven \u00a7 40. 4 P\u00e5 kommunale veger er kommunen vegmyndighet. Som kommunal veg regnes veger som blir \u00abhaldna ved like av ein kommune {...}, dersom ikkje anna blir fastsett med heimel i lova\u00bb, jf. vegloven \u00a7 5. En kommunal veg er en offentlig veg der kommunen har ansvar for planlegging, anlegg og vedlikehold. Broxvegen anses som en kommunal veg i veglovens forstand, og etablering tilleggsavkj\u00f8rsel krever kommunens tillatelse. Troms\u00f8 kommune har som vegmyndighet ansvar for \u00e5 p\u00e5se at avkj\u00f8rsler til kommunal veg er etablert i tr\u00e5d med gjeldende regelverk. Vegdirektoratets H\u00e5ndbok R 701 \u00abRetningslinjer for behandling av avkj\u00f8rselssaker\u00bb samt forskrift om retningslinjer for behandling av avkj\u00f8rselssaker for riksveg2, er retningsgivende og viser relevante momenter til vurderingen i saker som gjelder avkj\u00f8rsel. Av veglova \u00a7 1a fremg\u00e5r videre at: Form\u00e5let med denne lova er \u00e5 tryggje planlegging, bygging, vedlikehald og drift av offentlege og private vegar, slik at trafikken p\u00e5 dei kan g\u00e5 p\u00e5 eit vis som trafikantane og samfunnet til ei kvar tid kan vere tente med. Det er ei overordna m\u00e5lsetting for vegstyremaktene \u00e5 skape st\u00f8rst mogleg trygg og god avvikling av trafikken og ta omsyn til grannane, eit godt milj\u00f8 og andre samfunnsinteresser elles. Tiltakshaver har s\u00f8kt om tillatelse til utvidet bruk av avkj\u00f8ringen fra Broxvegen i forbindelse med et planlagt fortettingsprosjekt. Troms\u00f8 kommune har i vedtak av 16.10.2023 godkjent utvidet bruk av avkj\u00f8rselen. Det som klageutvalget skal vurdere i denne saken er om det var riktig av underinstansen \u00e5 gi tillatelse til utvidet bruk av avkj\u00f8ringen. Broxvegen er forholdsvis bratt i omr\u00e5det hvor utkj\u00f8ringen kommer ut i vegen. Klager har blant annet vist til at de trafikale forholdene kan v\u00e6re utfordrende, s\u00e6rlig vinterstid. Ut fra den innsendte situasjonsplanen fremkommer det at siktlinjene er ivaretatt. Utkj\u00f8ringen vil komme i en del av Broxvegen som er forholdsvis rett og oversiktlig, selv om den er bratt. Klageutvalgets sekretariat har forst\u00e5else for at innkj\u00f8ringen kommer p\u00e5 et sted hvor Broxvegen er forholdsvis bratt, og at dette kan v\u00e6re utfordrende vinterstid. Broxvegen er skiltet med gjennomkj\u00f8ring forbudt, med unntak for adkomst til eiendommene langs vegen. Dette medf\u00f8rer at det er forholdsvis lite trafikk p\u00e5 veistrekningen. Klageutvalgets sekretariat kan derfor ikke se at \u00f8kningen i bruk av avkj\u00f8ringen vil v\u00e6re av en slik art at \u00f8kt bruk av avkj\u00f8ringen b\u00f8r avsl\u00e5s. Klageutvalgets sekretariat har ogs\u00e5 sett hen til at det tillates utvidet bruk av eksisterende avkj\u00f8ringen, slik at det totalt sett ikke blir en \u00f8kning i antallet avkj\u00f8ringer. Klageutvalgets sekretariat ser ogs\u00e5 at en \u00f8kning i antallet boenheter som skal benytte avkj\u00f8ringen vil medf\u00f8re \u00f8kt trafikk og \u00f8kt st\u00f8y. Men som f\u00f8lge av at omr\u00e5det er et vedtatt fortettingsomr\u00e5de vil dette kunne bli en konsekvens i dette omr\u00e5det. Klageutvalgets sekretariat kan ikke se at de hensyn som vegloven skal ivareta ikke p\u00e5virkes i en slik negativ grad at s\u00f8knaden om utvidet bruk av avkj\u00f8rsel m\u00e5 avsl\u00e5s, jf. vegloven \u00a7 40. Klageutvalgets sekretariat kan derfor ikke se at det er grunnlag for \u00e5 avsl\u00e5 s\u00f8knaden om utvidet bruk av avkj\u00f8ringen. 2 Fastsatt av Samferdselsdepartementet 26.02.1982 5 P\u00e5 bakgrunn av ovennevnte anbefaler Klageutvalgets sekretariat at underinstansens vedtak datert 16.10.2023 stadfestes. Vedtakskompetanse Klageutvalget Vedlegg S\u00f8knad 17/1883/0/0 Broxvegen - Forel\u00f8pig tilbakemelding p\u00e5 s\u00f8knad om oppf\u00f8ring av tre boenheter _SVAR I BYGGESAK 17/1883/0/0 Broxvegen - Vedtak - Tillatelse til oppf\u00f8ring av boligbygg vest D2_20231004_Broxvegen 3b_Situasjonsplan 17/1883/0/0 Broxvegen 3B - Vedtak - Tillatelse til oppf\u00f8ring av boligbygg \u00f8st 17/1883/0/0 Broxvegen 3B - Mottatt klage, forel\u00f8pig svar Gnr. 17 Bnr. 1883 Broxvegen 3 B - Klage p\u00e5 vedtak Meldingstekst Klage p\u00e5 vedtak Anmodning om \u00e5 behandle klage Tiltakshavers innspill til klager - 06.12.2023 Meldingstekst 17/1883 Broxvegen 3C - Oversendelse av klagesak til klageutvalget - Tillatelse til utvidet bruk av avkj\u00f8rsel 6 "
}