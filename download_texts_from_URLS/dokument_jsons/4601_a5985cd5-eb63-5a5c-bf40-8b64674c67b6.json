{
  "dokument_id": "a5985cd5-eb63-5a5c-bf40-8b64674c67b6",
  "doc_type": "case_attachment",
  "kommune": 4601,
  "tittel": "H\u00f8ringsbrev - NOU 2025_ 2 Samfunnsvern og omsorg",
  "url": "https://bergen.kommune.no/politikere-utvalg/api/fil/bk360/12442694/Horingsbrev-NOU-2025-2-Samfunnsvern-og-omsorg",
  "tekst": " Se vedlagte adressatliste Deres ref. V\u00e5r ref. Dato 25/2205 - KABU 03.04.2025 H\u00f8ring av NOU 2025: 2 Samfunnsvern og omsorg Helse- og omsorgsdepartementet og Justis- og beredskapsdepartementet sender med dette NOU 2025: 2 Samfunnsvern og omsorg p\u00e5 h\u00f8ring. H\u00f8ringsfristen er 11. august 2025. Regjeringen oppnevnte 20. juni 2023 Straffereaksjonsutvalget for \u00e5 evaluere forvaring, s\u00e6rreaksjonene tvungent psykisk helsevern og tvungen omsorg, og utrede ivaretakelsen av domfelte og innsatte med alvorlige psykiske lidelser eller utviklingshemming. Utvalget skulle ogs\u00e5 evaluere ordningen med statlig finansiert pr\u00f8vel\u00f8slatelse av forvaringsd\u00f8mte til plassering i institusjon eller kommunal boenhet, og s\u00e6rlig se p\u00e5 hvordan kvinner og barn og unge under 24 \u00e5r b\u00f8r ivaretas. H\u00f8ringsinstanser H\u00f8ringsinstansene m\u00e5 gjerne videresende h\u00f8ringen til underliggende etater/virksomheter, medlemsorganisasjoner og lignende, og eventuelt ogs\u00e5 informere om h\u00f8ringen p\u00e5 sin nettside, i nyhetsbrev og sosial medier. Fylkeskommuner og kommuner m\u00e5 gjerne videresende h\u00f8ringen til egne etater og virksomheter, invitere til innspill og koordinere de ulike innspillene f\u00f8r de oversendes i en felles h\u00f8ringsuttalelse. Kriminalomsorgsdirektoratet bes om \u00e5 s\u00f8rge for at det legges til rette for at innsatte i fengsler og forvaringsanstalter kan avgi h\u00f8ringssvar, f.eks. gjennom de innsattes Postadresse Kontoradresse Leveringsadresse Telefon - sentralbord Postboks 8005 Dep Gullhaug Torg 4A Varemottak 22 24 90 90 Kari Bjella Unneberg 0484 Oslo Akersgata 59 Org.nr.: 972 417 831 0180 Oslo kontaktutvalg e.l. Det m\u00e5 ogs\u00e5 legges til rette for h\u00f8ring der det ikke finnes noe kontaktutvalg. Alle som \u00f8nsker det, kan sende inn h\u00f8ringsuttalelse. Dette gjelder ogs\u00e5 privatpersoner og akt\u00f8rer som ikke er f\u00f8rt opp p\u00e5 adresselisten for denne h\u00f8ringen. Oppbygging av utredningen og strukturering av h\u00f8ringsinnspillene Utredningen er delt inn i kapitler etter tema. Flere av kapitlene avsluttes med en oppsummering av utvalgets anbefalinger. Departementene ber om at det refereres tydelig til punktene med anbefalinger, dersom det gis tilbakemelding p\u00e5 disse. Vi understreker at hele NOU-en er p\u00e5 h\u00f8ring, ikke kun de punktvise anbefalingene. Det kan ogs\u00e5 gis innspill av mer generell karakter, b\u00e5de til innholdet i det enkelte kapittel og til utredningen i sin helhet. Innsending av h\u00f8ringssvarene Vi ber om at h\u00f8ringssvar sendes inn digitalt ved \u00e5 bruke skjemaet for h\u00f8ringssvar p\u00e5 www.regjeringen.no. H\u00f8ringsuttalelsene er offentlige etter offentleglova, og vil bli publisert sammen med \u00f8vrige h\u00f8ringsuttalelser. Med hilsen Lise Lehrmann (e.f.) avdelingsdirekt\u00f8r Kari Bjella Unneberg seniorr\u00e5dgiver Dokumentet er elektronisk godkjent og sendes uten signatur 2/2 "
}