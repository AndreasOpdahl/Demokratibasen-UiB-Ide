{
  "dokument_id": "c4fe2e69-4966-52de-9081-0f1a404a8c88",
  "doc_type": "case_minutes",
  "kommune": 4601,
  "tittel": "Saksprotokoll UFKN, 24042024, Sak 70/24, Vedtektsendringer for Sentralbadet AS",
  "url": "https://bergen.kommune.no/politikere-utvalg/api/fil/bk360/10336381/Innstilling-vedtak-Vedtektsendringer-for-Sentralbadet-AS",
  "tekst": "Vedtektsendringer for Sentralbadet AS Utvalg for finans, kultur og n\u00e6ring behandlet saken i m\u00f8tet 24.04.2024 sak 70/24 og fattet f\u00f8lgende vedtak: Saken utsettes for \u00e5 innhente en presisering av kulturdepartementets forst\u00e5else av vilk\u00e5rene for bruk av Sentralbadet, herunder hvilke brukergrupper som skal f\u00e5 tilgang til 25 % av kapasiteten. Utvalg for finans, kultur og n\u00e6rings behandling F\u00f8lgende representanter tok ordet: Eivind Haldor Hermansen (H), Eira Vilde Martinsen Garrido (SV), Rune Bakervik (A), Anne Brit Reigstad (Sp), Heine Johansen (V). Forslag fremsatt i utvalget: Eivind Haldor Hermansen (H) fremsatte p\u00e5 vegne av H, FrP og Sp f\u00f8lgende utsettelsesforslag: Saken utsettes for \u00e5 innhente en presisering av kulturdepartementets forst\u00e5else av vilk\u00e5rene for bruk av Sentralbadet, herunder hvilke brukergrupper som skal f\u00e5 tilgang til 25 % av kapasiteten. Eira Vilde Martinsen Garrido (SV) fremsatte p\u00e5 vegne av A og SV f\u00f8lgende utsettelsesforslag: Utvalget ber om at saken sendes tilbake for \u00e5 innhente informasjon fra de andre eierne av Sentralbadet AS om hvordan de forholder seg til vedtektsendringene, samt avklare fylkets rolle og posisjon. Votering: Utsettelsesforslag fra A og SV, fremsatt av Eira Vilde Martinsen Garrido (SV) fikk 4 stemmer (A, SV, MDG) og var dermed falt. Utsettelsesforslag fra H, FrP og Sp, fremsatt av Eivind Haldor Hermansen (H) ble vedtatt med 9 stemmer (H, FrP, BL, INP, Sp). Byr\u00e5det behandlet saken i m\u00f8tet 04.04.2024 sak 81/24 Byr\u00e5det innstiller til bystyret \u00e5 fatte f\u00f8lgende vedtak: 1. Bystyret vedtar forslaget til endring av \u00a7 2 Form\u00e5l, \u00a7 7 Selskapets styre og \u00a7 8 Valgkomit\u00e9 i vedtektene for Sentralbadet AS slik de fremg\u00e5r av saken. 2. Byr\u00e5det utnevner styreleder og to styremedlemmer som representanter for Bergen kommune ved f\u00f8rste gangs oppnevning til Sentralbadet AS. "
}