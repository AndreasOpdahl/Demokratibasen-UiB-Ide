{
  "dokument_id": "cae009be-2b3c-5baa-85af-f78375a07a40",
  "doc_type": "case_presentation",
  "kommune": 4601,
  "tittel": "Interpellasjon nr. 2 (tidligere nr. 7/23) fra Trond Tystad (BL) om tiltak for \u00e5 bedre milj\u00f8et i V\u00e5gsbunnen. Bystyret 31.01.2024 ",
  "url": "https://bergen.kommune.no/politikere-utvalg/api/fil/bk360/9718144/Framstilling-Interpellasjon-nr-2-tidligere-nr-7-23-fra-Trond-Tystad-BL-om-tiltak-for-a-bedre-miljoet-i-Vagsbunnen-Bystyret-31-01-2024-",
  "tekst": " Bystyrets kontor Til Intern korrespondanse BBSM-kommunaldirekt\u00f8rens stab V\u00e5r referanse: 2023/273665-2 Saksbehandler: Anette Hatlemark Drabl\u00f8s Fra Dato: 18. januar 2024 Bystyrets kontor Interpellasjon nr. 2 (tidligere nr. 7/23) fra Trond Tystad (BL) om tiltak for \u00e5 bedre milj\u00f8et i V\u00e5gsbunnen. Bystyret 31.01.2024 I 1990 sa Bergen Kommune at byens andre g\u00e5gate, Hollendergaten, skulle bli Bergens Carnaby Street. En gammel gate med myldrende ny virksomhet. En portal mellom de historiske omr\u00e5dene ved Holmen og Bryggen og middelalderbyen i V\u00e5gsbunnen. Da dronning Beatrix av Nederland gjestet Bergen i juni 2010 ble Hollendergaten i siste liten av sikkerhets\u00e5rsaker utelatt fra byvandringen for henne og den norske kongefamilien som Gunnar Staalesen var guide for. I 2023 s\u00e5 undertegnede inn i Magdalenasmuget og p\u00e5 de f\u00f8rste seks meterne inn fra gaten l\u00e5 ca. 50 brukte spr\u00f8yter, samt et trettitalls rester av posjonsposer for narkotika, s\u00f8lvpapir for smelting/oppvarming av stoff etc. Dette er bare meter fra Byens historiske m\u00e5lestein. En.t barn gikk forbi all denne potensielt livstruende smittefare. Gaten og plassene mot Korskirken og etter at bruktmarkedet ble flyttet helt til Holbergstatuen synes \u00e5 v\u00e6re i fullstendig sammenbrudd hva ang\u00e5r lov, orden og helse. Tyngre kriminelle selgere synes \u00e5 ha f\u00e5tt et beskyttet marked i Bergen. Den sosiale situasjonen til brukerne synes ikke verdig. Beboere, folk p\u00e5 gjennomfart og ansatte i virksomheter virker utrygge. Det er plankegjerder \u00e5 skjule virksomhet bak. Gatelysene er delvis ute av drift. Jeg tenker, kan man bruke omr\u00e5det slik at det igjen fremst\u00e5r som et vitalt gamlebyomr\u00e5de for alle. Jeg tenker b\u00e5de p\u00e5 strakstiltak for virksomhet i gaten og plassene, samarbeid med politiet og mer langsiktige tiltak som etablering av sosialtiltak andre og mindre s\u00e5rbare omr\u00e5der. Skal folk bo i eller bruke sentrum, s\u00e5 m\u00e5 det f\u00f8les trygt. Mitt sp\u00f8rsm\u00e5l til Byr\u00e5det Meyer er hva vil Byr\u00e5det gj\u00f8re p\u00e5 som strakstiltak og p\u00e5 lang sikt for \u00e5 igjen gj\u00f8re dette omr\u00e5det til et trygt og trivelig sted for alle i hele byen? Med hilsen Bystyrets kontor Anette H. Drabl\u00f8s - F\u00f8rstekonsulent Dokumentet er godkjent elektronisk. Kopi: Byr\u00e5dsleders avdeling stab (Arbeidssted) "
}