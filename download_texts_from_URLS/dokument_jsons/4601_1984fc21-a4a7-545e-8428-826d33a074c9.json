{
  "dokument_id": "1984fc21-a4a7-545e-8428-826d33a074c9",
  "doc_type": "case_attachment",
  "kommune": 4601,
  "tittel": "Anbefaling om ikke \u00e5 gi h\u00f8ringsuttalelse til \"H\u00f8ring - Ny forskrift om tospr\u00e5klighetstilskudd til kommuner og fylkeskommuner i forvaltningsomr\u00e5det for samiske spr\u00e5k Gulaskuddan\"",
  "url": "https://bergen.kommune.no/politikere-utvalg/api/fil/bk360/12326715/Anbefaling-om-ikke-a-gi-horingsuttalelse-til-Horing-Ny-forskrift-om-tospraklighetstilskudd-til-kommuner-og-fylkeskommuner-i-forvaltningsomradet-for-samiske-sprak-Gulaskuddan-",
  "tekst": " Seksjon for strategi, utvikling og utredning (SUU) Til Intern korrespondanse Byr\u00e5dsleders avdeling stab (Arbeidssted) V\u00e5r referanse: 2025/127362-2 Saksbehandler: Laila Revheim Samset Fra Dato: 24. mars 2025 Byr\u00e5d for barnehage og skole Anbefaling om ikke \u00e5 gi h\u00f8ringsuttalelse til \"H\u00f8ring - Ny forskrift om tospr\u00e5klighetstilskudd til kommuner og fylkeskommuner i forvaltningsomr\u00e5det for samiske spr\u00e5k Gulaskuddan\" Kort omtale om h\u00f8ringen Bergen kommune mottok den 1. mars 2025 h\u00f8ring fra Sametinget p\u00e5 Ny forskrift om tospr\u00e5klighetstilskudd. H\u00f8ringsfristen er 18. april 2025. Tospr\u00e5klighetstilskudd gis til kommuner og fylkeskommuner i forvaltningsomr\u00e5det for samiske spr\u00e5k for \u00e5 bidra til at innbyggernes spr\u00e5klige rettigheter ivaretas i m\u00f8te med det offentlige, og alle kommuner som tilbyr samisk i grunnskoleoppl\u00e6ringen i henhold til oppl\u00e6ringsloven \u00a7 3-2, f\u00e5r tilskudd til \u00e5 finansiere dette tilbudet. Tilskuddet skal dekke kommunenes og fylkeskommunenes kostnader knyttet til oppgaver som er p\u00e5lagt gjennom samelovens tredje kapittel og til spr\u00e5kutviklingstiltak som ikke er lovp\u00e5lagte i kommunene og fylkeskommunene. I h\u00f8ringen foresl\u00e5r Sametinget endringer i tilskuddsordningen som skal hensynta endringene i samelovens spr\u00e5kregler som tr\u00e5dte i kraft 1. januar 2024. Dette inneb\u00e6rer en differensiering av tilskuddsordningen som gjenspeiler differensieringen som allerede har blitt gjort i sameloven. Behandling av h\u00f8ringen Forretningsutvalget behandlet saken 85/25 innkomne h\u00f8ringssaker i sitt m\u00f8te 11.mars 2025, og fattet f\u00f8lgende vedtak: \u00abByr\u00e5det avgir eventuelt h\u00f8ringssvar til H\u00f8ring - Ny forskrift om tospr\u00e5klighetstilskudd til kommuner og fylkeskommuner i forvaltningsomr\u00e5det for samiske spr\u00e5k Gulaskuddan p\u00e5 vegne av Bergen kommune. Byr\u00e5dens vurdering og anbefaling Slik byr\u00e5den ser det vil ikke forslagene i denne h\u00f8ringen ha praktisk betydning for Bergen kommune. Bergen kommune er ikke i forvaltningsomr\u00e5det for samisk spr\u00e5k. Byr\u00e5den foresl\u00e5r derfor at Bergen kommune ikke gir innspill i denne h\u00f8ringen. Med hilsen Christian Haugen \u2013 byr\u00e5d for barnehage og skole Dokumentet er godkjent elektronisk. "
}