{
  "dokument_id": "1c5ea14e-ac6f-5983-a766-05657fed4fc7",
  "doc_type": "case_attachment",
  "kommune": 4601,
  "tittel": "Vedlegg 1.3.01 201332521_2_2_DRIFTSPLAN BG 4",
  "url": "https://bergen.kommune.no/politikere-utvalg/api/fil/bk360/10009547/Vedlegg-1-3-01-201332521-2-2-DRIFTSPLAN-BG-4",
  "tekst": "FORSLAG TIL DRIFTSPLAN FOR BJ\u00d8RNSONGATE 4 05.11.2013 Innledning Bj\u00f8rnsonsgate 4 er et by-omfattende botiltak for menn og kvinner som best\u00e5r av 32 boenheter. I tillegg til boenhetene er det en personalbase for ansatte i Bj\u00f8rnsonsgate 4 og prosjektmedarbeidere i prosjektet Housing First. Beboerne i Bj\u00f8rnsonsgate 4 skal ikke overf\u00f8res til NAV \u00c5rstad sosialtjeneste, men tilh\u00f8re NAV sosialtjenesten i den bydel beboer tilh\u00f8rte f\u00f8r innflytting i Bj\u00f8rnsonsgate 4. Beskrivelse av huset 1. etasje: Vaktrom for vekter, personalbase med garderobefasiliteter, kontorplasser og kj\u00f8kken, fire kontor/samtalerom og et fellesrom som kan benyttes i forbindelse med oppf\u00f8lging av beboerne. 2. etasje: 13 boenheter 3. etasje: 12 boenheter 4. etasje: 7 boenheter. Utgang til takterrasse Det er vaskerom i 2. og 3. etasje (og kjeller) som beboerne i disse etasjene kan benytte. Beboere i 4. etasje kan, med f\u00f8lge/bistand fra ansatte, benytte vaskerom i kjelleren. I f\u00f8rste omgang er det deler av huset som ikke vil tas i bruk som storkj\u00f8kken i 1. etasje og rom i kjeller. Det vil v\u00e6re stengte d\u00f8rer inn til hver etasje med adgangskontroll slik at beboere kun har adgang til egen etasje. Drift Huseier er BBB som ogs\u00e5 er ansvarlig for drift og vedlikehold av huset. 1 Boenhetene Boenhetenes bruksareal er fra 17 -28 kvm. Alle enhetene har eget flislagt bad med toalett, dusj og varmekabler, kj\u00f8kkenkrok med to stekeplater, vask og kj\u00f8leskap. Det er fastmonterte garderobeskap i hver boenhet, gardiner og ovner montert over vindu. I hver boenhet er det montert str\u00f8mm\u00e5ler slik at beboerne kan tegne eget str\u00f8mabonnement. Det anbefales at det tegnes ett abonnement for hele huset og at det stipuleres et str\u00f8mforbruk som legges inn i husleien til den enkelte beboer. Renhold Beboerne er selv ansvarlig for renhold i egen boenhet. Renhold av personalbase /1. etasje, fellesarealer som trappeoppgang, kjeller og korridorer utf\u00f8res av renholdsfirma tre ganger pr. uke. Orden p\u00e5 huset B\u00e5de beboere og ansatte har ansvar for \u00e5 holde orden: rydde, fjerne s\u00f8ppel etc. Det tilstrebes \u00e5 fjerne s\u00f8ppel etc. s\u00e5 rask som mulig da dette kan virke forebyggende. De ansatte har et overordnet ansvar for \u00e5 holde orden i huset. M\u00e5lgruppe og inntak av beboere M\u00e5lgruppe - Bostedsl\u00f8se menn og kvinner med omfattende og vedvarende problematikk i forhold til rusmiddelbruk, \u00e5 bo og beholde bolig, helse og andre livsomr\u00e5der. Rekruttering / inntak av beboere Bostedsl\u00f8se personer som bor p\u00e5 midlertidig botilbud, og personer som har st\u00e5tt lenge p\u00e5 venteliste for kommunal bolig, skal prioriteres for inntak. NAV Sosialtjenesten kan s\u00f8ke inn aktuelle kandidater/ beboere. Vurdering og beslutning i forhold til inntak skjer i et samarbeid mellom leder for Bj\u00f8rnsonsgate 4, BBB, Boligetaten, Etat for sosiale tjenester og Etat for psykisk helse og rustjenester. 2 Kontraktsform Beboerne inng\u00e5r ordin\u00e6r leiekontrakt med BBB, og inng\u00e5r en avtale knyttet til husordensregler og bo-oppf\u00f8lging med de ansatte/ milj\u00f8terapeutene. Det skal v\u00e6re h\u00f8y terskel for oppsigelse av beboerne. Oppsigelsesgrunn er vold, gjentatte trusler, gjentatt \u00f8deleggelse av leilighet/ h\u00e6rverk p\u00e5 huset og gjentatte brudd p\u00e5 husordensregler som for eksempel salg av illegale rusmidler p\u00e5 huset. Personale/bemanning Det ansettes 6 milj\u00f8terapeuter i fast stilling, i tillegg til leder av botiltaket Bj\u00f8rnsonsgate 4. De fagansatte skal v\u00e6re tilstede p\u00e5 huset med arbeidstid fra kl. 08-20 alle hverdager. Det vil v\u00e6re to ansatte p\u00e5 jobb p\u00e5 dagtid/kveld og ingen p\u00e5 natt. I tillegg skal det v\u00e6re vekter fra vaktselskap hele d\u00f8gnet. I oppstartfasen vil bemanningen i helg kunne best\u00e5 av to vektere, evt. en vekter og vekter med bakvaktfunksjon. Det planlegges at milj\u00f8terapeutene i Bj\u00f8rnsonsgate 4 p\u00e5 sikt vil kunne bli en del av en eventuell by-omfattende bo-oppf\u00f8lgingstjeneste. De vil da ogs\u00e5 kunne ha ansvar for oppf\u00f8lging av personer som bor i andre boliger/botiltak. Sikkerhetstiltak for ansatte - Det utarbeides risiko- og sikkerhetsvurdering knyttet til den enkelte beboer og de ansatte (Identifisering av risikofaktorer samt tiltak for \u00e5 redusere risiko). - Det vil bli utarbeidet HMS-rutiner for Bj\u00f8rnsonsgate 4. Sikkerhet p\u00e5 huset Brann Det er montert sprinkelanlegg, brann/r\u00f8ykvarslere og branntavle i vaktrommet. Brannrunder: Vekterne g\u00e5r minimum 2 brannrunder pr. vakt. Kontroll med huset For \u00e5 forebygge, og gripe raskt inn i, situasjoner som kan f\u00f8re til uro, farlige situasjoner for den enkelte beboer, og mellom beboerne iverksettes forskjellige tiltak: 3 - Det monteres videokamera ute rundt hovedinngangspartiet og i kjeller. Dette aktiviseres gjennom melding til Datatilsynet dersom det foreligger grunner for \u00e5 ta det i bruk. Behovet for bruk av videokamera vurderes etter oppstart/innflytting av beboerne. - Registrering av alle bes\u00f8kende for \u00e5 ha oversikt over personer i huset, i tilfelle brann. - Antall husstandsmedlemmer avklares ved innflytting. I utgangspunktet er det en beboer pr. boenhet. Opptak av eventuelt andre husstandsmedlemmer m\u00e5 avklares med leder av botiltaket, i samarbeid med Boligetaten. - Det er adgangskontroll for tilgang til den enkelte etasje slik at beboerne kun har tilgang til egen etasje. - Vektere og milj\u00f8terapeuter f\u00f8rer \u00absett-liste\u00bb over beboerne. Dette sikrer kontroll med huset og gir bedre mulighet for ivaretakelse av beboerne. - Ved vold og trusler skal det gis skriftlig advarsel, og det kan, i dialog med beboer, vurderes om beboer kan overf\u00f8res et annet botilbud. Milj\u00f8terapeutenes oppgaver / Oppf\u00f8lging av beboerne Alle beboerne skal ha en milj\u00f8terapeut som er prim\u00e6rkontakt. Prim\u00e6rkontaktene vil ha et spesielt ansvar for den beboeren han/hun er prim\u00e6rkontakt for. Alle andre ansatte er sekund\u00e6rkontakter. Milj\u00f8terapeutene skal tilby beboerne oppf\u00f8lging med hovedfokus p\u00e5 \u00e5 bo: \uf0b7 Praktisk hjelp/ bistand i bolig \uf0b7 R\u00e5d og veiledning. Grad av oppf\u00f8lging m\u00e5 vurderes individuelt ut fra beboernes funksjonsniv\u00e5. Milj\u00f8terapeutene skal bist\u00e5 beboerne i forhold til kontakt med hjelpeapparatet (NAV, fastlege, behandling), og kan, dersom beboeren \u00f8nsker det, delta i samarbeid/ ansvarsgruppe rundt beboeren. Tjenester- og aktivitetstilbud til beboerne I oppstartfasen vil m\u00e5let v\u00e6re \u00e5 etablere beboerne i boenhetene og etablere driften av huset. P\u00e5 sikt kan det vurderes om beboerne skal ha tilbud om felles aktivitetstilbud, aktiviteter utenfor huset etc. 4 Vakthold og vekternes oppgaver Vekternes hovedoppgave er vakthold og kontroll: - Inngangsd\u00f8ren til huset vil v\u00e6re l\u00e5st, og beboerne har egen n\u00f8kkel. Vekter vil ha adgangskontroll med bes\u00f8kende p\u00e5 huset, som ikke er i f\u00f8lge med beboere. - Redusere brannfare: g\u00e5 brannrunder: sjekke n\u00f8dutganger, luftfiltre til t\u00f8rketrommel, ledninger til brannmeldere, holde n\u00f8dutganger fri for stengsel. - Dersom videokamera tas i bruk, vil vekterne ha et ansvar for drift av dette. Vekterne kan utf\u00f8re lettere driftsoppgaver som f.eks. skifte lysp\u00e6rer og deksel til lamper samt rydde s\u00f8ppel. (Vekterne kan i s\u00e6rlige tilfeller bist\u00e5 med transport av beboere til legevakt, samtale med beboerne og bist\u00e5 hjemmesykepleie.) Rollefordeling mellom vektere og milj\u00f8terapeuter Det skal v\u00e6re et hovedskille mellom oppgaver knyttet til oppf\u00f8lging av beboerne og oppgaver der hensikten er kontroll og vakthold for \u00e5 ivareta sikkerheten p\u00e5 huset. Milj\u00f8terapeutenes hovedoppgave er \u00e5 etablere en samarbeidsrelasjon med beboerne og f\u00f8lge opp i forhold til beboernes individuelle m\u00e5lsettinger. Vekterne kan, i tillegg til kontrolloppgaver, utf\u00f8re oppgaver som grenser mot oppf\u00f8lging p\u00e5 tidspunkt der milj\u00f8terapeuter ikke er tilstede, men hvilke oppgaver dette skal v\u00e6re skal avklares og v\u00e6re tydelig og forutsigbart for alle ansatte og beboerne. Samarbeid med andre instanser Ressursgruppe: Det etableres en ressursgruppe knyttet til Bj\u00f8rnsonsgate med representanter fra BSBO, Etat for sosiale tjenester, leder i Bj\u00f8rnsonsgate, BBB, Boligetaten, Spesialisthelsetjenesten og frivillige organisasjoner. Samarbeid med politi Det etableres samarbeid med politi vedr\u00f8rende behov for assistanse p\u00e5 huset, og ivaretakelse av n\u00e6rmilj\u00f8et. Samarbeid med naboer / velforeninger 5 Det etableres et samarbeid med naboer/velforeninger der informasjon om tiltaket vektlegges, samt informasjon om tilgjengelige kontaktpersoner knyttet til tiltaket. Evaluering av tiltaket Drift av Bj\u00f8rnsonsgate 4 skal evalueres jevnlig, og gjennomf\u00f8res kvartalsvis f\u00f8rste drifts\u00e5r. Det skal evalueres i forhold til hva som fungerer bra og mindre bra, hvordan det er \u00f8nskelig \u00e5 ha det og hvilke tiltak som eventuelt kan iverksettes. Avvik Det utarbeides system for avviksh\u00e5ndtering. 6 "
}