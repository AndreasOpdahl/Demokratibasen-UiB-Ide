{
  "dokument_id": "9c06bba8-cb3b-5cc5-b106-cea4af21bf4f",
  "doc_type": "case_attachment",
  "kommune": 4601,
  "tittel": "Gjeldende samarbeidsavtale pr 01.01.2024.pdf",
  "url": "https://bergen.kommune.no/politikere-utvalg/api/fil/bk360/10318008/Gjeldende-samarbeidsavtale-pr-01-01-2024-pdf",
  "tekst": " Samarbeidsavtale for Bergen og Omland Friluftsr\u00e5d Kommunalt Oppgavefellesskap (BOF) gjeldende fra 01.01.2024 \u00a7 1. OPPGAVEFELLESSKAPETS NAVN OG DELTAGERKOMMUNER Bergen og Omland Friluftsr\u00e5d Kommunalt Oppgavefellesskap, forkortet BOF, i det etterf\u00f8lgende benevnt \u00abFriluftsr\u00e5det\u00bb, er et interkommunalt samarbeidsorgan etter kommunelovens kapittel 19 mellom de 16 kommunene inndelt i de fem regionene Nord: Alver, Austrheim, Fedje, Gulen, Masfjorden, Modalen S\u00f8r: Austevoll, Bj\u00f8rnafjorden, Tysnes \u00d8st: Kvam, Oster\u00f8y, Samnanger, Vaksdal Vest: Ask\u00f8y, \u00d8ygarden Bergen: Bergen Tilslutning fra nye deltagerkommuner m\u00e5 godkjennes av representantskapet og kommunestyrene i alle deltagerkommunene. \u00a7 2. FORM\u00c5L OG OPPGAVER Friluftsr\u00e5dets oppgaver er i samarbeid med deltagerkommunene, offentlige etater p\u00e5 ulike niv\u00e5 og interesserte organisasjoner \u00e5 arbeide for: a) Sikring, tilrettelegging og drift av friluftsomr\u00e5der av forskjellig slag til allment bruk. b) St\u00f8rre forst\u00e5else for friluftslivets betydning, bedre friluftskultur og utbredelse av friluftsliv. c) Innsamling av eierl\u00f8st marint avfall, holdningsskapende arbeid, planlegging og gjennomf\u00f8ring av ryddeaksjoner. \u00a7 3. ORGANISASJON Friluftsr\u00e5dets faste organer er representantskapet, styret og et sekretariat som st\u00e5r for den daglige drift. \u00a7 4. \u00d8KONOMI Deltagerkommunene skal betale innskudd til Friluftsr\u00e5dets virksomhet. Friluftsr\u00e5det er et eget rettssubjekt som f\u00f8rer eget regnskap. Representantskapet fastsetter et \u00e5rlig pr. capita innskudd basert p\u00e5 befolkningstallene fra SSB fra foreg\u00e5ende \u00e5r. Budsjettframlegg som inneb\u00e6rer mer enn 2 % reell \u00f8kning i innskuddet fra 1 deltagerkommunene krever 2/3 flertall i representantskapet. Framlegg til forvaltningsplan og budsjett for neste \u00e5r sendes deltagerkommunene til orientering. Friluftsr\u00e5det har myndighet til \u00e5 ta opp l\u00e5n og pantsette eiendom og verdier. \u00a7 5 EIERANDELER OG ANSVARSANDELER Folketall Eier og ansvars Kommune 30.09.2022 andeler Den enkelte deltagerkommune har eierandel og Alver 29 835 6,6 % ansvarsandel i oppgavefellesskapet for fellesskapets Ask\u00f8y 29 952 6,6 % forpliktelser. Austevoll 5 313 1,2 % Austrheim 2 858 0,6 % Eierandelen og ansvarsandelen er basert p\u00e5 Bergen 288 841 63,9 % Bj\u00f8rnafjorden 25 494 5,6 % deltakerkommunens befolkningstall i forhold til alle Tysnes 2 915 0,6 % deltakerkommunenes totale befolkning som publisert fra \u00d8ygarden 39 280 8,7 % SSB pr 30.09.2022 og vist i tabellen: Samnanger 2 506 0,6 % Vaksdal 3 878 0,9 % Kvam 8 496 1,9 % Oster\u00f8y 8 131 1,8 % Fedje 505 0,1 % Gulen 2 236 0,5 % Masfjorden 1 644 0,4 % Modalen 373 0,1 % Sum 452 257 100,0 % \u00a7 6. REPRESENTANTSKAPSM\u00d8TE Representantskapet er Friluftsr\u00e5dets \u00f8verste myndighet. Ordin\u00e6rt representantskapsm\u00f8te holdes hvert \u00e5r innen utgangen av mars m\u00e5ned. Representantskapsm\u00f8tets representanter med varamedlemmer velges for fire \u00e5r av gangen av den enkelte kommune, og f\u00f8lger kommunevalgperioden. Til representantskapsm\u00f8tet har Bergen kommune rett til \u00e5 oppnevne 4 representanter med stemmerett, og de andre deltagerkommunene har rett til \u00e5 oppnevne 1 representant hver med stemmerett. Representantskapsm\u00f8tet er \u00e5pent for interesserte. Representantskapsm\u00f8tet er beslutningsdyktig n\u00e5r minst halvparten av de stemmeberettigede er til stede. Med mindre annet er bestemt i samarbeidsavtalen, treffes representantskapsm\u00f8tets beslutninger med vanlig flertall. Ordinert representantskapsm\u00f8te blir fastsatt av styret med minst 4 ukers skriftlig varsel. Representantskapsm\u00f8tet blir ledet av styreleder. Styrets medlemmer har m\u00f8te og talerett p\u00e5 representantskapsm\u00f8tet. 2 Ordin\u00e6rt representantskapsm\u00f8te skal behandle f\u00f8lgende: 1. Godkjenne innkalling 2. Godkjenne talerett for andre enn representantene 3. Styrets \u00e5rsmelding 4. Regnskap med revisjonsberetning 5. Budsjett for neste \u00e5r \u2013 herunder godkjenne rammer for l\u00e5neopptak, pantsetting av verdier og fastsetting av pr. capita tilskudd fra deltagerkommunene 6. Innkomne forslag/saker, herunder tilslutning av nye deltagerkommuner 7. Valg av: a. Styre i samsvar med \u00a7 7 b. Valgkomit\u00e9 i samsvar med \u00a7 7 Stemmelikhet avgj\u00f8res ved loddtrekning. Ekstraordin\u00e6rt representantskapsm\u00f8te kan bli innkalt med minst 3 ukers skriftlig varsel etter vedtak i styret eller n\u00e5r minst 6 representanter krever det skriftlig. Saksliste skal legges ved innkallingen. Ekstraordin\u00e6rt representantskapsm\u00f8te kan bare behandle de sakene som er nevnt i innkallingen. Styret kan invitere representantskapets representanter til \u00e5 ta del i friluftsr\u00e5dets virksomhet gjennom befaringer og friluftpolitiske arrangement. \u00a7 7. STYRET Styret p\u00e5 7 medlemmer velges for 4 \u00e5r. Leder og nestleder velges s\u00e6rskilt. Valgperioden f\u00f8lger kommunevalgperioden. 3 av styremedlemmene skal v\u00e6re fra Bergen og 4 fra \u00f8vrige kommuner. Ansatte skal i tillegg ha en representant som har m\u00f8te og talerett. Alle styremedlemmene skal ha personlige vararepresentanter som representerer samme region. Styrets medlemmer skal velges utenfor representantene til representantskapet. En valgkomit\u00e9 p\u00e5 3 medlemmer, valgt av representantskapet, kommer med forslag til leder, nestleder og styremedlemmer. Valgkomit\u00e9en skal p\u00e5se at f\u00f8lgende blir ivaretatt ved valg av styremedlemmer: 1. Likestillingslovens krav om kj\u00f8nnsbalanse. 2. Styrerepresentantene utenom Bergen m\u00e5 reflektere de ulike regionene blant deltagerkommunene. 3. Forslaget p\u00e5 styrerepresentanter m\u00e5 s\u00e5 langt det er r\u00e5d v\u00e6re forankret i den enkelte kommune. For at styrets vedtak skal v\u00e6re gyldige, m\u00e5 over halvparten av medlemmene i styret v\u00e6re til stede. Ved stemmelikhet har leder dobbeltstemme. Styret kan nedsette arbeidsutvalg. 3 Styret skal behandle f\u00f8lgende: 1. Fremme Friluftsr\u00e5dets oppgaver i samsvar med samarbeidsavtalen og vedtak i representantskapet. 2. Lede Friluftsr\u00e5dets ordin\u00e6re drift og st\u00e5 for \u00f8konomistyring i samsvar med vedtatt budsjett, herunder kunne oppta l\u00e5n og kunne pantsette eiendom og eiendeler etter vedtak i representantskapet. 3. Legge frem budsjett for representantskapet basert p\u00e5 en forholdsmessig utjevning av investering og drift mellom kommunene i forhold til folketallet. 4. Ansette administrativ leder. 5. Velge hvilke av styrets 2 medlemmer som kan forplikte styret med sin underskrift. 6. Styret kan meddele prokura. \u00a7 8. ENDRINGER I SAMARBEIDSAVTALEN Endring av samarbeidsavtalen kan bare gj\u00f8res p\u00e5 ordin\u00e6rt eller ekstraordin\u00e6rt representantskapsm\u00f8te. For at endring av samarbeidsavtalen skal v\u00e6re gyldig, m\u00e5 minst 2/3 av de framm\u00f8tte med stemmerett stemme for endringen. Endring av \u00a7 1 ved opptak av nye deltagere krever samtykke fra alle deltagende kommuner. \u00a7 9. UTTREDEN \u2013 OPPL\u00d8SNING Den enkelte kommune kan i alle fall med ett \u00e5rs skriftlig varsel fra 01.01 si opp sitt deltagerforhold i Friluftsr\u00e5det og kreve seg utl\u00f8st av det. Utl\u00f8sningssummen fastsettes til andelens nettoverdi ved oppsigelsesfristens utl\u00f8p, men ikke til mer enn verdien av de midler vedkommende kommune har skutt inn. Den uttredende kommune skal videre overta forvaltningsansvaret for sine egne eiendommer som Friluftsr\u00e5det har hatt ansvaret for. Vedtak om oppl\u00f8sning av Friluftsr\u00e5det kan bare gj\u00f8res p\u00e5 ordin\u00e6rt representantskapsm\u00f8te med 2/3 flertall blant de fremm\u00f8tte med stemmerett. Ved eventuell oppl\u00f8sning skal forvaltningen av eiendommene som Friluftsr\u00e5det eier, forvalter og drifter, overf\u00f8res til de respektive kommuner der eiendommene ligger, med tinglyste rettigheter og plikter. Netto likvide midler fordeles etter befolkningstallet fra foreg\u00e5ende \u00e5r. Ved oppl\u00f8sning av Friluftsr\u00e5det skal Friluftsr\u00e5dets arkiv overf\u00f8res til Bergen byarkiv. 4 \u00a7 10. VOLDGIFT Dersom det oppst\u00e5r tvist mellom deltagende kommuner om forst\u00e5elsen av samarbeidsavtalen, skal tvisten avgj\u00f8res ved voldgift iht. tvistem\u00e5lslovens kap. 32. Voldgiftsrettens 3 medlemmer oppnevnes av f\u00f8rstelagmannen i Gulating lagmannsrett. \u00a7 11. IKRAFTTREDEN Samarbeidsavtalen trer i kraft etter vedtak i Friluftsr\u00e5dets representantskapsm\u00f8te og n\u00e5r alle deltagerkommunene har godtatt avtalen gjennom politisk vedtak. Datoen for dette p\u00e5f\u00f8res samarbeidsavtalen under dette punkt. Ikrafttreden fra 01/01/2024. Denne samarbeidsavtalen er en videref\u00f8ring av vedtektene for Bergen og Omland Friluftsr\u00e5d, som ble stiftet 29. juni 1937. 5 "
}