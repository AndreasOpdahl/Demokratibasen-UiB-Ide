{
  "dokument_id": "8fe963aa-2ddd-559c-acc7-1edfdcc53bf9",
  "doc_type": "case_attachment",
  "kommune": 4601,
  "tittel": "QA til bystyret",
  "url": "https://bergen.kommune.no/politikere-utvalg/api/fil/bk360/11398970/QA-til-bystyret",
  "tekst": "Sp\u00f8rsm\u00e5l og svar om kraft og industri Trenger vi mer kraft? Energi har v\u00e6rt definerende for Norges utvikling, og utgangspunktet for to sentrale industrielle skift i historien. F\u00f8rst med vannkraftutbyggingen for mer enn 100 \u00e5r siden, deretter utviklingen av sokkelen de siste 50 \u00e5rene. Disse har lagt grunnlag for vesentlige eksport- og skatteinntekter, velstand, velferd- og kompetanseutvikling, ringvirkninger og sysselsetting i mange lokalsamfunn. Energi st\u00e5r p\u00e5 nytt i sentrum i det neste skiftet til et klima og naturvennlig lavutslippssamfunn i 2050. Fossil energibruk er den st\u00f8rste bidragsyteren til global oppvarming. I dag er ca 50 % av energiforbruket i Norge fossilt. For \u00e5 kutte utslipp, ivareta industriarbeidsplasser og utvikle lokalsamfunn p\u00e5 Vestlandet m\u00e5 vi legge om til bruk av utslippsfri energi. Norge, og s\u00e6rlig v\u00e5r region har mye industri og sysselsetting knyttet til olje og gassvirksomhet. Aktiviteten p\u00e5 norsk sokkel vil synke som resultat av minskende olje- og gassressurser, og redusert europeisk ettersp\u00f8rsel etter produktene. Klima- og energiomstillingen blir umulig hvis den skal gjennomf\u00f8res med betydelig risiko for h\u00f8yere arbeidsledighet. Vi m\u00e5 derfor sikre at omstillingen ogs\u00e5 leverer nye jobber. Det mest sentrale virkemiddelet er tilgang til kraft til konkurransedyktige priser. Vi m\u00e5 erstatte fossil energibruk, og vi m\u00e5 etablere ny industri som kan erstatte verdiskapning og sysselsetting fra n\u00e6ringer som er i tilbakegang. LO/NHO peker i Kraftl\u00f8ftet p\u00e5 et behov i Vestland p\u00e5 15- 24 TWh ny kraft i 2030. Hvem trenger kraften? Alle analyser viser at husholdninger og det vi kaller alminnelig forbruk har en beskjeden \u00f8kning. Behovet ligger i eksisterende industri som elektrifiseres og ny industri som vil etableres. Statnetts liste over kapasitet som allerede er reservert for \u00f8kt kapasitet i nettet i Bergensomr\u00e5det gir en pekepinn: Type forbruk MW Andel I tillegg til dette har BKK f\u00e5tt innmeldt behov som tilsvarer hele Petroleum 296 46 % den forventede ytterligere kapasitets\u00f8kning ved ny kraftlinje Hydrogen/Ammoniakk 94 15 % fra Samnanger til Kollsnes. Halvparten av dette er s\u00e5 modent at det er klart til reservasjon, resten skal vurderes for Industri 164 26 % modenhet. Oppdrettsn\u00e6ring 40 6% P\u00e5 toppen av dette kommer foresp\u00f8rsler p\u00e5 1000-1500 MW Datasenter 30 5% som knytter seg til industri, datasentre, hydrogen/ammoniakk Transport 9 1% og karbonfangst og lagring. Annet forbruk 10 2% Hvor kan vi f\u00e5 kraft fra? Energieffektivisering: Energieffektivisering reduserer energiforbruk og kostnader. Elektrisitet har en sv\u00e6rt h\u00f8y virkningsgrad sammenliknet med fossil energi. Elektrifisering er derfor i seg selv energieffektivisering, men bruken av elektrisitet kan ogs\u00e5 reduseres betydelig. Energikommisjonen pekte i sin rapport p\u00e5 energibruk i bygg og industri kan reduseres i med 15-20 TWh innen 2030 p\u00e5 nasjonalt niv\u00e5. For Vestlands del kan vi med dette grovt regne med at vi med n\u00e6r 12% av landets innbyggere kan frigj\u00f8re mellom 1,8-2,4TWh gjennom energieffektivisering. Kostnad og tid betyr mye: Behovet er st\u00f8rst hos industrien. De trenger kraft til konkurransedyktige priser. Kostnadene ved ny kraftproduksjon er derfor viktig. Tiden det tar \u00e5 f\u00e5 opp ny produksjon er ogs\u00e5 av stor betydning, det er i de n\u00e6rmeste \u00e5rene at behovet \u00f8ker. NVE beregner kostnader for de forskjellige teknologier (Kostnader for kraftproduksjon - NVE). Her ser vi at vindkraft p\u00e5 land har en beregnet kostnad p\u00e5 42 \u00f8re/kWh, vannkraft har 43 \u00f8re/kWh, bakkemontert solkraft koster 66 \u00f8re/kWh. Vindkraft p\u00e5 land er dermed den billigste teknologien, og den som kan gi de laveste priser til forbruker, i motsetning til kjernekraft som har en beregnet kostnad p\u00e5 162 \u00f8re/kWh. Tiden det tar \u00e5 utvikle, konsesjonsbehandle og bygge, ny produksjon er ogs\u00e5 forskjellig: Storskala vannkraft tar 10-12 \u00e5r, Vindkraft p\u00e5 land 7-9 \u00e5r, Storskala solenergi ta 6-9 \u00e5r. Kjernekraft har per n\u00e5 ikke et konsesjonsregime, og den offentlige utredningen skal v\u00e6re klar innen april 2026. Vannkraft: Det aller meste av gode vannkraftressurser er utbygd, det som gjenst\u00e5r er i vernede vassdrag og en del sm\u00e5kraft. Total vannkraftproduksjon i Vestland i 2023 var p\u00e5 33, 5 TWh (08308: Produksjon av elektrisk kraft, etter krafttype (GWh) (F) 2006 - 2023. Statistikkbanken (ssb.no)) NVE har til behandling s\u00f8knad om ny vannkraft i Vestland som vil gi 0,3TWh, alt er sm\u00e5kraft (under 10MW effekt). Opprustning og utvidelser kan gi et bidrag. NVE har til behandling s\u00f8knader om dette i Vestland som til sammen kan gi 0,2 TWh. Vindkraft: Det ble produsert 1,3 TWh vindkraft i Vestland i 2023, if\u00f8lge SSB. Her er liste over eksisterende vindkraftverk (NVE Vindkraft): Kapasitet Produksjon Areal Antall Kommune Kraftverk (MWh) (TWh) (km2) turbiner Igangsatt Stad Okla 21 0,07 1,45 5 2021 Kinn Mehuken 7 0,07 0,96 11 2001 Bremanger Henn\u00f8y 50,4 0,17 1,86 12 2019 Bremanger Guleslettene 197,4 0,712 29,13 47 2020 Fjaler Lutelandet 56 0,149 2,33 9 2021 Fitjar Midtfjellet 150 0,43 16,37 55 2012 Da NVE stanset saksbehandling av vindkraftsaker i 2019 var det to prosjekter i Vestland som ble satt p\u00e5 hold: H\u00f8yangerfjellet i H\u00f8yanger som kan produsere 1,6 TWh og det store Hordavind i Masfjorden/Lind\u00e5s som kan produsere 5,1 TWh. I tillegg har NVE til behandling s\u00f8knad om en demonstrasjonsturbin i Sl\u00f8v\u00e5g/Gulen, tilknyttet n\u00e6ringsparken. Vindkraft Prosess: 1. juli 2023 ble det gjort endringer i Plan- og bygningsloven, og det ble blant annet lagt inn: \u2022 krav om omr\u00e5deregulering etter plan- og bygningsloven for konsesjonspliktige vindkraftanlegg p\u00e5 land \u2022 krav om at NVE ikke kan gi konsesjon til vindkraftanlegg p\u00e5 land f\u00f8r kommunen har avklart tiltaket etter plan- og bygningsloven (m.a.o. fattet et planvedtak, prim\u00e6rt i form av en omr\u00e5deregulering) Med dette har kommunene i praksis vetorett ved fire anledninger i behandling av vindkraftprosjekter: F\u00f8rste behandling: Godkjenning av planinitiativ, kommunen m\u00e5 godkjenne dette f\u00f8r prosessen kan g\u00e5 videre. Andre behandling: Sette rammer for konsekvensutredning, dersom kommunen etter h\u00f8ring av utbyggers planprogram fastsetter et planprogram for konsekvensutredning g\u00e5r prosjektet videre. Tredje behandling: Sende plan for vindkraftverk p\u00e5 h\u00f8ring. N\u00e5r konsekvensutredning er gjennomf\u00f8rt og utbygger \u00f8nsker \u00e5 g\u00e5 videre skal det utarbeides en plan som kommunen skal vurdere. Dersom kommunen godkjenner planen, blir den sendt h\u00f8ring. Fjerde behandling: Etter h\u00f8ring av planen skal kommunen gj\u00f8re endelig planvedtak, der de sier ja eller nei til vindkraftverket. N\u00e5r kommunen har sagt sitt, skal NVE gjennomf\u00f8re sin konsesjonsbehandling. Hensikten med prosessen er \u00e5 sikre at kommunepolitikerne gj\u00f8r sine vedtak basert p\u00e5 fakta, og innspill fra innbyggerne gjennom h\u00f8ringer underveis. P\u00e5 den m\u00e5ten blir beslutningene godt forankret i lokaldemokratiet og legger grunnlag for NVEs faglige vurderinger av konsesjonssaken. Naturhensyn i kraftutbygging All kraftutbygging har dilemmaer ved seg, samtidig som naturkrisen ikke kan l\u00f8ses uten mer fornybar kraft. Vi har nok areal i Norge til \u00e5 bygge kraftproduksjonen vi trenger, men vi m\u00e5 prioritere areal riktig. I dag settes det av mer areal til hyttebygging enn eksempelvis til kraftutbygging. Fremtidige prosjekter m\u00e5 bygges p\u00e5 naturens premiss, i allerede nedbygde omr\u00e5der, med tett kobling til lokal industriutvikling. "
}