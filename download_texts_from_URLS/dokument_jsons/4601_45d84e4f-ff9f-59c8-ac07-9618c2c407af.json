{
  "dokument_id": "45d84e4f-ff9f-59c8-ac07-9618c2c407af",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 27112024, Sak 473/24, Representantforslag fra Katrine N\u00f8dtvedt (MDG) og Christine \u00d8degaard (MDG) om MO-senter i sentrum",
  "url": "https://bergen.kommune.no/politikere-utvalg/api/fil/bk360/11630787/Innstilling-vedtak-Representantforslag-fra-Katrine-Nodtvedt-MDG-og-Christine-Odegaard-MDG-om-MO-senter-i-sentrum",
  "tekst": "Representantforslag fra Katrine N\u00f8dtvedt (MDG) og Christine \u00d8degaard (MDG) om MO-senter i sentrum Bergen bystyre behandlet saken i m\u00f8tet 27.11.2024 sak 473/24 og fattet f\u00f8lgende vedtak: 1. Bystyret ber byr\u00e5det jobbe videre med \u00e5 etablere et sentrumsn\u00e6rt MO-senter. 2. Bystyret ber byr\u00e5det ha tett samarbeid med HUSET Bergen og andre relevante brukerorganisasjoner i den videre prosessen Bergen bystyres behandling F\u00f8lgende representanter tok ordet: Christine Henriksen \u00d8degaard (MDG), Even S\u00f8rland (A), Diane Alexandra Berbain (SV), Katrine Berg N\u00f8dtvedt (MDG). Forslag fremsatt i bystyret: Diane Alexandra Berbain (SV) fremsatte p\u00e5 vegne av SV f\u00f8lgende alternative forslag: Bystyret ber byr\u00e5det etablere et nytt kommunalt finansiert brukerstyrt og d\u00f8gn\u00e5pent MO- senter med brukerrom i Bergen sentrum, og p\u00e5 sikt ha mottakssentre i alle bydeler slik at MO-Gyldenpris ikke lenger har en byomfattende funksjon. Christine Henriksen \u00d8degaard (MDG) fremsatte p\u00e5 vegne av MDG f\u00f8lgende alternative forslag til punkt 1: Bystyret ber byr\u00e5det f\u00f8lge fagetatens anbefaling om \u00e5 opprette et MO senter i Allehelgens gate 5. Even S\u00f8rland (A) fremsatte p\u00e5 vegne av A f\u00f8lgende tilleggsforslag: 1. Bystyret ber byr\u00e5det om \u00e5 \u00f8ke ressurser og utvide kapasiteten til HUSET i Bergen. 2. Bystyret ber byr\u00e5det p\u00e5 sikt starte et forprosjekt for etablering av et nytt brukerstyrt hus i regi av Huset Bergen i Str\u00f8mgaten 1. 3. Bystyret ber byr\u00e5det om \u00e5 opprette flere gaten\u00e6re tiltak/tilbud som er direkte tilgjengelige uten henvisning, som for eksempel mobilt brukerrom. 4. Bystyret ber byr\u00e5det om \u00e5 styrke samarbeidet med bruker- og p\u00e5r\u00f8rendeorganisasjoner. Diane Alexandra Berbain (SV) fremsatte p\u00e5 vegne av SV f\u00f8lgende tilleggsforslag: 1. Bystyret ber byr\u00e5det om at det jobbes systematisk med \u00e5 skaffe boliger til rusmiddelavhengige, med tilgjengelig helse- og sosialfaglig personell. 2. Veien mot et mer stabilt liv starter med et sted \u00e5 bo, og Housing First bist\u00e5r aktuelle tjenestemottakere med \u00e5 skaffe et varig hjem og f\u00e5r h\u00f8y grad av medbestemmelse p\u00e5 sted og oppf\u00f8lging. Bystyret ber byr\u00e5det gj\u00f8re Housing First til f\u00f8rende metode for \u00e5 skaffe bolig til m\u00e5lgruppen i kommunen. All booppf\u00f8lging skal f\u00f8lge prinsippene fra Housing First. Bystyret ber byr\u00e5det etablere tverrfaglige team som arbeider etter b\u00e5de FACT-modellen og Housing First-modellen. Christine Henriksen \u00d8degaard (MDG) fremsatte p\u00e5 vegne av MDG f\u00f8lgende tilleggsforslag: 1. Bystyret ber byr\u00e5det prioritere ressurser til og rask fremdrift av etablering av MO senter i Bergen sentrum slik at dette kan komme p\u00e5 plass s\u00e5 raskt som mulig. 2. Fagetatens vurdering er at alternativ 3, som omhandler \u00e5 flytte MO-Gyldenpris til sentrumskjernen, er det best egnede alternativet, og bystyret ber byr\u00e5det g\u00e5 videre med dette som utgangspunkt. Votering: Alternativt forslag fra SV, fremsatt av Diane Alexandra Berbain (SV), fikk 17 stemmer (SV, MDG, V, R), og var dermed falt. Alternativt forslag til punkt 1 fra MDG, fremsatt av Christine Henriksen \u00d8degaard (MDG), fikk 23 stemmer (A, MDG, V, R), og var dermed falt. Innstillingen punkt 1 ble vedtatt med 54 stemmer (H, FrP, SV, MDG, BL, V, INP, R, KrF, Sp, PP). Innstillingen punkt 2 ble vedtatt enstemmig. Tilleggsforslag punkt 1-4 fra A, fremsatt av Even S\u00f8rland (A), fikk 30 stemmer (A, SV, MDG, V, R), og var dermed falt. Tilleggsforslag punkt 1 fra SV, fremsatt av Diane Alexandra Berbain (SV), fikk 32 stemmer (A, SV, MDG, V, R, KrF), og var dermed falt. Tilleggsforslag punkt 2 fra SV, fremsatt av Diane Alexandra Berbain (SV), fikk 26 stemmer (A, SV, V, R), og var dermed falt. Tilleggsforslag punkt 1 fra MDG, fremsatt av Christine Henriksen \u00d8degaard (MDG), fikk 19 stemmer (SV, MDG, V, R, KrF), og var dermed falt. Tilleggsforslag punkt 2 fra MDG, fremsatt av Christine Henriksen \u00d8degaard (MDG), fikk 10 stemmer (MDG, V, R), og var dermed falt. Bergen bystyre behandlet saken i m\u00f8tet 30.10.2024 sak 414/24: Saken ble ikke behandlet p\u00e5 grunn av overskredet tid. Bergen bystyre behandlet saken i m\u00f8tet 02.10.2024 sak 377/24 og fattet f\u00f8lgende vedtak: Saken ble ikke behandlet p\u00e5 grunn av overskredet tid. Utvalg for helse og sosial behandlet saken i m\u00f8tet 18.09.2024 sak 107/24 og avga f\u00f8lgende innstilling: Utvalgets innstilling og bystyrets vedtak er likelydende. Forslag til vedtak: 1. Bystyret ber byr\u00e5det iverksette s\u00f8k etter lokaler til et MO-senter med brukerrom i sentrum. 2 2. Bystyret ber byr\u00e5det vurdere om tomme kommunale bygg i R\u00e5dhuskvartalet kan brukes til MO-senter p\u00e5 kort og/eller lengre sikt, og komme tilbake til bystyret med kostnadsanslag for n\u00f8dvendige ombygginger. 3. Bystyret ber byr\u00e5det unders\u00f8ke om det n\u00e5v\u00e6rende politihuset som er planlagt fraflyttet kan v\u00e6re et alternativ p\u00e5 lengre sikt. 3 "
}