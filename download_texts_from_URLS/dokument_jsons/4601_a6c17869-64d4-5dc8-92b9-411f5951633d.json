{
  "dokument_id": "a6c17869-64d4-5dc8-92b9-411f5951633d",
  "doc_type": "case_attachment",
  "kommune": 4601,
  "tittel": "Invitasjon til Fylkesting for ungdom 2025",
  "url": "https://bergen.kommune.no/politikere-utvalg/api/fil/bk360/11896674/Invitasjon-til-Fylkesting-for-ungdom-2025",
  "tekst": "Til kommunale ungdomsr\u00e5d i Vestland Fylkesting for ungdom 7.-9. mars 2025 7. - 9. mars vert det arrangert Fylkesting for ungdom p\u00e5 Scandic Flesland Airport i Bergen. Sakspapir med program vert sendt ut ca. 2 veker f\u00f8r arrangementet. Fylkesting for ungdom (FFU) skal arbeide med \u00e5 ivareta ungdom i Vestland sine interesser og auke samfunnsengasjementet hos ungdomen. FFU arbeider for \u00e5 fremje ungdomsmedverknad, politisk engasjement og gir innsyn i demokratiet som styreform og folkestyret som grunnverdi. I tillegg vert det gjennomf\u00f8rt val til Vestland ungdomsutval, som er Vestland sitt fylkeskommunale ungdomsr\u00e5d. Kvar kommune i Vestland, uavhengig av folketal, kan sende to delegatar til Fylkesting for ungdom. Delegatar stiller med tale-, forslags- og r\u00f8ysterett. Om kommunane ynskjer \u00e5 sende fleire representantar er det plass til totalt ti observat\u00f8rar. Desse stiller med talerett, men utan forslags -og r\u00f8ysterett. Kvar kommune f\u00e5r prioritert ein observat\u00f8r fram til observat\u00f8rplassane er fylt opp. Her er det snakk om \u00e5 vere dei fyrste til \u00e5 melde seg p\u00e5 n\u00e5r p\u00e5meldinga opnar. P\u00e5melding skjer gjennom skjema p\u00e5 denne sida: https://www.vestlandfylke.no/kalender/2025/fylkesting-for-ungdom-2025/ Frist for p\u00e5melding er 24. februar kl. 12.00. Det vert ein eigenandel p\u00e5 3200kr per deltakar, som dekker alt utanom reise. Avmelding etter fristen vert fakturert fullt ut. Det vert lagt opp til dobbel- og trippelrom. Det er mogleg \u00e5 komme med rom\u00f8nskjer, og vi vil tilpasse dette s\u00e5 langt det er mogleg. Ved behov for enkeltrom m\u00e5 kommunen sj\u00f8lv dekke ekstra kostnad. For sp\u00f8rsm\u00e5l knytt til arrangementet, kontakt koordinator for Vestland ungdomsutval Ane Sandvik Arnestad p\u00e5 epost ane.sandvik.arnestad@vlfk.no. Vestland ungdomsutval ser fram til \u00e5 treffe dykk p\u00e5 Fylkesting for ungdom! ______________________________________________ Dina Kvittingen leiar for Vestland ungdomsutval "
}