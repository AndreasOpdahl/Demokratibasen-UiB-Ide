{
  "dokument_id": "c08ac4f0-7651-5217-aff6-e67f3a29c4a2",
  "doc_type": "case_attachment",
  "kommune": 5501,
  "tittel": "Vedlegg 8 Svar fra Forsvarsbygg - bestemmelse 3.16",
  "url": "https://innsyn.tromso.kommune.no/application/getMoteDokument?dokid=2001573964",
  "tekst": " FORSVARSBYGG Til V\u00e5r saksbehandler V\u00e5rdato V\u00e5r referanse TROMS\u00d8 KOMMUNE Mads Germ Hanssen 30.10.2023 2012/5490-79/314 Tidligere dato Tidligere referanse Postboks 6900 9299 TROMS\u00d8 Svar - Avklaring av forslag om \u00e5ta ut bestemmelse etter h\u00f8ring av endringsforslag til Kystsoneplanen for Troms\u00f8regionen Forsvarsbygg ivaretar Forsvarets arealbruksinteresser i saker som behandles etter plan- og bygningsloven. Forsvarsbygg er gitt innsigelsesmyndighet for \u00e5 ivareta Forsvarets interesser. Vi har utarbeidet en veileder 'Forsvarets arealbruksinteresser i arealplanlegging' som kan lastes ned fra Forsvarsbyggs nettsider: https:l/www.forsvarsbygg.no/no /publikasjoner /arealplanlegging Vi viser til Troms\u00f8 kommunes brev datert 26. september 2023, hvor det bes om avklaring vedr\u00f8rende bestemmelse 3.16 i kystsoneplanen og hvorvidt denne kan tas ut p\u00e5 bakgrunn av de merknader som kom under h\u00f8ringen. Bestemmelse 3.16 lyder slik: \u00abAnlegg p\u00e5 lokalitet 5401 VA17 Brensholmen m\u00e5 utformes slik at det t\u00e5ler p\u00e5virkning p\u00e5 fart\u00f8yer i h\u00f8y fart.\u00bb I forbindelse med utarbeidelse av kystsoneplanen ble det gitt innsigelse mot plasseringen av akvakulturanlegget AK 25, Malangen ettersom anlegget var foresl\u00e5tt plassert midt i Forsvarets skyte- og \u00f8vingsfelt. Det ble foresl\u00e5tt ny plassering av anlegget, og innsigelsen ble senere frafalt av Forsvarsbygg i brev datert 28.0S.201S(vedlagt). Frafall ble gjort p\u00e5 betingelse av at skyte- og \u00f8vingsfeltet ble opprettholdt, samt at det ble gitt \u00abbestemmelse som sikrer at anlegget utformes slik at det t\u00e5ler p\u00e5virkning fra fart\u00f8yer i h\u00f8y fart\u00bb ettersom anlegget fortsatt ville ligge innenfor skyte- og \u00f8vingsfeltet. Forsvarsbygg anser bestemmelsen for \u00e5 v\u00e6re n\u00f8dvendig for \u00e5 synliggj\u00f8re og sikre at anlegget er utformet p\u00e5 en slik m\u00e5te at det t\u00e5ler de s\u00e6rlige belastninger som kan oppst\u00e5 i omr\u00e5det i forbindelse med forsvarets aktiviteter. Selv om det i forskrift (NYTEK23) er s\u00e6rlig krav til utforming, anser ikke Forsvarsbygg at forskriften, i tilstrekkelig grad, ivaretar de s\u00e6rlige forhold og p\u00e5kjenninger som vil kunne gjelde innenfor skyte- og \u00f8vingsfelt. Det vil ogs\u00e5 v\u00e6re mulig \u00e5 dispensere fra forskriftens bestemmelser. N\u00e5r det gjelder henvisningen til Kommunal og moderniseringsdepartementets rundskriv H-6/18 hvor det fremg\u00e5r at kommunene b\u00f8r v\u00e6re tilbakeholdne med \u00e5 sette vilk\u00e5r for akvakultur som reguleres av annet sektorregelverk i sine arealplaner, gjelder det i s\u00e6rlig grad bestemmelser knyttet til drift og ut\u00f8velse av n\u00e6ringsvirksomhet, samt milj\u00f8forhold. Som nevnt er bestemmelsen tatt inn p\u00e5 grunn av anleggets plassering innenfor et omr\u00e5de hvor det foreg\u00e5r s\u00e6rskilt aktivitet. Det er med andre ord krav til anlegget p\u00e5 grunn av ytre faktorer, som en ikke kan se at annet regelverk n\u00f8dvendigvis ivaretar. Postadresse Fakturaadresse Telefon E-postadresse Org. nr 1 av 2 Postboks 405 Fakturasenteret 468 70 400 post@forsvarsbygg.no 975 950 662 Sentrum Postboks 4394 Telefaks Internett Bankkonto 0103 Oslo 2308 Hamar 23 09 78 03 www.forsvarsbygg.no 4714 10 00280 FORSVARSBYGG Forsvarsbygg ber derfor kommunen om \u00e5 ikke fjerne bestemmelsen fra Kystsoneplanen, da den fortsatt anses n\u00f8dvendig og hensiktsmessig i et omr\u00e5de med spesiell aktivitet og potensielt mer p\u00e5kjenning p\u00e5 de aktuelt anlegg. Vi understreker at innsigelsen fra Forsvarsbygg opprinnelig ble frafalt under forutsetning at bestemmelsen om utforming ble inntatt. Dersom kommunen skulle velge \u00e5 fjerne bestemmelsen, bes det derfor om tilbakemelding p\u00e5 hvordan det kan sikres p\u00e5 annen m\u00e5te, enten gjennom regulering eller i forbindelse med eventuell byggesaksbehandling. Med hilsen Bj\u00f8rn Bergesen Leder Arealplan Eiendomsforvaltning Forsvarsbygg Dette dokumentet er elektronisk godkjent og derfor ikke signert. 2 av 2 "
}