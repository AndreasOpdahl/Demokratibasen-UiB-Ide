{
  "dokument_id": "64c460c9-e2c5-5440-9aa1-0528b69120a5",
  "doc_type": "case_attachment",
  "kommune": 4601,
  "tittel": "Statsforvaltaren i Vestland - \u00c5rsrapport-2024-tilsyn-med-barnevernsinstitusjonar-omsorgssenter-og-senter-for-foreldre-og-barn",
  "url": "https://bergen.kommune.no/politikere-utvalg/api/fil/bk360/12228980/Statsforvaltaren-i-Vestland-Arsrapport-2024-tilsyn-med-barnevernsinstitusjonar-omsorgssenter-og-senter-for-foreldre-og-barn",
  "tekst": " V\u00e5r dato: V\u00e5r ref: 03.02.2025 2024/18312 Dykkar dato: Dykkar ref: \u00c5rsrapport 2024 tilsyn med barnevernsinstitusjonar, omsorgssenter og senter for foreldre og barn Statsforvaltaren i Vestland E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvaltaren.no/vl Sikker melding: 6863 Leikanger Solheimsgaten 13, Bergen www.statsforvaltaren.no/melding Fjellvegen 11, F\u00f8rde Org.nr. 974 760 665 Side: 2/12 Bakgrunn Statsforvaltaren skal etter barnevernslova \u00a7 17-3 andre ledd f\u00f8re tilsyn med barnevernsinstitusjonar, senter for foreldre og barn og omsorgssenter for mindre\u00e5rige asyls\u00f8karar. Tilsynet skal unders\u00f8ke om barn f\u00e5r forsvarleg omsorg og behandling i tr\u00e5d med barnevernslova og tilh\u00f8yrande forskrifter. Statsforvaltaren skal gjennom sine tilsyn f\u00f8lgje med p\u00e5 at barn f\u00e5r forsvarleg omsorg og behandling, blir behandla med respekt, og at barns rettstryggleik blir vareteke. Statsforvaltaren skal f\u00f8lgje med p\u00e5 alle forhold som har betydning for barnas utvikling, trivsel, velferd og rettstryggleik jf. \u00a7 3 tredje ledd i forskrift om tilsyn med tenester og tiltak til barn i barnevernsinstitusjonar. Statsforvaltaren skal ved utgangen av kvart \u00e5r utarbeide ein \u00e5rsrapport om tilsynsverksemda, jf. \u00a7 7 i forskrift om tilsyn med tenester og tiltak til barn i barnevernsinstitusjonar. Tilsvarande gjeld for tilsynet med senter for foreldre og barn, jf. forskrift om sentre for foreldre og barn \u00a7 22. Rapporten gjev ei oppsummering av - Oversikt over gjennomf\u00f8rte tilsyn i 2024 - V\u00e5re kommentarar og vurderingar av tilsynsbes\u00f8ka - Samtaler med barn og oppsummering av kva barn har formidla - Oversikt over avgjerder om tvang andre inngrep i barns rettar - P\u00e5peikte lovbrot - Statsforvaltarens generelle vurdering av institusjonsomr\u00e5det i 2024 Tilsyn med barnevernsinstitusjonar i 2024 I 2024 var det 15 barnevernsinstitusjonar med til saman 49 avdelingar i Vestland fylke. Seks av institusjonane er statlege, fire er private ideelle, fire er private kommersielle, og ein er kommunal barnevernsinstitusjon. I 2024 var minimumskravet til lovp\u00e5lagte tilsyn p\u00e5 institusjonane 119 tilsynsbes\u00f8k. P\u00e5 grunn av kapasitetsutfordringar gjennomf\u00f8rte vi 104 av 119 lovp\u00e5lagte tilsyn i 2024, det vil seie 87 % av minimumskravet. I 2024 var 10 av dei 104 tilsyna umelde. I 2024 slo vi fast lovbrot ved 16 tilsyn, det er 15 % lovbrot. Dette er p\u00e5 same niv\u00e5 som i 2023 og 2022 d\u00e5 vi ogs\u00e5 slo fast lovbrot ved 15 % av tilsyna. I 2021 slo vi fast lovbrot i 7 % av tilsyna. I v\u00e5rt brev til sentral statleg myndigheit 5. juli 2024 gjorde vi greie for kapasitetsutfordringar p\u00e5 barnevernsomr\u00e5det. Mellom anna at vi ikkje ville klare \u00e5 gjennomf\u00f8re volumkravet til lovp\u00e5lagte tilsyn med barnevernsinstitusjonar i 2024. Vi har likevel gjennomf\u00f8rt fleire tilsyn enn estimert i juli 2024. \u00c5rsaka til dette er mange alvorlege hendingar p\u00e5 institusjonane, og bekymring for at barn ikkje f\u00e5r forsvarleg oppf\u00f8lging. Vi har l\u00f8pande f\u00f8lgt med p\u00e5 og endra v\u00e5re vurderingar av risiko p\u00e5 kvar institusjon og avdeling, og p\u00e5 bakgrunn av dette gjennomf\u00f8rt tilsyn som tidlegare var prioritert bort. Dette har f\u00e5tt konsekvensar for andre oppg\u00e5ver hos oss, mellom anna at saksbehandlingstida i klage og tilsynssaker har blitt lengre. Vi har ogs\u00e5 brukt noko lengre tid p\u00e5 \u00e5 behandle klager fr\u00e5 barn p\u00e5 tvang under opphald p\u00e5 barnevernsinstitusjonar, sj\u00f8lv om dette er h\u00f8gt prioritert. Tema for tilsyna p\u00e5 barnevernsinstitusjonar i 2024 er valt p\u00e5 bakgrunn av vurdering av risiko og s\u00e5rbarheit ved kvar institusjonsavdeling. Informasjonen vi legg til grunn er mellom anna kunnskap om institusjonen fr\u00e5 tidlegare tilsyn, rapportar fr\u00e5 Bufetats kvalitetsoppf\u00f8lging/godkjenning, informasjon fr\u00e5 tvangsprotokollar, informasjon fr\u00e5 institusjonane om barns kontakt med politiet, informasjon vi f\u00e5r fr\u00e5 barn, og informasjon fr\u00e5 andre klager og tilsynssaker. I samband med Helsetilsynets arbeid med kvalitetsutvikling av institusjonstilsyn (KUIT), har vi gjennomf\u00f8rt tilsyn med institusjonanes arbeid med \u00e5 gje barn og ungdom n\u00f8dvendig vern og Side: 3/12 beskyttelse. Vi har i samband med dette unders\u00f8kt om institusjonane arbeider systematisk med \u00e5 f\u00f8rebygge alvorleg hendingar og tvang, om institusjonen ved gjennomf\u00f8ring av tvang og andre inngrep varetar ungdommanes integritet, og korleis institusjonar s\u00f8rger for at barn f\u00e5r vern, tryggleik og omsorg i tr\u00e5d med m\u00e5let for opphaldet. Vi har oversendt \u00e5tte tilsynsrapportar med tema vern og beskyttelse til Helsetilsynet 23.12.2024. Oversikt over barnevernsinstitusjonar vi f\u00f8rer tilsyn med, jf. tilsynsforskrifta \u00a7\u00a7 3, 4, 5 og 6 I tabellen under er det oversikt over barnevernsinstitusjonane vi f\u00f8rer tilsyn med og kor mange barn som har budd p\u00e5 institusjonane. Vidare g\u00e5r det fram kor mange som har f\u00e5tt tilbod om samtale og kor mange vi snakka med p\u00e5 tilsyna i 2024. Barneverns- Avdeling Eigar P\u00e5lagde Utf\u00f8rte Umeldt Barn i Barn som Gjennom institusjon bes\u00f8k tilsyn inst. fekk tilbod f\u00f8rte om samtale samtalar Bergen 2 Bufetat/ 6 6 0 29 29 5 akuttsenter Statleg KASA 5 Bufetat/ 10 9 0 27 27 9 ungdomssent Statleg er Skjoldvegen 3 Bufetat/ 6 6 0 23 23 8 ungdomssent Statleg er Bj\u00f8rgvin 2 Bufetat/ 8 6 0 18 18 5 ungdomssent Statleg er Sogndal 1 Bufetat/ 2 2 0 7 7 1 ungdoms- Statleg senter Sogn og 2 Bufetat/ 4 4 0 10 10 4 Fjordane Statleg ungdoms- senter Haraldsplass 4 Privat/Ideell 8 8 4 18 18 4 Serio Ung Crux 4 Privat/Ideell 10 9 0 27 27 9 Voss 4 Privat/Ideell 7 7 0 22 22 8 barnevernsen ter Klokkerg\u00e5rd- 3 Privat/Ideell 12 12 6 35 35 21 stiftelsen EMFO Bergen 2 Kommunal 4 2 2 4 4 2 Stendi AS 6 Privat/ 11 7 0 11 11 7 kommersiell Solhaugen 2 Privat/ 8 8 0 8 8 4 kommersiell Aberia Ung 7 Privat/ 15 12 0 22 22 14 kommersiell N\u00e6romsorg 2 Privat/ 8 6 0 6 6 2 Vest kommersiell Kommentarar til tabellen og endringar i talet p\u00e5 institusjonar og avdelingar i 2024 \u2022 Stendi Hesjakollen hadde ikkje barn som budde i institusjonen i perioden v\u00e5ren 2023 til august 2024, det var derfor ikkje krav til to tilsynsbes\u00f8k Side: 4/12 \u2022 Stendi Etne avvikla drifta mars 2024, det er difor ikkje gjennomf\u00f8rt tilsynsbes\u00f8k \u2022 Sogn og fjordane ungdomssenter, avdeling Bregnetunet endra m\u00e5lgruppe i oktober 2024 til barnevernslova \u00a76-1 og \u00a76-2, det var difor ikkje krav til fire tilsynsbes\u00f8k \u2022 Stiftinga Voss barneheim etablerte ei ny avdeling \u00d8vreb\u00f8 v\u00e5ren 2024 \u2022 Aberia Ung fekk to nye avdelingar i 2024. Avdeling nye Olsvik starta opp i februar 2024 for m\u00e5lgruppe omsorg etter barnevernslova \u00a7\u00a7 3-2 og 5-1 med krav til to tilsynsbes\u00f8k. Avdeling Skjergarden starta opp i september for m\u00e5lgruppe \u00e5tferd etter barnevernslova \u00a7\u00a7 6-1 og 6-2. Vi gjennomf\u00f8rte samtalar med barn i 38,6 % av tilsyna. Dette er om lag som tidlegare \u00e5r. Talet verkar l\u00e5gt, men d\u00e5 vi gjennomf\u00f8rer tilsyn to eller fire gonger p\u00e5 kvar institusjonsavdeling \u00e5rleg, m\u00f8ter vi ofte dei same barna fleire gonger. Barn som f\u00e5r tilbod om samtale med oss n\u00e5r vi er p\u00e5 tilsynsbes\u00f8k, har ofte snakka med oss p\u00e5 tidlegare tilsyn. Vi snakkar ogs\u00e5 med barna i samband med at dei klagar p\u00e5 bruk av tvang eller inngrep i deira rettar etter barnevernslova kapittel 10. Desse samtalane vert ikkje registrert. Dei 103 registrerte samtalane med barn av 267 barn som er tilbydd samtale, gjev derfor ikkje eit heilt rett bilete om kor mange ulike barn vi m\u00f8ter og snakkar med. Oversikt over innsende enkeltvedtak og protokollar om bruk av tvang eller inngrep i barnet sin personlege integritet jf. barnevernslova \u00a7 10-14 og tilsynsforskrifta \u00a7 3 fjerde ledd I tilfelle der barnevernsinstitusjonar gjer inngrep i barns personlege integritet, skal dette bli protokollf\u00f8rt og leggjast fram for oss, jamf\u00f8r barnevernslova \u00a7 10-14. Protokollane skal innehalde tilstrekkeleg informasjon som viser at vilk\u00e5ra for tvang etter barnevernslova er oppfylt. Dokumentasjon av tvang skal bidra til \u00e5 vareta rettstryggleiken for barn. Vi gjennomg\u00e5r alle avgjerder om tvang mot barn, og f\u00f8lgjer med at tvang mot barn ikkje blir gjort rutinemessig og i strid med regelverket. Oversikt over innsende enkeltvedtak og protokollar om bruk av tvang eller inngrep i barnet sin personlege integritet jf. barnevernslova \u00a7 10-14 og tilsynsforskrifta \u00a7 3 fjerde ledd Tvang 2022 2023 2024 \u00a7 10-7 Tvang i akutte faresituasjonar 117 152 197 hvorav: Tvang i akutt faresituasjon - 136 Isolasjon - 61 \u00a7 10-8 Kroppsvisitasjon 141 183 206 \u00a7 10-8 Unders\u00f8ke barna rom og eigedelar 151 205 281 \u00a7 10-8 Unders\u00f8ke barns brev og pakkar 0 3 1 \u00a7 10-11 Beslaglegge eller inndra rus/v\u00e5pen, andre 91 120 175 farlege gjenstandar \u00a7 10-12 Tilbakef\u00f8ring ved r\u00f8mming 20 24 41 \u00a7 10-10 a og b Rusmiddeltesting ved samtykke eller 408 213 569 vedtak fr\u00e5 Barneverns og helsenemnda Samtykke \u2013 212 Vedtak- 357 \u00a7 10-9 a og b Innskrenkingar i retten til \u00e5 bevege seg 184 312 474 fritt 10-9 a \u2013 172 10-9 b - 302 \u00a7 10-9 c Avgrense retten til bes\u00f8k 3 2 3 \u00a7 10-9 d og e Innskrenkingar i bruk og inndraging av 41 85 187 elektronisk kommunikasjonsmiddel 10-9d \u2013 95 10-9e- 92 Sum 1156 1569 2134 Side: 5/12 Tvang mot barn auka med 36 % fr\u00e5 2023 til 2024 fr\u00e5 1569 avgjerder i 2023, til 2134 avgjerder i 2024. V\u00e5r vurdering er at auka i tvang mot barn ikkje er eit resultat av at fleire barn blir utsett for tvang under opphald p\u00e5 barnevernsinstitusjon, men at det blir brukt meir tvang mot nokon barn enn tidlegare \u00e5r. Det budde om lag like mange barn p\u00e5 institusjonane i 2023 som i 2024, og avgjerder om tvang retter seg mot om lag 150 einskildbarn, dette er likt som i 2023. Det er heller ikkje grunnlag for \u00e5 seie at institusjonane protokollerer tvang vesentleg annleis enn tidlegare \u00e5r. V\u00e5r oppf\u00f8lging av barnevernsinstitusjonane viser at f\u00f8rebygging, gjennomf\u00f8ring, evaluering og dokumentasjon av tvang blir gjort p\u00e5 same m\u00e5te som tidlegare \u00e5r. V\u00e5r vurdering er at auka bruk av tvang dei to siste \u00e5ra er ein konsekvens av at barn p\u00e5 institusjon har meir komplekse vanskar enn tidlegare, og at institusjonane ikkje har n\u00f8dvendige rammer og / eller kompetanse til \u00e5 vareta barna. D\u00f8me p\u00e5 dette er barn med omfattande helseutfordringar, og barn som er i kontakt med kriminelle milj\u00f8. Dei to siste \u00e5ra har vi ogs\u00e5 erfart at fleire av barna som bur p\u00e5 institusjonane er yngre enn tidlegare. Det betyr at vi m\u00f8ter barn ned i 12-13 \u00e5rs alderen som har komplekse utfordringar knytt rusvanskar, psykiske helsevanskar og fleire har kontakt med kriminelle milj\u00f8. Vi ser ogs\u00e5 at barn framleis blir utsett for tvang og innskrenkingar som ikkje blir protokollert, men som vi f\u00e5r vite om gjennom samtalar med barn eller ved gjennomgang av institusjonens journalf\u00f8ring. Vi f\u00f8lgjer dette opp gjennom v\u00e5re tilsyn og i v\u00e5r dialog med Bufetat og eigarane av institusjonane. Registrering av tvang mot barn fordelt p\u00e5 eigar av institusjonane (statlege, private ideelle, private kommersielle eller kommunale institusjonar): Statlege, Bufetat region vest \u00a7 10- \u00a7 10- \u00a7 10- \u00a7 10- \u00a7 10- \u00a7 10 \u00a7 10- \u00a7 10- \u00a7 10- \u00a7 10- \u00a7 10- \u00a7 10 SUM: 7 7I 8K 8R 8B -9 a 9c 9d 10 S 10 V 11 - 12 og b og e 88 58 136 157 0 310 1 144 155 303 71 41 1464 Kommunale institusjonar \u00a7 10- \u00a7 10- \u00a7 10- \u00a7 10- \u00a7 10- \u00a7 10 \u00a7 10- \u00a7 10- \u00a7 10- \u00a7 10- \u00a7 10- \u00a7 10 SUM: 7 7I 8K 8R 8B -9 a 9c 9d 10 S 10 V 11 - 12 og b og d 0 0 0 0 0 0 0 0 0 0 0 0 0 Private ideelle institusjonar \u00a7 10- \u00a7 10- \u00a7 10- \u00a7 10- \u00a7 10- \u00a7 10 \u00a7 10- \u00a7 10- \u00a7 10- \u00a7 10- \u00a7 10- \u00a7 10 SUM: 7 7I 8K 8R 8B -9 a 9c 9d 10 S 10 V 11 - 12 og b og e 21 0 23 48 1 25 1 5 39 33 48 0 244 Private kommersielle institusjonar \u00a7 10- \u00a7 10- \u00a7 10- \u00a7 10- \u00a7 10- \u00a7 10 \u00a7 10- \u00a7 10- \u00a7 10- \u00a7 10- \u00a7 10- \u00a7 10 SUM: 7 7I 8K 8R 8B -9 a 9c 9d 10 S 10 V 11 - 12 og b og e Side: 6/12 27 3 47 76 0 139 1 38 18 21 56 0 426 Vi har ikkje grunnlag for \u00e5 seie om det blir nytta meir eller mindre tvang p\u00e5 bakgrunn av om institusjonar er statlege eller private. Det er institusjonens m\u00e5lgruppe, samansetning av barna som bur p\u00e5 institusjonen, og tilsette sin erfaring og kompetanse som etter v\u00e5r vurdering p\u00e5verkar tvangsbruk, heller ein kven som er eigar av institusjonane. Klager p\u00e5 tvang under opphald p\u00e5 barnevernsinstitusjon I 2024 avgjorde vi 54 klager som gjeld 69 avgjerder om tvang etter barnevernslova kapittel 10. Barn fekk medhald i 15 % av klagene. Dette er p\u00e5 om lag same niv\u00e5 som i 2023, d\u00e5 barn fekk medhald i 14 % av klagene. Det er eit krav at 90 % av klagene p\u00e5 bruk av tvang i barnevernsinstitusjonar og omsorgssenter skal avsluttast innan ein m\u00e5nad. I 2024 vart 88 % av klagene er behandla innan fristen p\u00e5 ein m\u00e5nad. Median saksbehandlingstid i 2024 var p\u00e5 0,7 m\u00e5nader. I 2023 var median saksbehandlingstid p\u00e5 0,6 m\u00e5nader. Sj\u00f8lv om talet p\u00e5 klagar har auka noko fr\u00e5 2023 til 2024, s\u00e5 meiner vi at barn likevel klager mindre p\u00e5 tvang enn f\u00f8reg\u00e5ande \u00e5r. Vi viser mellom anna til at det har vore ei auke i bruk av tvang mot barn p\u00e5 36 % fr\u00e5 2023 til 2024. I tillegg til klagene p\u00e5 tvang som er protokollert, s\u00e5 har vi i 2024 behandla tre klager p\u00e5 begrensningar etter \u00a7 10-2 og \u00a7 10-3, det vart gitt medhald i ein av klagene. Auke i avgjerder om tvang i akutte faresituasjonar, men nedgang i talet p\u00e5 klager Det g\u00e5r fram av barnevernslova \u00a7 10-7 at ein berre kan nytte tvang i akutte faresituasjonar dersom det er strengt n\u00f8dvendig. Likevel viser v\u00e5re tal at det er ei auke i avgjerder om tvang i akutte faresituasjonar i perioden 2022, 2023 til 2024. I 2022 var det 117 vedtak om tvang i akutte faresituasjonar, i 2023 var det 152, og i 2024 var der 197 vedtak om tvang i akutte faresituasjonar. Auka knytt til tvang i akutte faresituasjonar var p\u00e5 30 % fr\u00e5 152 vedtak i 2023 til 197 vedtak i 2024. V\u00e5r gjennomgang viser at 35 av avgjerdene i 2024 gjeld eit barn. Sj\u00f8lv om det har vore ei auke i avgjerder om tvang i akutte faresituasjonar p\u00e5 30% fr\u00e5 2023 til 2024, har vi f\u00e5tt f\u00e6rre klager p\u00e5 tvang i akutte faresituasjonar i 2024 enn i 2023. I 2024 fekk vi ti klager p\u00e5 tvang i akutte faresituasjonar. Barn fekk medhald eller delvis medhald i to av dei ti klagene. I den eine saka slo vi fast av tvangen var n\u00f8dvendig, men at institusjonens gjennomf\u00f8ring var i strid med regelverket. I den andre slo vi fast at institusjonen ikkje hadde heimel til \u00e5 nytte tvang mot ungdommen. I 2023 fekk vi 16 klager p\u00e5 tvang i akutte faresituasjonar. Ti av klagene var fr\u00e5 same ungdom. Det betyr at sj\u00f8lv om det er nytta 30 % meir tvang mot barn i akutte faresituasjonar i 2024 enn i 2023, s\u00e5 er det f\u00e5 barn som klager p\u00e5 tvang i akutte faresituasjonar. I v\u00e5r gjennomgang av vedtak om tvang i akutte faresituasjonar, vurderer vi at betre f\u00f8rebygging i nokon tilfelle kunne f\u00f8rt til at tvang mot barn var blitt gjennomf\u00f8rt meir sk\u00e5nsamt, og nokon tilfelle kunne tvang vore unng\u00e5tt. Dette har vi f\u00f8lgt opp i v\u00e5r kontakt med institusjonen. I samband med Helsetilsynet sitt arbeid med kvalitetsutvikling av institusjonstilsyn (KUIT), har vi oversendt sladda kopiar av alle ferdigbehandla klagesaker om tvang i akutte faresituasjonar etter barnevernslova \u00a7 10-7. Side: 7/12 Auke i avgjerder om \u00e5 nekte bruk og inndra elektronisk kommunikasjonsmiddel I 2024 fekk vi 187 avgjerder om \u00e5 nekte bruk og inndra elektronisk kommunikasjonsmiddel. I 2023 fekk vi 85 avgjerder om \u00e5 nekte bruk og inndra elektronisk kommunikasjonsmiddel. Vi meiner den markante auka heng saman med utfordringsbilete vi ser p\u00e5 institusjonane. Barn f\u00e5r kontakt med- og opprettheld kontakt med negative milj\u00f8 p\u00e5 sosiale media. Til d\u00f8mes bruker barn sosiale media til \u00e5 planlegge r\u00f8mmingar, kj\u00f8p, sal og oppbevaring av narkotika. Det er ogs\u00e5 fleire institusjonar som har erfart at personar fr\u00e5 kriminelle milj\u00f8 opps\u00f8ker institusjonane. Fleire institusjonar har vore n\u00f8ydd til \u00e5 sette i verk tryggingstiltak p\u00e5 grunn av denne utviklinga. Vi er bekymra for utviklinga, og s\u00e6rleg er vi bekymra for at barn p\u00e5 sosiale media blir oppfordra og pressa til kj\u00f8p og sal av seksuelle tenester, b\u00e5de gjennom sal av bilete, og at barn blir utsett for seksuelle overgrep som blir filma og delt p\u00e5 sosiale media. Vidare er vi bekymra at barn deltek i lukka grupper p\u00e5 sosiale media som oppmodar til sj\u00f8lvskading og som deler bilete / filmar av sj\u00f8lvskading og sj\u00f8lvmordsfors\u00f8k. Vi meiner det er eit stort samfunnsproblem at barn blir eksponert for alvorleg fare p\u00e5 sosiale media som vaksne ikkje har kunnskap eller h\u00f8ve til \u00e5 f\u00f8rebygge eller stoppe. Klager fr\u00e5 barn p\u00e5 tvang Som tidlegare \u00e5r s\u00e5 fortel barn at dei ofte klagar p\u00e5 tvang fordi dei meiner institusjonar skildrar tvangsbruk uriktig. Til d\u00f8mes ved \u00e5 utelate informasjon som barn meiner er viktig for \u00e5 forst\u00e5 hendingar p\u00e5 ein rett m\u00e5te. I v\u00e5r behandling av klagene ser vi at dette ofte stemmer, og at tvang mot barn ikkje er godt nok dokumentert ved at vesentleg informasjon ikkje g\u00e5r fram av avgjerdene. I v\u00e5r oppf\u00f8lging f\u00e5r vi vite at tilsette ikkje alltid f\u00e5r god nok oppl\u00e6ring i f\u00f8rebygging, gjennomf\u00f8ring og dokumentasjon av tvang, og det g\u00e5r fram i samtalar med oss at dei er usikre p\u00e5 regelverket. I v\u00e5r oppf\u00f8lging av klager ser vi ogs\u00e5 at institusjonane kan bli betre til \u00e5 gje informasjon til barn, og snakke med barna om tvang f\u00f8r situasjonar oppst\u00e5r og etter tvangshendingar. Barn m\u00e5 f\u00e5 god og tilpassa informasjon om sine rettar og kvifor det i nokon situasjonar kan vere n\u00f8dvendig \u00e5 avgrense kva barn f\u00e5r lov til og ikkje. Sj\u00f8lv om barn ofte vegrar seg for \u00e5 evaluere tvang i ettertid, meiner vi at institusjonane m\u00e5 bli betre til \u00e5 g\u00e5 igjennom tvangsbruk med barn. Tvang mot barn f\u00f8rer ofte til tilleggsbelastningar for barn, og til at barns tillit til vaksne blir svekka. Gjennomgang av tvang og kunnskap om korleis barn opplever tvang er viktig for \u00e5 f\u00f8rebygge tilsvarande situasjonar fram i tid, og saman med barn finne andre l\u00f8ysingar enn \u00e5 bruke tvang. Tilsyn med omsorgssenter for mindre\u00e5rige Det er ingen omsorgssenter for einslege mindre\u00e5rige i Vestland fylke. Tilsyn med senter for foreldre og barn Det er eit senter med to avdelingar i Vestland fylke som er eigd av Bufetat. Dette er avdelingane Senter for foreldre og barn, avdeling Sudmannske og avdeling F\u00f8rde. Statsforvaltaren har ikkje gjennomf\u00f8rt tilsyn med senter for foreldre og barn i 2024. Sist tilsyn vart gjennomf\u00f8rt i 2021. Det blei ikkje p\u00e5pekt lovbrot under tilsynet. Tema for tilsynet var om tilbodet til barn og familiar under opphaldet var forsvarleg. Tilsynet blei gjennomf\u00f8rt som systemrevisjon. Samtalar med barn, jf. tilsynsforskrifta \u00a7 6 Statsforvaltaren skal ta kontakt med det enkelte barn, og gje barn tilbod om samtale i samband med tilsyn p\u00e5 institusjonar jf. tilsynsforskrifta \u00a7 6. Barna vel sj\u00f8lve om dei \u00f8nskjer \u00e5 snakke med statsforvaltar. Barn har rett til \u00e5 f\u00e5 informasjon og til \u00e5 uttale seg i saker som p\u00e5verkar dei. Barns skal bli respektert og ha trygge oppvekstvilk\u00e5r, ogs\u00e5 n\u00e5r dei bur p\u00e5 institusjon. Vi legg stor vekt p\u00e5 \u00e5 leggje til rette for \u00e5 snakke med barn n\u00e5r vi er p\u00e5 tilsyn. Vi kjem derfor ofte til institusjonane etter skuletid, og p\u00e5 tidspunkt d\u00e5 vi har f\u00e5tt vite at barna er heime. Dersom barna Side: 8/12 ikkje er til stades n\u00e5r vi er p\u00e5 bes\u00f8k, eller av andre grunnar ikkje kan snakke med oss under tilsynet, legg vi til rette for samtalar i etterkant av tilsynet. Fleire av barna som bur p\u00e5 institusjonane snakkar med oss utanom tilsyna. Dette gjeld i samband med klager p\u00e5 institusjonen eller p\u00e5 barnevernstenesta, eller n\u00e5r dei har sp\u00f8rsm\u00e5l om regelverk eller anna. N\u00e5r barn klager p\u00e5 tvang eller andre forhold medan dei bu p\u00e5 institusjon, tek vi alltid kontakt for \u00e5 snakke med dei. Samtalar utanom tilsynsbes\u00f8ka g\u00e5r ikkje fram av v\u00e5r oversikt over samtalar med barn i tabellen p\u00e5 side 3 i denne \u00e5rsrapporten. Barn fortel at det er stor variasjon i kor tilgjengeleg barnevernstenesta er for barn. Nokon barn kan ta direkte kontakt med kontaktpersonen p\u00e5 telefon, medan andre m\u00e5 f\u00e5 hjelp av tilsette p\u00e5 institusjonen til \u00e5 f\u00e5 kontakt med barnevernstenesta. Fleire vi har snakka med har ikkje m\u00f8tt kontaktpersonen sin fordi denne er ny, ikkje har tid, eller har vore fr\u00e5verande / sjukemeldt. V\u00e5r erfaring er at mange barn opplever at avgjerder om samv\u00e6r med familie og nettverk, planar for utflytting, og andre avgjerder om tiltak blir gjort utan at barn deltek i avgjerdsprosessane. Vidare fortel barn at avgjerder blir teke seint, og at endringar skjer br\u00e5tt og er for d\u00e5rleg planlagt. Mange opplever at dette reduserer motivasjonen for \u00e5 arbeide med eigne utfordringar. Fleire seier ogs\u00e5 at dei ikkje trur at vaksne forst\u00e5r eller bryr seg om korleis dei har det. Sj\u00f8lv om mange barn er trygge og har det godt p\u00e5 barnevernsinstitusjon, er vi uroa fordi mange ogs\u00e5 fortel at dei er utrygge og redde. Barn er redde for andre barn, for tilsette, og for \u00e5 bli utsett for tvang eller andre inngrep. Fleire barn opplever kroppsvisitasjon som ubehageleg og viser til at det er sv\u00e6rt utrygt og inngripande \u00e5 kle seg naken framfor vaksne. Fleire fortel at dei har vore rusp\u00e5verka under kroppsvisitasjonar, og ikkje har klart \u00e5 sette grenser for seg sj\u00f8lv. Nokon fortel at kroppsvisitasjonar har blitt gjennomf\u00f8rt av vikarar dei ikkje kjenner og at det har vore utrygt. Barn fortel ogs\u00e5 om mykje uro fr\u00e5 andre ungdommar p\u00e5 natta, og at dette p\u00e5verkar tryggleiken og trivselen p\u00e5 institusjonen. Barn seier det er utrygt at tilsette har lite kunnskap om kriminelle milj\u00f8, og kva for press dei kan leve i under opphald p\u00e5 institusjon. Fleire barn fortel om narkotikagjeld, eller trugsm\u00e5l om \u00e5 selje narkotika fr\u00e5 institusjonen. Barn er redde for \u00e5 bli opps\u00f8kt av kriminelle milj\u00f8 medan dei bur p\u00e5 barnevernsinstitusjon. Barn opplever at dei vaksne ikkje forst\u00e5r kva som skjer inne p\u00e5 institusjonar, eller kva ungdom blir utsett for utanfor institusjonen og p\u00e5 sosiale media. Fleire fortel at dei kjenner seg overlate til seg sj\u00f8lve, og at dei ikkje t\u00f8r \u00e5 snakke med vaksne av frykt dei vaksne sine reaksjonar, til d\u00f8mes at dei sj\u00f8lv blir utsett for tvang. N\u00e5r barn n\u00e6rmar seg 18 \u00e5r, tek fleire opp med oss at dei er usikre p\u00e5 kva som skjer n\u00e5r dei blir myndige. Mange fortel om utryggheit og plagar knytt til d\u00e5rleg s\u00f8vn og uro for kva som skal skje, og at barnevernstenesta ikkje planleggar ettervern i god tid. Manglande plan og at planane er f\u00f8reseielege, gjer at fleire f\u00e5r ei auke i vanskane sine n\u00e5r dei n\u00e6rmar seg 18 \u00e5r. Mange seier at dei ikkje kjenner seg klar for \u00e5 flytte fr\u00e5 institusjonen, men opplever at dei blir pressa av barnevernstenesta til \u00e5 flytte f\u00f8r dei er klare for det. I 2024 har vi hatt fleire klager fr\u00e5 barn som gjeld manglande plan for ettervernstiltak. Ungdommar som n\u00e6rmar seg 18 \u00e5r, eller har blitt 18 \u00e5r, erfarer ogs\u00e5 at flytting til ny stad f\u00f8rer til brot i oppf\u00f8lging og behandling hos helsetenesta. Til d\u00f8mes gjeld dette i overgangen fr\u00e5 psykisk helsevern for barn og unge til vaksenpsykiatrien, eller ny behandlingsstad p\u00e5 grunn av flytting fr\u00e5 barnevernsinstitusjon til hybel eller anna. Eit gjennomg\u00e5ande tema i samtalar med barn i 2024 har vore bruk av vikarar p\u00e5 institusjonane. Mange barn opplever dette som utrygt og at opphaldet blir p\u00e5verka negativt ved at dei ikkje kjenner til kven som kjem p\u00e5 arbeid, og at det blir ulike reglar avhengig av kven som til ein kvar tid er p\u00e5 jobb. Vi har i 2024 f\u00e5tt fleire meldingar om at barn har vore utrygge p\u00e5 institusjonar, og ofte har Side: 9/12 dette hatt samanheng med lite stabilitet i tilsettegruppa og mykje bruk av vikarar. Vi ser ogs\u00e5 fleire d\u00f8me p\u00e5 at det tek tid f\u00f8r barn f\u00e5r hjelp og oppf\u00f8lging fr\u00e5 andre tenester n\u00e5r dei flyttar til barnevernsinstitusjon. D\u00f8me p\u00e5 dette er oppf\u00f8lging fr\u00e5 helsetenesta, og tilpassa skule og oppl\u00e6ringstilbod. Statsforvaltarens vurdering av situasjonen i barnevernsinstitusjonane Statsforvaltaren sitt tilsyn med barnevernsinstitusjonane skal sj\u00e5 til at institusjonane f\u00f8lgjer lov og regelverk, og at barna f\u00e5r forsvarleg omsorg og behandling. Statsforvaltaren sitt tilsyn skal ha merksemda si retta mot alle forhold som verkar inn p\u00e5 barna si utvikling, trivsel, velferd og rettstryggleik. Mange flyttingar og relasjonsbrot Mange av barna vi m\u00f8ter har flytta mykje, ofte br\u00e5tt, og utan at barnet sj\u00f8lv har \u00f8nska dette. U\u00f8nska flyttingar f\u00f8rer til u\u00f8nska brot i behandlings -, og omsorgsrelasjonar. Dette meiner vi er ei tilleggsbelastning for mange barn. Mange flyttingar utgjer ogs\u00e5 ein risiko for at opphald p\u00e5 barnevernsinstitusjon ikkje gjev barn den stabiliteten, omsorga og behandlinga som var m\u00e5let med at dei blei flytta til barnevernsinstitusjon. Mange barn har det vanskeleg og treng trygge vaksne som dei kan ha tillit til. Barna treng ogs\u00e5 f\u00f8reseielege rammer og trygge vaksne som kan beskytte dei for negative milj\u00f8, rus og negativ eksponering p\u00e5 sosiale media. Som i fjor ser vi at barn m\u00e5 flytte fr\u00e5 ein omsorgsinstitusjon eller behandlingsinstitusjon til ein annan fordi barnets behov, utfordringsbilete eller barnas symptomuttrykk har endra seg. Ofte er dette barn som har flytta fleire gonger tidlegare, og der barnas omsorgs- og behandlingsbehov ikkje er tilstrekkeleg kartlagt f\u00f8r inntak p\u00e5 institusjonar. Det kan synast som institusjonstilbodet ikkje i tilstrekkeleg grad klarer \u00e5 tilby god nok fleksibilitet i forhold til at barn kan ha utfordringar som ikkje var kjent f\u00f8r inntak og at institusjonane ikkje godt nok klarer \u00e5 tilpasse seg barnas endra behov for oppf\u00f8lging og hjelp undervegs i opphalda. Vi meiner dette gjer at fleire barn ikkje f\u00e5r tilstrekkeleg ro til \u00e5 knyte trygge band til andre vaksne og barn, og at flyttingar og brot i relasjonar er ein stor risikofaktor for at barn p\u00e5 barnevernsinstitusjon ikkje f\u00e5r n\u00f8dvendig hjelp og omsorg. Brot i trygge relasjonar kan ogs\u00e5 f\u00f8re til at barna mister tillit til at vaksne kan hjelpe dei. Uavhengig av om barn bur p\u00e5 institusjon p\u00e5 grunn av vanskar med rus, kriminalitet, eller fordi dei ikkje har ein trygg omsorgssituasjon heime, s\u00e5 er kontakt med familie og nettverk viktig for barns tryggleik og utvikling. Barn som f\u00e5r lagt til rette for trygg og f\u00f8reseieleg kontakt med familie og nettverk, klarar oftare \u00e5 falle til ro p\u00e5 institusjonen. Gjennom v\u00e5re tilsyn ser vi at dei fleste institusjonane legg til rette for kontakt og bes\u00f8k av venner og familie, og at det gjennomg\u00e5ande er stort s\u00f8kelys p\u00e5 at familie og nettverk skal f\u00e5 god informasjon om barnas situasjon og utvikling. Vi ser likevel at for fleire barn f\u00f8rer u\u00f8nskte flyttingar til brot i kontakt og samv\u00e6r med familie og nettverk, noko som f\u00f8rer til belastningar for barna som allereie er i ein s\u00e5rbar livssituasjon. Oppf\u00f8lging fr\u00e5 barnevernstenesta Vi f\u00e5r informasjon om at det kan vere utfordrande \u00e5 f\u00e5 kontakt med kontaktpersonar i barnevernstenestene og at dette f\u00f8rer til kommunikasjonsutfordringar p\u00e5 fleire omr\u00e5de. B\u00e5de ved at barn ikkje f\u00e5r tilstrekkeleg og oppdatert informasjon, og at samarbeid med barnevernsteneste, barnet, institusjonen og med familie og nettverk, ikkje blir trygt og f\u00f8reseieleg for barna. Vi ser at dei tilsette p\u00e5 institusjonane gjer ein stor innsats for at barn skal f\u00e5 kontakt med barnevernstenesta, men at barnevernstenester bruker lang tid p\u00e5 \u00e5 svare p\u00e5 sp\u00f8rsm\u00e5l om samv\u00e6r, bes\u00f8k og feirar. Dette ser vi f\u00f8rer til un\u00f8dvendig uro for barn og familiane deira. Side: 10/12 Helsehjelp under opphald p\u00e5 barnevernsinstitusjon Gjennom v\u00e5re tilsynsbes\u00f8k m\u00f8ter vi ofte institusjonstilsette som er fortvila over at sjuke barn blir avvist b\u00e5de n\u00e5r dei treng akutt psykisk helsehjelp, eller s\u00f8ker om planlagt innlegging i psykisk helsevern for barn og unge. Det kan vere fleire \u00e5rsaker til dette, blant anna at barnevernstenestene ikkje har planlagt helsehjelpa godt nok f\u00f8r barn blir flytta til institusjon, eller at fleire barn ikkje har hatt oppf\u00f8lging fr\u00e5 helsetenesta f\u00f8r dei flyttar p\u00e5 institusjon. I fleire tilsynssaker ser vi at BUP viser til at barn ikkje har motivasjon for poliklinisk oppf\u00f8lging, eller at barn har rusutfordringar eller at bu situasjonen ikkje er stabil nok til at BUP meiner det er hensiktsmessig \u00e5 tilby behandling. Vi meiner det er viktig at barn f\u00e5r psykisk helseoppf\u00f8lging sj\u00f8lv om omsorgssituasjonen ikkje er stabil, eller dei rusar seg i periodar. Det er ikkje til barns beste \u00e5 ikkje f\u00e5 hjelp og oppf\u00f8lging for sine psykiske helsevanskar fordi dei har ein ustabil omsorgssituasjon. Vi er uroa over at barn som bur p\u00e5 institusjon som ogs\u00e5 har behov for hjelp for sine psykiske helsevanskar, ikkje f\u00e5r koordinert og godt planlagt helsehjelp. Nasjonalt er det registrert ei auke i s\u00f8knader til psykisk helsevern for barn og unge, og v\u00e5r erfaring fr\u00e5 tilsyn er at mange barn p\u00e5 barnevernsinstitusjon som har behov for oppf\u00f8lging fr\u00e5 spesialisthelsetenesta, ikkje f\u00e5r den behandlinga og oppf\u00f8lginga dei treng. V\u00e5re tilsyn viser at institusjonane legg til rette for at barna skal f\u00e5 helsehjelp, men at dette ikkje er tilstrekkeleg for at barn f\u00e5r den helsehjelpa dei treng og klarer nytte seg av det tilbodet dei f\u00e5r. Vi erfarer til d\u00f8mes at det kan vere h\u00f8gare terskel for \u00e5 legge barn som bur p\u00e5 barnevernsinstitusjon inn til d\u00f8gnbehandling i psykiatrien, enn det er for barn som bur heime. Vi meiner at det kommunale og statlege barnevernet og barnevernsinstitusjonane for ofte blir st\u00e5ande aleine om \u00e5 ivareta barn med komplekse vanskar og stort behov for helsehjelp. Vi erfarer ogs\u00e5 at barn med behov for spesialisert helsehjelp, ofte f\u00e5r behandling som er retta mot \u00e5 redusere symptomuttrykk, framfor hjelp med \u00e5rsaka til vanskane. D\u00f8me p\u00e5 dette er barn med etevanskar. Helsehjelpa retter seg ofte mot barnets vekt og gjennomf\u00f8ring av m\u00e5ltid, og institusjonane blir bedd om \u00e5 gje barnet m\u00e5ltidsst\u00f8tte og \u00e5 f\u00f8lgje med p\u00e5 vekt og matinntak. Barn fortel at dette kan vere vanskeleg og dei opplever at dei ikkje blir sett som heile menneske. I 2024 har vi ogs\u00e5 erfart at det bur fleire barn p\u00e5 barnevernsinstitusjonar som vi meiner kunne f\u00e5tt betre hjelp fr\u00e5 helse- og omsorgstenestene. D\u00f8me p\u00e5 dette er barn med alvorleg psykisk utviklingshemming og barn med komplekse helseutfordringar som fungerer i nedre del av normalomr\u00e5det kognitivt. Vi meiner ikkje at barn som har rett p\u00e5 hjelp fr\u00e5 andre tenester ikkje ogs\u00e5 skal ha rett til hjelp fr\u00e5 barnevernet, men vi erfarer at fleire barn blir flytta til barnevernsinstitusjonar og blir buande p\u00e5 institusjon i p\u00e5vente at kommunar skal etablere eit tilrettelagt tilbod etter helse og omsorgstenestelova. Dette er barn som tidvis bur lenge p\u00e5 barnevernsinstitusjon. V\u00e5r erfaring gjennom dei siste \u00e5ra er at barn i for stor grad m\u00e5 tilpasse seg korleis tenestene er organiserte, heller enn at hjelpa blir tilpassa barns behov. Mange flyttingar, manglande samarbeid og manglande kontinuitet gjer at barn ikkje f\u00e5r n\u00f8dvendige barnevernstenester og helsetenester, og dei opplever for mange flyttingar og br\u00e5 overgangar og br\u00e5 avslutningar. V\u00e5r vurdering er at dette ikkje er til det beste for barn, og at det samla tenestetilbodet til barn p\u00e5 barnevernsinstitusjon framleis er for sektorisert. Bufetats bistandsplikt I 2023 og 2024 har vi f\u00e5tt mange klager p\u00e5 brot p\u00e5 bistandsplikta. Saker til Barneverns- og helsenemnda har blitt trekt eller avvist av nemnda grunna mangel p\u00e5 institusjonsplassar, og barn f\u00e5r ikkje n\u00f8dvendige tiltak til rett tid. I Vestland fylke er det s\u00e6rleg store utfordringar knytt til \u00e5 ha Side: 11/12 tilstrekkeleg med akuttplassar. I klagene p\u00e5 brot p\u00e5 bistandsplikta kjem det fram informasjon om barn som over lang tid har hatt ein negativ utvikling, uavklart omsorgssituasjon, og fleire barn som setter seg sj\u00f8lv og /eller andre i fare medan dei venter p\u00e5 plass i institusjon. Utfordringane med \u00e5 finne tilpassa institusjonsplass til barn har si \u00e5rsak i fleire forhold. Blant anna ser vi at det har vore ei auke i barn som er tilknytt kriminelle milj\u00f8, barn som g\u00e5r med kniv eller andre v\u00e5pen, og barn ned i 12-13 \u00e5rs alder som sel- og brukar narkotiske stoff. Vi ser \u00f2g at fleire barn slit med skulevegring og angst, og at det er auka inns\u00f8king til barne- og ungdomspsykiatrien. I region Vest er det ikkje tilstrekkeleg kapasitet og variasjon i tiltaka fr\u00e5 Bufetat. Dette f\u00f8rer mellom anna til at barn ikkje f\u00e5r tilpassa tiltak til rett tid. Oppsummert Barn som treng hjelp fr\u00e5 barnevernet er ofte barn som har vore utsett for vald og andre alvorlege krenkingar gjennom store delar av livet. Konsekvensane for barna er store, og kan f\u00f8re til store vanskar i vaksenlivet. N\u00e5r barn har behov for hjelp fr\u00e5 barnevernet, m\u00e5 hjelpa vere tilpassa barnets behov og situasjon. Dette stiller store krav til kvalitet og fleksibilitet i tiltaka fr\u00e5 barnevernet. Vi meiner at innf\u00f8ringa av standardisert forl\u00f8p for alle barnevernsinstitusjonar fr\u00e5 februar 2021, har hatt ei positiv verknad p\u00e5 tilbodet barna f\u00e5r under opphald p\u00e5 barnevernsinstitusjon. Kravet til innhaldet i oppf\u00f8lginga har blitt tydelegare, og vi ser at tilsette arbeider meir harmonisert i oppf\u00f8lginga av det einskilde barn. Dokumentasjon av arbeidet p\u00e5 institusjonane har blitt betre, noko som gjer det lettare \u00e5 f\u00e5 oversikt over kva for vurderingar som er gjort av barns ressursar og hjelpebehov. Dei fleste institusjonane har tilsette med god og variert kompetanse, men vi erfarer at det kan vere vanskeleg \u00e5 behalde og rekruttere erfarne medarbeidarar fleire stader. I dei fleste av tilsyna der vi har sl\u00e5tt fast lovbrot, ser vi at institusjonane har hatt vanskar med \u00e5 ha stabil bemanning med tilstrekkeleg kompetanse til \u00e5 vareta barna i avdelinga. Vi ser ogs\u00e5 at samansetninga av barnegruppa ved nye inntak p\u00e5verkar behovet for kompetanse og bemanning. Det betyr at fleire avdelingar kan vere s\u00e5rbare i samband med inntak av nye barn. B\u00e5de i 2023 og i 2024 har vi sett at det p\u00e5 fleire institusjonar har vore mykje bruk av vikarar, og at dette har p\u00e5verka barnas situasjon negativt. Barn har snakka med oss om at hyppig bruk av vikarar tidvis er utrygt, og b\u00e5de tilsette og leiarar har sagt at h\u00f8gt sjukefr\u00e5v\u00e6r og turnover er utfordrande og p\u00e5verkar den daglege drifta ved fleire institusjonar. Vi har over fleire \u00e5r meldt om ei auke i avgjerder om tvang mot barn, barn med komplekse og samansette utfordringar, ei auke i alvorlege hendingar der barn er involvert, og ei auke i alvorleg ungdomskriminalitet. Vi meiner utviklinga viser at det er mange barn som har behov for hjelp og oppf\u00f8lging, som ikkje f\u00e5r rett hjelp til rett tid. V\u00e5r vurdering er at situasjonen i barnevernet er s\u00e6rs alvorleg, og at det er stor risiko for at dei mest s\u00e5rbare barna ikkje f\u00e5r n\u00f8dvendig hjelp og oppf\u00f8lging til rett tid i tr\u00e5d med regelverket. Med helsing \u00d8ystein Breirem Jacobsen Eva Ekblom seksjonsleiar ass. seksjonsleiar Dokumentet er elektronisk godkjent Side: 12/12 Mottakar: Statens helsetilsyn Kopi til: Bufetat region vest Regionkontoret Postboks 2233 3103 T\u00d8NSBERG Barnevernsinstitusjonane i Vestland fylke "
}