{
  "dokument_id": "4ed58dd2-501b-5702-8436-6e65eb4bcf10",
  "doc_type": "case_attachment",
  "kommune": 4601,
  "tittel": "\u00c5sliavegen doc til Bymilj\u00f8etaten 07.04.2025 X",
  "url": "https://bergen.kommune.no/politikere-utvalg/api/fil/bk360/12504218/Asliavegen-doc-til-Bymiljoetaten-07-04-2025-X",
  "tekst": "Bymilj\u00f8etaten \u00c5slia. 03.04.2025 Bergen kommune VEDLIKEHOLD OG BRUK AV \u00c5SLIA Anmodning om befaring er sendt til bystyrets kontor 08.04.2025 VEDR. SVAR P\u00c5 SKRIFTLIG SP\u00d8RSM\u00c5L NR.90 FRA GEIR STEINAR DALE(AP)TIL BYR\u00c5D CHRISTINE KAHRS OM REGULERINGSPLAN FOR ROLLAND STOR\u00c5SEN MED IKRAFTTREDELSE13.NOVEMBER 1973, VEDLIKEHOLD OG BRUK AV \u00c5SLIA Kommentarer til byr\u00e5dens svar p\u00e5 sp\u00f8rsm\u00e5l nr. 90 fra Geir Steinar Dale (AP). I 1948 startet arbeidet med \u00e5 utbedre stien (Den throndhjemske postvei) til vei fra nord ved Litle\u00e5svegen og s\u00f8rover frem til \u00c5slia 57 anlagt til ca 1,80 m bredde. Senere utvidet av beboerne som etterhvert kom til - n\u00e5 ca 3,0 m bredde uten fortau. Veien gikk frem til \u00c5slia 16. Da Rolland Stor\u00e5sen omr\u00e5det ble bygget ut i henhold til reguleringsplanen ikrafttredelse 1973 ble innkj\u00f8ring til \u00c5slia fra nord ved Litle\u00e5svegen stengt. Ny kj\u00f8readkomst er n\u00e5 inn fra Rollandslia og videre til venstre inn i \u00c5slia ved \u00c5slia 2A. Den kommunale veien er anlagt frem til \u00c5slia 16. Derfra til \u00c5slia 77 er veien privat. Viser til brev fra R\u00e5dmann 20.09.1977. Det l\u00f8pende arbeid med \u00e5 holde den 3 m brede vegen uten fortau i stand har vi klart uten kommunens \u00f8konomiske st\u00f8tte. Vi har ikke s\u00f8kt om \u00f8konomisk st\u00f8tte fra Bergen kommune. \u00abBymilj\u00f8etaten frar\u00e5der sterkt at kommunen skal overta strekningen.\u00bb (Vi har f\u00e5tt opplyst i 1997 at vi kunne s\u00f8ke om \u00f8konomisk st\u00f8tte). (I \u00c5sane kommune mottok vi noen f\u00e5 ganger beskjedne bel\u00f8p samt at kommunen tok seg av sn\u00f8br\u00f8yting). Sp\u00f8rsm\u00e5let om kommunal overtakelse av veien kom p\u00e5 dagsorden da Selegrend Hesthaugen borettslag i 1975 s\u00f8kte om godkjenning for sin byggemelding. Bygningsr\u00e5det vedtok da at den private \u00c5slia veien skulle opprustes til kommunal standard med parkeringsplasser fordi Bygningsr\u00e5det mente at Hesthaugen Selegrend borettslag hadde behov for slik kj\u00f8rbar adkomst til de \u00f8verste husene i borettslaget som grenser i \u00f8st til \u00c5slia. Borettslaget ba i brev til Bygningsr\u00e5det 27.2.1975 om at den delen av vedtaket ble omgjort fordi all kj\u00f8rbar adkomst og parkering i borettslaget skulle foreg\u00e5 p\u00e5 borettslagets vestside langs riksvei 14. Borettslaget \u00f8nsket verken kj\u00f8readkomst eller parkering i \u00c5slia. Bygningsr\u00e5det omgjorde sitt vedtak, se vedtak i Bygningsr\u00e5det 27.6.1975. P\u00e5 den bakgrunn foreslo R\u00e5dmannen i Bergen i brev til oss 20.09.1976 (som vi har fors\u00f8kt \u00e5 vise til flere ganger) en l\u00f8sning som vi godtok og som vi f\u00f8lger. Kommentarer til punkter i saksfremstillingen fra byr\u00e5den vedr sp\u00f8rsm\u00e5l nr. 90. Dette har vi tatt opp ogs\u00e5 tidligere uten resultat. Viser ogs\u00e5 til brev fra Bymilj\u00f8etaten 14. februar 2025 2024 / 139094 \u2013 5 03.04.2025 og 2024 / 139094 \u2013 7. Som nevnt er \u00c5slia er en del av den gamle postvegen til Trondheim lengde 440 m. (Den throndhjemske postvei). Det var en gammel rideveg. Den var ikke brukende til annet en kl\u00f8v og rideveg der rytteren helst gikk ved siden av hesten i de bratteste kleivene. Som nevnt - med egne midler hovedsaklig har brukerne i \u00c5slia vedlikeholdt vegen fra 1948 og tar det ansvaret fortsatt. Byr\u00e5den skriver: \u00abI dette tilfelle har ikke hele strekningen som er regulert til offentlig kj\u00f8reveg blitt overtatt til kommunal forvaltning drift og vedlikehold. Det er en gammel plan og det er ikke funnet dokumentasjon p\u00e5 hvorfor den delen ikke ble overtatt. Samtidig er det heller ikke uvanlig \u00e5 finne strekninger som i eldre planer er offentlige men som aldri har blitt overtatt av det offentlige. Det kan v\u00e6re mange grunner til. Bymilj\u00f8etatens erfaring er at de fleste saker ble h\u00e5ndtert muntlig mellom kommunal representant og eierne, s\u00e5 er det ofte vanskelig \u00e5 f\u00e5 klarhet i hvorfor.\u00bb Dette er misvisende / feil n\u00e5r det gjelder \u00c5slia veien. Det foreligger skriftlig dokumentasjon p\u00e5 alt som ang\u00e5r \u00c5slia veien. Den opplyser saken i sin helhet. Veilaget legger gjerne frem dokumentene for utvalg for milj\u00f8 og byutvikling, reguleringsarbeidet Rolland Stor\u00e5sen, Formannskapet s behandling\u2013 Anleggseksjonen \u2013 Byutviklingseksjonen \u2013 AS Bergen Tomteselskap - politiet - samt korrespondanse mellom veilaget \u00c5sane kommune og Bergen kommune. Det er ikke noe ang\u00e5ende \u00c5slia vegen som er avtalt muntlig. Byr\u00e5den skriver om veibom ved \u00c5slia 16: \u00abEtter Bymilj\u00f8etatens vurderinger, m\u00e5 den omtalte bommen, plassert ved \u00c5slia 16, ha blitt fjernet en gang f\u00f8r 2009.\u00bb Kan det hende at byr\u00e5den her tar feil? N\u00e5r ble denne bommen montert?. P\u00e5 kartet som f\u00f8lger med i brevet fra byr\u00e5den er det tegnet inn en r\u00f8d sirkel rundt en veibom. Veilaget har aldri sett at kommunen har montert en bom ved \u00c5slia 16. Vi kan ikke tyde kart med r\u00f8d ring. En befaring /gjennomgang vil forh\u00e5pentligvis bringe klarhet i sp\u00f8rsm\u00e5let. Byr\u00e5den skriver, vegen er regulert som offentlig kj\u00f8reveg helt frem til \u00c5slia 75 ? Videre derfra (mellom nummer 75 og 77) er det regulert en offentlig gang veg ? Svar fra Bymilj\u00f8etaten \u00c5sane. Vedlikehold og bruk av \u00c5slia 2024/139094-5 \u00abVi kommer heller ikke til \u00e5 ta overta strekningen som er regulert til offentlig gang-og sykkelveg.\u00bb Hvor lang er denne strekningen? N\u00e5r fikk denne strekningen betegnelsen offentlig gang- og sykkelveg? Dette fremkommer ikke offentlige dokumenter som vi har hatt tilgang til. Hva er forklaringen p\u00e5 disse to sp\u00f8rsm\u00e5lene? Hva er begrunnelsen for strekningen mellom \u00c5slia 75 og 77 er regulert som offentlig gangveg? Bymilj\u00f8etaten skriver spesialkonsulent Simon Kartevold Petit: \u00abN\u00e5r det gjelder \u00c5slia 77 sitt \u00f8nske om \u00e5 bli en del av veglaget og konflikten med tinglyst vegrett via \u00c5sligrenda, anser vi det som et privatrettslig anliggende som m\u00e5 l\u00f8ses av de ber\u00f8rte parter seg imellom.\u00bb Problemet som Bymilj\u00f8etaten her skisserer er ukjent for \u00c5slia veilag. Anmoder om at Bymilj\u00f8etaten beskriver n\u00e6rmere det som beskrives som en konflikt. \u00c5slia 77 er medlem av veilaget. I brev /dokument fra R\u00e5dmannen til interessentene (veilaget) i \u00c5slia veien 20.09.1977 st\u00e5r det: \u00ab1. Vegen beholder n\u00e5v\u00e6rende status som privat veg. \u00ab Det har vi sluttet oss til og tar det ansvaret som f\u00f8lger. Vi forholder oss i sin helhet til alle punkter i nevnte brev / dokument 20.09.21977. Byr\u00e5den skriver: \u00abI enden av den kommunale delen av vegen har en oppn\u00e5dd snu mulighet ved \u00e5 benytte de private avkj\u00f8rslene som snu hammer. Dette er ikke en optimal l\u00f8sning, men heller ikke uvanlig p\u00e5 eldre veger.\u00bb Vi som bor i \u00c5slia mener at dette er ett veikryss. Den private vegen g\u00e5r fra \u00c5slia 16 \u2013 77 i nordlig retning og i \u00f8stlig retning til \u00c5slia 17 \u2013 29. Hvem er det som etter byr\u00e5dens mening bruker dette veikrysset som snuplass? Bergen kommune laget en snuplass i \u00c5slia mellom \u00c5slia 59 og \u00c5slia 63 i 1977. Den fungerer som planlagt. Samtidig monterte Bergen kommune litt lenger nord i vegen ved \u00c5slia 75 en bilsperre /bom som er fjernet. Det har vi p\u00e5pekt. At \u00c5slia veien er \u00e5pen som gangvei har vi ikke tatt opp som noe problem. Som en del av den Throndhjemske postveg er det en popul\u00e6r turvei. I tillegg er det mange barn som hver dag bruker veien som skolevei til og fra skolene i Rolland Stor\u00e5sen. Barnehagebarn som h\u00f8rer til i Selegrend og barnehagebarn i \u00c5slia 7 bruker \u00c5slia veien daglig. \u00c5slia veien b\u00f8r ha status som Hjertesone. Sp\u00f8rsm\u00e5let nr. 90 fra Geir Steinar Dale (AP) er:\u00ab Vil byr\u00e5den ta initiativ til \u00e5 f\u00e5 kartlagt de faktiske forhold rundt gjeldende reguleringsplan, og vil byr\u00e5den ta initiativ til at gjeldende reguleringsplan blir overholdt? Sp\u00f8rsm\u00e5let er i sin helhet ikke besvart. En befaring / m\u00f8te med utvalget for milj\u00f8 og byutvikling er derfor \u00f8nskelig. Som nevnt anmodning er sendt bystyrets kontor. \u00c5slia veilag Harald Ulv\u00f8y "
}