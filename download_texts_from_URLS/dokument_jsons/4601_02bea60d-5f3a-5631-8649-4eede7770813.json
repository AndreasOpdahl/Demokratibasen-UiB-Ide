{
  "dokument_id": "02bea60d-5f3a-5631-8649-4eede7770813",
  "doc_type": "case_attachment",
  "kommune": 4601,
  "tittel": "Annonse kommunaldirekt\u00f8r BNKI",
  "url": "https://bergen.kommune.no/politikere-utvalg/api/fil/bk360/11492977/Annonse-kommunaldirektor-BNKI",
  "tekst": " Kommunaldirekt\u00f8r n\u00e6ring, kultur og idrett Toppledelse innen n\u00e6ring, kultur og idrett i landets nest st\u00f8rste by Som kommunaldirekt\u00f8r har du det \u00f8verste administrative ansvaret for driften og utviklingen av byr\u00e5dsavdelingen for n\u00e6ring, kultur og idrett og de tilh\u00f8rende oppgaveomr\u00e5dene. Byr\u00e5dsavdeling for kultur, n\u00e6ring og idrett er faglig sekretariat for byr\u00e5den, og utformer satsinger og strategier basert p\u00e5 fagkunnskap, politiske prioriteringer og satsingsomr\u00e5der. Avdelingen skal s\u00f8rge for gjennomf\u00f8ring av politiske vedtak fattet av byr\u00e5det og bystyret. Byr\u00e5dsavdeling for n\u00e6ring, kultur og idrett best\u00e5r av funksjonene virksomhetsstyring/ forvaltning, \u00f8konomi, analyse, politiske saker, n\u00e6ring/ landbruk og kunst/ kulturutvikling. I tillegg har avdelingen ansvar for administrativ, faglig og \u00f8konomisk styring og oppf\u00f8lging av Kontor for skjenkesaker, Bergen byarkiv, Kulturetaten, Bergen Offentlige Bibliotek og Etat for idrett. Rollen som kommunaldirekt\u00f8r byr p\u00e5 en unik mulighet til \u00e5 bidra til en god og helhetlig utvikling av landets nest st\u00f8rste by og kommune i tr\u00e5d med politiske vedtak. Du vil jobbe i et sterkt lederkollegium, b\u00e5de i og utenfor egen byr\u00e5dsavdeling. Den rette kandidaten m\u00e5 v\u00e6re drivende, v\u00e6re mulighets- og l\u00f8sningsorientert samt stimulere til samhandling p\u00e5 tvers av organisasjonen. I rollen som kommunaldirekt\u00f8r sitter du tett p\u00e5 beslutningsprosessene og arbeider i grensesnittet mellom politikk og administrasjon. Dette krever en utpreget rolleforst\u00e5else og sterk lederidentitet. Kommunaldirekt\u00f8r er en \u00e5rem\u00e5lsstilling som g\u00e5r over seks \u00e5r, med mulighet for forlengelse i seks nye \u00e5r. Bergen kommune er den st\u00f8rste arbeidsgiveren i Vestland fylke med ca. 21.000 medarbeidere. Det \u00e5rlige budsjettet er p\u00e5 27 milliarder kroner. V\u00e5rt oppdrag er \u00e5 utvikle Bergen til beste for innbyggerne. Kommunen har et parlamentarisk styringssystem med byr\u00e5det som \u00f8verste, ut\u00f8vende styringsorgan. Sentraladministrasjonen best\u00e5r av syv byr\u00e5dsavdelinger som utgj\u00f8r byr\u00e5dets administrasjon. Byr\u00e5dsavdelingene har ansvar for \u00e5 forberede politiske saker, gjennomf\u00f8re politiske og administrative vedtak og sikre et helhetlig utviklingsarbeid. Mer om oss p\u00e5 www.bergen.kommune.no \uf073 S\u00f8knadsfrist: 22.09.2024 \uf0c0 Stillinger: 1 \uf0f7 Arbeidsgiver: Bergen kommune \uf042 Heltid / Deltid: Heltid \uf007 Stillingstittel: Kommunaldirekt\u00f8r \uf2c1 Ansettelsesf... Fast n\u00e6ring, kultur og idrett \uf295 Stillingsprose... 100 \uf08d Webcruiter-ID: 4852516107 \uf1e0 Sosial deling : \uf111 \uf0e1 \uf111 \uf09a \uf111 \uf0e0 Arbeidsoppgaver \uf10c Ivareta og utvikle alle byr\u00e5dsavdelingens oppgaver og ansvarsomr\u00e5der \uf10c Sikre en god og effektiv gjennomf\u00f8ring av politiske og administrative vedtak \uf10c Organisere og utvikle byr\u00e5dsavdelingens rolle som faglig sekretariat for politisk ledelse \uf10c F\u00f8lge opp, lede, styre og utvikle byr\u00e5dsavdelingens underliggende etater \uf10c Legge til rette for samhandling i egen byr\u00e5dsavdeling med fokus p\u00e5 tverrfaglighet, utvikling og kvalitetssikring \uf10c Lede og utvikle ledere og medarbeidere \uf10c Bidra aktivt til utvikling og samhandling p\u00e5 tvers av byr\u00e5dsavdelingene Kvalifikasjoner \uf10c Relevant h\u00f8yere utdanning p\u00e5 masterniv\u00e5 \uf10c Betydelig ledererfaring p\u00e5 h\u00f8yt niv\u00e5 fra st\u00f8rre kompleks organisasjon \uf10c God innsikt i et eller flere av seksjonens hovedansvarsomr\u00e5der, og s\u00e6rlig kjennskap til kulturfeltet er \u00f8nskelig \uf10c Ledererfaring fra offentlig/kommunal sektor, eller annen relevant virksomhet, med gode resultater \uf10c Erfaring med prosesser innen strategisk effektivisering/endring \uf10c Erfaring fra og interesse for partssamarbeid \uf10c God samfunnsforst\u00e5else og innsikt i politiske prosesser \uf10c Bakgrunn fra relasjonsbygging og arbeid i \u00abdet offentlige rom\u00bb \uf10c Gode kommunikasjonsevner, b\u00e5de faglig og relasjonelt. Erfaring fra samfunnskommunikasjon og akt\u00f8rdialog \uf10c Sv\u00e6rt god norsk skriftlig og muntlig fremstillings- og formidlingsevne, ogs\u00e5 p\u00e5 engelsk Personlige egenskaper \uf10c Evne til \u00e5 motivere, engasjere og vise retning for arbeidet \uf10c Analytisk og systematisk tiln\u00e6rming, med evne til strategisk tenking og helhetlige vurderinger \uf10c God handlekraft og gjennomf\u00f8ringsevne \uf10c H\u00f8y grad av etterrettelighet, lojalitet og kvalitetsbevissthet \uf10c Motiveres av endring og utvikling, og av stillingens viktige samfunnsoppdrag i et demokrati \uf10c Gode samarbeidsevner, diplomatisk og pragmatisk. M\u00e5 ogs\u00e5 kunne ta n\u00f8dvendige avgj\u00f8relser \uf10c H\u00f8y arbeidskapasitet, og evne til \u00e5 v\u00e6re fleksibel, omstillingsdyktig og l\u00f8sningsorientert \uf10c Robust, og trives i en synlig, fremskutt og aktiv rolle Vi tilbyr Vi tilbyr en sjelden mulighet til \u00e5 arbeide med store og viktige samfunnsoppgaver som er helt sentrale for utviklingen av landets nest st\u00f8rste by og kommune. Dermed ogs\u00e5 en spennende og utfordrende lederstilling innen dette feltet som du sjelden finner i Norge. L\u00f8nn i tr\u00e5d med Bergen kommunes system for topplederavl\u00f8nning. For mer informasjon og dialog rundt stillingen kontakt gjerne v\u00e5re r\u00e5dgivere Per Inge Hjertaker/Trond Henanger i Headvisor, tlf. 91729682/47302061. Kommunaldirekt\u00f8r for Byr\u00e5dsleders avdeling, Trine Samuelsberg kan ogs\u00e5 kontaktes p\u00e5 tlf. 94503904. S\u00f8knad sendes snarest og senest 22. september. Det vil bli utarbeidet offentlig s\u00f8kerliste og vi viser til offentlighetsloven \u00a725, andre ledd om anledning til \u00e5 bli unntatt s\u00f8kerlisten. Opplysninger om s\u00f8keren kan bli offentliggjort selv om s\u00f8keren har bedt om ikke \u00e5 bli f\u00f8rt opp p\u00e5 s\u00f8kerlisten. Dersom oppfordringen ikke blir tatt til f\u00f8lge, blir s\u00f8keren varslet om dette, jfr. offentlighetsloven \u00a725. Kontaktinformasjon Trond Henanger (Headvisor) r\u00e5dgiver \uf095 47302061 \uf041 \u00c5pne veibeskrivelse \uf08e Per Inge Hjertaker r\u00e5dgiver \uf095 91729682 Trine Samuelsberg kommunaldirekt\u00f8r Byr\u00e5dsleders avdeling \uf095 94503904 Bergen kommune s\u00f8ker motiverte medarbeidere som er kompetente, \u00e5 pne, p\u00e5 litelige og samfunnsengasjerte. Kvalitet i tjenestene skapes gjennom godt arbeidsmilj\u00f8 og mangfold blant ansatte. Bruksvilk\u00e5r Tilgjengelighetserkl\u00e6ring Webcruiter "
}