{
  "dokument_id": "bd0d9ec7-45ce-58a7-b9e2-6ca50ba0ce0c",
  "doc_type": "case_attachment",
  "kommune": 4601,
  "tittel": "Saksfremstilling Byr\u00e5det",
  "url": "https://bergen.kommune.no/politikere-utvalg/api/fil/bk360/7436089/Saksfremstilling-Byradet",
  "tekst": " BYR\u00c5DET Byr\u00e5dssak /18 Saksframstilling V\u00e5r referanse: 2017/06276-6 Bergenhus, gnr. 164, bnr. 923, Foreningsgaten 3. Klage p\u00e5 tillatelse til endring av endringstillatelse vedr\u00f8rende gesimsh\u00f8yde og fasade. Del 2. Hva saken gjelder: Saken gjelder klage p\u00e5 tillatelse til endring av endringstillatelse datert 20.01.17 vedr\u00f8rende h\u00f8yde p\u00e5 heishus, trappehus og fasade mot g\u00e5rdsrom, samt endring av tillatelse gitt 21.05.13 vedr\u00f8rende utforming av heishus. Plan- og bygningsetaten ga tillatelse til oms\u00f8kte endringer i vedtak datert 28.04.17. Vedtaket ble p\u00e5klaget av nabo Steinar Aagesen (gnr. 164, bnr. 763) i brev datert 24.05.17. Tiltakshaver er Bj\u00f8rn K\u00e5re V\u00e5genes. Saken m\u00e5 sees i sammenheng med klage p\u00e5 tillatelse til endring datert 20.01.17, som fremmes samtidig, se del 1. Det er siden s\u00f8kt om ytterligere en endring som det er gitt tillatelse til i vedtak av 15.05.17. Det vedtaket er ogs\u00e5 p\u00e5klaget, se del 3. For n\u00e6rmere beskrivelse av historikken, se del 1 og fagnotatet. De oms\u00f8kte endringene som er gjenstand for klagebehandling i foreliggende sak er: \uf0b7 endring av gesimsh\u00f8yde for heishus p\u00e5 koteh\u00f8yde 31,28m \uf0b7 endring av h\u00f8yde for trappehus p\u00e5 koteh\u00f8yde 30,28 m \uf0b7 endring av fasade mot \u00f8st i g\u00e5rdsrom i form av innsetting av ett nytt vindu i plan 6 \uf0b7 endring av fasade utforming av heishus i form av etablering av forgang P\u00e5 bakgrunn av dato for den opprinnelige s\u00f8knaden som endringss\u00f8knaden er direkte knyttet til, behandles saken etter bestemmelsene i plan- og bygningsloven fra 1985 i henhold til pbl. \u00a7 34-4 Overgangsbestemmelser for byggesaksdelen. N\u00e5r det gjelder behandling av dispensasjonss\u00f8knad foreligger det ikke overgangsbestemmelser, slik at de behandles etter pbl. 2008 kap. 19. Eiendommen er uregulert. I kommunedelplan (KDP) Sentrum fra 2001 er den p\u00e5 plankart 2 vist som bygning med h\u00f8y antikvarisk verdi, og p\u00e5 plankart 4 som blandet sentrumsform\u00e5l. I Kommuneplanens arealdel (KPA) er den vist som sentrumsform\u00e5l. Tiltaket krever dispensasjon fra dispensasjon fra KDP Sentrum \u00a7 4.3 Kvartalsbebyggelse vedr\u00f8rende gesimsh\u00f8yde for heishus. Det er s\u00f8kt om dispensasjon. Det er innkommet nabomerknader i saken fra nabo Steinar Aagesen. Merknadene omhandler i hovedsak at det bygges stadig h\u00f8yere og at h\u00f8yden \u00f8nskes redusert til 21 meter, tiltaket er avhengig av dispensasjon samt at tegningene inneholder forandringer som er s\u00f8knadspliktige. Tiltakshaver har kommet med tilsvar hvor det fremg\u00e5r at endring av byggets h\u00f8yde ikke har endret seg siden opprinnelig tillatelse, men skyldes sm\u00e5 avvik p\u00e5 h\u00f8ydem\u00e5linger utf\u00f8rt p\u00e5 1 byggeplassen. En endring er likevel motorrommet p\u00e5 heishuset. Det er s\u00f8kt om n\u00f8dvendig dispensasjon. I forbindelse med klagen er det anmodet om oppsettende virkning, noe som ikke ble tatt til f\u00f8lge, jf. brev datert 26.05.17. Klagers anf\u00f8rsler: Klager anf\u00f8rer at vedtaket, ene og alene, gjelder godkjenning av ulovlig utf\u00f8rte arbeider som er oms\u00f8kt kun fordi de er avdekket av Tilsyn, mens andre s\u00f8knadspliktige endringer ikke blir oms\u00f8kt. Fagetatens presisering om at kun tas stilling til de tiltak som er oms\u00f8kt, er i strid med akseptabel saksbehandling I klagen anf\u00f8res det at \u00f8kt h\u00f8yde p\u00e5 gesims heishus gj\u00f8r at det ruver enda mer skjemmende i bybildet, og at hele p\u00e5bygget er oms\u00f8kt h\u00f8yere enn tidligere godkjent uten at det er behandlet i vedtaket. Det er ikke s\u00f8kt om dispensasjon fra avstand til nabogrensen for \u00f8kningen av h\u00f8yden p\u00e5 trappehuset som er n\u00e6rmere nabogrense enn 4 meter. Klager anf\u00f8rer at tiltaket er i strid med KPD Sentrum \u00a7 4.1. Videre anf\u00f8rer klager at tiltaket kommer i strid med KPA pkt. 6, pkt. 20-9 og pkt. 23-1, noe som er uteglemt i denne saken og er en mangel ved vedtaket. I tillegg anf\u00f8res det at en \u00f8kning av trappehusets h\u00f8yde innenfor 4meter fra nabogrense krever dispensasjon som ikke er oms\u00f8kt, samt at utvidelsen av heishuset med forgang legger beslag p\u00e5 ytterligere grunnareal i g\u00e5rdsrommet som krever dispensasjon fra KDP Sentrum \u00a7 4.3 om tomteutnyttelse. Klager anf\u00f8rer at etablering av forgang til heishuset forverrer ytterligere lysforholdene for boenhetene. Fagetatens vurdering og anbefaling: Fagetaten viser til de vurderinger som ble gjort i vedtaket av 28.04.17, og opprettholder disse i klageomgangen. Fagetaten mener likevel det er behov for \u00e5 kommentere noen av anf\u00f8rslene. S\u00f8knaden er i f\u00f8lge tiltakshaver foranlediget av at ny kontroll m\u00e5ling av h\u00f8yder har vist noen avvik i forhold til det som ble godkjent i vedtak datert 20.01.17. Gulv p\u00e5 takterrassen er m\u00e5lt til kote 27,336, noe som utgj\u00f8r et avvik p\u00e5 26 millimeter. Videre er h\u00f8yden p\u00e5 trappehuset er m\u00e5lt til kote 30,278, som gir et avvik p\u00e5 168 millimeter. N\u00e5r det gjelder gesimsh\u00f8yden p\u00e5 heishuset er den \u00f8kt med 1,17 meter, til kote 31,280 grunnet behov for plass til motorrom til heisen. N\u00e5r det gjelder \u00f8kningen av takterrassen p\u00e5 26millimeter er det i vedtaket lagt til grunn at denne forskjellen anses som marginal, og at det ikke derfor ikke ble vurdert som en s\u00f8knadspliktig endring. N\u00e5r det gjelder h\u00f8yden p\u00e5 trappehusets avstand til nabogrense, ble det utf\u00f8rlig vurdert i vedtaket av 20.01.17 ved behandling av dispensasjonss\u00f8knaden om byggets plassering n\u00e6rmere nabogrense enn 4 meter. Tiltaket var p\u00e5 det tidspunktet utf\u00f8rt og vurderingen ble s\u00e5ledes gjort ut fra det som var den reelle h\u00f8yden, selv om det i ettertid har vist seg at det forel\u00e5 et mindre avvik p\u00e5 oppgitte m\u00e5l og faktisk utf\u00f8relse. Dette avviket utgj\u00f8r imidlertid kun 168 millimeter, noe som i dette tilfellet vurderes til \u00e5 v\u00e6re av liten betydning i den helhetlige vurderingen som allerede er gjort. Avviket anses ikke til \u00e5 v\u00e6re tilstrekkelig til at det isolert sett vil v\u00e6re hensiktsmessig med en ny dispensasjonsvurdering med hensyn til trappehusets avstand til nabogrensen. 2 Videre er det p\u00e5 bakgrunn av komiteens vedtak datert 21.10.10, hvor det ble gitt tillatelse til at bygningens volum, utforming og struktur ble endret, ikke lenger ansett som relevant at oms\u00f8kte byggeh\u00f8yder krever dispensasjon fra KDP Sentrums \u00a7 4.1 da vurderingsgrunnlaget som bestemmelsen legger opp til har mistet sin betydning i lys av tidligere tillatelse. Vedr\u00f8rende klagers anf\u00f8rsel om at KPA pkt. 6 Byforming og arkitektur, pkt. 20-9 Gesimsh\u00f8yde og pkt. 23-1 Bebyggelse og anlegg ogs\u00e5 kommer til anvendelse, viser fagetaten til at KDP Sentrum har spesialbestemmelser om disse temaene som g\u00e5r foran de generelle bestemmelsene i KPA, jf. KPA pkt. 2. Det er derfor ikke en mangel ved vedtaket at bestemmelsene ikke er dr\u00f8ftet. Oms\u00f8kte fasadeendring gjelder fasade vendt mot g\u00e5rdsrommet og er ikke synlig fra offentlig rom. Det er i utgangspunktet fasaden mot Foreningsgaten som er vurdert til \u00e5 ha h\u00f8y antikvarisk verdig og den er ikke s\u00f8kt endret. N\u00e5r det gjelder \u00f8kt h\u00f8yde av gesims for heishuset er den oms\u00f8kt og behandlet etter KDP \u00a7 4.3 da heishuset er plassert i g\u00e5rdsrommet. H\u00f8yden p\u00e5 heishuset \u00f8kes med 1,17 meter og \u00e5rsaken til det er oppgitt av tiltakshaver til \u00e5 v\u00e6re at heisleverand\u00f8r ble bestemt p\u00e5 et senere tidspunkt og visste ikke hvor mye motorrommet bygget i h\u00f8yden. Fagetaten la vekt p\u00e5 at oms\u00f8kte heishus er plassert i en bakg\u00e5rd, er av begrenset utstrekning og tilsidesetter s\u00e5ledes ikke hensynet bak bestemmelsen i vesentlig grad. Eiendommen er i utgangspunktet 100 % bebygget i og med at det finnes en underetasje under hele eiendommen. En utvidelse av heishuet f\u00e5r s\u00e5ledes ingen betydning for utnyttelsen av tomtearealet. Tiltaket kommer ikke i konflikt med bestemmelsen i \u00a7 4.3 vedr\u00f8rende tomteutnyttelse. Fagetaten bemerker at s\u00f8knadsplikten fremg\u00e5r av pbl. (1985) \u00a7 93 og det er tiltakshavers og s\u00f8kers ansvar \u00e5 p\u00e5se at alle s\u00f8knadspliktige tiltak oms\u00f8kes f\u00f8r de utf\u00f8res. Bygningsmyndighetenes skal behandle det som er oms\u00f8kt. Dersom det utf\u00f8res s\u00f8knadspliktige tiltak som det ikke er gitt tillatelse til, foreligger det i utgangspunktet et ulovlig tiltak som kan kreves rettet og tilbakef\u00f8rt. Fagetaten anbefaler p\u00e5 denne bakgrunn at klagen ikke tas til f\u00f8lge. Byr\u00e5dets vurdering og anbefaling/konklusjon: Byr\u00e5det viser til fagnotatet datert 22.11.17, og slutter seg i hovedsak til de vurderinger som fremkommer der. De oms\u00f8kte endringer i foreliggende sak er av marginal st\u00f8rrelse. Den st\u00f8rste endringen er at h\u00f8yden p\u00e5 heishuset \u00f8kes med 1,17 meter innenfor et sv\u00e6rt begrenset areal. Byr\u00e5det viser for \u00f8vrig til sine vurderinger i del 1 i sakskomplekset. Byr\u00e5det anbefaler at klagen ikke tas til f\u00f8lge. Vedtakskompetanse: I henhold til Reglement for bystyrekomiteene punkt 1.4, jf. bystyresak 85/17, er myndigheten til \u00e5 behandle klagesaker etter plan- og bygningsloven, med n\u00e6rmere angitte unntak, delegert til Komite for milj\u00f8 og byutvikling. Dersom klagen ikke tas til f\u00f8lge skal saken sendes til Fylkesmannen i Hordaland for endelig avgj\u00f8relse. Byr\u00e5det innstiller til komite for milj\u00f8 og byutvikling \u00e5 fatte f\u00f8lgende vedtak: Fagetatens vedtak datert 28.04.17 opprettholdes. Klagen tas ikke til f\u00f8lge. Dato: 6. november 2018 3 Harald Schjelderup Anna Elisa Tryti Byr\u00e5dsleder Byr\u00e5d for byutvikling Dokumentet er godkjent elektronisk. Vedlegg: 1. Fagnotat datert 22.11.17 med f\u00f8lgende vedlegg: 2. Situasjonskart 3. Oversiktsfoto 4. Situasjonsplan 5. Tegninger med m\u00e5lsatt heishus 6. Tegninger og foto 7. Klage med vedlegg 8. Tillatelse til endring 9. Nabomerknad med tilsvar 4 "
}