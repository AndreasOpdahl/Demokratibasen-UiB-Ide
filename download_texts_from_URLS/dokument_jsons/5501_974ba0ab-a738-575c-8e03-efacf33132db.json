{
  "dokument_id": "974ba0ab-a738-575c-8e03-efacf33132db",
  "doc_type": "case_presentation",
  "kommune": 5501,
  "tittel": "Revidering kommunale retningslinjer startl\u00e5n og tilskudd",
  "url": "https://innsyn.tromso.kommune.no/application/getMoteDokument?dokid=2001603450",
  "tekst": "Arkivsaksnr. 23/00208-1 Saksbehandler Marianne Pleym Saksgang M\u00f8tedato Kommunestyret Formannskapet Revidering kommunale retningslinjer startl\u00e5n og tilskudd Kommunedirekt\u00f8rens innstilling til vedtak: Kommunen l\u00e5ner inn startl\u00e5n i en st\u00f8rrelsesorden som ikke tilsier behov for prioritering, og derfor ikke omfattende kommunale retningslinjer. Kommunen f\u00f8lger derfor i hovedsak Husbanken sin veileder. For \u00e5 sikre at flest mulig f\u00e5r kj\u00f8pe sin egen bolig, har kommune noen retningslinjer som gir utvidede muligheter p\u00e5 f\u00f8lgende omr\u00e5der: 1. Troms\u00f8 kommune videref\u00f8rer ordningen livsl\u00f8psl\u00e5n som inneb\u00e6rer livslang avdragsfrihet. L\u00e5net er ment for personer over 60 \u00e5r, uten mulighet for l\u00e5n i ordin\u00e6r bank, og hvor andre virkemidler ikke er tilstrekkelig. Det stilles s\u00e6rlige krav til boligens utforming. 2. Troms\u00f8 kommune innf\u00f8rer rentetak p\u00e5 utl\u00e5n av Startl\u00e5n i s\u00e6rskilte situasjoner. Rentetaket settes til 2,5% fastrente uavhengig av hva renten er ellers. I de situasjoner hvor fastrenten i Husbanken er lavere, benyttes denne. Fastrenteperioden er p\u00e5 5 \u00e5r. Deretter vurderes det om \u00f8konomien tilsier mulighet til \u00e5 g\u00e5 over p\u00e5 ordin\u00e6r flytende eller fast rente gitt Husbanken sine betingelser, eller om man skal vurdere avdragsfrihet som tiltak videre. Rentetaket gjelder for: a. for personer som har vedvarende lavinntekt i form av uf\u00f8rest\u00f8nad og hvor andre virkemidler ikke er tilstrekkelig. b. for \u00e5 sikre forutsigbarhet ved kj\u00f8p av bolig i fremtidige prosjekter. Rentetaket her gjelder boliger som er s\u00e6rlig egnet og prosjektet endelig godkjent, og hvor det ved overtakelse ikke er tilstrekkelig med andre virkemidler. Eksempelvis kan dette v\u00e6re knyttet opp mot omsorgsboliger eller andre s\u00e6rlig egnede boliger. c. for s\u00f8kere i m\u00e5lgruppen, hvor det ikke er mulig \u00e5 komme i m\u00e5l med den renten som er fastsatt av Husbanken, og hvor alle andre virkemidler er tatt i bruk. Kostnadene med rentedifferansen dekkes gjennom tilskudd, som i Handlingsprogrammet for 2024 \u2013 2027 er foresl\u00e5tt til 4 mill.kr. Dette inneb\u00e6rer en vridning fra tilskudd til etablering til fast lav rente p\u00e5 2,5 %. 1 3. Tilskudd til kj\u00f8p av omsorgsbolig i investeringsprosjekter, skal innvilges s\u00e6rskilt i prosjektene. De skal derfor ikke p\u00e5virke avsatte bel\u00f8p til form\u00e5let som vurderes for l\u00f8pende tilsagn p\u00e5 l\u00e5n. Tilskudd til utredning og prosjektering 4. Det gis tilskudd p\u00e5 inntil til kr. 20 000 til utredning i saker hvor det kan forventes at husstanden kan tilpasse bolig ved hjelp av startl\u00e5n, og ikke har mulighet til finansiering i privat finansinstitusjon. Innvilgelse gis der hvor husstanden ikke selv har \u00f8konomi til \u00e5 dekke n\u00f8dvendig utredning. Dette tilskuddet gis uten tilbakebetalingskrav. 5. Det gis tilskudd p\u00e5 inntil kr. 20 000 til prosjektering i saker hvor det kan forventes at husstanden kan tilpasse bolig ved hjelp av startl\u00e5n, og ikke har mulighet til finansiering i privat finansinstitusjon. Tilskudd innvilges i saker hvor husstanden ikke selv har \u00f8konomisk mulighet til \u00e5 dekke prosjektering. Dette tilskuddet gis uten tilbakebetalingskrav Andre bestemmelser 6. Det benyttes ikke over- eller underkurs ved innfrielse av l\u00e5n. 7. Kommunen videref\u00f8rer tiltaket med \u00e5 ha rentep\u00e5slag p\u00e5 0,25 % til dekning av administrasjon. 8. Dette vedtaket erstatter alle tidligere vedtak tilknyttet startl\u00e5n, fattet av kommunestyret i Troms\u00f8, og trer i kraft umiddelbart. Mari Enoksen Hult Magne Nicolaisen Konst. kommunedirekt\u00f8r Direkt\u00f8r Helse og omsorg 2 Hva saken gjelder I 2022 hadde Troms\u00f8 kommune til r\u00e5dighet 400 millioner til videre utl\u00e5n som startl\u00e5n. Av dette var det ved \u00e5rsskiftet betalt ut kr.298 millioner. I tillegg l\u00e5 det inne forh\u00e5ndstilsagn p\u00e5 over 100 millioner. Troms\u00f8 kommune har gjennom de siste \u00e5rene \u00f8kt oppl\u00e5n gjennom Husbanken, for videre utl\u00e5n av startl\u00e5n. I 2023 er tilgjengelig bel\u00f8p for utl\u00e5n 600 millioner. Det legges opp til at Troms\u00f8 kommune skal ha til r\u00e5dighet samme bel\u00f8p de neste \u00e5rene for \u00e5 kunne tilrettelegge for at flere som \u00f8nsker det, skal kunne eie egen bolig. Dette bygger videre p\u00e5 den nasjonale m\u00e5lsettingen fra \u00abAlle trenger et trygt hjem\u00bb, Nasjonal strategi for den sosiale boligpolitikken (2021-2024), om at flere skal kunne eie egen bolig. Dette er i tillegg en uttrykt kommunal satsing, b\u00e5de overordnet gjennom Kommuneplanens samfunnsdel (2020-2032), og Troms\u00f8 kommunes boligstrategi, Rett hjem. Startl\u00e5n kan gis til husstander som ikke oppfyller bankenes/- boligl\u00e5nsforskriftens krav til betjeningsevne og egenkapital. Boligen skal v\u00e6re n\u00f8ktern og egnet. Kommunen skal alltid s\u00f8rge for at forvaltningen skjer p\u00e5 en forsvarlig m\u00e5te i samsvar med gjeldende retningslinjer, forsvarlig saksbehandling og etter prinsipper som ivaretar likebehandling av saker jf. forvaltningslovens bestemmelser. Siden kommunen ikke f\u00f8lger bankl\u00e5nsforskriften sine bestemmelser om 15 % egenkapital og 5 ganger inntekten, stilles det store krav til den skj\u00f8nnsmessige vurderingen som m\u00e5 gj\u00f8res i hver sak. Sv\u00e6rt mange l\u00e5n gis uten at det foreligger noen egenkapital, og med tillegg av saksomkostninger. Dette betyr at l\u00e5n ofte innvilges med et bel\u00f8p over verdien av boligen. I kommunestyresaksak 89/20 (17. juni 2020) ble det sist vedtatt reviderte retningslinjer. Bakgrunnen for denne revideringen var flerdelt. Det hadde skjedd store endringer i retningslinjer for startl\u00e5n og tilskudd. M\u00e5lgruppen var blitt mer spisset, tilskudd gikk inn i rammen til kommunen, og pandemien traff oss i mars 2020. Pandemien f\u00f8rte til behov for en rask tilpasning til markedet. Yrker som frem til da hadde hatt stor jobbsikkerhet, var n\u00e5 omr\u00e5der hvor det var stor usikkerhet om det n\u00e5 fantes tilstrekkelig med jobber. Eksempelvis gjaldt dette bygg og anlegg, turistn\u00e6ringen, restaurant og servering. Andre jobber ble mer trygg. Med det m\u00e5tte fokuset p\u00e5 vurdering av inntektssikkerhet revideres. Det ble enda mer aktuelt \u00e5 se p\u00e5 ulike yrkesgrupper innen helse og sosial, eldre med fast alderspensjon mm. Den tilpasningen som skjedde da, m\u00e5 ses i lys av disse forholdene, og ble gjort med utgangspunkt i behovet for en rask endring tilpasset en uoversiktlig og usikker situasjon i samfunnet p\u00e5 flere omr\u00e5der. Dette fremkommer ogs\u00e5 av vedtaket. Se for \u00f8vrig vedtak som vedlegg. I vedtaket fremkommer det at boligkontoret skal gj\u00f8re en evaluering etter 2021. Av ulike \u00e5rsaker har det tatt lengre tid f\u00f8r en evaluering har kommet. Veilederen til Husbanken er kommunen sitt hovedverkt\u00f8y for vurdering av startl\u00e5n. Den er imidlertid utformet for \u00e5 v\u00e6re tilpasset alle kommuner, uavhengig av om det er by eller landkommune, prisniv\u00e5 og andre forhold som p\u00e5virker boligpriser, mulige tilpasninger i budsjett m.m. Dette tilsier et behov for ekstra verkt\u00f8y som ivaretar v\u00e5rt utfordringsbilde, for at flest mulig skal kunne eie egen bolig. Med utviklingen frem mot dagens renteniv\u00e5 har det blitt stadig vanskeligere for uf\u00f8re \u00e5 komme i m\u00e5l med startl\u00e5n. Dette til tross for at man benytter de virkemidler som er tilgjengelig per i dag. Konsekvensen blir da at en viktig m\u00e5lgruppe mister sin reelle sjanse til \u00e5 benytte seg av startl\u00e5n for \u00e5 komme inn p\u00e5 eiemarkedet i Troms\u00f8 kommune, og blir i stor grad prisgitt \u00e5 v\u00e6re i et leieforhold. 3 Dette har ogs\u00e5 v\u00e6rt en gruppe som er viktig \u00e5 n\u00e5 for Troms\u00f8 kommune sitt leie til eie prosjekt. I 2022 fikk 11 kommunale leietakere innvilget startl\u00e5n til \u00e5 kj\u00f8pe egen bolig. Ved \u00e5 gi kommunale leietakere bistand til startl\u00e5n, bidrar kommunen til at mennesker med lav \u00f8konomi f\u00e5r mulighet til en mer stabil boligsituasjon og i st\u00f8rre grad f\u00e5r v\u00e6re med p\u00e5 velferds\u00f8kning som boligformue kan gi. Den nasjonale boligpolitikken legger nettopp opp til at mennesker skal kunne eie egen bolig og dermed ogs\u00e5 bygge formue gjennom egen bolig. Videre vil dette frigi kommunal bolig til noen som enn\u00e5 ikke er kommet i posisjon til \u00e5 kunne eie. En annen gruppe som blir stadig viktigere i forhold til startl\u00e5n, er eldre som enten aldri har eid bolig selv, eller ikke har bolig med tilstrekkelig verdi \u00e5 selge for \u00e5 havne i m\u00e5lgruppen til private finansinstitusjoner med rammekreditt. Det \u00e5 selge en enebolig gir ikke n\u00f8dvendigvis tilstrekkelig egenkapital til at man kan kj\u00f8pe en tilpasset leilighet \u00e5 bli eldre i. Livsl\u00f8psl\u00e5n er derfor et effektivt virkemiddel som ogs\u00e5 er i tr\u00e5d med det tredje strategim\u00e5let i Nasjonal strategi for den sosiale boligpolitikken om \u00e5 bidra til flere egnede boliger for eldre. Med hensyn til den demografiske utviklingen i Troms\u00f8 kommune er dette ogs\u00e5 en ambisjon med Troms\u00f8 kommunes boligstrategi hvor man \u00f8nsker at innbyggere skal kunne bo i eget hjem, tilpasset sin livssituasjon lengst mulig. Saksutredning Siden forrige vedtak i 2020 har det skjedd endringer i samfunnet som skaper nye utfordringer, og med det behov for andre tiltak for \u00e5 ivareta muligheten for at ulike grupper vanskeligstilte skal kunne etablere seg p\u00e5 boligmarkedet med egen eid bolig. For mange har den \u00f8konomiske situasjonen blitt mer krevende de siste \u00e5rene. Styringsrenten har \u00f8kt betraktelig som utspiller seg i \u00f8kt boligl\u00e5nsrente som igjen p\u00e5virker folks betjeningsevne eller mulighet til \u00e5 ta opp l\u00e5n. Dette gir ogs\u00e5 utslag p\u00e5 prisniv\u00e5et i leiemarkedet hvor leiepris gjerne sees i sammenheng med utleiers kostnader forbundet med utleie. I tillegg merkes \u00f8kt inflasjonen godt hos mange som opplever h\u00f8yere levekostnader utover kostnader forbundet med bolig. Det er derfor behov for \u00e5 se p\u00e5 hvordan vi som kommune kan tilrettelegge for at flere husstander f\u00e5r mulighet til \u00e5 kj\u00f8pe egen bolig under disse krevende forutsetningene. 1. Livsl\u00f8psl\u00e5n Troms\u00f8 kommune etablerte i 2020 tiltaket livsl\u00f8psl\u00e5n. Hensikten med l\u00e5net var \u00e5 im\u00f8tekomme vanskeligstilte i aldersgruppen 58-74 \u00e5r, som ved salg av egen bolig ikke oppn\u00e5r tilstrekkelig egenkapital til \u00e5 kunne kj\u00f8pe seg inn i annen bolig mer tilpasset alderdommen. Samtidig favner livsl\u00f8psl\u00e5net ogs\u00e5 om de som aldri har eid egen bolig, og har behov for \u00e5 kunne etablere seg i egen eid bolig som er tilpasset alderdom. Livsl\u00f8psl\u00e5net gis med livslang avdragsfrihet. Det er ogs\u00e5 stilt krav om kvaliteter tilknyttet utforming p\u00e5 boligen for \u00e5 kunne motta kommunale tjenester i hjemmet. Det anbefales at ordningen fortsetter, men med den endring at tilbudet gis fra og med 60 \u00e5r, uten en \u00f8vre aldersgrense. Videre blir det viktig at Troms\u00f8 kommune er aktiv opp mot utbyggere, eksempelvis gjennom utbyggingsavtaler for \u00e5 kunne \u00f8ke antall boliger med tilpasninger for m\u00e5lgruppen, som vil gj\u00f8re det enklere \u00e5 motta kommunale tjenester i hjemmet. 2. Rentetak for enkelte grupper Med dagens boligpriser og renteniv\u00e5 opplever vi stadig oftere at vi ikke f\u00e5r s\u00f8kere i m\u00e5l med de virkemidler vi har til r\u00e5dighet i dag. S\u00e6rlig gjelder dette for uf\u00f8re, lavl\u00f8nte barnefamilier og pensjonister. Vi \u00f8nsker derfor \u00e5 kunne ta i bruk et nytt virkemiddel, rentetak, som vil kunne bidra til at flere i m\u00e5lgruppen for startl\u00e5n vil ha betjeningsevne til startl\u00e5n for egnet bolig. 4 If\u00f8lge Norges Banks renteprognoser ser det ut til at renteniv\u00e5et i tiden fremover ikke vil stige i s\u00e6rlig grad. Dette underbygges av at bankenes krav til risikorente ved nytt\u00e5r 2022/2023 ble endret fra 5 til 3 %. Ved \u00e5 innf\u00f8re et rentetak vil det ogs\u00e5 kunne erstatte en del tilskudd til etablering. N\u00e5r det legges opp til at den enkelte husstand som f\u00e5r rentefritak vurderes p\u00e5 nytt etter 5 \u00e5r, er dette med tanke p\u00e5 den endringen som kan ha skjedd i renteniv\u00e5et ellers. I tillegg har boligen sannsynligvis steget i verdi i l\u00f8pet av 5 \u00e5r, og l\u00e5net er dermed ikke h\u00f8yere enn boligens verdi lengre. Da kan avdragsfrihet v\u00e6re en l\u00f8sning videre fremover. Uf\u00f8re Eksempel: En enslig ung uf\u00f8r vil med dagens rentesats p\u00e5 4,47 % ha mulighet til \u00e5 l\u00e5ne kr 2,32 millioner til kj\u00f8p av bolig. Med en rente p\u00e5 2,5 % vil l\u00e5nebel\u00f8pet \u00f8kes til kr 2,72 millioner, som er tilstrekkelig til \u00e5 kj\u00f8pe en liten 2-roms eller en studioleilighet. Det foresl\u00e5s derfor et rentetak for uf\u00f8re p\u00e5 2,5 % i 5 \u00e5r. Deretter vurderes det om husstanden har \u00f8konomi til \u00e5 g\u00e5 over til Husbankens ordin\u00e6re virkemidler eller om det skal innvilges videre avdragsfrihet. Andre Andre grupper som vil kunne komme i m\u00e5l med et slikt rentetak, er gruppen lavtl\u00f8nte. Dette er typisk yrkesgrupper med stor jobbsikkerhet, men hvor det ikke forventes s\u00e6rlig progresjon i l\u00f8nnsutvikling. Samtidig har det sv\u00e6rt h\u00f8y verdi for Troms\u00f8 kommune \u00e5 ha tilgang p\u00e5 disse yrkesgruppene. Troms\u00f8 kommune kan med et slikt tiltak, hindre at vi skyver dem bort fra et arbeidsmarked i v\u00e5r kommune. Rentetak ved kj\u00f8p av bolig i fremtidige prosjekter I en del tilfeller kan det v\u00e6re sv\u00e6rt gunstig \u00e5 kunne reservere bolig tidlig i fremtidige utbyggingsprosjekter. Historisk sett skjer det en \u00f8kning i verdi av bolig under byggeperioden, og den enkelte vil kunne sitte med en viss egenkapital ved overtagelsesdato. Det er flere fordeler med tidlig reservasjon i prosjekter. Ser man p\u00e5 gruppen som skal kj\u00f8pe seg inn i et marked med en bolig som er mer tilpasset et videre livsl\u00f8p, vil det v\u00e6re mulig med enkelte tilpasninger i boligen under byggeperioden. Videre f\u00e5r den enkelte kj\u00f8per stort sett nyte godt av en verdi\u00f8kning i byggeperioden. \u00d8konomien til husstander som vurderes for startl\u00e5n, er ofte marginal. Uten et rentetak for kj\u00f8p i fremtidige prosjekter, vil det sjelden v\u00e6re forsvarlig \u00e5 gi tilsagn p\u00e5 startl\u00e5n. Det samme behovet vil v\u00e6re i prosjekter som kommunen har til utarbeidelse og st\u00f8tter. Finansieringen her er ment dekket av en sammensetning av tilskudd, startl\u00e5n og mva kompensasjon. Et rentetak for denne gruppen vil gi en mer forutsigbar fremtidig \u00f8konomi b\u00e5de for den som skal kj\u00f8pe seg inn i prosjektene, men ogs\u00e5 for Troms\u00f8 kommune. \u00d8konomiske konsekvenser for kommunen tilknyttet rentetak Dersom man vedtar ordningen med rentetak p\u00e5 2,5 % for utl\u00e5n vil det medf\u00f8re at kommunen inng\u00e5r en tilsvarende fastrentekontrakt for kommunens innl\u00e5n. Dersom man l\u00e5ner ut (utl\u00e5n) 300 millioner kroner med et rentetak p\u00e5 2,5 %, vil man binde tilsvarende bel\u00f8p for innl\u00e5n. P\u00e5 den m\u00e5ten er man bundet i begge ender, og har med det redusert risikoen. Ved utgangen av november kan man inng\u00e5 en fem\u00e5rig fastrentekontrakt til 4,46 %. Det betyr at kommunen m\u00e5 dekke differansen p\u00e5 ca. to prosentpoeng, som utgj\u00f8r tre millioner kroner \u00e5rlig. Forutsatt at man mottar og innvilger l\u00e5n for 150 millioner kroner \u00e5rlig, vil det inneb\u00e6re at man etter fem \u00e5r m\u00e5 finne dekning for 15 millioner kroner. 5 Tabellen under viser hva Troms\u00f8 kommune m\u00e5 dekke dersom man innvilger rentetak for y l\u00e5ntakere og en fastrente p\u00e5 x %. Innvilges det et rentetak for 50 l\u00e5ntakere hvor kommunen binder renten (innl\u00e5n) p\u00e5 4,50 %, vil det koste oss tre millioner kroner \u00e5rlig. 2,50 % 3% 3,50 % 4% 4,50 % 5 % 5,50 % 6% 6,50 % 7% 7,50 % 10 - 150 300 450 600 750 900 1 050 1 200 1 350 1 500 20 - 300 600 900 1 200 1 500 1 800 2 100 2 400 2 700 3 000 30 - 450 900 1 350 1 800 2 250 2 700 3 150 3 600 4 050 4 500 40 - 600 1 200 1 800 2 400 3 000 3 600 4 200 4 800 5 400 6 000 50 - 750 1 500 2 250 3 000 3 750 4 500 5 250 6 000 6 750 7 500 60 - 900 1 800 2 700 3 600 4 500 5 400 6 300 7 200 8 100 9 000 70 - 1 050 2 100 3 150 4 200 5 250 6 300 7 350 8 400 9 450 10 500 80 - 1 200 2 400 3 600 4 800 6 000 7 200 8 400 9 600 10 800 12 000 90 - 1 350 2 700 4 050 5 400 6 750 8 100 9 450 10 800 12 150 13 500 100 - 1 500 3 000 4 500 6 000 7 500 9 000 10 500 12 000 13 500 15 000 110 - 1 650 3 300 4 950 6 600 8 250 9 900 11 550 13 200 14 850 16 500 Tabell 1: \u00f8kte rentekostnader Troms\u00f8 kommune. Verdiene 10-110 viser antall l\u00e5ntakere som inng\u00e5r i ordningen, mens kolonneoverskriftene 2,5 %-7,5 % viser fastrenten som kommunen inng\u00e5r. (tall i hele tusen) Avtalen mellom l\u00e5ngiver (kommunen) og l\u00e5ntaker om rentetak p\u00e5 2,5 % vil gjelde for fem \u00e5r, og vil etter det g\u00e5 automatisk over til Husbankens rentebetingelser. Dersom den \u00f8konomiske situasjonen til l\u00e5ntaker tilsier at man ikke vil klare \u00e5 g\u00e5 over til Husbankens egne rentebetingelser etter fem \u00e5r, vil man kunne gi l\u00e5ntaker avdragsfrihet. Det vil lette p\u00e5 den \u00f8konomiske situasjonen og gj\u00f8re vedkommende i stand til \u00e5 h\u00e5ndtere et eventuelt h\u00f8yere renteniv\u00e5. Det er lagt til grunn et gjennomsnittlig l\u00e5n p\u00e5 tre millioner kroner. Rentedifferansen dekkes gjennom tilskudd, som i Handlingsprogrammet for 2024 \u2013 2027 er foresl\u00e5tt til 4 mill.kr. Dette inneb\u00e6rer en vridning fra tilskudd til etablering til fast lav rente p\u00e5 2,5 %. 3. Rentep\u00e5slag Rentep\u00e5slaget p\u00e5 0,25 % dekker de administrative kostnadene tilknyttet startl\u00e5n, herunder avdeling bank p\u00e5 Boligkontoret. St\u00f8rrelsen p\u00e5 rentep\u00e5slaget er i hht Husbanken sin veileder. 4. Tilskudd til etablering Tilskudd til etablering skal bidra til at vanskeligstilte kan etablere seg i egen bolig. Frem til 2021 mottok kommunene tilskudd direkte fra Husbanken som \u00f8remerka tiltak. Etter 2021 er dette overf\u00f8rt som en del av ramma til kommunene. Det ligger i rammeoverf\u00f8ringen et mye lavere bel\u00f8p enn hva Troms\u00f8 kommune mottok som \u00f8remerka tilskudd. Det vil derfor v\u00e6re opp til den enkelte kommune i hvilken grad tilskudd skal benyttes som virkemiddel ved tilsagn om startl\u00e5n. Troms\u00f8 kommune har enn\u00e5 tilskuddsmidler p\u00e5 bundet fond til dette form\u00e5let. Dette benyttes som forutsatt i saker hvor rentetak ikke er et alternativ. 5. Tilskudd til utredning og prosjektering Det er sv\u00e6rt begrensa med tilskuddsmidler. Mange tiltak har en stor \u00f8konomisk kostnad, og det vil ikke v\u00e6re mulig \u00e5 benytte avsatte tilskuddsmidler til st\u00f8rre tiltak. Tilskudd til utredning og prosjektering er ment \u00e5 skulle gi den enkelte husstand med dokumenterte behov for tilpasning av bolig, som ikke dekkes av hjelpemiddelsentralen, en mulighet til \u00e5 f\u00e5 en vurdering av det totale kostnadsbildet ved endring av n\u00e5v\u00e6rende bolig. Dette sett opp mot mulighet for \u00e5 finne 6 annet mer egnet bosted uten st\u00f8rre ombyggingsbehov. Her vil det v\u00e6re mulig \u00e5 benytte startl\u00e5n til refinansiering, dersom l\u00e5nebel\u00f8p g\u00e5r utover hva som kan innvilges i ordin\u00e6r bank. Det anbefales at tilskudd til tilpasning, begrenses opp mot kostnad ved utredning og prosjektering. Det anbefales videre at den enkelte sin \u00f8konomi til \u00e5 bekoste en slik prosjektering og utredning vurderes, f\u00f8r eventuell innvilgelse. Slikt tilskudd gis uten tilbakebetalingskrav. 6. Pant I private finansinstitusjoner tas det ofte pant utover l\u00e5nets verdi i boligl\u00e5nsaker. Det anbefales en retningslinje for at det tas pant for l\u00e5n tilknyttet boligens verdi ogs\u00e5 der hvor denne ikke er fullfinansiert. \u00d8konomien i et hushold med startl\u00e5n, er mye mer s\u00e5rbar for ekstra gjeldsbelastning, sett opp mot hva som er tilfelle for husstander med l\u00e5n i private finansinstitusjoner. Med et pant som binder opp boligens verdi, vil det bli naturlig \u00e5 ta kontakt med Troms\u00f8 kommune for evt behov for refinansiering, f\u00f8r man benytter ulike finansinstitusjoner med sv\u00e6rt h\u00f8y rente. 7. Over/underkurs Troms\u00f8 kommune regner ikke p\u00e5 over og underkurs ved innfrielse av l\u00e5n. Det innvilges l\u00e5n i saker som har som form\u00e5l \u00e5 sikre husstanden en egnet bolig over tid. Konklusjon Troms\u00f8 Kommune f\u00f8lger Husbankens retningslinjer for Startl\u00e5n. Men for at flere skal kunne kj\u00f8pe seg egen bolig er det et hensiktsmessig tiltak \u00e5 innf\u00f8re rentetak der andre virkemidler ikke n\u00e5r frem og for \u00e5 skape forutsigbarhet i langsiktige prosjekter. Rentedifferansen finansieres ved bruk av avsatte midler til tilskudd, som det vil v\u00e6re mindre behov for. Kommunens retningslinjer for startl\u00e5n revideres v\u00e5ren 2025. Man vil da ha bedre forutsetninger for \u00e5 regne prognoser videre fremover tilknyttet en ordning med rentetak. Det skal alltid tas hensyn til retningslinjer som kan avlaste kommunale utleieboliger og med det bidra til at innbyggerne kan bo i egen bolig livet ut. Vedtakskompetanse Kommunestyret Vedlegg Revidering kommunale retningslinjer startl\u00e5n og tilskudd 7 "
}