{
  "dokument_id": "b4ab4a53-8f02-5f03-9646-70739137ad07",
  "doc_type": "case_attachment",
  "kommune": 4601,
  "tittel": "S\u00f8knad og diverse dokumenter",
  "url": "https://bergen.kommune.no/politikere-utvalg/api/fil/bk360/8862389/Soknad-og-diverse-dokumenter",
  "tekst": " Bergen Kommune Idrettseksjonen Bergen, 3.10.2022 Byggesak BYGG-2022/22877 Frotveit Gustur Islandshestlag har siden 2003 hatt sitt konkurransebaneanlegg p\u00e5 Frotveit, ihht leieavtale med grunneier Trond Bergsv\u00e5g. Anlegget best\u00e5r av ovalbane, innerridebane, klubbhus og staller og Gustur disponerer dette \u00e5rlig i perioden 15.4.- 15.10. Anlegget er bygget med betydelig dugadsinnsats, sponsormidler og tilskudd fra Bergen Kommune. Gustur har holdt seg informert om den p\u00e5g\u00e5ende byggesaken mellom Trond Bergsv\u00e5g og Bergen Kommune. Vi har bl.a. registrert at Idrettseksjonen er opptatt av \u00e5 bevare parkeringsanlegget p\u00e5 Frotveit og har ogs\u00e5 interesse av at skil\u00f8ypene og flomlysanlegget bevares. Ref. mail av 12.8.22 fra Terje Martinsen til Abdi Aidarus. Gustur sitt konkurranseanlegg for ridesport ser derimot ikke til \u00e5 v\u00e6re av interesse av Idrettseksjonen \u00e5 bevare. Vi viser til brev fra Hordaland Rytterkrets av 6.10.2020 til Bergen Kommune ved Idrettseksjonen hvor denne saken tas opp. Vi er ikke kjent med at brevet er besvart. Gustur Islandshestlag oppfordrer n\u00e5 kommunen om \u00e5 sidestille prioriteringen av skisport og hestesport i Bontveitdalen, og at vi snarest mulig f\u00e5r en redegj\u00f8relse fra Idrettseksjonen hvordan dere vil ivareta Gustur sitt konkurrannseanlegg her. Med hilsen For Gustur Islandshestlag Eva Hauge Sund Styreleder (sign.) Kopi til : Hordaland Rytterkrets Idrettsr\u00e5det i Bergen Ingeni\u00f8r Lyder K Leithaug Vedlegg A - 1 B\u00f8nesskogen 3 B 5154 B\u00f8nes Bergen, 5.5.2022 Bergen kommune Plan- og bygningsetaten Byggesak, R\u00e5dhuset, 5020 Bergen SAK: Saksnummer p\u00e5 Juss- og tilsynsavd. 201729275 / 66 Og siste saksnummer p\u00e5 Byggesaksavdelingen er 202114280 Redegj\u00f8relse pr dags dato. Oppstilling over areal i bygg som omfattes av s\u00f8knaden Jeg har bist\u00e5tt tiltakshaver med oppm\u00e5ling av alle bygg i s\u00f8knaden under punkt 1 og 2 i referatet, og tegnet de opp slik de st\u00e5r i dag. Det er i 2021 av Vestland Fylkeskommunne innvilget dispensasjon avstand til Fylkesveg for bygg nr 3. Dette er sendt inn tidligere og vises til i Vedlegg F 11. I tillegg gjelder s\u00f8knaden legalisering av to terrenginngrep, Parkering ved skil\u00f8yper og nytt rideareal rett s\u00f8r for g\u00e5rdstunet. Med vennlig hilsen Lyder K. Leithaug lyderkonrad@gmail.com mobil 92013472 Fra: Bj\u00f8rn Thomassen <bjornsthomassen@yahoo.no> Dato: 28. juni 2019 kl. 07:36:43 CEST Til: bjornsthomassen <bjornsthomassen@yahoo.no> Emne: Et fors\u00f8k p\u00e5 visjon\u00e6re betraktninger - gjelder utvikling videre p\u00e5 Frotveit g\u00e5rd og i dens n\u00e6romr\u00e5der. Et beinbrudd hos min sjef, idrettsoffiseren ved Sj\u00f8milit\u00e6rt Korps i Horten, ble den faktiske hendelsen som f\u00f8rte meg til m\u00f8te med Erling Stordahl p\u00e5 Beitost\u00f8len. Det var p\u00e5 ettervinteren og jeg skulle v\u00e6re vikar for den uheldige sjefen min som hadde f\u00e5tt i oppgave \u00e5 v\u00e6re ledsager for blinde i et av de f\u00f8rste Ridderrenn i seksti\u00e5rene. Opplevelsen var formidabel. Den ble fulgt opp av marinen allerede m\u00e5neder etter, om sommeren, da jeg igjen jobbet der oppe med sommeraktiviteter. (Bildet fra oppslag i lokalavis) Senere ble det flere oppdrag s\u00e6rlig med brukergruppen d\u00f8vblinde der elever fra folkeh\u00f8yskole fikk praksis som en del av undervisningen. Erling Stordahl hadde et vinnende vesen. Hans evne til \u00e5 f\u00e5 kontakt med ulike mennesker var fantastisk. Kongehuset, toppidrettsut\u00f8vere, kjente politikere og kjente ledere i n\u00e6rlingslivet hjalp til. Det helt spesielle med denne blinde mannen var at han fikk ulike mennesker til \u00e5 samarbeide s\u00e5 godt. Ungdommer fra vanskeligstilte familier i Oslo fikk oppgaver i stallen hos Erling. De fulgte bevegelseshemmede p\u00e5 rideturer i fjellet og fikk bruke seg p\u00e5 en god m\u00e5te ogs\u00e5 sosialt. Beitost\u00f8len Helsesportssenter utviklet seg videre etterhvert som \u00e5rene gikk. Alle personer som kan dokumentere enten gjennom fastlege eller via helseinstitusjon at de trenger helsefremmende rehabiliteringstiltak kan s\u00f8ke. Det er en kjent utfordring for brukere av Beitost\u00f8len Helsesportssenter at de savner oppf\u00f8lging og aktivitetsmilj\u00f8 n\u00e5r de igjen er tilbake til lokale forhold.Dette gjelder ogs\u00e5 mennesker, barn, unge og voksne i Bergensomr\u00e5det. En slik utfordring \u00f8nsker vi \u00e5 im\u00f8tekomme p\u00e5 en positiv m\u00e5te. Vi har bak oss et tre dagers studieopphold p\u00e5 Beitost\u00f8len og sterk lokal oppslutning fra brukerorganisasjoner i v\u00e5r region.Dette er inspirerende.Frotveit omr\u00e5det skal bli et sted \u00e5 vinne nye krefter, ta vare p\u00e5 opparbeidet helse og livsgnist. Utenforskap aksepteres ikke. Det gjelder oss alle som \u00f8nsker \u00e5 ta vare p\u00e5 hverandre og skape varme fellesskap i samfunnet. Mvh Bj\u00f8rn Thomassen Fra Gustur islandshestlag ang. etablering og bruk av anlegget p\u00e5 Bontveit. Dato: 23.09.2020. Om Gustur Islandshestlag: Lokallag med geografisk nedslagfelt mellom Sognefjorden og Bj\u00f8rnafjorden. Tilsluttet Norges Islandshestforening og Norges Rytterforbund. Ca. 50 medlemmer pr. i dag. Driver aktiv ridning med islandshest, b\u00e5de tur, kurs og konkurranser. Etablering med veier og bane: Planlegging startet i 2000, ferdigstilt i 2002, skriftlig avtale med grunneier i 2003, 40 \u00e5rs varighet Klubbhus: Brakkene ble tilkj\u00f8rt fra Bergen Kommune ca. 2002. Brukes som kafe, kiosk og varmestue ved stevner og kurs. Uteboksene: Bygget for ca. 10 \u00e5r siden av Trond med betydelig dugnadsinnsats og noe midler fra Gustur. Gustur fikk dermed brukstillatelse til boksene ved behov, dvs ved stevner, kurs, trening, etc. Bruksomr\u00e5der av anlegget: Fra 15.4. 15.10. har Gustur fortrinnsrett til bruk av ovalbane og innerbane. Brukes til stevner, kurs, trening og rekruttering. Det eneste anlegget mellom Haugesund og Nordm\u00f8re for fri bruk og trening av islandshest i sommerhalv\u00e5ret Tilskudd fra kommunen: Bergen Kommune ved idrettseksjonen ga Gustur 50.000 ved oppstart av banen. Kommunen har ogs\u00e5 over flere \u00e5r deretter gitt Gustur tilskudd til drift og videre utvikling av banen, siste gang i 2018 med ca. 65.000. Dette har medg\u00e5tt til drenering, grusing og generelt vedlikehold. Plan- og bygningsetaten Juss- og tilsynsavdelingen, Postboks 7700, 5020 Bergen Mail: margit.rimeslaatten@bergen.kommune.no Trond Havneraas Bergsv\u00e5g Bontveitvegen 504, 5229 Kalandseidet Bergen, den 28. Juni 2019 TILSVAR VARSEL OM P\u00c5LEGG OM OPPH\u00d8R AV BRUK, RETTING OG TVANGSMULKT SAKSNR. 201729275 Det vises til brev fra plan- og bygningsetaten datert 29.05.19 med en uttalelsesfrist innen 4 uker fra brevets dato. Det sendes inn rettidig tilsvar. Det anses som n\u00f8dvendig \u00e5 komme med en del presiseringer i forhold til sakens fakta. Slik plan- og bygningsetaten fremstiller saken, er det ikke tatt hensyn til alle de juridiske fakta. Det er ogs\u00e5 feil lovanvendelse. G\u00c5RDSBRUK g\u00e5rd eller et g\u00e5rdsbruk er en eiendom det drives landbruk og/eller dyrehold p\u00e5. G\u00e5rden inkluderer som regel innmark og utmark, samt v\u00e5ningshus og driftsbygninger. Eieren av g\u00e5rdsbruket kalles helst en bonde og vil normalt ogs\u00e5 bo p\u00e5 eiendommen, men kan ogs\u00e5 forpakte bort hele el Bontveitvegen 504, videre kalt Frotveit G\u00e5rd anses \u00e5 falle innunder begrepet g\u00e5rdsbruk. ALMINNELIGE DRIFTSBYGNINGER I LANDBRUKET I pbl skilles det mellom s\u00f8knadspliktige og unntakene fra s\u00f8knadsplikten, jfr kap. 20. Byggesaksforskriftene kapitel 3 omhandler tiltak som krever s\u00f8knad og tillatelse og som kan forst\u00e5s av tiltakshaver. I \u00a73-2 g\u00e5r de inn p\u00e5 alminnelige driftsbygninger i landbruk. Dette tilsier at en g\u00e5rdsbruker kan selv s\u00f8ke, oppf\u00f8re, plassere, endre, reparere og rive i landbruket. Unntaket gjelder bygg som overstiger 1000 m2 BRA. Slike bygg er s\u00f8knadspliktige. Bakgrunnen for at landbrukseiere har denne friheten i forhold til driftsbygninger, refereres det til at det finnes mange landbrukseiendommer i Norge som er avhengig av slike driftsbygninger. En driftsbygning er pr definisjon, bygninger som er et ledd i n\u00f8dvendig drift eller som er et driftsmiddel ifbm landbruksdriften. Dette omfatter blant annet driftsbygninger for jordbruk, husdyrbruk, seterbruk, hagebruk, gartneri, skogsdrift, pelsdyravl, reindrift og yrkesfiske, jfr pbl \u00a7 11-7. Siloer og landbruksverksteder er omfattet dersom de blir brukt som en del av landbruksdriften. Et byggverk til oppstilling av hester kan v\u00e6re driftsbygg, mens en ren ridehall faller utenfor begrepet. I vurderingen er det naturlig \u00e5 ta hensyn til bruken av og st\u00f8rrelsen p\u00e5 bygningen, omfanget av eventuell produksjon og hvilke ulemper produksjonen medf\u00f8rer av lukt, st\u00f8y og annet. I byggesaksforskriften \u00a7 6-2 er det p\u00e5 den andre side viktig at kommunen f\u00e5r sjekket ut eventuelle omr\u00e5der som kan inneholde fredete kulturminner, bygningsmasse av kulturhistorisk verdi eller verdifullt kulturlandskap. Kommunen har derfor mulighet til \u00e5 foreta uavhengige kontroller etter byggesaksforskriften \u00a7 14-3. Videre vil det presiseres unntakene i pbl \u00a7 20-5 bokstav a-g. Kapitel 4 i byggesaksforskriftene \u00a7 4-1 lister ogs\u00e5 opp i bokstav a-e tiltak som ikke krever s\u00f8knad og tillatelse. VERKSTED/LAGERBYGG Bygget som kommunen referer til i sitt brev er et verksted p\u00e5 10*20 meter med en gj\u00f8dselsbinge. Denne er tett og st\u00f8pt b\u00e5de gulv og vegger. Dette bygget er knyttet opp mot den driften som foreg\u00e5r p\u00e5 Frotveit g\u00e5rd. Denne bygningen h\u00e5ndterer hestem\u00f8kk og m\u00e5 oppbevares her for en gj\u00e6ringsprosess f\u00f8r den kan kj\u00f8res ut p\u00e5 jordet og brukes om gj\u00f8dsel. Videre er det en del transpostmidler som har sitt verkstedet her. Det er bruk av hestetransport for g\u00e5rdsbruk og driftsmaterialer i direkte kontakt med driften p\u00e5 g\u00e5rden. BYGG P\u00c5 PARKERINGSPLASS For det f\u00f8rste er dette et bygg som ikke er festet til grunnen. Dette kan transporteres og flyttes og anses derfor ikke som en permanent bygning. Det er en t\u00f8mmerkoje som er sponset av Riberfondene som skal v\u00e6re til bruk av driften p\u00e5 g\u00e5rden. Det er en klar sammenheng mellom dette bygget og driften p\u00e5 g\u00e5rden. GRILLHYTTE OG BYGG Det \u00f8verste bygget er ikke festet til grunnen, og er kun midlertidig plassert der det st\u00e5r i dag. Det er ikke i bruk og derfor stengt. Det er ikke brukt til beboelse og er mer \u00e5 oppfatte som en utstillingsmodell som er bygget i forbindelse med visjoner som g\u00e5rdseier har for den fremtidige driften av Frotveit g\u00e5rd. TERRENGINNGREP/HYTTETOMTER I januar 2015 ble det gjort sm\u00e5 unders\u00f8kelser av grunnen p\u00e5 det arealet kommunen henviser til. H\u00f8sten 2017 ble det gjort sprenging og grovplanering. Det ble foretatt bonitering for \u00e5 finne ut mer om jordens verdi og dens produksjonsevne. Ogs\u00e5 for \u00e5 finne ut om det var riktige forhold for \u00e5 kunne plassere et fremtidig hyttefelt p\u00e5 grunnen. Prosessen er ikke ferdig og det er derfor ikke gjort noe tiltak i forbindelse med videre s\u00f8knadsprosesser om utbedring/bygging av hytter. De inngrepene som er gjort her var n\u00f8dvendig for \u00e5 kunne f\u00e5 oversikt over omr\u00e5det og i alle tilfeller om det var noe poeng \u00e5 s\u00f8ke om bygging p\u00e5 det omr\u00e5det. ANLEGG/SKISKYTING Anlegget det her refereres til drives av kommunen og har v\u00e6rt drevet av de minst i 12 \u00e5r. Birgitte R\u00f8yksund er kontaktperson og det har v\u00e6rt l\u00f8pende dialog vedr\u00f8rende dette omr\u00e5det og driften av det. Det henvises til en bekymringsmelding som grunneier stiller seg undrende til. Det kan ikke v\u00e6re slik at kommunen tar en anonym melding som grunnlag for \u00e5 stoppe drift i et anlegg som kommunen selv driver. Det anses ikke som relevant for saken \u00e5 kommentere bekymringsmeldingen videre. Skiskyteranlegget har v\u00e6rt godkjent av politiet helt tilbake til 1980 tallet. Burt Karlsson har ansvaret for skytebanen. Skianlegget har blitt preparert daglig i hver sesong siden 2009. Kommunen har selv fikset veier hvis disse ikke har v\u00e6rt tilfredsstillende nok for den drift som skal foreg\u00e5 p\u00e5 anlegget. OPPSUMMERING/KONKLUSJON Grillhytten og bygg som kommunen anser som s\u00f8knadspliktig, faller klart utenfor de reglene i pbl \u00a7 20-1 a. Grillhytten har ikke en direkte link mot det som den kalles. Den blir benyttet i direkte tilknytning til drift p\u00e5 Frotveit g\u00e5rd. Bygget er ikke over 1000 m2. I brevet fra kommunen er det tatt med at det er et krav til vassddrag Osvassdraget. Det er ingen tilknytning til dette fra Frotveit G\u00e5rd. Vannet som renner forbi g\u00e5rden sokner til Fanafjorden via Kalandsvannet. Det er uriktige opplysninger som fremkommer av brevet. Dette dokumenteres ved kart og plan over omr\u00e5det. Det er et naturlig skille p\u00e5 huset som ligger p\u00e5 6252. I forbindelse med det som er gjort p\u00e5 tomten som kommunene refererer til som terrenginngrep er dette bonitering og det er ikke s\u00f8knadspliktig. Alt arbeid som er gjort her har g\u00e5rdseier lov til uten at det foretas en s\u00f8knad til kommunen. Skal dette omr\u00e5det videreutvikles, er det naturlig at kommunen blir involvert og n\u00f8dvendige s\u00f8knader sendes. Slik g\u00e5rdseier ser denne saken, er det ikke noen av byggene som er oppf\u00f8rt p\u00e5 ulovlig vis og i strid med plan- og bygningsloven. Frotveit g\u00e5rd anses som en landbrukseiendom og kan oppf\u00f8re driftsbygninger opptil 1000 m2 uten s\u00f8knad til kommunen. Skulle kommunen fremdeles mene at noen av disse bygningene ikke anses som alminnelige driftsbygninger i landbruket jfr byggesaksforskriften kap. 3 og , vil de uansett falle innenfor unntakene i pbl \u00a7 20-5. FROTVEIT G\u00c5RD DRIFT Det vil avslutningsvis informere om at Frotveit g\u00e5rd har flere oppdrag gjennom Bergen kommune og ander etater som drives av kommunen. Tiltak som gj\u00f8res p\u00e5 g\u00e5rden er sv\u00e6rt positiv og helsefrembringene for b\u00e5de barn og voksne. Gr\u00e5dseier er selv ansatt av Bergen kommune i forbindelse med diverse oppdrag. Driften har v\u00e6rt opprettholdt og aktiv i over 30 \u00e5r. G\u00e5rdseier har en visjon om \u00e5 drive et hestesportsenter med helsefremmende tiltak. Skulle det foreligge noen forhold som krever s\u00f8knad til Bergen kommune, vil disse ordnes. De forhold som kommunen lister opp i sitt vedtak, er ikke omfattet av pbl generelle s\u00f8knadspliktige regler. Som nevnt innledningsvis, er bakgrunnen for at landbrukseiere har denne friheten i forhold til driftsbygninger, at det finnes mange landbrukseiendommer i Norge som er avhengig av slike driftsbygninger og det hadde v\u00e6rt en omfattende prosess som kan g\u00e5 utover g\u00e5rdsdrift om de m\u00e5 forholde seg til s\u00f8knadsregler for all oppf\u00f8ring av bygg som er direkte knyttet til den driften p\u00e5 g\u00e5rden. Det jobbes aktivt med \u00e5 kunne fremme g\u00e5rdeiers visjoner om fremtidig drift av g\u00e5ren \u00e5 f\u00e5 p\u00e5 plass et sted for barn, unge og voksne med spesielle utfordringer. Dette mangler i Bergens omr\u00e5det. Det er \u00f8nske om \u00e5 utvikle g\u00e5rden p\u00e5 lik m\u00e5te som Beitost\u00f8len. Det er en kjent utfordring for brukere av Beitost\u00f8len Helsesportssenter at de savner oppf\u00f8lging og aktivitetsmilj\u00f8 n\u00e5r de igjen er tilbake til lokale forhold. Dette gjelder ogs\u00e5 mennesker, barn, unge og voksne i Bergensomr\u00e5det. En slik utfordring \u00f8nsker vi \u00e5 im\u00f8tekomme p\u00e5 en positiv m\u00e5te. Vi har bak oss et tre dagers studieopphold p\u00e5 Beitost\u00f8len og sterk lokal oppslutning fra brukerorganisasjoner i v\u00e5r region. Dette er inspirerende. Frotveit omr\u00e5det er \u00f8nsket skal bli et sted \u00e5 vinne nye krefter, ta vare p\u00e5 opparbeidet helse og livsgnist. Utenforskap aksepteres ikke. Det gjelder oss alle som \u00f8nsker \u00e5 ta vare p\u00e5 hverandre og skape varme fellesskap i samfunnet. Det er \u00f8nskelig med et m\u00f8te med kommunen over ferien for \u00e5 se helheten i denne saken for \u00e5 komme frem til de beste l\u00f8sningene for b\u00e5de kommunen og for g\u00e5rdens fremtid. Med vennlig hilsen ___________________ Trond H. Bergsv\u00e5g "
}