{
  "dokument_id": "73cdc742-feed-5c17-b2a6-c070d5a1558d",
  "doc_type": "case_attachment",
  "kommune": 4601,
  "tittel": "Reguleringsbestemmelser_datert_13-06-2024",
  "url": "https://bergen.kommune.no/politikere-utvalg/api/fil/bk360/10922194/Reguleringsbestemmelser-datert-13-06-2024",
  "tekst": "Reguleringsplan, detaljregulering for: jf. plan- og bygningslovens (pbl) kap.12 \u00c5rstad gnr. 13 bnr. 1132 m.fl. Sykkelveg fra Hagerups vei til Mindemyren Nasjonal arealplan-ID 4601_65150000 201428752 (frem til 01.05.2022) Saksnummer 202220461 (etter 01.05.2022) Siste revisjonsdato bestemmelser 13.06.2024 Vedtatt av bystyret Det bekreftes at bestemmelsene er i samsvar med bystyrets vedtak. ______________________________ avdelingsleder Side 1 av 11 Reguleringsbestemmelser Arealplan-ID 65150000 PLANBESTEMMELSER (pbl \u00a7 12-7) 1. Planens hensikt Hovedform\u00e5let med planarbeidet er \u00e5 legge til rette for et sammenhengende system for syklister og g\u00e5ende mellom Hagerups vei og Mindemyren, gjennom Wergeland. Strekningen inng\u00e5r som del av hovedruten i kommunens sykkelstrategi. Planen skal ogs\u00e5 styrke Wergeland som sentrumsomr\u00e5de og kollektivknutepunkt. Planforslaget best\u00e5r av plankart datert 10.06.2024, planbeskrivelse 13.06.2024 og reguleringsbestemmelser 13.06.2024. 2. Fellesbestemmelser for hele planomr\u00e5det 2.1. Milj\u00f8kvalitet (\u00a7 12-7 nr. 3) 2.1.1. St\u00f8y Anbefalingene i \u00abRetningslinje for behandling av st\u00f8y i arealplanlegging, T-1442/2021, med fravik innenfor rammene i bestemmelser til KPA 2018 \u00a7 22.2, skal overholdes. Det skal oppf\u00f8res st\u00f8yskjerm som vist i plankartet. Tiltaksvurderingene gj\u00f8res i byggeplanfasen og skal baseres p\u00e5 detaljerte st\u00f8yberegninger. Prosjektet defineres som et milj\u00f8- og sikkerhetstiltak og lokale st\u00f8ytiltak vurderes i henhold til vedtatte prinsipper i Vegdirektoratets notat for praktisering av st\u00f8yretningslinjene i Statens vegvesen. 2.1.2. Forurenset grunn Ved avdekking av forurenset grunn skal de forurensede massene behandles etter til enhver tid gjeldende forskrifter og etter fastlagte tiltaksplaner. Tiltaksplaner skal utarbeides i tilknytning til detaljprosjektering. 2.2. Kvalitet i byrom og bygg 2.2.1. Bygg og byrom Alle bygg og byrom skal gis h\u00f8y kvalitet i utforming og materialbruk, og det skal illustreres hvordan tiltakene kan inng\u00e5 i en helhetlig urban byutvikling. Ved utforming av byrommene skal det legges s\u00e6rlig vekt p\u00e5 \u00e5 skape gode oppholdskvaliteter, i henhold til formingsveilederen. Prinsippene i formingsveilederen med tilh\u00f8rende O-tegninger, datert 30.05.2024, skal legges til grunn for utforming av byrom. F\u00f8ringer fra formingsveilederens temasider skal v\u00e6re veiledende for videre prosjektering. 2.2.2. Busskur/Bytak Busskur/Bytak skal stedstilpasses og inng\u00e5 som del av en helhetlig m\u00f8bleringsplan med tanke p\u00e5 material og farge. Se ogs\u00e5 formingsveilederens kapittel M\u00f8blering. 2.2.3. Murer Murer skal som hovedregel oppf\u00f8res i naturstein. Dersom muren ikke blir synlig etter endt tiltak, eller natursteinsmur gir uforholdsmessig store konsekvenser for tilst\u00f8tende areal, kan muren utf\u00f8res i betong. Side 2 av 11 Reguleringsbestemmelser Arealplan-ID 65150000 2.2.4. Gr\u00f8nnstruktur Det skal etableres en gr\u00f8nnstruktur tilsvarende det som er vist i formingsveilederen. Beplantningen skal ha prydverdi gjennom \u00e5ret. Antall tr\u00e6r vist i O-tegning skal tilstrebes etablert som et minimum. 2.3. Overvannsh\u00e5ndtering Bergen kommunes retningslinjer for overvannsh\u00e5ndtering skal legges til grunn for detaljering. Utformingen skal i st\u00f8rst mulig grad utformes som \u00e5pne anlegg med tilstrekkelig lokal rensing. 2.4. Universell utforming Prinsipp for universell utforming skal legges til grunn for utforming av bebyggelse og samferdselsanlegg. Arealene skal utformes slik at de kan brukes p\u00e5 like vilk\u00e5r av en s\u00e5 stor del av befolkningen som mulig, og det skal tilrettelegges for en oversiktlig, trafikksikker og lett orienterbar fremkommelighet for g\u00e5ende og syklende. 2.5. Utbyggingsavtale Utbyggingsavtale kan benyttes for \u00e5 innfri rekkef\u00f8lgekrav om \u00e5 opparbeide eller sikre opparbeidelse av teknisk infrastruktur, offentlige byrom, samferdselsanlegg og friareal i planomr\u00e5det, og utenfor planomr\u00e5det der det er aktuelt. Rekkef\u00f8lgekrav knyttet til tiltak som alternativt kan v\u00e6re sikret opparbeidet, anses oppfylt for angjeldende byggeomr\u00e5de dersom tiltakshaver/grunneier har inng\u00e5tt og oppfylt forpliktelsene i utbyggingsavtale med Bergen kommune og/eller Vestland fylkes- kommune. 2.6. Utfyllende planer og dokumentasjon (\u00a7 12-7 nr. 12) 2.6.1. VA-rammeplan VA-rammeplan datert 06.03.2024 er en del av reguleringsplanen og er bindende for planlegging og utf\u00f8relse av vann- og avl\u00f8psanlegget innenfor planomr\u00e5det, inklusive overvann og flomveier. Endring av VA-rammeplan krever revisjon godkjent av Bergen vann. Endringer krever dokumentert samtykke fra ber\u00f8rte parter. VA-rammeplan for plan-ID 61160000, med kommentar til VA-rammeplan for plan-ID 63630000 datert 05.02.2014, gjelder for utbyggingsomr\u00e5dene BS1, BS2, BS3, BS4, BS5 og BBB1 med tilh\u00f8rende uteomr\u00e5der. 2.6.2. Ytre milj\u00f8plan Det skal utarbeides en ytre-milj\u00f8 plan (YM-plan) fra starten av detaljprosjekteringsfasen. Tiltak beskrevet i YM-plan skal legges til grunn for detaljprosjektering, bygging og drift av anlegget. 2.6.3. Landskapsplan Utforming og tilplanting av annen veggrunn \u2013 gr\u00f8ntareal skal vises i egen landskapsplan og p\u00e5 O-tegninger i forbindelse med byggeplan. Formingsveilederen med tilh\u00f8rende O- tegninger skal v\u00e6re retningsgivende. Side 3 av 11 Reguleringsbestemmelser Arealplan-ID 65150000 2.6.4. Plan for sikkerhet, helse og arbeidsmilj\u00f8 Det skal utarbeides en plan for sikkerhet, helse og arbeidsmilj\u00f8 (SHA-plan) i forbindelse med utf\u00f8relsen. Tiltak mot ulykker i forbindelse med trafikkavvikling i anleggsperioden skal sikres gjennom denne. Gjennomf\u00f8ring av tiltak i kritiske punkt skal skje i tr\u00e5d med gjeldende krav til arbeidsvarsling og midlertidig trafikkavvikling. 2.6.5. Rigg- og marksikringsplan Det skal utarbeides egen rigg- og marksikringsplan (RM-plan) med Z-tegninger for tiltaket i forbindelse med byggeplan. Denne skal blant annet inneholde en beskrivelse av hvordan masser med fremmede arter og toppmasser til revegetering skal h\u00e5ndteres. 2.6.6. Situasjonsplan Ved s\u00f8knad om rammetillatelse for byggeomr\u00e5dene skal det sammen med detaljerte etasjeplaner, snitt og fasader som illustrerer bygningenes form, volum, h\u00f8yder, materialbruk og sammenheng med omgivelsene, ogs\u00e5 foreligge situasjonsplan for tilst\u00f8tende byrom og utearealer, med n\u00f8dvendig detaljering av utforming, terrengtilpasning og materialbruk. Situasjonsplan skal dokumentere hvordan sammenhengene i byrommene ivaretas og hvordan tiltaket er tenkt innpasset i fremtidig bystruktur. 2.6.7. Rivingsdokumentasjon I forbindelse med s\u00f8knad om riving av bygg som ligger innenfor hensynssone bevaring kulturmilj\u00f8 23 Wergelands\u00e5sen \u2013 Storetveit\u00e5sen i KPA2018 skal det utarbeides rivingsdokumentasjon i henhold til Byantikvarens veileder: S\u00f8knad om riving av verneverdige bygg. 2.6.8. Henvisning til andre planer Bestemmelsene i denne planen har henvisninger til andre relevante planer. Disse er i bestemmelsene angitt med plan-ID. Listen under inneholder ogs\u00e5 plannavn: 19010000. \u00c5rstad. Gnr 13 Bnr 156 mfl., Wergeland. 61160000. \u00c5rstad. Gnr 13 Bnr 96, Offentlig reguleringsplan for sentrale deler av Wergeland. 63630000. \u00c5rstad. Gnr 15 Bnr 169 mfl., Eikeveien. 64860000. \u00c5rstad. Bybanen Bergen sentrum - Fyllingsdalen, delstrekning 2 - Mindemyren. 66060000. \u00c5rstad. Gnr 15 Bnr 210 mfl., Delfeltene S8 og S10 Mindemyren. 3. Bestemmelser til arealform\u00e5l 3.1. Bebyggelse og anlegg \u2013 fellesbestemmelser (\u00a7 12-5 nr. 1) 3.1.1. Byggeh\u00f8yder Byggeh\u00f8ydene er angitt p\u00e5 plankartet, og er absolutte maksimalh\u00f8yder. Tekniske installasjoner skal integreres i bygningskroppen og det er ikke tillatt med takoppbygg over maksimal byggeh\u00f8yde, med unntak av piper og n\u00f8dvendige heisoppbygg som kan rage opptil 1,5 meter over taket. Side 4 av 11 Reguleringsbestemmelser Arealplan-ID 65150000 3.1.2. Krav til leke- og oppholdsareal Det skal opparbeides 15 m2 leke- og oppholdsareal pr. boenhet. Utearealene skal opparbeides i omr\u00e5dene avsatt til uteoppholdsareal, og i tilliggende gatetun og gangareal avsatt i reguleringsplan plan-ID 61160000. Arealene skal ha godt samspill med \u00f8vrige funksjoner i byrommene. Ved utformingen skal det legges vekt p\u00e5 \u00e5 skape et variert og bredt tilbud for alle aldergrupper, barn, ungdom, voksne og eldre. Utformingen skal ha h\u00f8y kvalitet i formgiving og materialbruk. 3.1.3. Byggegrense Der byggegrensen sammenfaller med form\u00e5lsgrensen, vil den ikke v\u00e6re synlig i plankartet. For felt BV, BKS, BFS2 og BFS3 gjelder byggegrense p\u00e5 12 m fra midtlinje veg (utenfor planens begrensning). 3.1.4. Parkering All parkering for byggeomr\u00e5dene BS1, BS2, BS3, BS4 og BBB1 skal etableres i felles parkeringsanlegg SPH regulert i plan-ID 66060000. Parkeringsdekning for b\u00e5de bil og sykkel skal f\u00f8lge parkeringsdekning angitt i \u00a7 3.1.2 i plan-ID 66060000. Alle sykkelparkering for bolig og arbeidsplasser skal v\u00e6re lett tilgjengelige og plasseres innvendig i byggenes f\u00f8rsteetasje, eller i l\u00e5sbart sykkelhus. Minimum 30 % av det totale antall sykkelparkeringsplasser skal v\u00e6re dimensjonert for sykkelvogner/lastesykler. Individuell bod regnes ikke som sykkelparkering. I tillegg til sykkelparkeringsplasser skal det avsettes tilstrekkelig areal for vask og reparasjon av sykler. 3.2. Boligbebyggelse \u2013 blokk (BBB) Arealet i BBB1 skal nyttes til boligform\u00e5l. All n\u00f8dvendig oppbevarings- og bodfunksjoner skal etableres innenfor bebyggelsen. Eksisterende bebyggelse innenfor BBB2 er regulert fjernet. Arealet i BBB2 skal nyttes til boligform\u00e5l og uteoppholdsareal og reguleres i egen detaljregulering. 3.3. Sentrumsform\u00e5l (BS) 3.3.1. Form\u00e5l BS1, BS2, BS3 og BS4 kan nyttes til bolig, forretning, tjenesteyting, kontor, hotell/ overnatting og bevertning. 3.3.2. BS1, BS2, BS3 og BS4 For BS1, BS2, BS3 og BS4 skal brutto etasjeh\u00f8yde p\u00e5 gateplan v\u00e6re minst 4 meter ogs\u00e5 der det etableres boliger, for \u00e5 sikre mulig fremtidig bruksendring til n\u00e6ring. Boligform\u00e5l mot st\u00f8yutsatt side m\u00e5 ha gjennomg\u00e5ende leiligheter. P\u00e5 gateplan skal publikumsrettede funksjoner prioriteres, og de skal ha fasadeutforming med god kontakt til gaten. 3.3.3. BS5 BS5 kan nyttes til forretning, tjenesteyting, bevertning, kontor og nedkj\u00f8rsel til parkering. Parkeringsanlegget under bakken er regulert i plan-ID 19010000. Brutto etasjeh\u00f8yde p\u00e5 gateplan skal v\u00e6re minst 4 meter. Gateetasjen kan som midlertidig overgangsordning nyttes til parkering dersom dette er innenfor rammen av parkeringsnormen for omr\u00e5det. Side 5 av 11 Reguleringsbestemmelser Arealplan-ID 65150000 3.4. Energianlegg (BE) Innenfor omr\u00e5det tillates kun oppf\u00f8rt transformatorkiosk. 3.5. Samferdselsanlegg og teknisk infrastruktur \u2013 fellesbestemmelser (\u00a7 12-5 nr. 2) 3.5.1. Formingsveileder Formingsveileder med O-tegning skal v\u00e6re retningsgivende for detaljutforming av samferdselsanlegget. F\u00f8ringer fra formingsveilederens temasider skal tilstrebes. 3.5.2. Teknisk vegplan Veganlegget skal prosjekteres for bygging med utgangspunkt i linjef\u00f8ring, angitte bredder og h\u00f8yder som fremg\u00e5r av tekniske vegplaner til reguleringsplanen, datert 29.04.2024. 3.5.3. Materialkrav, Wergeland lokalsenter Sonen Wergeland lokalsenter er definert i formingsveilederen. Kj\u00f8reveg, fortau, torg, gatetun og sykkelveg i sonen Wergeland lokalsenter, skal etableres med natursteinsdekke, jamf\u00f8r ogs\u00e5 O-tegninger. Gangfelt i sonen Wergeland lokalsenter, skal etableres som opph\u00f8yde gangfelt. Humpen skal etableres med naturstein, f.eks. med granittelementer. Kantstein i sonen Wergeland lokalsenter, skal etableres som platekantstein i granitt. 3.5.4. Sykkelanlegg (o_SS2) Sykkelanlegg o_SS2 kan, innenfor samferdselsform\u00e5l o_SF04 og o_SGT1, justeres med inntil 5 m horisontalt mot \u00f8st eller vest, i henhold til alternativ linjef\u00f8ring for sykkelveg vist i tegning O002. Jamf\u00f8r ogs\u00e5 formingsveilederens kapittel Wergeland lokalsenter. Eventuell justering av o_SS2 m\u00e5 gj\u00f8res i samr\u00e5d med utbygging p\u00e5 tilst\u00f8tende arealer. 3.5.5. Kvaliteter p\u00e5 torg (o_ST), gatetun (o_SGT), fortau (o_SF) og annen veggrunn gr\u00f8ntareal (o_SVG) Det skal etableres benker i soner for opphold. Det tillates etablert benker i areal regulert til annen veggrunn gr\u00f8ntareal. Formingsveilederen og O-tegning er retningsgivende. Det skal etableres en gr\u00f8nnstruktur tilsvarende det som er vist i formingsveilederen og O- tegning. Beplantningen skal ha prydverdi gjennom \u00e5ret. Antall tr\u00e6r vist i O-tegning skal tilstrebes etablert som et minimum. 3.5.6. o_SVG9 Arealet kan benyttes til mur mot fylkesvegen, samt for etablering av snarveg, i form av sti, trapp eller lignende, til Elvebakken. 3.5.7. Annen veggrunn teknisk (o_SVT) Arealet skal benyttes til vegutstyr og -m\u00f8blering, som skilt, lysmaster, signalstolper, trafikk\u00f8yer, mur, rekkverk og lignende. 3.5.8. Juridiske linjer \u2013 st\u00f8yskjerm (\u00a7\u00a7 12-7 nr. 1 og 4) St\u00f8yskjerm skal ha h\u00f8y kvalitet i utforming og materialbruk, tilpasset den bebyggelsen den grenser til. L\u00f8sning skal utarbeides av arkitekt/landskapsarkitekt og kvalitetssikres av akustiker i byggeplanfasen. Side 6 av 11 Reguleringsbestemmelser Arealplan-ID 65150000 3.5.9. Kollektivholdeplass/reguleringslomme (o_SKH2) o_SKH2 skal nyttes til reguleringsplass for buss. I midlertidige situasjoner, f.eks. ved buss for bane, kan den ogs\u00e5 benyttes til ordin\u00e6r holdeplass. 3.5.10. Kombinerte form\u00e5l samferdselsanlegg (o_SKF1) Fortau (2012) og parkeringsplasser (2082) Feltet skal nyttes til fortau og varelevering. Tidsbegrensning for varelevering avklares i byggeplan/skiltplan. Feltet skal oppf\u00f8res p\u00e5 en slik m\u00e5te at det fremst\u00e5r som en forlengelse av fortauet og kan brukes av g\u00e5ende utenfor vareleveringens avsatte tider. Formingsveilederen med tilh\u00f8rende O-tegninger er retningsgivende. 3.5.11. Kombinerte form\u00e5l samferdselsanlegg (o_SKF2) Fortau (2012) og parkeringsplasser (2082) Feltet skal nyttes til fortau, varelevering, renovasjonsbil og korttidsparkering. Tidsbegrensning for biloppstilling avklares i byggeplan/skiltplan. Denne skal s\u00e6rlig hensynta behov ved t\u00f8mming av mobilt avfallssug. Formingsveilederen med tilh\u00f8rende O- tegninger er retningsgivende. 3.5.12. Koteh\u00f8yder Regulerte koteh\u00f8yder langs samferdselsanlegget er maksh\u00f8yder for ytterkant fortau i angitt punkt. Hensikten med maksh\u00f8ydene er \u00e5 sikre gode, universelle koblinger til tilst\u00f8tende arealer og planer. 3.6. Angitte samferdselsanlegg kombinert med andre gitte hovedform\u00e5l (o_SAA) Annen veggrunn (2018) og boligbebyggelse - blokk (1113) Arealet skal benyttes til n\u00f8dvendige vegkonstruksjoner og/eller vegutstyr for offentlig veganlegg. Dersom tilst\u00f8tende boligutbygging gjennomf\u00f8res f\u00f8r veganlegget, og har ferdigstilt n\u00f8dvendige vegkonstruksjoner og -utstyr samt annen infrastruktur som kabler og VAO-ledninger, kan arealet benyttes til privat boligform\u00e5l. 3.7. Gr\u00f8nnstruktur (\u00a7 12-5 nr. 3) 3.7.1. Uteoppholdsareal (o_BUT1-3) Arealet skal nyttes til offentlig oppholdsareal. Arealet kan opparbeides som p\u00e5krevet oppholdsareal for boligenhetene i planomr\u00e5det. Det tillates opparbeiding av adkomst til forretningene og boligbebyggelsen. Det er ikke tillatt med boder eller parkering av biler eller sykler. 3.7.2. Park (o_GP) Arealet inng\u00e5r i parken rundt trikkesl\u00f8yfen p\u00e5 Wergeland. Omr\u00e5det skal nyttes til uteopphold og lek. Parken skal opparbeides og ev. tilbakef\u00f8res som et helhetlig kulturminnemilj\u00f8 rundt trikken som historisk by. Opparbeidingen av arealet m\u00e5 ses i sammenheng med utformingen av parken som helhet. Side 7 av 11 Reguleringsbestemmelser Arealplan-ID 65150000 4. Bestemmelser til hensynssoner (\u00a7\u00a7 12-6, 12-7 og 11-8) 4.1. Sikrings-, st\u00f8y- og faresoner (\u00a7 11-8 a) 4.1.1. Sikringssone \u2013 flomvei (H190) Tiltak innenfor sonen skal ikke komme i konflikt med omr\u00e5dets funksjon som flomvei, jf. VA-rammeplan. 4.1.2. Sikringssone - frisiktsone (H140) I frisiktsone H140 skal det ikke v\u00e6re sikthindrende vegetasjon, gjerder, murer eller lignende med h\u00f8yde over 0,5 meter over tilst\u00f8tende vegers planum. Enkeltstolper og oppstammede tr\u00e6r kan tillates. 4.1.3. Faresone \u2013 h\u00f8yspenningsanlegg (H370) Omr\u00e5det er regulert til faresone 5 meter fra trafo. I omr\u00e5det tillates ikke oppf\u00f8rt bygning for varig opphold. Bygninger med sporadisk opphold kan plasseres n\u00e6rmere, med gjeldende brannkrav for den oppf\u00f8rte bygningen. 4.2. S\u00e6rlige hensyn til bevaring av kulturmilj\u00f8 (\u00a7 11-8 c) 4.2.1. H570_1 - Trikkesl\u00f8yfeparken Parken skal h\u00e5ndteres som helhetlig kulturmilj\u00f8 der opparbeiding og ev. tilbakef\u00f8ring skal ivareta den historiske sammenhengen. 4.2.2. H570_2 og _3 Ved utforming og gjennomf\u00f8ring av tiltak innenfor omr\u00e5det skal kulturmilj\u00f8 og historisk bebyggelse hensyntas. 5. Bestemmelser til bestemmelsesomr\u00e5der 5.1. Midlertidig bygge- og anleggsomr\u00e5de (omr\u00e5de #1-11) 5.1.1. Anleggsomr\u00e5de Omr\u00e5der avsatt til bygge- og anleggsomr\u00e5der kombinert med andre angitte hovedform\u00e5l, vist med symbol #, kan benyttes til anleggsomr\u00e5de i inntil fem \u00e5r fra anleggsstart. Omr\u00e5dene kan benyttes til riggplass, anleggsveger, omkj\u00f8ringsveg og lagerplass for bygningsmateriell og maskiner. Etter avsluttet anleggsperiode, og senest v\u00e5ren etter ferdigstillelse, skal arealer for bygge- og anleggsomr\u00e5det tilbakef\u00f8res til tilsvarende stand som de hadde f\u00f8r anleggsstart, eller til nytt form\u00e5l gitt i denne plan. Midlertidig anleggsomr\u00e5de opph\u00f8rer senest 31.12.2034. 5.1.2. Tiltak innenfor bestemmelsesomr\u00e5det Dersom det skal settes i gang byggetiltak innenfor bestemmelsesomr\u00e5dene f\u00f8r tilliggende infrastrukturanlegg i denne planen er gjennomf\u00f8rt, m\u00e5 det i forbindelse med byggetiltaket legges til rette for og sikres at infrastrukturtiltakene kan utf\u00f8res p\u00e5 et senere tidspunkt. Prosjektering og utf\u00f8relse skal godkjennes av vegholder. Side 8 av 11 Reguleringsbestemmelser Arealplan-ID 65150000 6. Rekkef\u00f8lgebestemmelser 6.1. F\u00f8r igangsettingstillatelse (felt BBB1, BS1, BS2, BS3, BS4 og BS5) 6.1.1. Tiltak utenfor planomr\u00e5det F\u00f8r det kan gis igangsettingstillatelse for tiltak i byggeomr\u00e5dene BBB1, BS1, BS2, BS3 og BS4, skal tilh\u00f8rende parkering v\u00e6re sikret opparbeidet i samsvar med plan-ID 66060000, se ogs\u00e5 3.1.4. Parkering skal sikres i delfelt SPH (vertikalniv\u00e5 1). 6.1.2. Infrastruktur utenfor planomr\u00e5det F\u00f8r det kan gis igangsettingstillatelse for tiltak i byggeomr\u00e5dene BBB1, BS1, BS2, BS3, BS4 og BS5 skal alle areal regulert til f\u00f8lgende offentlig infrastruktur i plan-ID 61160000 v\u00e6re etablert eller sikret opparbeidet: Uteoppholdsareal (1600) Kj\u00f8reveg (2011) Torg (2013) Gatetun (2014) Gangareal (2016) Samt alle n\u00f8dvendige anlegg for vann, avl\u00f8p, overvannsh\u00e5ndtering, fjernvarme og renovasjon. 6.1.3. Infrastruktur innenfor planomr\u00e5det F\u00f8r det kan gis igangsettingstillatelse for tiltak i byggeomr\u00e5dene BBB1, BS1, BS2, BS3, BS4 og BS5 skal areal regulert til offentlig infrastruktur v\u00e6re etablert eller sikret opparbeidet: o_SKV (med unntak av o_SKV4) o_SF (med unntak av o_SF09 og o_SF15) o_SS (med unntak av o_SS5) o_ST o_SKH1 og SKH3 o_SGT o_SGG2 o_BUT o_SVT (med unntak av o_SVT1-3 og SVT11 - 14) o_SVG 1-7 o_GP skal opparbeides samtidig med omlegging og oppgradering av Eikeveien. Side 9 av 11 Reguleringsbestemmelser Arealplan-ID 65150000 F\u00f8lgende arealform\u00e5l i plan-ID 61160000, med tilh\u00f8rende detaljregulering i plan-ID 63630000, erstattes av nye form\u00e5l i denne planen: Omr\u00e5deregulering 61160000 Detaljregulering 65150000 Samferdselsform\u00e5l Del av o_G1 o_SGT1 Del av o_G2 o_SGT2 Del av o_G3 o_BE og o_SGT3 Del av o_T1 o_ST2, o_ST3, o_ST4, o_ST5, o_SF11 Sykkelfelt (uten benevnelse p\u00e5 plankartet) o_SS1, o_SS2, o_SS3, o_SS4 Gangareal (mellom S4 og S5, uten benevnelse p\u00e5 o_SGG2 plankartet) Gangareal langs Storetveitvegen, Fager\u00e5svegen o_SF04, o_SF05, o_SF06, o_SF07, o_SF08, og Eikevegen (uten benevnelse p\u00e5 plankartet) o_SF10, o_SF11, o_SF12, o_SF13, o_SF14 Del av gangareal langs Minde alle (uten o_SF01, o_SF03, o_SF04, o_SF10, o_SF11 benevnelse p\u00e5 plankartet) Kollektivholdeplasser (ved o_T1 og S4, uten o_SKH1, o_SKH3 benevnelse p\u00e5 plankartet) Kj\u00f8reveg med unntak av vestlige del av Minde o_SKV1, o_SKV2, o_SKV3, o_SKV5, o_SVT, all\u00e9 (uten benevnelse p\u00e5 plankartet) o_GP Annen veggrunn \u2013 gr\u00f8ntareal (i rundkj\u00f8ring, uten o_SVT06 benevnelse p\u00e5 plankartet) Bebyggelse og anlegg S4 BS3 S5 BS4 S7 BS5 S1 BS1 S3 BS2 B2 BBB1 o_U1 o_BUT1 o_U2 o_BUT2 o_U4 o_BUT3 6.2. F\u00f8r bebyggelse tas i bruk (felt BBB1, BS1, BS2, BS3 og BS4) F\u00f8r det kan gis brukstillatelse/ferdigattest for bebyggelsen i BBB1, BS1, BS2, BS3 og BS4 m\u00e5 det v\u00e6re opparbeidet gangatkomst til byggene, n\u00f8dvendig uteoppholdsareal og parkering i henhold til kravene i 3.1.4. 6.3. Park o_GP o_GP skal opparbeides samtidig med omlegging og oppgradering av Eikeveien. 6.4. Trafikkomlegging for trafikk til Inndalsveien Ved opparbeidelse av o_SKV2 og o_SKV1 skal ogs\u00e5 o_SKV5 med fortausareal og vareleveringslommer opparbeides og trafikken ledes via Eikeveien til Inndalsveien, i tr\u00e5d med plan-ID 61160000. Side 10 av 11 Reguleringsbestemmelser Arealplan-ID 65150000 6.5. Tilgrensende sykkelanlegg fra plan-ID 64860000 Ved opparbeidelse av sykkelveg med fortau i Minde all\u00e9, o_SS1 og o_SF01, skal tilst\u00f8tende del av sykkelveg med fortau fra plan-ID 64860000 som eventuelt ikke er opparbeidet, ogs\u00e5 opparbeides som del av dette anlegget. Dette gjelder o_SS og o_SF1 fra plan-ID 64860000 p\u00e5 den aktuelle strekningen. 7. Dokumenter som gis juridisk virkning gjennom henvisning i bestemmelsene VA rammeplan for Sykkelvei fra Hagerups vei til Mindemyren, datert 06.03.2024 VA rammeplan for sentrale deler av Wergeland, datert 22.12.2011 med kommentar til VA- rammeplan for plan-ID 63630000 detaljregulering Eikeveien datert 05.02.2014 St\u00f8yutredning, datert 28.08.2023 ROS analyse, datert 30.05.2024 8. Retningsgivende dokumenter som f\u00f8lger planforslaget Tegningshefte tekniske planer, datert 29.04.2024 Formingsveileder med O-tegning, datert 30.05.2024 Side 11 av 11 Reguleringsbestemmelser Arealplan-ID 65150000 "
}