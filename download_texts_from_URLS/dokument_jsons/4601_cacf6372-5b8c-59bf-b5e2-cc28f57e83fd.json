{
  "dokument_id": "cacf6372-5b8c-59bf-b5e2-cc28f57e83fd",
  "doc_type": "case_attachment",
  "kommune": 4601,
  "tittel": "Parkering ved FFO Vestlands lokaler i Vestre Str\u00f8mkaien 7. ",
  "url": "https://bergen.kommune.no/politikere-utvalg/api/fil/bk360/9477962/Parkering-ved-FFO-Vestlands-lokaler-i-Vestre-Stromkaien-7-",
  "tekst": " Kommunalt r\u00e5d for personer med funksjonsnedsettelse Til Intern korrespondanse Bymilj\u00f8etaten adm. fellestjenester (Arbeidssted) V\u00e5r referanse: 2023/01953-163 Saksbehandler: Ragnhild Hvoslef Kr\u00fcger Fra Dato: 1. desember 2023 Kommunalt r\u00e5d for personer med funksjonsnedsettelse Parkering ved FFO Vestlands lokaler i Vestre Str\u00f8mkaien 7. KRPF diskuterte denne saken i m\u00f8te 28. november under sak 200/23 Eventuelt. HC-parkeringen ved FFO1 sitt kontor i Vestre Str\u00f8mkaien 7 har en begrensning p\u00e5 to timer. Dette er ikke hensiktsmessig ettersom FFO har sin base her og mange av de frivillige interesseorganisasjonene for personer med funksjonsnedsettelse eller kronisk sykdom har kontorer i samme lokale. FFO holder mange ulike kurs og m\u00f8ter b\u00e5de alene og sammen med underorganisasjonene og det er da viktig \u00e5 legge til rette for at alle personer i m\u00e5lgruppene kan delta p\u00e5 kursene eller m\u00f8tene. Ved \u00e5 ha s\u00e5 begrenset parkeringstid p\u00e5 disse parkeringsplassene vil det bli vanskelig for enkelte organisasjoner \u00e5 kunne benytte sine kontorlokaler fullt ut enten det n\u00e5 er til likepersonsaktivitet, mestringskurs, informasjonsm\u00f8ter eller drift av organisasjonsleddet. R\u00e5det har forst\u00e5else for at det er en bekymring for at HC plasser med ubegrenset tid vil kunne brukes til andre form\u00e5l enn kurs ved FFO. P\u00e5 bakgrunn av dette \u00f8nsker KRPF \u00e5 be Bergen kommune enten fjerne tidsbegrensningen p\u00e5 disse parkeringsplassene eller gj\u00f8re den lengre, fire eller fem timer. Med hilsen Kommunalt r\u00e5d for personer med funksjonsnedsettelse Harald Berge Breistein - leder Ragnhild Hvoslef Kr\u00fcger - seniorr\u00e5dgiver/r\u00e5dssekretariatet Dokumentet er godkjent elektronisk. Kopi: 1 Funksjonshemmedes fellesorganisasjon "
}