{
  "dokument_id": "15d7121e-2bd7-53c4-abb2-a82c0cee42e9",
  "doc_type": "case_presentation",
  "kommune": 4601,
  "tittel": "Interpellasjon nr. 15 fra Karl Eidesund (H) og Erik Abrahamsen (H) om manglende etterlevelse av planbestemmelse i reguleringsplan for Sotra sambandet. Bergen bystyre 06.03.2024",
  "url": "https://bergen.kommune.no/politikere-utvalg/api/fil/bk360/9930360/Framstilling-Interpellasjon-nr-15-fra-Karl-Eidesund-H-og-Erik-Abrahamsen-H-om-manglende-etterlevelse-av-planbestemmelse-i-reguleringsplan-for-Sotra-sambandet-Bergen-bystyre-06-03-2024",
  "tekst": " Bystyrets kontor Til Intern korrespondanse BBU - Seksjon forvaltning og samhandling V\u00e5r referanse: 2024/26202-2 (Arbeidssted) Saksbehandler: Anette Hatlemark Drabl\u00f8s Dato: 26. februar 2024 Fra Bystyrets kontor Interpellasjon nr. 15 fra Karl Eidesund (H) og Erik Abrahamsen (H) om manglende etterlevelse av planbestemmelse i reguleringsplan for Sotra sambandet. Bergen bystyre 06.03.2024 Alv\u00f8skogen er det st\u00f8rste og mest verdifulle rekreasjonsomr\u00e5de for innbyggerne i store deler av ytre Laksev\u00e5g. S\u00e6rlig for beboere i tettbygde og levek\u00e5rsutsatte omr\u00e5der som Loddefjord og Olsvik er tilgang til dette omr\u00e5det viktig. Tilgang til fots er avgj\u00f8rende for de fleste som benytter dette tilbudet. Vi snakker om hverdagen til ca 10.000 mennesker. Ved oppstart av arbeidet med Sotrasambandet ble imidlertid atkomsten via gangveisystemet ved Storavatnet sperret og utbygger SotraLink har i m\u00f8ter med lokale initiativtakere bekreftet at gangveien inn i omr\u00e5det vil forbli avsperret frem til prosjektet er ferdigstilt i 2027. Dette er imidlertid klart i strid med reguleringsbestemmelsene som fastsatt av Bergen bystyre. Vi henviser derfor til planbestemmelsenes punkt 10.9 i Bystyresak 145/19, Laksev\u00e5g, Gnr. 123, bnr. 371 mfl. Rv. 555 Storavatnet, ny kollektivterminal og gr\u00f8ntstruktur. Offentlig omr\u00e5dereguleringsplan, Plan-ID: 64550000 vedtatt av Bystyret 23.05.2019 som lyder: \u00abTurveg/sti til Alv\u00f8yskogen nordvest for Storavatnet skal i st\u00f8rst mulig grad holdes \u00e5pen gjennom anleggstiden\u00bb. Sp\u00f8rsm\u00e5l: Hva vil byr\u00e5den gj\u00f8re for \u00e5 s\u00f8rge for at SotraLink og Statens vegvesen forholder seg til den vedtatte reguleringsplanen p\u00e5 dette punktet? Med hilsen Bystyrets kontor Anette H. Drabl\u00f8s - F\u00f8rstekonsulent Dokumentet er godkjent elektronisk. Kopi: Byr\u00e5dsleders avdeling stab (Arbeidssted) "
}