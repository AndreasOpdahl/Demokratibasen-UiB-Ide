{
  "dokument_id": "c77c6f2a-d845-537f-b1e2-1bacf1ddbae8",
  "doc_type": "case_attachment",
  "kommune": 4601,
  "tittel": "Dispensasjonss\u00f8knad arealform\u00e5l LNF",
  "url": "https://bergen.kommune.no/politikere-utvalg/api/fil/bk360/9632822/Dispensasjonssoknad-arealformal-LNF",
  "tekst": " Arkoconsult AS Bergen kommune Postboks 103 Plan- og bygningsetaten 5291 Valestrandsfossen Postboks 7700 Telefon: 56 39 00 03 5020 Bergen Telefaks: 56 19 11 30 E-post: post@arkoconsult.no www.arkoconsult.no Dykkar ref: V\u00e5r ref: 2023115 \u2013 Dato: Lena Lekve 23.11.2023 S\u00d8KNAD OM DISPENSAJON I H\u00d8VE TILTAK VED GNR. 52 BNR. 8 I BERGEN KOMMUNE. Saksforhold I h\u00f8ve s\u00f8knad om l\u00f8yve til tiltak ved gbnr. 52/8 i Bergen kommune, vert det s\u00f8kt om dispensasjon fr\u00e5 arealf\u00f8rem\u00e5l. Tiltaket gjeld gjenoppf\u00f8ring av ny einebustad etter totalskade i brann. Tiltakshavar er Frode Dyngeland, heimelshavar av eigedomen. Eigedomen er uregulert og kommuneplanen sin arealdel for Bergen kommune, KPA 2018 er styrande. I kommuneplanens arealdel ligg eigedomen i omr\u00e5de avsett til LNF-form\u00e5l, og tiltaket er soleis ikkje i tr\u00e5d med gjeldande arealf\u00f8rem\u00e5l. Det vert s\u00f8kt om dispensasjon fr\u00e5 f\u00f8lgjande: \u2022 Arealform\u00e5l LNF, landbruk, natur og friluftsliv, jf. gjeldande plankart til kommuneplanens arealdel. Regelverk Plan \u2013og bygningslova \u00a7 19-2 opnar for at det kan gjevast dispensasjon. Dei n\u00e6rare vilk\u00e5ra g\u00e5r fram av \u00a7 19-2 andre ledd, fyrste og andre punktum. Fyrste punktum seier at dispensasjon ikkje kan gjevast dersom omsyna bak f\u00f8resegna det vert dispensert fr\u00e5, omsyna i lovens f\u00f8rem\u00e5lsf\u00f8resegn, eller nasjonale eller regionale interesser, vert \u00abvesentlig tilsidesatt\u00bb. Vidare m\u00e5 fordelan ved \u00e5 gje dispensasjon vera \u00abklart st\u00f8rre\u00bb enn ulempene. Vilk\u00e5ra er kumulative, dvs. at begge m\u00e5 vera oppfylt for at dispensasjon kan gjevast. Ved dispensasjon fr\u00e5 lova og forskrifta til lova, skal det leggast s\u00e6rle vekt p\u00e5 \u00abdispensasjonens konsekvenser for helse, milj\u00f8, jordvern, sikkerhet og tilgjengelighet\u00bb. I forarbeida g\u00e5r det fram at det i vurderinga skal leggast vekt p\u00e5 forholda som ivaretek \u00abgenerelle areal- og ressursdisponeringshensyn\u00bb. I tillegg kan \u00abspesielle sosialmedisinske, personlige og menneskelige hensyn\u00bb p\u00e5beropast, men det skal framleis f\u00f8rast ein restrektiv praksis n\u00e5r det gjeld vektlegginga av desse. Firma: Forretningsadresse: Postadresse: Foretaksregisteret: Arkoconsult AS Hamrenesvegen 30 Postboks 103 Org.nr. 918 269 665 5281 Valestrandsfossen 5291 Valestrandsfossen Avklaring etter Jordlova Tiltaket kjem ikkje i konflikt med reglane i jordlova \u00a7 9. Heile eigedomen er vist som bebygd jf. gardskart.nibio.no 23.11.2023, sj\u00e5 utklipp under. Forbodet mot omdisponering av dyrkbar jord i \u00a7 9 er soleis ikkje aktuelt i dette tilfellet. Grunnar for \u00e5 gje dispensasjon F\u00f8rem\u00e5let med regulering av areal til LNF, er \u00e5 sikre ei fornuftig og berekraftig utnytting av landbruks- , natur- og friluftsomr\u00e5da. Vidare er tanken at ein ved \u00e5 sette restriksjonar p\u00e5 \u00e5 byggja til andre form\u00e5l, tar vare p\u00e5 \u00e5lmenta sin tilgang til nemnte omr\u00e5de. Eigedomen er registrert og nytta som bustadeigedom. Det er med dette ingen landbruksinteresser knytt til eigedomen. Eigedomen har heller ikkje ein storleik som tilseier at den p\u00e5 eit seinare tidspunkt vil vera eigna for landbruksdrift, ettersom den har eit areal p\u00e5 1218,1 m2. Tiltaket vil soleis ikkje ha negativ innverknad p\u00e5 landbruk som arealf\u00f8rem\u00e5l, og omsynet vert ikkje sett til side. Eigedomen ligg \u00f8vst i eit mindre bustadfelt, i skr\u00e5nande terreng. Eigedomen er ikkje s\u00e6rleg stor, og grensar i s\u00f8r og vest mot tett skog og bratt terreng, og mot nabobebyggelse i aust og nord. D\u00e5 eigedomen i seg sj\u00f8lv er ein privat bustadeigedom, vil det ikkje vera naturleg for \u00e5lmenta \u00e5 opphalde seg p\u00e5 eigedomen for natur- og friluftsf\u00f8rem\u00e5l. Det er heller ikkje registrert fritidsinteresser knytt til eigedomen. Omsynet vert med dette ikkje sett til side for denne del av arealf\u00f8rem\u00e5let. Firma: Forretningsadresse: Postadresse: Foretaksregisteret: Arkoconsult AS Hamrenesvegen 30 Postboks 103 Org.nr. 918 269 665 5281 Valestrandsfossen 5291 Valestrandsfossen Tiltaket skal f\u00f8rast opp p\u00e5 allereie etablert bustadeigedom, og det er soleis ikkje snakk om \u00e5 ta i bruk nytt areal i LNF-omr\u00e5det. Vidare vil det heller ikkje vera naturleg for \u00e5lmenta \u00e5 opphalde seg p\u00e5 den private eigedomen, og tiltaket vil soleis ikkje p\u00e5verke \u00e5lmenta sine interesser i slikt h\u00f8ve. Det vert samstundes vist til kringliggande gr\u00f8ntomr\u00e5de med skog og utmark, samt Dyngelandsvatnet som vil vera godt eigna for \u00e5lmenta til nemnt bruk. Dette talar for at dispensasjon b\u00f8r gjevast. Fordelar og ulemper Ulempa med \u00e5 gje dispensasjon er at det faktisk vert gitt dispensasjon fr\u00e5 gjeldande plan og arealf\u00f8rem\u00e5l. N\u00e5r eigedomen allereie er nytta til bustad og tiltaket ikkje medf\u00f8rer ei realitetsendring i bruken, meiner me likevel at denne ulempa ikkje kan gjevast stor tyngde i vurderinga av denne saka. Av fordeler vil me framhevje at tiltakshavar f\u00e5r gjenoppf\u00f8rt ein einebustad etter at tidlegare bustad vart totalskadd i brann. Ny bustad vil f\u00e5 ei plassering som ligg betre i terrenget enn tidlegare bustad gjorde, i tillegg til at bustaden no f\u00e5r livslaupsstandard med alle funksjonar p\u00e5 eitt plan. Totalt sett vil eigedomen f\u00e5 ein betre bukvalitet enn tidlegare, og vil i tillegg f\u00e5 ein utsj\u00e5nad som st\u00e5r fint til kringliggande nabobebyggelse, til fordel b\u00e5de for tiltakshavar og naboar. Oppsummert meiner me at fordelen med \u00e5 gje dispensasjon er \u00abklart st\u00f8rre\u00bb enn ulempa. P\u00e5 bakgrunn av ovannemnte argumentasjon finn me at omsyna bak f\u00f8resegna det vert s\u00f8kt dispensasjon ifr\u00e5, ikkje vert \u00abvesentlig tilsidesatt\u00bb, jf. pbl. \u00a7 19-2, andre ledd. Me finn \u00f3g at fordelane med \u00e5 gje dispensasjon er \u00abklart st\u00f8rre\u00bb enn ulempene, og vilk\u00e5ra for dispensasjon er soleis oppfylt. Konklusjon: Dispensasjon b\u00f8r gjevast. Ta kontakt med underteikna ved behov for ytterlegare informasjon i h\u00f8ve saka. Med venleg helsing/Best Regards Lena Lekve Jurist, Byggesak Direkte: +47 56390003 | Mobil: +47 95963006 Epost: lena@arkoconsult.no Arkoconsult AS Firma: Forretningsadresse: Postadresse: Foretaksregisteret: Arkoconsult AS Hamrenesvegen 30 Postboks 103 Org.nr. 918 269 665 5281 Valestrandsfossen 5291 Valestrandsfossen "
}