{
  "dokument_id": "67b1a812-878d-5e16-a865-38968f7a8964",
  "doc_type": "case_attachment",
  "kommune": 4601,
  "tittel": "Uttalelse fra Vestland Fylkeskommune datert 23.08.2023",
  "url": "https://bergen.kommune.no/politikere-utvalg/api/fil/bk360/10469393/Uttalelse-fra-Vestland-Fylkeskommune-datert-23-08-2023",
  "tekst": " Avdeling for Infrastruktur og veg (INV) Dato 23.08.2023 V\u00e5r referanse 2023/52091-5 Deres referanse Bergen Kommune Plan- og bygningsetaten Saksbehandler Andreas Sivertsen V\u00e5ge Postboks 7700 E-post Andreas.Sivertsen.Vage@vlfk.no 5020 BERGEN Telefon Uttale - dispensasjon - bruksendring - gnr 161 bnr 1038 - fv 585 Nattlandsvegen - Bergen kommune Vestland fylkeskommune ved avdeling for infrastruktur og veg viser til dispensasjonssak som er sendt oss til uttale 10.08.2023. Dette er en samlet uttale til sak BYGG-2023/14461-5 og sak BYGG-2023/14463-5 hos Bergen kommune. Saka gjeld Det er s\u00f8kt om bruksendring av fellesareal i nederste etasje fra n\u00e6ring til bustad og oppretting av fem nye boliger. Kommunen ber om at tiltaket sees i sammenheng med sak BYGG-2023/14463-3, hvor det er s\u00f8kt om bruksendring av loft p\u00e5 andre bygg i borettslaget, fra 32 hybler til 16 selvstendige boliger. Denne uttalen vil svare ut begge dispensasjonssakene. Tiltaket er avhengig av dispensasjon fra kommuneplanens arealdel (KPA 2018) \u00a7 3.1 om plankrav. Planstatus KPA 2018 viser eiendommen som gr\u00f8nnstruktur (57,5%), bebyggelse og anlegg \u2013 ytre fortettingssone Y (41,4%) og bebyggelse og anlegg \u2013 \u00f8vrig byggesone \u00d8B (1,0%). Eiendommen ligger innenfor omsynssonene: Kulturmilj\u00f8 H570_3 Land\u00e5s Faresone H310_ 1 Aktsomhetsomr\u00e5der for steinsprang, jord- og flomskred og sn\u00f8skred Konsesjonsomr\u00e5de fjernvarme H410_ 1 Flesland - Sentrum Faresone H390_2 Luftkvalitet- gul sone (10%) St\u00f8ysone H220_3 Veist\u00f8y- gul sone (5,9%) St\u00f8ysone H210_3 Veist\u00f8y- r\u00f8d sone (3,1%) Eiendommen omfattes av reguleringsplan 10610000, \u00c5RSTAD. BERGENSDALENS \u00d8STLIGE DEL, KOLSTIEN/STRIMMELEN, ikrafttredelsesdato 23.06.1952 og er regulert til \u00abGrense for omr\u00e5de som reguleringsr\u00e5det foresl\u00e5r blir gjort til gjenstand for arkitektkonkurranse\u00bb. Uttale Fylkesveg 585 Nattlandsvegen er en veg som har h\u00f8y trafikk, 10500 i \u00e5rsd\u00f8gntrafikk (\u00c5DT). Vegen har et h\u00f8yt antall trafikkulykker og er klassifisert som ei ulykkesstrekning. Postadresse Telefon E-post Hjemmeside EHF-Fakturaadr. Organisasjonsnr. Postboks 7900 05557 post@vlfk.no www.vestlandfylke.no 821311632 821 311 632 5020 Bergen Saksnr: 2023/52091-5 Side 2 av 2 Figur 1: Ulykker i og ved krysset til oms\u00f8kt tiltak. Krysset har tilfredsstillende utforming etter kravene i vegnormalene. Derimot er kapasiteten p\u00e5 Nattlandsvegen lav, og det er ikke \u00f8nsket \u00f8kt bruk av vegen med dagens standard. Det opplyses om at antall enheter i borettslaget vil bli redusert gjennom tiltaket. Derimot ser vi at en endring fra 32 hybler til 16 selvstendige boenheter muligens gi en reell \u00f8kt bruk likevel. Dette er p\u00e5 grunn av at det er ikke urimelig \u00e5 tenke at beboere som bor i hybler i st\u00f8rre grad bruker kollektivtilbud, mens beboere med selvstendige boenheter har st\u00f8rre sannsynlighet for \u00e5 kj\u00f8re egen bil. Videre er det s\u00f8kt om bruksendring fra n\u00e6ring til bolig og opprettelse av fem nye boenheter. Det kommer ikke frem av s\u00f8knaden hvilken trafikk n\u00e6ringen skaper. Basert p\u00e5 oversendt informasjon i dispensasjonss\u00f8knaden stiller vi oss negativ til at det gis dispensasjon fra \u00a7 3.1 plankrav i KPA 2018. Vi mener at oms\u00f8kt tiltak er sv\u00e6rt omfattende og kan gi et endret trafikkbilde p\u00e5 stedet. Det m\u00e5 fremlegges en trafikk- og mobilitetsanalyse av omr\u00e5det for at vi kan eventuelt stille oss positive tiltaket. Dette sikres vanligvis i planarbeid. Oppsummert Det er kapasitetsproblemer langs fv. 585 Nattlandsvegen og for \u00e5 v\u00e6re sikker p\u00e5 hvordan trafikkbildet blir ved oms\u00f8kt tiltak er vi n\u00f8dt til \u00e5 ha en trafikk- og mobilitetsanalyse. Strekket er klassifisert som ulykkesstrekning, noe som underbygger behovet for en trafikk- og mobilitetsanalyse. Vi kan ikke se at s\u00f8knaden legger til rette for \u00e5 dispensere fra plankravet i dette tilfellet. Vestland fylkeskommune ved avdeling for infrastruktur og veg stiller seg negativ til at det gis dispensasjon i saken. Andre avdelinger hos fylkeskommunen kan ha merknader til tiltaket, og vil i s\u00e5 fall sende dette i eget brev. Vi ber om \u00e5 f\u00e5 saken til eventuell klagebehandling. Med hilsen Kari Elster Moen Andreas Sivertsen V\u00e5ge fagkoordinator r\u00e5dgiver INV - Forvaltning Bergensomr\u00e5det INV - Forvaltning Bergensomr\u00e5det Brevet er elektronisk godkjent og har derfor ingen h\u00e5ndskrevet underskrift "
}