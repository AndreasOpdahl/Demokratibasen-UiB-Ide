{
  "dokument_id": "93b4be46-00c9-5e0f-a61f-da1e4ab625a6",
  "doc_type": "case_presentation",
  "kommune": 4601,
  "tittel": "Verksemdsbes\u00f8k 2024 - 2025",
  "url": "https://bergen.kommune.no/politikere-utvalg/api/fil/bk360/11143117/Framstilling-Verksemdsbesok-2024-2025",
  "tekst": " Kontrollutvalget Saksframstilling V\u00e5r referanse: 2024/141680-1 Saksbehandler: Eli Merete Velle Verksemdsbes\u00f8k 2024 - 2025 \u00c5 gjennomf\u00f8re bes\u00f8k til verksemder i kommunen er ei av kontrollformene som kontrollutvalet kan og b\u00f8r nytte. I kontrollutvalets reglement1 er verksemdsbes\u00f8k nemnt under pkt. 2.3 - oppgaver. I \u00e5rsplanen til kontrollutvalet2 er det foresl\u00e5tt \u00e5 gjennomf\u00f8re verksemdsbes\u00f8k i l\u00f8pet av hausten 2024. For \u00e5 f\u00e5 nok tid til \u00e5 planlegge, vil leiing og sekretariat foresl\u00e5 at utvalet gjennomf\u00f8rer sitt f\u00f8rste bes\u00f8k mot slutten av 2024 eller tidleg i 2025. I kontrollutvalsboka3 st\u00e5r det litt om verksemdsbes\u00f8k, blant anna dette: \u00abFor \u00e5 bli kjent med den kommunale forvaltninga og for at tilsette i kommunen skal bli kjende med kontrollutvalet, kan utvalet vitje ulike kommunale verksemder. Dette kan ogs\u00e5 omfatte kommunale f\u00f8retak og selskap. Fleire kontrollutval har etablert ein slik praksis. Kontrollutvalet initierer og gjennomf\u00f8rer vitjingane i samarbeid med sekretariatet. Kor mykje arbeid som blir lagt ned i samband med desse vitjingane, kan tilpassast kva informasjon kontrollutvalet har bruk for, og korleis ressurssituasjonen deira er. F\u00f8rem\u00e5let med verksemdsbes\u00f8k er mellom anna \u00e5 \u25a0 bli kjent med verksemda og \u00e5 gjere kontrollutvalsarbeidet kjent i kommunen \u25a0 unders\u00f8kje generelt om krav til internkontroll er kjende i verksemda, og om sentrale f\u00f8ringar knytte til til d\u00f8mes etikk er kommuniserte \u25a0 sjekke utvalde omr\u00e5de som til d\u00f8mes HMT, offentlege anskaffingar og liknande ved \u00e5 f\u00e5 orientering om og innsyn i system og rutinar \u25a0 f\u00e5 innspel til risikoanalysane og planarbeidet til kontrollutvalet\u00bb I dette m\u00f8tet \u00f8nskjer sekretariatet innspel fr\u00e5 medlemmene i kontrollutvalet p\u00e5 moglege verksemder som utvalet kan bes\u00f8ke. B\u00e5de kommunale etatar, kommunalt eigde selskap og andre er aktuelle. Kontrollutvalet var i f\u00f8rre periode p\u00e5 eitt verksemdsbes\u00f8k: Samfunnssikkerhetens hus 7. desember 2022. Vi foresl\u00e5r at leiing og sekretariat oppsummerer innspela som kjem i m\u00f8tet, og at kontrollutvalet i neste m\u00f8te avgjer kva verksemd utvalet vil bes\u00f8ke, og n\u00e5r bes\u00f8ket blir. Forslag til vedtak: Leiing og sekretariat vil oppsummere innspela som kom i m\u00f8tet. Kontrollutvalet tek sikte p\u00e5 \u00e5 bestemme tid og stad for verksemdsbes\u00f8k i oktoberm\u00f8tet. Dato: 15. september 2024 1 Reglement vedteke av Bergen bystyre 06.03.2024 i sak 75/24. 2 Plan for verksemda til kontrollutvalet 2024 - m\u00f8te- og aktivitetsplan, vedteken i kontrollutvalet 23.01.2024 sak 7/24 3 Regjeringen.no: Kontrollutvalsboka kap. 4 s. 33 \u2013 Korleis kan kontrollutvalet f\u00f8re kontroll? 1 - Eli M. Velle - Leiar Dokumentet er godkjent elektronisk. 2 "
}