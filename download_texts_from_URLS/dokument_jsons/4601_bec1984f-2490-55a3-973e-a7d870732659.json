{
  "dokument_id": "bec1984f-2490-55a3-973e-a7d870732659",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 31012024, Sak 49/24, H\u00f8ringsuttalelse til forslag om endringer i energiloven og plan- og bygningsloven knyttet til solkraftanlegg p\u00e5 land",
  "url": "https://bergen.kommune.no/politikere-utvalg/api/fil/bk360/9828784/Innstilling-vedtak-Horingsuttalelse-til-forslag-om-endringer-i-energiloven-og-plan-og-bygningsloven-knyttet-til-solkraftanlegg-pa-land",
  "tekst": "H\u00f8ringsuttalelse til forslag om endringer i energiloven og plan- og bygningsloven knyttet til solkraftanlegg p\u00e5 land Bergen bystyre behandlet saken i m\u00f8tet 31.01.2024 sak 49/24 og fattet f\u00f8lgende vedtak: Bergen kommune avgir h\u00f8ringsuttalelse til Kommunal- og distriktsdepartementet og Olje- og energidepartementets forslag til endringer i energiloven og plan- og bygningsloven, slik den fremkommer av byr\u00e5dets forslag. Bergen bystyres behandling F\u00f8lgende representanter tok ordet: Reidar Staalesen (A), Mailiss Solheim-\u00c5kerblom (R) Forslag fremsatt i bystyret: Reidar Staalesen (A) fremsatte p\u00e5 vegne av A f\u00f8lgende alternativt forslag: Bergen kommune avgir f\u00f8lgende h\u00f8ringsuttalelse til Kommunal- og distriktsdepartementet og Olje- og energidepartementets forslag til endringer i energiloven og plan- og bygningsloven: \u201cBergen kommune mener solenergi er en viktig del av l\u00f8sningen p\u00e5 klimakrisen. Kommunen er enig i at det er viktig \u00e5 legge til rette for produksjon av solenergi for \u00e5 sikre nok, fornybar kraft n\u00e5r samfunnet skal elektrifiseres. B\u00e5de offentlige instanser, n\u00e6ringsliv og privat befolkningen er avhengige av tilstrekkelig energi. I de kommende \u00e5rene vil Bergen og Norge trenge mer fornybar kraft, men Bergen kommune vil samtidig peke p\u00e5 at vi ogs\u00e5 m\u00e5 energieffektivisere og prioritere kraften vi produserer til mest mulig samfunnsnyttige form\u00e5l. Kommunen mener at det er viktig at regulering av bakkemontert solkraft inkluderes i plan- og bygningsloven. Det er p\u00e5 overtid \u00e5 gjennomf\u00f8re en slik innstramming p\u00e5 regulering, for \u00e5 unng\u00e5 un\u00f8dige inngrep i naturen og for \u00e5 hindre enorme konflikter som vi har sett rundt vindkraft. I saker der det oppst\u00e5r konflikter b\u00f8r hensyn til naturen og inngrep i den veie tyngre enn samfunns\u00f8konomiske gevinster. Vi har sett store konflikter n\u00e5r det gjelder utbygging av vindkraft. Det er \u00e5 forvente at lignende situasjoner vil oppst\u00e5 med solkraft. I slike saker vil det da oppst\u00e5 en konflikt mellom en lokal s\u00e6rytelse, som til d\u00f8mes reindrift, eller en konflikt mellom nasjonale f\u00f8ringer og hva en lokal avgj\u00f8relse vil legge vekt p\u00e5. Her b\u00f8r som regel da hensynet til naturen veie tyngst. Utover dette mener Bergen kommune de foresl\u00e5tte endringene vil v\u00e6re med \u00e5 sikre mer lokal r\u00e5derett og forankring av solkraftprosjekter og dempe interessekonflikter om arealbruk\u00bb Mailiss Solheim-\u00c5kerblom (R) fremsatte p\u00e5 vegne av R f\u00f8lgende alternativt forslag: Bergen kommune avgir f\u00f8lgende h\u00f8ringsuttalelse til Kommunal- og distriktsdepartementet og Olje- og energidepartementets forslag til endringer i energiloven og plan- og bygningsloven: \u201cBergen kommune mener solenergi er en viktig del av l\u00f8sningen p\u00e5 klimakrisen. Kommunen er enig i at det er viktig \u00e5 legge til rette for produksjon av solenergi for \u00e5 sikre nok, fornybar kraft n\u00e5r samfunnet skal elektrifiseres. B\u00e5de offentlige instanser, n\u00e6ringsliv og privat befolkningen er avhengige av tilstrekkelig energi. I de kommende \u00e5rene vil Bergen og Norge trenge mer fornybar kraft, men Bergen kommune vil samtidig peke p\u00e5 at vi ogs\u00e5 m\u00e5 energieffektivisere og prioritere kraften vi produserer til mest mulig samfunnsnyttige form\u00e5l. Kommunen mener at det er viktig at regulering av bakkemontert solkraft inkluderes i plan- og bygningsloven. Det er p\u00e5 overtid \u00e5 gjennomf\u00f8re en slik innstramming p\u00e5 regulering, for \u00e5 unng\u00e5 un\u00f8dige inngrep i naturen og for \u00e5 hindre enorme konflikter som vi har sett rundt vindkraft. Bergen kommune er i all hovedsak positiv til de foresl\u00e5tte endringene i regelverket for solkraftanlegg, men ser behov for \u00e5 tydeliggj\u00f8re forslaget om at \u201ckommunene ikke kan oppheve eller endre en reguleringsplan for solkraftanlegg i strid med konsesjon, fra konsesjonstidspunktet og fram til byggefristen som gjelder for konsesjonen er utl\u00f8pt, uten etter samtykke fra departementet.\u201d Bergen kommune mener det m\u00e5 v\u00e6re en forutsetning at det her refereres til den opprinnelige byggefristen og ikke en eventuelt ny frist. Det er viktig \u00e5 sikre en forutsigbarhet mellom konsesjonsvedtak og bygging, s\u00e5 fremt byggefrist opprettholdes. Om byggefrist brytes, m\u00e5 dette ansett som at utbygger har brutt sin forpliktelse og kommunen m\u00e5 da st\u00e5 fritt til \u00e5 gj\u00f8re \u00f8nskede endringer. Utover dette mener Bergen kommune de foresl\u00e5tte endringene vil v\u00e6re med \u00e5 sikre mer lokal r\u00e5derett og forankring av solkraftprosjekter og dempe interessekonflikter om arealbruk. Votering: Alternativt forslag fra R, fremsatt av Mailiss Solheim-\u00c5kerblom (R), fikk 3 stemmer (R), og var dermed falt. Innstillingen ble vedtatt med 64 stemmer (H, A, FrP, SV, MDG, BL, V, INP, KrF, Sp, PP) Tilleggsforslag fra A, fremsatt av Reidar Staalesen (A) fikk 27 stemmer (A, SV, MDG, R), og var dermed falt. Utvalg for milj\u00f8 og byutvikling behandlet saken i m\u00f8tet 31.01.2024 sak 42/24 og avga f\u00f8lgende innstilling: Utvalgets innstilling og bystyrets vedtak er likelydende. Byr\u00e5det behandlet saken i m\u00f8tet 25.01.2024 sak 31/24 Byr\u00e5det innstiller til bystyret \u00e5 fatte f\u00f8lgende vedtak: Bergen kommune avgir h\u00f8ringsuttalelse til Kommunal- og distriktsdepartementet og Olje- og energidepartementets forslag til endringer i energiloven og plan- og bygningsloven, slik den fremkommer av byr\u00e5dets forslag. 2 "
}