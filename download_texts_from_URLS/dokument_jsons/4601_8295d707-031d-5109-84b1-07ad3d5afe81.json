{
  "dokument_id": "8295d707-031d-5109-84b1-07ad3d5afe81",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 7 fra Katrine Berg N\u00f8dtvedt (MDG) om nedbygging av matjord som f\u00f8lge av utbyggingsplaner - Utvalg",
  "url": "https://bergen.kommune.no/politikere-utvalg/api/fil/bk360/9764303/Svar-pa-skriftlig-sporsmal-nr-7-fra-Katrine-Berg-Nodtvedt-MDG-om-nedbygging-av-matjord-som-folge-av-utbyggingsplaner-Utvalg",
  "tekst": " BBU - kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2024/06326-3 Saksbehandler: Malene Nesse Gr\u00f8nningen Fra Dato: 23. januar 2024 Byr\u00e5d for byutvikling Svar p\u00e5 skriftlig sp\u00f8rsm\u00e5l nr. 7 fra Katrine Berg N\u00f8dtvedt (MDG) om nedbygging av matjord som f\u00f8lge av utbyggingsplaner - Utvalg for milj\u00f8 og byutvikling 2024 I byr\u00e5dsplattformen kan vi lese: \u201cMatsikkerhet er avgj\u00f8rende for v\u00e5r overordnede beredskap. Nedbygging av matjord inneb\u00e6rer en svekkelse av v\u00e5r evne til \u00e5 br\u00f8df\u00f8 egen befolkning. Byr\u00e5det vil derfor legge vekt p\u00e5 vern av matjord og rent drikkevann.\u201d. Byr\u00e5det har i sin plattform g\u00e5tt vekk fra arealn\u00f8ytralitet, som ville beskyttet matjorden i kommunen. Sp\u00f8rsm\u00e5l til byr\u00e5den: 1. Hvor mange p\u00e5g\u00e5ende planer etter plan- og bygningsloven, som ligger til behandling hos plan- og bygningsetaten eller p\u00e5 byr\u00e5dsavdelingen, vil f\u00f8re til nedbygging av matjord om de vedtas? 2. Hvor mange dekar matjord er aktuelt for nedbygging n\u00e5r man tar utgangspunkt i planer som er under arbeid, men enda ikke er vedtatt? 3. Hvor mange dekar matjord er utsatt for nedbygging med utgangspunkt i allerede vedtatte planer?\u00bb Svar fra byr\u00e5den: Byr\u00e5den kjenner ikke til at det er gjort noen konkret kartlegging av matjord og hvor mye matjord som er utsatt for nedbygging i Bergen kommune. Dette vil v\u00e6re et st\u00f8rre arbeid, og er en naturlig del av det p\u00e5g\u00e5ende arbeidet med arealregnskap. P\u00e5 kortere sikt kan det hentes inn en grov oversikt ved \u00e5 gjennomf\u00f8res en GIS-analyse med bakgrunn i datasettet AR5, som viser arealressursene med vekt p\u00e5 produksjonsgrunnlaget for jord- og skogbruk. Ogs\u00e5 dette vil v\u00e6re et st\u00f8rre arbeid som eventuelt m\u00e5 bestilles s\u00e6rskilt. Christine Kahrs - Byr\u00e5d for byutvikling Dokumentet er godkjent elektronisk. "
}