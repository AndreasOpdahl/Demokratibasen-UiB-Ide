{
  "dokument_id": "101608c7-b52b-5d7d-ad76-e0faffac94da",
  "doc_type": "case_attachment",
  "kommune": 4601,
  "tittel": "Omgj\u00f8ring av vedtak gnr 106 bnr 46 kaianlegg klage",
  "url": "https://bergen.kommune.no/politikere-utvalg/api/fil/bk360/9862266/Omgjoring-av-vedtak-gnr-106-bnr-46-kaianlegg-klage",
  "tekst": " V\u00e5r dato: V\u00e5r ref: 30.01.2024 2023/11208 Deres dato: Deres ref: BERGEN KOMMUNE Kontakt saksbehandler Postboks 7700 Svein Undheim, 51 56 89 08 5020 BERGEN Klagevedtak - avslag p\u00e5 s\u00f8knad om dispensasjon og tillatelse til kaianlegg og flytebrygge - Hjellestadvegen -- 106/46 Bergen Statsforvalteren i Vestland klaget p\u00e5 kommunens vedtak om dispensasjon for gangvei, kai og flytebrygge. Statsforvalteren i Rogaland som settestatsforvalter omgj\u00f8r kommunens vedtak og avsl\u00e5r s\u00f8knaden. Klagen tas til f\u00f8lge. Det vises til brev datert 28.9.2023 fra Kommunal- og distriktsdepartementet der Statsforvalteren i Rogaland oppnevnes som settestatsforvalter til \u00e5 avgj\u00f8re klagen. Sakens bakgrunn Tiltakshaver s\u00f8kte om dispensasjon fra kommuneplanen og samtykke til \u00e5 bygge gangvei i 1,5 meters bredde fra vei til sj\u00f8en, oppgradering av kaianlegg til 136,7 m2 og flytebrygge med landgang p\u00e5 20 m2. Det er s\u00f8kt om dispensasjon fra kommuneplanens \u00a7 3 om plankrav, \u00a7 6 om 50 meter byggegrense langs sj\u00f8 og \u00a7 32.9 om forbud mot inngrep og faste installasjoner i omr\u00e5der avsatt til kombinerte form\u00e5l i sj\u00f8 og vassdrag. Kommunen vedtok 4.8.2022 \u00e5 avsl\u00e5 s\u00f8knaden om dispensasjon. Tiltaket ble ogs\u00e5 avsl\u00e5tt p\u00e5 grunn av manglende visuelle kvaliteter, jf. plan- og bygningsloven (pbl.) \u00a7 29-2. Byggeadministrasjon Harald Bj\u00f8rndal AS klaget 12.8.2023 p\u00e5 vedtaket p\u00e5 vegne av tiltakshaver Tom Eide-Knutsen. Byr\u00e5d for klima, milj\u00f8 og byutvikling behandlet klagen 30.3.2023 og fattet f\u00f8lgende vedtak: 1. Fagetatens vedtak datert 04.08.2022 oppheves i medhold av forvaltningsloven \u00a7 33, andre ledd. 2. S\u00f8knad om dispensasjon fra KPA 2018 \u00a7 3.1 Plankrav, \u00a7 6.1.1 Byggegrense langs sj\u00f8 og \u00a7 32.9.1 Kombinerte form\u00e5l i sj\u00f8 og vassdrag godkjennes, jf. pbl. \u00a7 19-2. 3. S\u00f8knad om oppgradering av kai godkjennes, jf. pbl. \u00a7 20-1 4. S\u00f8knad om opparbeiding av ny gangsti godkjennes p\u00e5 vilk\u00e5r om at den anlegges mest mulig sk\u00e5nsomt i terrenget, jf. pbl. \u00a7 29-2 (visuelle kvaliteter). 5. Det overlates til plan- og bygningsetaten \u00e5 utferdige tillatelse og stille n\u00f8dvendige vilk\u00e5r. 6. Klagen tas til f\u00f8lge p\u00e5 vilk\u00e5r som nevnt under pkt. 4.\u00bb E-postadresse: Postadresse: Bes\u00f8ksadresse: Telefon: 51 56 87 00 sfropost@statsforvalteren.no Postboks 59 Lag\u00e5rdsveien 44 www.statsforvalteren.no/ro Sikker melding: 4001 Stavanger www.statsforvalteren.no/melding Org.nr. 974 763 230 Side: 2/4 Statsforvalteren i Vestland klaget 20.4.2023 p\u00e5 vedtaket. Klageren viser til at det er s\u00f8kt om samtykke til \u00e5 bygge gangvei ned til sj\u00f8en, utvidelse og oppgradering av kaianlegg og utleggelse av flytebrygge ved et nes i pollen som er relativt uber\u00f8rt og har betydelig kvaliteter. Tiltakene vil klart privatisere omr\u00e5det og virke avvisende for allmennhetens tilgang til og opphold i strandsonen. Pollene rundt Milde-halv\u00f8ya er s\u00e6rlig verdifulle for friluftsliv og naturmangfold og er under sterkt press for nedbygging og privatisering. Dette tiltaket vil ytterligere bidra til dette. Kommunen m\u00e5 f\u00f8re en streng praksis n\u00e5r det gjelder strandsonen i kommunen og s\u00e6rlig i omr\u00e5der som har relativt stor verdi for friluftsliv. Tiltaket bidrar til nedbygging og privatisering av strandsonen og er i strid med Statlige planretningslinjer for differensiert forvaltning av strandsonen langs sj\u00f8. Klageren viser til at gangvei med bredde 1,5 meter i terrenget i strandsonen er et omfattende inngrep i den \u00e5pne strandsonen i et av de omr\u00e5dene hvor det fremdeles er intakte strandsoneverdier. Gangveien vil virke privatiserende og avvisende for allmennheten i et omr\u00e5de som ligger utenfor den private sf\u00e6ren ved boligen. Det er s\u00e6rlig viktig \u00e5 sikre allmennhetens tilkomst og muligheter for opphold i strandsonen. Klager mener kaianlegget er overdimensjonert i forhold til behovet for p\u00e5- og avstigning til fritidsb\u00e5t. Kaianleggets st\u00f8rrelse legger til rette for opphold og aktiviteter som vil virke privatiserende for allmennheten og vil v\u00e6re i strid med statlige planretningslinjer for differensiert forvaltning av strandsonen langs sj\u00f8. Statsforvalteren viser ellers til klagen som er lagt ved saken. Utvalg for milj\u00f8 og byutvikling behandlet saken i m\u00f8te den 31.08.2023, sak 323/23, og fattet f\u00f8lgende vedtak: \u00abByr\u00e5dens vedtak i fullmaktsak datert 30.03.2023 opprettholdes. Klagen tas ikke til f\u00f8lge,\u00bb Statsforvalterens vurdering Statsforvalteren legger til grunn at klageren har klagerett og at klagen er rettidig, jf. forvaltingsloven (fvl.) kap. VI og plan- og bygningsloven (pbl.) \u00a7 1-9. Ved behandling av klagen kan klageinstansen pr\u00f8ve alle sider av saken og ta hensyn til nye forhold, jf. fvl. \u00a7 34 andre ledd. Klageinstansen kan selv treffe nytt vedtak i saken eller oppheve vedtaket og sende saken tilbake til kommunen for helt eller delvis ny behandling. Eiendommen er ikke regulert. Kommuneplanen 2018 viser eiendommen som \u00f8vrig byggesone p\u00e5 land og med form\u00e5let kombinerte form\u00e5l i sj\u00f8 og vassdrag. Tiltaket det er s\u00f8kt om krever dispensasjon fra kommuneplanens \u00a7 3 om plankrav. Store deler av gangstien det er s\u00f8kt om og tiltakene p\u00e5 kaien krever dispensasjon fra kommuneplanens \u00a7 6 om 50 meter byggegrense langs sj\u00f8en i uregulerte omr\u00e5der. Det er ogs\u00e5 n\u00f8dvendig med dispensasjon fra planens \u00a7 32.9 om forbud mot inngrep og faste installasjoner i arealer for kombinerte form\u00e5l i sj\u00f8 og vassdrag. Dispensasjon kan gis etter grunngitt s\u00f8knad, jf. pbl.\u00a7 19-1. Vilk\u00e5rene for dispensasjon st\u00e5r i pbl. \u00a7 19- 2. S\u00f8knad om dispensasjon m\u00e5 vurderes i forhold til de offentlige hensyn som skal ivaretas gjennom plan- og bygningsloven og den aktuelle planen og s\u00e6rlig hensynet til en forsvarlig og fornuftig areal- og ressursdisponering. Dispensasjon kan ikke gis dersom hensynene bak bestemmelsen det dispenseres fra eller hensynet bak lovens form\u00e5l eller nasjonale og regionale interesser blir vesentlig satt til side. Fordelene ved dispensasjon m\u00e5 v\u00e6re klart st\u00f8rre enn ulempene. Dispensasjon er en snever unntaksregel og det er ikke kurant \u00e5 f\u00e5 dispensasjon. Dersom hensynene bak bestemmelsen det er s\u00f8kt dispensasjon fra fremdeles gj\u00f8r seg gjeldende med styrke skal det normalt ikke gis dispensasjon. Vurderingen av vilk\u00e5rene for dispensasjon er ikke opp til kommunens frie skj\u00f8nn, men et rettsanvendelsesskj\u00f8nn som Statsforvalteren skal pr\u00f8ve fullt ut. Bestemmelse om byggegrense i strandsonen skal blant annet hindre at strandsonen blir nedbygget og privatisert til skade for blant annet frilufts- og landskapsinteresser. De samme hensyn st\u00e5r bak Side: 3/4 forbudet mot tiltak i arealer avsatt til kombinerte form\u00e5l i sj\u00f8 og vassdrag. I 100-metersbeltet mot sj\u00f8 og vassdrag skal det tas s\u00e6rlig hensyn til natur- og kulturmilj\u00f8, friluftsliv, landskap og andre allmenne interesser, jf. pbl. \u00a7 1-8 f\u00f8rste ledd. Om dispensasjon fr\u00e5 byggeforbudet i strandsonen har departementet uttalt f\u00f8lgende i forarbeidene til pbl. \u00a7 19-2, Ot.prp. nr. 32 (2007-2008) s. 243: \u00abDet er et nasjonalt m\u00e5l at strandsonen skal bevares som natur- og friluftsomr\u00e5de tilgjengelig for alle. Regjeringen \u00f8nsker en strengere og mer langsiktig strandsoneforvaltning. Det er derfor n\u00f8dvendig med en streng praksis ved behandlingen av dispensasjoner i 100-metersbeltet lands sj\u00f8en. Forbudet i \u00a7 1-8 mot bygging i 100-metersbeltet langs sj\u00f8en veier tungt. Det skal sv\u00e6rt mye til f\u00f8r dispensasjon kan gis til bygging her, spesielt i omr\u00e5der med stort utbyggingspress.\u00bb Lovgiver har med dette gitt uttrykk for at muligheten for dispensasjon for \u00e5 bygge i strandsonen skal v\u00e6re sv\u00e6rt begrenset. Form\u00e5let er \u00e5 unng\u00e5 en utvikling der strandsonen blir bygget ned bit for bit og byggeforbudet gradvis blir uthulet. Eventuell bygging skal skje gjennom planprosesser. Slik sikrer en bred medvirkning og gjennomarbeidede og demokratisk forankrede avgj\u00f8relser. I de statlige planretningslinjene for differensiert forvalting av strandsonen er Bergen kommune plassert i sone 2, omr\u00e5der med stort press p\u00e5 arealene. Det st\u00e5r i punkt 6 i retningslinjene at avklaring av arealbruk i strandsonen skal skje gjennom planlegging, og ikke gjennom enkeltst\u00e5ende dispensasjoner. I sone 2 skal byggeforbudet praktiseres strengt og dispensasjoner unng\u00e5s i sentrale omr\u00e5der der presset p\u00e5 arealene er stort. Krav om plan skal sikre en bred, helhetlig og grundig vurdering av arealbruken i et bestemt omr\u00e5de der offentlige myndigheter, grunneiere og andre interesserte f\u00e5r mulighet til \u00e5 delta i planprosessen og der forhold som infrastruktur, gr\u00f8ntomr\u00e5der og annet kan bestemmes f\u00f8r nye tiltak tillates. Dispensasjon fra plankrav kan v\u00e6re aktuelt i allerede fullt utbygde omr\u00e5der der en slik samlet vurdering ikke anses n\u00f8dvendig. Statsforvalteren legger til grunn at presset p\u00e5 strandsonen i Bergen kommune er stort med \u00f8nsker om tillatelser til naust, kaier, brygger og utfylling i sj\u00f8en. Det er f\u00e5 naturlige strandsoneomr\u00e5der tilbake og det er n\u00f8dvendig s\u00e5 langt som mulig \u00e5 bevare de landskapsverdiene som fortsatt er i behold. Det er opplyst at tiltaket ligger i et omr\u00e5de som er relativt uber\u00f8rt og med betydelige kvaliteter. Omr\u00e5det ved Milde-halv\u00f8ya er s\u00e6rlig verdifullt for friluftsliv og naturmangfold og er under sterkt press med fare for nedbygging og privatisering. Det er s\u00f8kt om en 1,5 meter bred gangvei fra veien til sj\u00f8en, oppgradering av kaianlegg til 136,7 m2 og flytebrygge. Tiltaket f\u00e5r en privatiserende virkning til skade for friluftslivet og blir et vesentlig inngrep i landskapsverdiene p\u00e5 stedet i strid med Statlige planretningslinjer for differensiert forvaltning av strandsonen. Gangveien med bredde 1,5 meter bredde blir et omfattende og godt synlig inngrep i den \u00e5pne strandsonen i et av de omr\u00e5dene der det fremdeles er strandsoneverdier i behold. Statsforvalteren vurderer det slik at dispensasjon fra forbudet mot tiltak i strandsonen eller plankravet vesentlig tilsidesetter hensynene bak bestemmelsene og viser til de negative konsekvensene dispensasjon f\u00e5r for friluftsliv og landskapsverdier. Statsforvalteren finner heller ikke at det er fordeler ved dispensasjon som er st\u00f8rre enn ulempene og viser til de betydelige ulempene tiltaket f\u00e5r for friluftsliv og landskapsverdier som beskrevet ovenfor samtidig som det ikke er vesentlige fordeler ved tiltaket. Tiltaket er en fordel for tiltakshaveren. Det kan imidlertid etter praksis vanligvis ikke legges vekt p\u00e5 personlige \u00f8nsker og behov ved vurdering av dispensasjon. Det er hovedsakelig samfunnsmessige fordeler som er Side: 4/4 relevante i denne sammenheng, som hensynet til hensiktsmessig areal- og ressursdisponering. Vilk\u00e5rene for dispensasjon er ikke oppfylt og s\u00f8knaden m\u00e5 avsl\u00e5s. Vedtak: Statsforvalteren omgj\u00f8r kommunens vedtak av 30.3.2023 og avsl\u00e5r s\u00f8knaden. Klagen tas til f\u00f8lge. Vedtaket er endelig og kan ikke klages til overordnet forvaltningsmyndighet, jf. fvl. \u00a7 28. Med hilsen Odd-Arild Holen (e.f.) Svein Undheim juridisk seniorr\u00e5dgiver juridisk seniorr\u00e5dgiver Dokumentet er elektronisk godkjent Kopi til: Tom Eide-Knudsen Hovland 62 6968 FLEKKE STATSFORVALTAREN I VESTLAND Nj\u00f8savegen 2 6863 LEIKANGER STATSFORVALTAREN I VESTLAND AVD BERGEN Kaigaten 9 5020 BERGEN "
}