{
  "dokument_id": "9260bf29-5396-5f81-a51c-2292b6747ae4",
  "doc_type": "case_attachment",
  "kommune": 4601,
  "tittel": "Fagnotat, sluttbehandling - \u00c5rstad, Gnr. 159, Bnr. 943 m.fl., Mindemyren Nord",
  "url": "https://bergen.kommune.no/politikere-utvalg/api/fil/bk360/10561595/Fagnotat-sluttbehandling-Arstad-Gnr-159-Bnr-943-m-fl-Mindemyren-Nord",
  "tekst": " Plan- og bygningsetaten Til Fagnotat BKMB - Seksjon byutvikling (Arbeidssted) V\u00e5r referanse: PLAN-2022/20660-62 Saksbehandler: Halla Saad Alzubaydi Dato: 04.06.2024 Fra Plan- og bygningsetaten Forslag til detaljregulering anbefales vedtatt \u00c5rstad, Gnr. 159, Bnr. 943 m.fl., Mindemyren Nord, Arealplan-ID 70520000 Om planforslaget Saken gjelder forslag til detaljregulering for Mindemyren nord. Planomr\u00e5det omfatter delfeltene S16 og S17, torg, parkarealer og randsonen rundt Solheimsvatnet i gjeldende omr\u00e5dereguleringsplan (Arealplan-ID 61140000). Foreliggende detaljregulering bygger opp om det vedtatte hovedgrepet i omr\u00e5dereguleringen for Mindemyren med \u00e5pne allmenninger og byrom. Planomr\u00e5det utgj\u00f8r ca. 95 daa. Figur 1 oversiktsbilde og flyfoto av planomr\u00e5det med delfelt. I planforslaget legges det til rette for ca.170 boenheter inkludert barnehage for ca. 80 barn samt n\u00e6ringsareal p\u00e5 delfelt S17. Det er forsl\u00e5tt et kontor- og n\u00e6ringsbygg og et kommunalt flerbruksbygg p\u00e5 delfelt S16. Flerbruksbygget legger til rette for etablering av barneskole for Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN ca. 400 elever, ca. 32 omsorg-plussboliger, idrettshall, frivillighetssentral, kultursal, og aktivitetssenter. Gjennom tiltak i planforslaget skal kvalitetene rundt Solheimsvatnet forsterkes og tilgjengeliggj\u00f8res. I tillegg reguleres offentlig torg, byrom, park og uteoppholdsarealer. I planforslaget er det lagt til rette for \u00e9n felles avkj\u00f8rsel til delfeltene S17 og S16 som skal betjene varelevering, av- og p\u00e5stigning og tilkomst for drifts- og flyttekj\u00f8ret\u00f8y tilh\u00f8rende funksjonene, og en vareleveringslomme i s\u00f8r ved flerbruksbygget langs Kanalveien. I tillegg \u00e5pnes det opp muligheten for kj\u00f8rbar tilkomst til boliger og barnehage p\u00e5 S17 over torget for varelevering, utrykningskj\u00f8ret\u00f8y og flyttebil. Det er tillatt med inntil 4 HC-plasser innenfor planomr\u00e5det, ellers er all parkering tenkt l\u00f8st utenfor planomr\u00e5det. Det har v\u00e6rt en viktig m\u00e5lsetting for planarbeidet \u00e5 utvikle parkomr\u00e5det rundt Solheimsvatnet som en gr\u00f8nn lunge og oase for hele den nye Mindebyen. En sentral f\u00f8ring i utarbeidelsen av plangrepet har derfor v\u00e6rt \u00e5 kunne \u00f8ke b\u00e5de parkarealet i nord og gr\u00f8ntarealer langs Solheimsvatnet. Dette har resultert i et plangrep med begrenset fotavtrykk for begge delfeltene, og det er lagt opp til en \u00f8kt byggeh\u00f8yde der dette er tilr\u00e5delig i forhold til byrommene og sol- og skyggevirkninger. Planlagt bebyggelse er foresl\u00e5tt med en varierende byggeh\u00f8yde mellom 4-8 etasjer med et urbant uttrykk, og fungerer som en st\u00f8yskjerm mot Kanalveien og Bybanen. Plangrepet bidrar til en forlengelse av parken og gr\u00f8ntarealer i nord og s\u00f8r. Se planbeskrivelsen med vedlegg for utfyllende opplysninger, datert 26.06.2023 Planprosess og medvirkning Merknader og uttalelser ved offentlig ettersyn Planforslaget ble sendt p\u00e5 h\u00f8ring og lagt ut til offentlig ettersyn 25.10.2022. Det kom inn 15 private merknader og 21 uttalelser fra h\u00f8ringsinstanser. Disse er oppsummert og kommentert i merknads- og endringsskjema datert 26.06.2023. Materialet er gjennomg\u00e5tt og vurderes som dekkende. I uttalelsene og merknadene blir det i hovedtrekk pekt p\u00e5 f\u00f8lgende: \u2022 Byggeh\u00f8yder \u2022 Solforhold for uteareal, park og nabobebyggelse. \u2022 St\u00f8rrelse og utforming av utearealet til barnehagen \u2022 Parkering og HC-parkering \u2022 Vareleveringslomme langs Kanalveien \u2022 Utforming av gatetunet i nord mellom n\u00e6ringsbygget og flerbruksbygget \u2022 Utforming av gatetunet i nord mellom barnehagebygget og bolig \u2022 Overgangen mellom parken og flerbruksbygget \u2022 Overvannsh\u00e5ndtering \u2022 Solheimsvatnet og kvalitetene og foresl\u00e5tte tiltak rundt og i vannet \u2022 Naturmangfold \u2022 Utforming, plassering av foresl\u00e5tt turveien nord\u00f8st for Solheimsvatnet \u2022 Felles renovasjonsl\u00f8sning for nordre del av Mindemyren \u2022 Utforming av alle bebyggelser Saksnummer PLAN-2022/20660 Side 2 av 19 Endringer etter offentlig ettersyn Endringene som er foretatt etter offentlig ettersyn, fremg\u00e5r av merknads- og endringsskjema datert 26.06.2023 Planmaterialet er oppdatert i henhold til endringene. Kort oppsummert inneb\u00e6rer endringene: \u2022 Foresl\u00e5tt bebyggelse er redusert i volum og byggeh\u00f8yder for \u00e5 forbedre solforhold p\u00e5 b\u00e5de offentlige arealer og fellesarealene til bolig. \u2022 Utforming av bebyggelse er bearbeidet for \u00e5 oppn\u00e5 bedre arkitektonisk utforming av de enkelte byggene. \u2022 Fotavtrykket til flerbruksbygget er noe justert. Det er sikret at 50 % av undervisningsrom skal plasseres mot stille side. \u2022 Utforming av taklandskapet p\u00e5 flerbruksbygget er noe endret, det er sikret bedre overganger mellom parken og bygget. \u2022 Grensesnittet mellom barnehagens uteareal, park og torg er noe endret. Barnehagens fasader er endret og akebakke i byggets 1.etasje er fjernet. \u2022 B\u00e5de turveien og planavgrensning mot nord\u00f8st er justert. Hensynsone bevaring naturmilj\u00f8 (H560) er noe utvidet som f\u00f8lge av endring av turstien. \u2022 Deler av turveien foran eksisterende bebyggelse i \u00f8st er fjernet. Endringer er gjort for \u00e5 sikre at naturmangfold blir tilstrekkelig ivaretatt. \u2022 Bestemmelsesomr\u00e5de om bryggeanlegg langs flerbruksbygget er fjernet. \u2022 Skatebanen i parken i s\u00f8r er fjernet. \u2022 Gangveien langs Solheimsvatnet er justert for \u00e5 sikre kantvegetasjon langs vannet. \u2022 Overgangen fra hovedtorget til parken og vannet er noe endret. Paviljongen/bod relatert til aktivitet p\u00e5 vannet har f\u00e5tt utvidet funksjon, form\u00e5l og plassering for \u00e5 sikre et sammenhengende gr\u00f8nt parkbelte. \u2022 Vareleveringslomme i s\u00f8r langs Kanalveien er redusert i b\u00e5de st\u00f8rrelse og utforming. \u2022 Gatetunet er noe endret i utforming for \u00e5 ivareta trafikksikkerhet for g\u00e5ende. Det er lagt til rette for 4 HC-plasser, samt en av- og p\u00e5stigningsplass. \u2022 Gatetunet i nord er n\u00e5 tilrettelagt med varelevering for en liten lastebil. \u2022 Felles renovasjonsl\u00f8sning for nordre del av Mindemyren er under arbeid, privatrettslige avtaler m\u00e5 p\u00e5 plass for \u00e5 sikre at bossnettet gjennomf\u00f8res. Da saken ble lagt ut til offentlig ettersyn ble det avholdt et offentlig informasjonsm\u00f8te den 7. desember 2022. P\u00e5 m\u00f8tet ble planforslaget presentert av prosjektgruppen og sp\u00f8rsm\u00e5l fra salen ble besvart. Det er ogs\u00e5 avholdt et nabom\u00f8te med naboer fra delfelt S24 og S25, den 28.03.2023. Plassering av turveien langs Solheimsvatnet og naturmangfold ble diskutert. Siden offentlig ettersyn er det avholdt flere arbeidsm\u00f8ter. Det er blant annet avholdt arbeidsm\u00f8ter med Bymilj\u00f8etaten (BME), Byarkitekten, Vestland fylkeskommune og byggesaksavdelingen hos PBE. Figur 2 Planprosessen og fremdriftsplan Saksnummer PLAN-2022/20660 Side 3 av 19 Vurdering av planforslaget Plan- og bygningsetaten kommenterer sakens sentrale problemstillinger. \u00d8vrige tema anses som tilfredsstillende l\u00f8st og belyst. Forslaget til detaljregulering vurderes \u00e5 v\u00e6re tilfredsstillende og anbefales vedtatt. Grad av utnytting, byggeh\u00f8yder, arkitektur og solforhold I omr\u00e5dereguleringen er delfeltene S16 og S17 regulert til sentrumsform\u00e5l med tilh\u00f8rende offentlig torg (T10) og parkarealer langs Solheimsvatnet. Planforslaget skal bidra til en gr\u00f8nn og kompakt g\u00e5by der mangfold i funksjoner og aktiviteter/kvaliteter skal vektlegges. Etter fagetatens vurderinger svarer planforslaget godt p\u00e5 ovennevnte f\u00f8ringer; gode tverrforbindelser mellom Solheimsvatnet, Inndalsveien og Kanalveien, sammenhengende gang og turvei langs vannet, h\u00f8y boligandel, flerbruk, gode uterom, sikre sosial infrastruktur og bevaring og videreutvikling av omr\u00e5det rundt Solheimsvatnet, figur 3. Figur 3 3D perspektiv av planforslaget med Solheimsvatnet og tilh\u00f8rende parkareal. Utnyttelsesgrad: Omr\u00e5dereguleringen angir en samlet utnyttelsesgrad for delfeltene S17 og S16 p\u00e5 59.000 m2 BRA. Grad av utnytting i planforslaget er beregnet til ca. 98 % av maksimalt tillatt bruksareal i omr\u00e5dereguleringen. Utnyttelsesgraden er noe justert p\u00e5 b\u00e5de delfelt S17 og n\u00e6ringsbygget (S16), men ikke p\u00e5 Flerbruksbygget (S16). Grad av utnytting i delfelt S17 er justert fra 105 % ved offentlig ettersyn til ca. 98 % (18 750 BRA) av maksimalt tillatt bruksareal i omr\u00e5dereguleringen (19 000 m2 BRA i OP). Grad av utnytting i delfelt S16 er justert fra 68 % ved offentlig ettersyn til ca.66 % (26 610 BRA for flerbruksbygg og n\u00e6ringsbygg) av maksimalt tillatt bruksareal i omr\u00e5dereguleringen (40 000m2 BRA i OP). Til sammen utgj\u00f8r BRA for begge delfeltene p\u00e5 45 360 m2, se tabell 1. Saksnummer PLAN-2022/20660 Side 4 av 19 Tabell 1: Foresl\u00e5tt grad av utnytting i delfelt S16 og S17 b\u00e5de f\u00f8r og etter offentlig ettersyn Felt Form\u00e5l Arealdeling Arealdeling BRA BRA (1.gangsbehandling) 2.gangsbehandling Bolig 16 100 m2 15 400 m2 S17 Barnehage 715 m2 650 m2 N\u00e6ringsarealer 520 m2 510 m2 Kjellerareal 2685 m2 2190 m2 Totalt S17 20 020 m2 18 750 m2 S16 Kontor- og n\u00e6ringsbygg 7 500 m2 7000 m2 Kjellerareal 1 200 m2 1200 m2 Totalt S16 - N\u00e6ringsbygg 8 700 m2 8200 m2 Skole 5 505 m2 5505 m2 S16 Idrettshall 3 085 m2 3085 m2 Kultursal 387 m2 387 m2 Frivillighetssentral 425 m2 425 m2 Aktivitetssenter 1 215 m2 1215 m2 Omsorg- plussboliger 3 750 m2 3750 m2 Fellesarealer/annet 4043 m2 4043 m2 Totalt S16 - Flerbruksbygg 18410m2 18410 m2 Total grad av utnytting (BRA) for 47130 m2 45360 m2 planomr\u00e5det Flerbruksbygget har ikke gjort vesentlige endringer som p\u00e5virker BRA arealet etter offentlig ettersyn, kun omdisponering av arealer, viser til figur 4 for endringer som er gjort. Endringene har f\u00f8rt til en positiv og god utvikling av b\u00e5de bygget og forhold til omgivelsene, samt im\u00f8tekommer innsendte merknader og innspill fra fagetaten. Fagetatens vurdering er at endringene ikke gir vesentlige negative konsekvenser for omr\u00e5det. Tilpasninger til kulturmilj\u00f8, landskap, solforhold og Kanalveien har v\u00e6rt f\u00f8rende for endringene. Oppriss Kanalveien/vest Oppriss mot Solheimsvatnet/\u00f8st Saksnummer PLAN-2022/20660 Side 5 av 19 Oppriss/langsnitt gjennom Flerbruksbygget Figur 4: Snittene viser arealomdisponering av flerbruksbygget. De r\u00f8de feltene er arealer som er fjernet etter offentlig ettersyn og de gr\u00f8nne er arealer som er lagt til. Byggeh\u00f8yder Planforslaget legger opp til \u00e5 frigj\u00f8re mest mulig areal p\u00e5 bakkeplan til uteoppholdsareal for bolig, barnehage og flerbruksbygget. Dette har v\u00e6rt en forutsetning siden oppstart og det er derfor lagt vekt p\u00e5 \u00e5 samle bebyggelsen i relativt h\u00f8ye bygg mot Kanalveien og Bybanen slik at arealet mot Solheimsvatnet kan prioriteres til opphold for alle. Dette vil bidra til en tett urban bebyggelse og sikre mer gr\u00f8ntarealer langs Solheimsvatnet, viser til figur 5. Figur 5: Planomr\u00e5det sett fra nord\u00f8st for Solheimsvatnet. Boligbebyggelse p\u00e5 S17 har fremdeles variasjon i byggeh\u00f8yder mellom 4 \u2013 8 etasjer mot Kanalveien og lavere byggeh\u00f8yder mot parken og torget mellom 4-6 etasjer (kote +34 til + 46 meter). Byggeh\u00f8yder og fordeling av bebyggelsen er justert p\u00e5 alle byggeform\u00e5lene BB1-3, KBA 1-2 og B/T for \u00e5 \u00f8ke b\u00e5de kvaliteten p\u00e5 uterom og solforhold i parken. Se figur 6 og 7 for endringene som er gjort etter offentlig ettersyn. Saksnummer PLAN-2022/20660 Side 6 av 19 Figur 6: Utklipp fra illustrasjonsplan viser byggeh\u00f8yder p\u00e5 delfelt S17. T. V: etasje h\u00f8yder ved 1.gangsbehandling (offentlig ettersyn). T.H: Foreliggende planforslag til 2.gangsbehandling. Figur 7: 3D perspektiv viser byggeh\u00f8yder p\u00e5 boligdelen og barnehagen sett fra parken langs Solheimsvatnet. Byggeh\u00f8yder p\u00e5 n\u00e6ringsbygget varierer fortsatt mellom 4 og 6 etasjer. Byggeh\u00f8yden er satt til k+36.0 - k+44 meter (inkludert tekniske installasjoner) som utfordrer omr\u00e5dereguleringen (kote +39 meter). Byggeh\u00f8ydene er n\u00e5 mer skalert ned med nedtrapping mot hovedtorget (o_TO1), parken (o_UTE4), parkbygget (o_GAA) og gatetun (o_GT1) etter offentlig ettersyn, se figur 8. Fagetatens innspill til offentlig ettersyn er tatt til f\u00f8lge og bygget trapper ned mot torget, noe som gir \u00f8kt kvalitet og solforhold p\u00e5 bakkeplan. Byggets f\u00f8rste etasje er ogs\u00e5 bearbeidet med arkader mot b\u00e5de torget (o_TO1) og hovedadkomst til planomr\u00e5det (o_GT1). Saksnummer PLAN-2022/20660 Side 7 av 19 Figur 8: Utklipp fra illustrasjonsplan som viser etasjeh\u00f8yder p\u00e5 n\u00e6ringsbygget, samt 3D bilde av n\u00e6ringsbygget sett fra torget langs Solheimsvatnet. Flerbruksbygget har ogs\u00e5 varierte byggeh\u00f8yder mellom 3 og 6 etasjer. Byggeh\u00f8yden p\u00e5 omsorgsdelen i nord har redusert koteh\u00f8yder fra + 50 til +46 meter (inkludert teknisk installasjoner). Dette vil minimere skyggelegging i parken i s\u00f8r (o_PA05). Skolebygget langs Kanalveien har \u00f8kt byggeh\u00f8yde fra kote + 37 meter til + 37,5 meter for \u00e5 sikre god kontakt mellom etasjene internt i bygget. Den vurderes at denne \u00f8kningen ikke vil gi noe s\u00e6rlig konsekvenser p\u00e5 utearealet til skolen eller i parken, se figur 9. Bearbeidelsen av flerbruksbygget har f\u00f8rt til et kortere bygg og en mer lesbar oppdeling av den lange fasaden mot Kanalveien. Prinsippene om oppdeling er sikret i formingsveilederen, datert 26.06.2023. I s\u00f8renden er flerbruksbygget bearbeidet og blitt mer inviterende for publikum. Idrettshallen under bakken er flyttet lengre nord slik at bygget f\u00e5r bedre kobling mellom Kanalveien og utearealet p\u00e5 tak til skolen. Figur 9: Utklipp fra illustrasjonsplan som viser etasjeh\u00f8yder p\u00e5 n\u00e6ringsbygget, samt 3D bilde av n\u00e6ringsbygget sett fra torget langs Solheimsvatnet. Saksnummer PLAN-2022/20660 Side 8 av 19 Solforhold i parken i s\u00f8r (o_PA05) Til offentlig ettersyn kom det flere merknader om byggeh\u00f8yder og solforhold i parken s\u00f8r-\u00f8st for Solheimsvatnet (o_PA05). Merknadene gikk ut p\u00e5 at foresl\u00e5tte byggeh\u00f8yder til bebyggelsen i delfelt S17 skyggelegger parken p\u00e5 sommertid. Skyggelegging av parken er unders\u00f8kt n\u00e6rmere. Konsekvensene av en \u00f8kt byggeh\u00f8yde vil p\u00e5 sen ettermiddag skyggelegge en mindre del av parkarealet. Dette gjelder kun p\u00e5 sommertid da skyggelegging fra L\u00f8vstakken ellers vil v\u00e6re dominerende. Det er omsorgsdelen til det kommunale flerbruksbygget som skyggelegger deler av parken i s\u00f8r, og ikke boligdelen i S17. Byggeh\u00f8yden til omsorgsdelen er dermed redusert fra kote +50 til kote +46 for \u00e5 minimere skyggeleggingen i parken i s\u00f8r. I unders\u00f8kelsene som er gjort vises det at solforholdene i parken reduseres med ca. 15 minutter mellom ca. kl.21.00-22.00 i midten av juni, se figur 10 Flerbruksbygget er en viktig del av den sosiale infrastrukturen og et n\u00e6rmilj\u00f8anlegg som m\u00e5 vektlegges i den totale vurderingen av utbygging p\u00e5 Mindemyren. Fagetaten vurderer at de foresl\u00e5tte byggeh\u00f8ydene ikke gir vesentlige negative konsekvenser for de sentrale byrommene, uterom og parken. Justeringene som er gjort minimerer skyggeleggingen, uten \u00e5 g\u00e5 p\u00e5 bekostning av funksjonene i det kommunale flerbruksbygget. Det er viktig \u00e5 se p\u00e5 den totale gevinsten som tilf\u00f8res til planomr\u00e5det ved full utbygging og oppgradering av parken langs Solheimsvatnet. Tiltakene i planforslaget vil \u00f8ke kvalitetene betydelig p\u00e5 utearealer totalt sett i forhold til eksisterende situasjon. Det er tilrettelagt mer areal til b\u00e5de opphold, lek og rekreasjon for alle alders grupper. Kl.21.35 til h\u00f8ring etter h\u00f8ring Kl.21.45 Saksnummer PLAN-2022/20660 Side 9 av 19 Kl.22.00 Figur 10: Soldiagram p\u00e5 solforhold i parken i s\u00f8r ulike tidspunkt p\u00e5 sommerstid (juni). Uteoppholdsarealet Det er valgt et plangrep for omr\u00e5det som tilrettelegger for mest mulig uteoppholdsareal p\u00e5 bakkeplan med tilknytning til park og offentlig torg. Det legges opp til sambruk mellom uteoppholdsarealer for bolig, barnehage og flerbruksbygg, og torget og parken. Bolig S17 Planforslaget videref\u00f8rer uteoppholdsarealkravene fra b\u00e5de omr\u00e5dereguleringen og kvalitetskravene fra KPA som vist til offentlig ettersyn. Det er sikret et totalt uteoppholdsareal for bolig og barnehage p\u00e5 ca.3650 m2, fordelt p\u00e5 170 boliger blir det ca. 20 m2 pr. bolig. Felt f_UTE1-3, o_GG1, o_GT3 og f_GG09 er felles uteoppholdsareal for boligene og barnehagen i felt B/T. Felt f_UTE2 blir gjerdet inn og fungerer som uteoppholdsareal for barnehagen i barnehagens \u00e5pningstid. Utenom \u00e5pningstid er uteoppholdsarealet tilgjengelig for beboerne. Viser til figur 11. Figur 11: Viser oversikt over totalt uteoppholdsareal for bolig og barnehagen p\u00e5 delfelt S17 N\u00e5r det gjelder solforholdene, er dette en generell utfordring p\u00e5 Mindemyren. KPA stiller krav om at minst halve uteoppholdsarealet skal ha sol i minst 4 timer ved jevnd\u00f8gn. Dette vil utgj\u00f8re ca. 1275 m2 for 170 boliger. Beregningene viser at kravene til KPA oppfylles dersom barnehagens sambruksareal inkluderes. Det er sikret i bestemmelsene at alle boenhetene Saksnummer PLAN-2022/20660 Side 10 av 19 skal ha gode sol- og dagslysforhold p\u00e5 fasade i l\u00f8pet av dagen, viser til vedlagt sol og skygge analyse. Det tillates \u00e5 etablere takterrasser/takhager som supplement til felles uteoppholdsareal p\u00e5 bakkeplan. Felles takterrasse vil kunne gi en ekstra kvalitet for beboerne, og kan kompensere for manglende sol p\u00e5 bakkeplan p\u00e5 ettermiddagen. Fagetatens vurdering er at valgt plangrep gir store sammenhengende uteoppholdsareal for boligene med god kobling mot parken ved Solheimsvatnet, samt tilfredsstillende solforhold iht. KPA. Barnehage Det foresl\u00e5s fortsatt regulert kombinert barnehage og boligform\u00e5l i nord (B/T), men tilbygg/amfi er fjernet. Barnehagens inngjerdete uteareal er fremdeles 1500 m2 som tilsvarer 18 m2 per barn. I tillegg er det sikret 800 m2 tilleggsareal for barnehagen som kan l\u00f8ses i parken. Til offentlig ettersyn stilte Helsevernenheten og Barnehagemyndigheten krav om samlet, inngjerdet uteareal p\u00e5 egen tomt, jf. Barnehageloven. Dette arealet vil utgj\u00f8re totalt 2300 m2. Fagetaten tolker loven slik at det m\u00e5 sikres et samlet uteareal, men ikke n\u00f8dvendigvis at hele uteoppholdsarealet skal v\u00e6re inngjerdet. N\u00e5r det gjelder normen p\u00e5 st\u00f8rrelse av utearealet til barnehagen, anbefaler NMBU (Norges milj\u00f8- og biovitenskapelig universitet) at uteomr\u00e5det b\u00e5de for skoler og barnehager reduseres etter beliggenhet, for eksempel i bysentrum/tettbygd str\u00f8k anbefales \u00e5 redusere normen fra 30 m2 pr elev i grunnskole til 18 m2 og for barnehager fra 24 m2 til 15 m2 pr barn i barnehager. Det er i tr\u00e5d med det som er lagt til grunn i foreliggende planforslag. B\u00e5de utforming av barnehagens bygg og utearealet er noe endret etter offentlig ettersyn. Barnehagens utearealer p\u00e5 1500 m2 skal l\u00f8ses innenfor B/T, f_GG09 og f_UTE2-3 som skal inngjerdes. Tilleggsarealet 800 m2 er flyttet vekk fra parken i \u00f8st (o_PA03) til parken (o_PA12) s\u00f8r for barnehagen. Den st\u00f8rste fordelen med foreliggende l\u00f8sning er at det sikres et st\u00f8rre sammenhengende \u00e5pent parkareal (o_PA03), og ved \u00e5 flytte tilleggsarealet til form\u00e5l (o_PA12) vil fungere mer som en naturlig innramming av utearealet til barnehagen, som er lett for barn \u00e5 forholde seg til. Det er sikret i bestemmelsen \u00a7 3.7.8 at dette arealet kan inngjerdes dersom Helsevern og Barnehagemyndigheten stiller krav om dette i neste fase. Se figur 12. Figur 12: 3D-perspektiver viser barnehagebygget med uteareal og boligbebyggelsen sett fra gangveien \u00f8st for Solheimsvatnet. Saksnummer PLAN-2022/20660 Side 11 av 19 Flerbruksbygget Planforslaget videref\u00f8rer uteoppholdsarealkravene for skolen og omsorgsbolig som vist til offentlig ettersyn. Samlet uteareal til skolen er ca. 9000 m2. Plangrepet legger opp til at 6000 m2 av utearealet l\u00f8ses p\u00e5 bakkeplan i felt o_UTE4-6 og o_T i tilknytning til parken. Det er ogs\u00e5 \u00e5pnet opp for at skolens ballbinge kan etableres innenfor offentlig park (o_PA04). De resterende 3000 m2 av uteoppholdsarealet skal l\u00f8ses p\u00e5 taket til flerbruksbygget (o_T) og o_UTE7. Etter offentlig ettersyn er det arbeidet mer med utforming, kvalitet og sammenheng p\u00e5 uteareal p\u00e5 tak og bakkeplan, viser til figur 13. Det er sikret i bestemmelsene og formingsveilederen hvor det skal v\u00e6re beplantning, tr\u00e6r og overganger med parken. Viser til formingsveilederen, datert 26.06.2023. Figur 13: Perspektiv sett fra parken s\u00f8r for planomr\u00e5det. Figuren viser overgangen mellom parken og utearealet til skolen p\u00e5 tak. Byrom/torg Torg o_TO1 Planforslaget tilrettelegger for en allmenning som knytter Kanalveien til Solheimsvatnet og danner et hovedtorg/Solheimstorget (o_T01). Torget legger til rette for n\u00e6ring, opphold, lek, vann, overvannsh\u00e5ndtering og aktivitet gjennom dagen. Planforslaget \u00e5pner opp for planting av tr\u00e6r som bidrar til et gr\u00f8nnere torg, og tydeliggj\u00f8r variasjonen mellom myke og harde flater p\u00e5 torget. Det er sikret i \u00a7 4.1.3.1 \u00e5 etablere minimum et tuntre. Viser til figur 14. Figur 14 Illustrasjonsplan som viser Torgets (o_T01) utstrekning og 3D-bilde sett fra Kanalveien Videre \u00e5pnes det for \u00e5 etablere et aktivt offentlig bygg (o_GAA) mot torget o_TO5 som skal kunne brukes til ulike typer aktiviteter, arrangementer, utleie, toaletter, oppbevaring og lignende. Utforming av bygget er justert b\u00e5de i st\u00f8rrelse og plassering etter offentlig ettersyn. Bygget er flyttet mellom gatetunet o_GT1 og o_UTE4 slik at den kan danne et skille mellom Saksnummer PLAN-2022/20660 Side 12 av 19 trafikkareal og parken, og for \u00e5 sikre et sammenhengende gr\u00f8nt belte nord s\u00f8r langs Solheimsvatnet. Viser til figur 15. Figur 15: Torget (o_T01) og parkbygget (o_GAA) sett fra nord\u00f8st for Solheimsvatnet. Torg o_TO2 Torget i \u00f8st (o_TO2) videref\u00f8res fra omr\u00e5dereguleringsplanen (T12). Planforslaget legger opp til opphold og lek p\u00e5 torget, og det vurderes som et viktig byrom for b\u00e5de for H\u00f8gskolen og n\u00e6rmilj\u00f8 p\u00e5 \u00f8stsiden av Solheimsvatnet. Trappeforbindelsen er tatt ut av planforslaget. Her er det flere utfordringer knyttet til trafikksikkerhet, mulig inngrep i eksisterende steinmur og eventuelle rekkef\u00f8lgekrav. Planavgrensningen i nord\u00f8st er derfor justert til 2.gangsbehandling. Trafikk og logistikk Forhold til Gatetunet o_GT1 og o_GT2 Det er et overordnet m\u00e5l at Mindebyen skal v\u00e6re en bl\u00e5gr\u00f8nn g\u00e5by. Det er derfor \u00f8nskelig \u00e5 redusere bilbruken til et minimum. I planforslaget legges det opp til adkomst fra Kanalveien og inn p\u00e5 gatetun med plass til oppstilling for varelevering med lastebil, 4 HC-plasser, mulighet for oppstilling for av- og p\u00e5stigning, og oppstillingsplass for varelevering med liten lastebil. Det er lagt inn snuareal slik at kj\u00f8ret\u00f8y lastebil/brannbil kan snu p\u00e5 omr\u00e5det uten \u00e5 rygge, dersom plassen for liten lastebil ikke er opptatt. For at trafikksituasjonen skal fungere, er det en forutsetning at kun HC-kj\u00f8ret\u00f8y og vareleveranser har lengre oppholdstid. Det legges ikke opp til at det kan parkeres med personbil, det vil kun v\u00e6re tillatt med av- og p\u00e5stigning i begrenset grad. Se figur 16. Bilparkering for beboere, ansatte og andre skjer utenfor planomr\u00e5det, fortrinnsvis p\u00e5 delfelt S14. Saksnummer PLAN-2022/20660 Side 13 av 19 Figur 16 Foresl\u00e5tt adkomst, snuplass og varelevering i nordlig del av S16. Vareleveringslomme i s\u00f8r o_KV2 Hovedl\u00f8sning for varelevering er l\u00f8st i gatetun o_GT1 i nord, men det er \u00f8nske om en vareleveringslomme i s\u00f8r i tilknytning til skolen. Dette kan bidra til \u00e5 redusere logistikkbehovene og behovet for kj\u00f8rearealer internt p\u00e5 omr\u00e5det, og ivareta en trafikkfri skoleg\u00e5rd. Til offentlig ettersyn var vareleveringslommen dimensjonert for to store kj\u00f8ret\u00f8y i bredden og mulighet for 2 HC-plasser i lengden. Etter offentlig ettersyn er vareleveringslommen redusert i tr\u00e5d med mottatte merknader og fagetatens vurdering. Det er n\u00e5 plass til en stor lastebil og mulighet for av- og p\u00e5 stigning for en personbil. Utforming av vareleveringslomme er endret fra vareleveringslomme mellom sykkelvei og fortau til sykkelvei og fortau p\u00e5 utsiden av lommen som anbefalt av fylkeskommunen, viser til figur 17. . Figur 17: Vareleveringslommen langs Kanalveien. T.V. Offentlig ettersyn. T.H. Revidert planforslag til 2.gangsbehandling. Funksjon som erstatningsskole p\u00e5 Mindemyren I sluttfasen av planarbeidet kom det \u00f8nske fra etat for utbygging om \u00e5 vurdere midlertidig behov for busstransport for skolen i flerbruksbygget, ettersom den skal kunne fungere som erstatningsskole. Dette behovet er ikke videreformidlet til fagetaten f\u00f8r endelig innlevering av komplett materiale i plansaken (juni 2023). Midlertidig transportbehov for en erstatningsskole p\u00e5 Mindemyren har ikke v\u00e6rt en forutsetning for trafikkvurdering som er gjort i foreliggende planforslag, og dermed ikke vurdert. I gatetun (GT1), vareleveringslomme (KV2), samt vareleveringslomme p\u00e5 S14 er det tilgjengelig areal til buss dersom det er behov i en midlertidig situasjon. Behov for midlertidige l\u00f8sninger underveis m\u00e5 avklares i de aktuelle byggesakene. Saksnummer PLAN-2022/20660 Side 14 av 19 Forhold til Kanalveien Viktige tverrforbindelser som er bearbeidet til 2.gangsbehandling: \u2022 Det skal etableres en visuell siktlinje fra fortauet langs Kanalveien, gjennom flerbruksbyggets fellesarealer/allmenning internt i bygget, og ut til uteomr\u00e5det p\u00e5 \u00f8stsiden av bygget. Dette er sikret i bestemmelsesomr\u00e5det # 6. \u2022 Det skal tilrettelegges for en universell tverrforbindelse i s\u00f8r mellom Kanalveien og opp til utearealet p\u00e5 tak til flerbruksbygget og ned til parken. Dette er sikret med form\u00e5l o_GG10 i plankartet. Se figur 18. \u2022 Det skal etableres en gangforbindelse/utend\u00f8rs trapp fra Kanalveien og opp til uteomr\u00e5det p\u00e5 taket av flerbruksbygget, samt en trapp fra o_FO7 til uteomr\u00e5det p\u00e5 taket. Dette er sikret i bestemmelsesomr\u00e5det # 7. Se figur 19. Figur 18: Tverrforbindelse fra Kanalveien til uteoppholdsarealet p\u00e5 tak p\u00e5 Flerbruksbygget er utvidet. Figur 19: Flerbruksbygget og n\u00e6ringsbygget ved gatetun o_GT1. Utvidelse av gangarealene p\u00e5 begge sidene, samt utvidelse av trappen. Planforslaget videref\u00f8rer forslag til 2 nye krysningspunkt over Kanalveien som l\u00e5 til offentlig ettersyn. Forsl\u00e5tt plassering er vist i illustrasjonsplan, datert 26.06.2023. Saksnummer PLAN-2022/20660 Side 15 av 19 Parkering Parkering skal l\u00f8ses i fellesanlegg. Planforslaget sogner til parkeringsanlegg p\u00e5 delfelt S14 (Arealplan-ID 66350000). Parkering kan ogs\u00e5 l\u00f8ses i andre anlegg p\u00e5 Mindemyren. Grunneiere p\u00e5 S17 og S16 har meldt inn \u00f8nske om 120 parkeringsplasser pluss 20 delebilsplasser. Dette er en betydelig \u00f8kning fra offentlig ettersyn da totalt antall parkeringsplasser var beregnet til 90/98 plasser. Fagetaten vil ikke anbefale en slik \u00f8kning og understreker at intensjonen i b\u00e5de omr\u00e5dereguleringen og KPA er \u00e5 ikke tilrettelegge for \u00f8kt trafikk p\u00e5 Mindemyren. En redusert parkeringsdekning er en prioritering for hele Mindemyren, og det blir lagt opp til bruk av bildeling ved \u00e5 reservere parkeringsplasser til dette i felles parkeringsanlegg. Sykkelkravene fra KPA som vist til offentlig ettersyn er videref\u00f8rt. Fagetaten vil legge til grunn det samme antall parkeringsplasser som beregnet ved offentlig ettersyn ved utarbeidelsen av planforslaget for delfelt S14 og dette vil bli sikret i parkeringsanlegget der. St\u00f8y / flerbruksbygget Planforslaget videref\u00f8rer st\u00f8ykravene fra KPA som vist til offentlig ettersyn. Til offentlig ettersyn var det sikret bestemmelser at alle boliger skal oppn\u00e5 tilfredsstillende st\u00f8yniv\u00e5er med minst ett soverom og halvparten av oppholdsrommene mot stille side. I flerbruksbygget var alle undervisningsrom plassert mot gul st\u00f8ysone i Kanalveien til offentlig ettersyn. I KPA vises det til at alle oppholdsrom i grunnskoler skal ligge mot stille side. Etter offentlig ettersyn ble det unders\u00f8kt n\u00e6rmere mulighet for \u00e5 omplassere deler av undervisningsrommene mot stille side mot Solheimsvatnet. Plangrepet legger opp til at skolebygget skal fungere som en st\u00f8yskjerm som f\u00f8rer til at skolens uteoppholdsarealer oppn\u00e5r tilfredsstillende st\u00f8yniv\u00e5er og skaper et tryggere rom for barn som leker p\u00e5 uteareal og i parken. Hensynet til skjermede utearealer og parken er vektlagt og prioritert fra oppstart. I unders\u00f8kelsene som er gjort etter offentlig ettersyn viser at det er mulig \u00e5 flytte minst 50% av undervisningsrommene til stille side. Dette kan gjennomf\u00f8res uten \u00e5 skape store konsekvenser for hovedplangrepet og konseptet som ligger til grunn for flerbruksbygget. Videre skal alle undervisningsrom tilfredsstille krav til innend\u00f8rs st\u00f8yniv\u00e5. Dette er sikret i reguleringsbestemmelse \u00a7 3.9.12. Naturmangfold I planforslaget foresl\u00e5s det en oppgradering av dagens gangvei rundt Solheimsvatnet til en universelt utformet gangveg. Langs \u00f8stsiden av Solheimsvatnet vil det ikke v\u00e6re mulig \u00e5 oppn\u00e5 universelt utformet gangvei ved torg TO2/foran delfelt S25 (Arealplan-ID 66430000) p\u00e5 grunn av hensynet til naturmangfoldet, For \u00e5 unng\u00e5 for store inngrep foresl\u00e5s det kun en tursti som f\u00f8lger dagens etablerte sti. Etter offentlig ettersyn er deler av turstien i nord-\u00f8st fjernet, som f\u00f8lge av innkomne merknader. Justert plassering av turstien er diskutert med naboer i p\u00e5g\u00e5ende plan for delfelt S25. Turtraseen f\u00f8lger n\u00e5 eksisterende kulvert langs delfelt S25 og gjeldende eiendomsgrenser. Den nordligste delen av turstien som l\u00e5 tett p\u00e5 hensynsone langs vannet i felt BK er fjernet, viser til figur 20. Saksnummer PLAN-2022/20660 Side 16 av 19 Figur 20: Turstien nord\u00f8st for Solheimsvatnet. T.V. Utklipp av plankart til offentlig ettersyn. T.H. Oppdatert plankart til 2.gangsbehandling. Klimagassberegning Klimagassberegningene for delfelt S17 som f\u00f8lger planforslaget sier at en vil kunne klare reduksjon i klimaavtrykk p\u00e5 28 % sammenlignet med referanseniv\u00e5. For flerbruksbygget p\u00e5 delfelt S16 er det ikke vist endring fra offentlig ettersyn. Resultatene viser at ved \u00e5 rehabilitere postterminalen er det ca. 20 % lavere klimagassutslipp enn \u00e5 rive bygget. Riving av Postterminalen er dermed ikke det mest klimavennlige alternativet. Forslagsstiller har midlertid m\u00e5lsetting om at det nye Flerbruksbygget skal BREEAM sertifiseres og v\u00e6re en del av FutureBuilt. Det er sikret i bestemmelsene at bygget skal oppf\u00f8res med trekonstruksjon jf.\u00a7 3.9.3. Det er ikke lagt til rette for bilparkering i planomr\u00e5det, noe som medf\u00f8rer lave utslipp n\u00e5r det gjelder klimagassutslipp i drift. N\u00e5r det gjelder solenergi og gr\u00f8nne flater, er det sikret i bestemmelser \u00a7(2.14.3, 3.9.5 og 3.9.11) at flate tak skal s\u00e5 langt som mulig benyttes til energiproduksjon i kombinasjon med gr\u00f8nne tak beplantet med pollinatorvennlig vegetasjon. Det kan ogs\u00e5 tillates solcellepaneler og/eller andre b\u00e6rekraftige energil\u00f8sninger p\u00e5 fasade p\u00e5 Flerbruksbygget (o_T) jf.\u00a7 3.9.11. Renovasjon Planomr\u00e5det skal koble seg til et offentlig bossnettsystem for Mindemyren. Det planlegges for bossterminal i delfelt S13 (Arealplan-ID 66200000), for den nordlige delen av Mindemyren. Det er utarbeidet n\u00f8dvendige privatrettslige-avtaler som sikrer utbygging og tilkobling av de nordlige delfeltene p\u00e5 Mindemyren. Planforslaget \u00e5pner opp for midlertidig renovasjonsl\u00f8sning fram til bossnettet er p\u00e5 plass, jf. \u00a7 9.2.3 slik at det er mulig \u00e5 etablere bebyggelse i planomr\u00e5det f\u00f8r permanent renovasjonsl\u00f8sning er etablert. Alternativt midlertidig l\u00f8sning m\u00e5 v\u00e6re godkjent og satt i drift f\u00f8r bebyggelsen kan tas i bruk, den er sikret i reguleringsbestemmelsen \u00a7.9.2.3. Saksnummer PLAN-2022/20660 Side 17 av 19 Rekkef\u00f8lgekrav Opparbeidelse av felles infrastruktur fra gjeldende omr\u00e5deplan er sikret i bestemmelsene, jf. \u00a7 9.1. Planomr\u00e5det utgj\u00f8r et stort og viktig omr\u00e5de i den fremtidige Mindebyen. Ved en full transformasjon med ca. 3500 nye boenheter vil dette at alle eksisterende og nye innbyggere i og rundt Mindemyren vil i st\u00f8rre grad benytte seg av Solheimsvatnet, parken og torgene som rekreasjonsomr\u00e5der. I planomr\u00e5det skal det etableres blant annet bolig, barnehage og skole. Det er derfor viktig \u00e5 etablere trafikksikre l\u00f8sninger f\u00f8r flere barn og unge skal ferdes i omr\u00e5det. Fagetaten vurderer at det m\u00e5 kreves b\u00e5de en kvalitetsheving og sikre opparbeidelse av gangveiene rundt Solheimsvatnet og torgene f\u00f8r bebyggelse kan tas i bruk. Det holder ikke med sikret opparbeidet krav som sikret i omr\u00e5deplan. Det er lagt inn rekkef\u00f8lgekrav knyttet til de ulike delfeltene, som f\u00f8lge av at det er 3 ulike grunneiere og 3 utbyggingsetapper innenfor planomr\u00e5det. I deltfelt S17 i nord med bolig-, n\u00e6ring- og barnehageform\u00e5l er det knyttet rekkef\u00f8lgekrav til at uteoppholdsareal, gangakser og torgareal (o_TO1) skal v\u00e6re ferdig opparbeidet f\u00f8r bebyggelsen tas i bruk, jf. \u00a7 9.2.5. For n\u00e6ringsbygget (F/K/T) skal torg (o_TO5) og n\u00e6rliggende fortausarealer v\u00e6re ferdig opparbeidet f\u00f8r bebyggelsen kan tas i bruk, jf. \u00a7 9.2.6. I delfelt S16 som vil v\u00e6re siste utbyggingsetappe i planomr\u00e5det skal avkj\u00f8rsel (o_V1), gatetun (o_GT1), fortau, gangakser, uteoppholdsareal og park (o_PA4) v\u00e6re ferdigstilt f\u00f8r flerbruksbygget (o_T) kan tas i bruk, jf.\u00a7 9.2.7. Anbefalt vedtak: 1. I medhold av plan- og bygningsloven \u00a7\u00a7 12-12, jf. 12-11, vedtas f\u00f8lgende forslag til detaljregulering: a. \u00c5rstad, Gnr. 159, Bnr. 943 m.fl., Mindemyren Nord, arealplan-ID 70520000 vist p\u00e5 plankart, sist datert 26.06.2023. b. Tilh\u00f8rende reguleringsbestemmelser, sist datert 26.06.2023. Plan- og bygningsetaten Aslaug Aalen Avdelingsleder Tarje Wanvik Etatsdirekt\u00f8r Dette dokumentet er godkjent elektronisk. Saksnummer PLAN-2022/20660 Side 18 av 19 Vedlegg: Plankart, datert 26.06.2023 Reguleringsbestemmelser, datert 26.06.2023 Planbeskrivelse, datert 26.06.2023 Merknadsskjema oppstart, datert 27.05.2022 Merknadsskjema offentlig ettersyn, datert 26.06.2023 Illustrasjonsplan, datert 26.06.2023 Illustrasjonsvedlegg, datert 26.06.2023 Formingsveileder, datert 26.06.2023 Barnehagenotat, Bybarnehage Mindemyren, Detaljregulering, datert mai 2022 Stedsanalyse, datert 19.05.2022 Medvirkningsnotat, Medvirkning Mindemyren nord, datert 27.05.2022 (Inkl. vedlegg 1- 5) St\u00f8yutredning, datert 25.05.2022 ROS-analyse, datert 13.01.2022 Naturmangfoldrapport, datert desember 2021 Trafikkanalyse, datert 26.06.2023 Tekniske vegtegninger, datert 26.06.2023 Midlertidig parkering \u2013 notat, datert 26.06.2023 VA-rammeplan, datert 16.05.2023 Uttalelsene til VA-rammeplan, Bergen Vann, datert 08.06.2023 Geoteknisk vurdering av Kanalveien 52B, datert 05.11.2021 Vurdering av Postterminalens gjenbrukspotensiale, datert 13.05.2022 Mindemyren flerbruksbygg \u2013 prosess og valg av konsept, datert 19.05.2022 Milj\u00f8teknisk grunnunders\u00f8kelse Mindemyren, datert 18.03.2022 Kulturminnedokumentasjon - Postterminal, datert 20.05.2022, Kulturminnedokumentasjon \u00c5rstad, gnr.159 bnr. 959 m.fl. Mindemyren S17 datert 31.05.2023 Klimagassberegning S16, datert 12.05.2023 Klimagassberegning S17, datert 30.05.2023 Krav til uteoppholdsarealer i Mindebyen, Bergen kommune, datert 27.05.2021 Fagnotat - Parkering i Mindebyen, Bergen kommune, datert 03.11.2021 Risikovurdering av Gnr. 159, bnr. 126 Mindemyren, datert 26.06.2005 Nettstasjoner \u2013 m\u00f8tereferat og lastberegning, datert 08.02.2022 Medvirkning_sp\u00f8rreunders\u00f8kelse, datert 01.04.2021 Medvirkning_ skriftlig og muntlig innspill, datert 10.05.2021 Medvirkning_ rapport, datert 10.05.2021 Medvirkning_protokoll, datert 10.05.2021 VA_vedlegg 1, datert 16.05.2023 VA_vedlegg 2, datert 16.05.2023 VA_vedlegg 3, datert 16.05.2023 VA_vedlegg 4, datert 31.03.2022 VA_vedlegg 5, datert 31.03.2022 VA_vedlegg 6, datert 31.03.2022 Fullstendig dokumentoversikt og saksgang, se https://www.bergen.kommune.no/omkommunen/offentlig- innsyn/innsynplanogbyggesak saksnr PLAN-2022/20660 Saksnummer PLAN-2022/20660 Side 19 av 19 "
}