{
  "dokument_id": "316370c4-a60d-5b09-bc79-0141a3b2016e",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 122 fra Katrine N\u00f8dtvedt (MDG) til byutviklingsbyr\u00e5den om behandlingen av planprogrammet for Dokk",
  "url": "https://bergen.kommune.no/politikere-utvalg/api/fil/bk360/10740986/Svar-pa-skriftlig-sporsmal-nr-122-fra-Katrine-Nodtvedt-MDG-til-byutviklingsbyraden-om-behandlingen-av-planprogrammet-for-Dokk",
  "tekst": " BBU - kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2024/103273-3 Saksbehandler: Hilde Heggheim Fra Dato: 28. juni 2024 Byr\u00e5d for byutvikling Svar p\u00e5 skriftlig sp\u00f8rsm\u00e5l nr. 122 fra Katrine N\u00f8dtvedt (MDG) til byutviklingsbyr\u00e5den om behandlingen av planprogrammet for Dokken s\u00f8r - Utvalg for milj\u00f8 og byutvikling Representanten viser til behandlingen av planprogrammet for Dokken s\u00f8r (PlanID 71460000). Det f\u00f8lger av planprogrammet side 13 at: \u201cPlanomr\u00e5det er i hovedsak avsatt til havneform\u00e5l (H) i tr\u00e5d med KDP Bergen havn (2012), mens deler av omr\u00e5det er avsatt til byfortettingssone (BY1). Dokken er underlagt hensynssone H820 for omr\u00e5der under omforming/transformasjon der det forutsettes helhetlig planlegging, og det er spesifikt satt krav om offentlig plan for Dokken (H820_2)\u201d. Transformasjonsomr\u00e5det grenser videre til sone BY1. I vedtakets punkt 1b fra behandlingen, skal KPA2018 sine parkeringsbestemmelser i kapittel 17 legges til grunn. Vedtaket lyder \u201cSette krav til parkeringsdekning i samsvar med KPA- 2018 kap 17 \u2013 byfortetningssone[...]\". Representanten forst\u00e5r dette som at det som menes med \"byfortettingssone\" er det som kalles BY1 i KPA2018, og at intervallet for S1 + BY1 derfor skal legges til grunn med tanke p\u00e5 parkeringsdekning. Det vil i klartekst si maks 1, alts\u00e5 intervallet 0-1. Slik representanten forst\u00e5r det har derfor bystyret vedtatt at bystyret sin bestilling til planetaten n\u00e5 blir \u00e5 utrede en bilfri bydel p\u00e5 Dokken gjennom sitt vedtak i sak 192/24. Sp\u00f8rsm\u00e5l: Er byr\u00e5den enig i at bystyret har vedtatt at planetaten skal utrede et intervall mellom 0-1, slik KPA2018-f\u00f8ringene er, i det aktuelle planomr\u00e5det? Svar fra byr\u00e5den: I bystyrets behandling av planprogram for Dokken S\u00f8r er det ikke konkret tatt stilling til hvilken av byfortettingssonene som skal legges til grunn i det videre planarbeidet. Parkeringsdekning m\u00e5 vurderes helhetlig i l\u00f8pet av planprosessen, og m\u00e5 blant annet sees opp mot de konkrete behovene samt den forventede belastningen p\u00e5 vegsystemet. Dette er tema som m\u00e5 utredes videre f\u00f8r et komplett planforslag foreligger. Christine Kahrs - Byr\u00e5d for byutvikling Dokumentet er godkjent elektronisk. "
}