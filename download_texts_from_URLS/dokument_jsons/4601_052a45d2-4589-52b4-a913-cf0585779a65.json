{
  "dokument_id": "052a45d2-4589-52b4-a913-cf0585779a65",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 02102024, Sak 363/24, Representantforslag fra Mailiss Solheim-\u00c5kerblom (R) om lokal makspris p\u00e5 str\u00f8m",
  "url": "https://bergen.kommune.no/politikere-utvalg/api/fil/bk360/11271532/Innstilling-vedtak-Representantforslag-fra-Mailiss-Solheim-Akerblom-R-om-lokal-makspris-pa-strom",
  "tekst": "Representantforslag fra Mailiss Solheim-\u00c5kerblom (R) om lokal makspris p\u00e5 str\u00f8m Bergen bystyre behandlet saken i m\u00f8tet 02.10.2024 sak 363/24 og fattet f\u00f8lgende vedtak: Representantforslaget avvises med bakgrunn i byr\u00e5dets svar. Bergen bystyres behandling F\u00f8lgende representanter tok ordet: Mailiss Solheim-\u00c5kerblom (R), Lillian Blom (SV), Thor Haakon Bakke (MDG), Didrik Lexau (INP), Per-Arne Hvidsten Larsen (V), Thomas Modulv Flesland (Sp). Forslag fremsatt i bystyret: Didrik Lexau (INP) fremsatte p\u00e5 vegne av INP, BL og PP f\u00f8lgende alternative forslag: Bystyret ber byr\u00e5det om \u00e5 jobbe opp mot nasjonale myndigheter for \u00e5 f\u00e5 gjennomslag for nasjonal makspris p\u00e5 str\u00f8m slik at vi sikrer en forutsigbarhet for v\u00e5re innbyggere og v\u00e5rt n\u00e6ringsliv. Thor Haakon Bakke (MDG) fremsatte p\u00e5 vegne av MDG f\u00f8lgende alternative forslag: Bystyret ber byr\u00e5det ta initiativ overfor statlige myndigheter for \u00e5 f\u00e5 utredet str\u00f8mprismodeller som sikrer innbyggerne n\u00f8dvendig grunnforbruk til livsoppholdelse, som varme, matlaging og lys, og kan gi forbrukerne mer overkommelige og forutsigbare str\u00f8mutgifter. Det kan for eksempel v\u00e6re en fast og automatisk ordning for pengest\u00f8tte n\u00e5r prisene blir for h\u00f8ye. Mailiss Solheim-\u00c5kerblom (R) fremsatte p\u00e5 vegne av R f\u00f8lgende alternative forslag i 2 punkt: 1. Bystyret ber byr\u00e5det bruke kommunens eierskap aktivt til \u00e5 jobbe for \u00e5 ta lokalt produsert str\u00f8m av kraftb\u00f8rsen 2. Bystyret ber byr\u00e5det bruke kommunens eierskap til \u00e5 jobbe for en lokal makspris p\u00e5 str\u00f8m, med en fastpris p\u00e5 35 \u00f8re kilowattime p\u00e5 normalforbruk, og en h\u00f8yere pris p\u00e5 luksusforbruk. Lillian Blom (SV) fremsatte p\u00e5 vegne av SV f\u00f8lgende tilleggsforslag: Bystyret ber byr\u00e5det bruke eierskapet i Eviny til \u00e5 innf\u00f8re et to-pris-system for str\u00f8m, med moderat str\u00f8mpris for moderat forbruk og h\u00f8y pris for un\u00f8dvendig forbruk. Votering: Alternativt forslag fra MDG, fremsatt av Thor Haakon Bakke (MDG) fikk 4 stemmer (MDG) og var dermed falt. Alternativt forslag punkt 1 fra R, fremsatt av Mailiss Solheim-\u00c5kerblom (R) fikk 10 stemmer (SV, R) og var dermed falt. Alternativt forslag punkt 2 fra R, fremsatt av Mailiss Solheim-\u00c5kerblom (R) fikk 3 stemmer (R) og var dermed falt. Alternativt forslag fra INP, BL og PP, fremsatt av Didrik Lexau (INP) fikk 13 stemmer (BL, INP, R, KrF, PP) og var derfor falt. Innstillingen ble vedtatt med 57 stemmer (H, A, FrP, MDG, BL, V, INP, KrF, Sp, PP). Tilleggsforslag fra SV, fremsatt av Lillian Blom (SV) fikk 14 stemmer (SV, MDG, R) og var dermed falt. Bergen bystyre behandlet saken i m\u00f8tet 04.09.2024 sak 314/24: Saken ble ikke behandlet p\u00e5 grunn av overskredet tid. Utvalg for finans, kultur og n\u00e6ring behandlet saken i m\u00f8tet 21.08.2024 sak 126/24 og avga f\u00f8lgende innstilling: Utvalgets innstilling og bystyrets vedtak er likelydende. Forslagsstillers forslag til vedtak: 1. Bystyret ber byr\u00e5det bruke kommunens eierskap aktivt til \u00e5 jobbe for \u00e5 ta lokalt produsert str\u00f8m av kraftb\u00f8rsen. 2. Bystyret ber byr\u00e5det bruke kommunens eierskap til \u00e5 jobbe for en lokal makspris p\u00e5 str\u00f8m, med en fastpris p\u00e5 35 \u00f8re kilowattime p\u00e5 normalforbruk, og en h\u00f8yere pris p\u00e5 luksusforbruk. 2 "
}