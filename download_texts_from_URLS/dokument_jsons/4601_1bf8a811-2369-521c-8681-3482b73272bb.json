{
  "dokument_id": "1bf8a811-2369-521c-8681-3482b73272bb",
  "doc_type": "case_attachment",
  "kommune": 4601,
  "tittel": "Kommunalt r\u00e5d for personer med funksjonsnedsettelses svar p\u00e5 sp\u00f8rsm\u00e5l til offentlige virksomheter og interesseorganisasjoner tilknyttet evaluering av tillatelsesordningen for utleie av sm\u00e5 elektriske kj\u00f8ret\u00f8y",
  "url": "https://bergen.kommune.no/politikere-utvalg/api/fil/bk360/9892813/Kommunalt-rad-for-personer-med-funksjonsnedsettelses-svar-pa-sporsmal-til-offentlige-virksomheter-og-interesseorganisasjoner-tilknyttet-evaluering-av-tillatelsesordningen-for-utleie-av-sma-elektriske-kjoretoy",
  "tekst": " Kommunalt r\u00e5d for personer med funksjonsnedsettelse Til Intern korrespondanse Juridisk seksjon (Arbeidssted) v/June Alfheim V\u00e5r referanse: 2024/05173-22 Einen Saksbehandler: Ragnhild Hvoslef Kr\u00fcger Dato: 16. februar 2024 Fra Kommunalt r\u00e5d for personer med funksjonsnedsettelse Kommunalt r\u00e5d for personer med funksjonsnedsettelses svar p\u00e5 sp\u00f8rsm\u00e5l til offentlige virksomheter og interesseorganisasjoner tilknyttet evaluering av tillatelsesordningen for utleie av sm\u00e5 elektriske kj\u00f8ret\u00f8y KRPF har f\u00e5tt tilsendt sp\u00f8rsm\u00e5lene som er g\u00e5tt ut i sp\u00f8rreunders\u00f8kelse og er blitt bedt om \u00e5 levere en samlet uttalelse. 4. Hva fungerer godt med den lokale forskriften? Utdyp gjerne hvordan. a. Har blitt bedre i forhold til feilparkering, spesielt i indre sentrum, men det er enda mye \u00e5 g\u00e5 p\u00e5 her. b. Reduksjon i antall kj\u00f8ret\u00f8y har v\u00e6rt bra. c. Det er positivt at det bare er to selskaper d. Ikke \u00e5pent p\u00e5 natt i helgene 5. Hva fungerer mindre godt med den lokale forskriften? Utdyp gjerne hvordan. a. Rydding av feilparkerte kj\u00f8ret\u00f8y, her er det fremdeles mye som kan forbedres. Ser stadig kj\u00f8ret\u00f8yene satt midt p\u00e5 fortauet eller 10 meter vekke fra avmerket parkering for slike kj\u00f8ret\u00f8y. I tillegg hoper de seg opp enkelte plasser, spesielt i sone 2 (rett utenfor den indre kjerne) der det gjerne allerede er litt smalt slik at det er vanskelig \u00e5 passere enten det n\u00e5 er til fots, rullende eller kj\u00f8rende. Disse kj\u00f8ret\u00f8yene blir sjeldent eller aldri ryddet av selskapene, som regel er der andre som flytter dem vekk slik at de ikke er til hinder. b. Gebyrene er for lave for de som slenger syklene fra seg c. De kj\u00f8rer forbi p\u00e5 fortauet uten at man er oppmerksom p\u00e5 det d. De kj\u00f8rer i for h\u00f8y hastighet Erfaringer fra driften i Bergen 6. Hvordan har det fungert \u00e5 ha to operat\u00f8rer i Bergen? Hvor mange operat\u00f8rer anser dere som passende? a. Tror ikke antall operat\u00f8rer har s\u00e5 mye \u00e5 si bortsett fra i forhold til dem selv ved at det ikke blir \u00f8konomisk l\u00f8nnsomt \u00e5 drive i Bergen dersom det er for mange og de f\u00e5r for f\u00e5 kj\u00f8ret\u00f8y hver. 7. Hvordan har begrensningen p\u00e5 antall kj\u00f8ret\u00f8y i sone 1 fungert? Alts\u00e5 den indre sentrumssonen. a. Den har gjort det bedre i forhold til fremkommelighet, men fremdeles er det en del \u00e5 hente der. b. Det har blitt litt mindre \u00abvillmannskj\u00f8ringen\u00bb p\u00e5 fortauene, men fremdeles er det en del igjen her ogs\u00e5 og det gj\u00f8r at det for enkelte f\u00f8les utrygt \u00e5 g\u00e5 i sentrum. 8. Hvordan har begrensningen p\u00e5 antall kj\u00f8ret\u00f8y i sone 2 fungert? Alts\u00e5 bygatesonen, inkludert M\u00f8hlenpris, Nyg\u00e5rdsh\u00f8yden, Nordnes og deler av Sandviken. a. Det har etter min erfaring bidratt litt, men ikke mye, til reduksjon i feilparkerte kj\u00f8ret\u00f8y. Se ogs\u00e5 svar p\u00e5 sp\u00f8rsm\u00e5l 5. 9. Hvordan vurderer/syntes dere at testperioden om \u00e5 ha tjenesten tilgjengelig natt til hverdager har fungert? (Underinfo: Testperioden har vart fra og med natt til 01.11.22 gjelder p\u00e5 ubestemt tid.) a. Dette er vanskelig \u00e5 svare p\u00e5, men det bidrar nok sikkert til en del av den feilparkeringen en ser om morgenen n\u00e5r en skal p\u00e5 jobb. 10. Hva er deres tanker om \u00e5 ha tjenesten tilgjengelig natt til l\u00f8rdag og s\u00f8ndag, samt r\u00f8de dager? a. \u00d8nsker ikke at det skal \u00e5pnes i disse periodene av flere grunner. i. Politiet har ikke ressurser til \u00e5 sjekke om alle kj\u00f8rer rusfritt ii. Stor sannsynlighet for rusp\u00e5virket og farlig kj\u00f8ring b\u00e5de for andre myke trafikanter, men ogs\u00e5 for dem selv iii. Det vil bli mer uv\u00f8ren kj\u00f8ring iv. Det er stor sannsynlighet for at det vil f\u00f8re til mer ulykker og skader som kan gi permanent funksjonsnedsettelse eller i verste fall d\u00f8d. Innspill til mulige endringer i forskriften 11. Er det noen flere form\u00e5l som forskriften b\u00f8r legge til rette for? (Underinfo: Det er begrenset hvilke form\u00e5l som kan legges til ettersom den nasjonale loven setter de rettslige rammene for dette.) a. En definisjon av form\u00e5l i denne sammenheng ville v\u00e6rt fint for da ville sp\u00f8rsm\u00e5let v\u00e5rt lettere \u00e5 svare p\u00e5. 12. Hva anser dere som en passende varighet for tillatelsesperioden? (Underinfo: Bymilj\u00f8etaten \u00f8nsker \u00e5 sikre konkurranse mellom akt\u00f8rene, samtidig skal det v\u00e6re mulig \u00e5 drifte tjenesten p\u00e5 en \u00f8konomisk b\u00e6rekraftig m\u00e5te.) a. Det b\u00f8r v\u00e6re minst 2 \u00e5rs varighet da bedriftene ogs\u00e5 er avhengig av forutsigbarhet for \u00e5 kunne drive. 13. Bymilj\u00f8etaten vurderer \u00e5 tilf\u00f8ye et unntak i forskriften for stasjonsbaserte elsykler, eller elsykler som leies ut i regi av bysykkelordningen. Hva er deres tanker om dette? a. For \u00e5 kunne svare p\u00e5 dette er det avgj\u00f8rende \u00e5 vite om det er unntak for alt etter bare deler av forskriften. i. Rydding og sikre fremkommelighet for andre m\u00e5 ogs\u00e5 gjelde for disse kj\u00f8ret\u00f8yene (f.eks. at de ikke bare kan sett dem fra seg over alt). ii. Disse kan komme opp i h\u00f8y fart og av samme grunner som sp\u00f8rsm\u00e5l 10 b\u00f8r det ikke v\u00e6re \u00e5pent for disse heller i den angitte perioden i sp\u00f8rsm\u00e5l 10. 14. Bymilj\u00f8etaten vurderer \u00e5 tilf\u00f8ye en mulighet for at vi kan regulere ulike typer kj\u00f8ret\u00f8y individuelt/ulikt. Hva er deres tanker om dette? (Underinfo: Form\u00e5let med dette vil v\u00e6re \u00e5 gj\u00f8re reguleringen mer fleksibel, ettersom det ikke vil v\u00e6re n\u00f8dvendig \u00e5 ta hensyn til alle typer kj\u00f8ret\u00f8y. For eksempel kan det bli aktuelt \u00e5 \u00e5pne for parkering av elsykler i sykkelstativ, og enkelte oppmerkede parkeringsareal kan v\u00e6re forbeholdt elsparkesykler.) a. Tanken her er veldig god, men samtidig vil den ogs\u00e5 \u00e5pne for andre problemstillinger som i s\u00e5 fall m\u00e5 v\u00e6re skikkelig utredet f\u00f8rst. b. Ta f.eks. elsykler i sykkelstativ \uf0e0 Er det nok sykkelstativ eller vil det da fortrenge bruk av vanlig sykkel? Skal det setter opp flere sykkelstativ, hva da med plass og hva g\u00e5r det p\u00e5 bekostning av? Hva mer fremkommelighet? Dersom de skal kunne parkeres i sykkelstativ hvordan vil det p\u00e5virke feilparkering? 15. Bymilj\u00f8etaten vurderer \u00e5 tilf\u00f8ye et krav om at kj\u00f8ret\u00f8yene m\u00e5 kunne flyttes et par meter uten at alarmfunksjoner aktiveres. Hva er deres tanker om dette? (Underinfo: Form\u00e5let med dette vil v\u00e6re \u00e5 bedre fremkommeligheten.) a. Dette vil v\u00e6re et godt tiltak, men samtidig ser en at det generelt er veldig f\u00e5 som flytter feilparkerte kj\u00f8ret\u00f8y s\u00e5 lenge de ikke er til hinder for dem, f.eks. dersom det er mulig \u00e5 g\u00e5 eller sykle, men ikke rulle, forbi ett kj\u00f8ret\u00f8y som st\u00e5r feilparkert p\u00e5 tvers av fortauet er det ingen som flytter det og det blir til hindre for den som ruller. Generell kommentar: Andre/bedre sanksjonsmuligheter for feilparkering og st\u00f8rre krav til rydding ville v\u00e6rt kj\u00e6rkomment. Bysykkelordningen ser ut til \u00e5 fungere. Vi \u00f8nsker at kommunen vurderer muligheten til \u00e5 prissette bysyklene p\u00e5 et niv\u00e5 som sparkesyklene. Vi \u00f8nsker parkeringsplass der en m\u00e5 sette fra seg sparkesyklende slik at de kun kan deaktiveres p\u00e5 parkeringsplassen/stativet. Med hilsen Kommunalt r\u00e5d for personer med funksjonsnedsettelse Sonja Ljostveit - leder Ragnhild Hvoslef Kr\u00fcger - seniorr\u00e5dgiver Dokumentet er godkjent elektronisk. Kopi: "
}