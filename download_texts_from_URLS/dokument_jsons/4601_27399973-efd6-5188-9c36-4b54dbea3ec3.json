{
  "dokument_id": "27399973-efd6-5188-9c36-4b54dbea3ec3",
  "doc_type": "case_attachment",
  "kommune": 4601,
  "tittel": "Tilsvar til nabomerknader",
  "url": "https://bergen.kommune.no/politikere-utvalg/api/fil/bk360/11030419/Tilsvar-til-nabomerknader",
  "tekst": " SVEN GUNDERSEN eiendomsutvikling og tilrettelegging av byggeprosjekter P O S T B O K S 6 1 3 4 P OS T T E R M I N A L 5 8 9 2 B E R GE N T L F . 5 5 2 7 0 6 4 0 F A X 5 5 2 7 0 6 4 1 M O B I L 9 0 8 3 0 9 2 1 sven@sven-gundersen.no Bergen Kommune Etat for Byggesak og Private planer Sak nr BYGG-2024/13021 S\u00f8knad under behandling Starefossveien 35, Gnr. 166, Bnr. 1345. Bergen kommune. Det vises til v\u00e5r s\u00f8knad om rammetillatelse til bolig p\u00e5 gnr 166 bnr 1345, sak BYGG- 2024/13021, og supplerende nabomerknader fra adv. Susanne Nyborg Bjelland p\u00e5 vegne av gnr 166 bnr 1344 Nabomerknadene ble sendt direkte til kommunen fra adv. Bjelland 6. mai, men vi har mottatt en kopi av merknaden som vi \u00f8nsker \u00e5 knytte noen kommentarer til. Innledningsvis \u00f8nsker vi \u00e5 fremheve at gnr 166 bnr 1344 er en gjenboer som gjennom adv. vesentlig utsiktstap.\u00bb som de beskriver det i merknadsbrevets pkt nr 4 Som det fremg\u00e5r av rammes\u00f8knadens vedlagte skisser er den oms\u00f8kte boligen sitt m\u00f8ne prosjektert p\u00e5 kote +179,22 moh, dvs p\u00e5 samme koteh\u00f8yde som planert terreng rundt bolig p\u00e5 gnr 166 bnr 1344. Det oms\u00f8kte tiltaket, som blir liggende vesentlig lavere i terrenget enn eksisterende bolig p\u00e5 gnr 166 bnr 1344, vil derfor ikke ber\u00f8re lys, luft eller utsynet til bolig med adresse Starefossveien 34. Det oms\u00f8kte tiltaket vil heller ikke gi \u00f8kt skyggekast til bolig p\u00e5 gnr 166 bnr 1344, vi viser til s\u00f8knadens sol- skyggediagram. I den grad det oms\u00f8kte tiltaket vil kunne v\u00e6re egnet til \u00e5 ber\u00f8re gnr 166 bnr 1344 sine interesser, m\u00e5 v\u00e6re dersom det oms\u00f8kte tiltaket blir liggende i gjenboers siktgate ned mot Bergen by, men en slik p\u00e5stand vil nok kunne fremmes mot ethvert tiltak som f\u00f8res opp p\u00e5 et lavereliggende areal, og kan derfor vanskelig sees \u00e5 v\u00e6re et argument med tyngde i denne sammenheng. At tap av utsyn mot et lavereliggende areal ikke er en kvalifisert ulempe etter plan- og bygningslovens regler, kan ogs\u00e5 utledes av Kommunal- og moderniseringsdep. sitt rundskriv H-8/15 av 26.06.2015, og da s\u00e6rlig rundskrivets pkt 3.2.3. Etter v\u00e5r erfaring har b\u00e5de Statsforvalter og Sivilombudet etterlevd departementets retningslinjer, hvor de som hovedregel legger til grunn at redusert utsyn/ tap av utsikt vil v\u00e6re p\u00e5regnelig for boenheter i tettbygde str\u00f8k. Adv. Bjelland trekker i sine merknader frem tinglyst dokument av 15.01.1954, dokument tinglyst p\u00e5 grunnboksbladet til gnr 166 bnr 1345, dok nr 300. Etter adv. Bjelland sin vurdering skal dokumentet gi uttrykk for en \u00abVillaklausul\u00bb som skal - og utsiktsforhold for de omkringliggende eiendommer.\u00bb Vi kan vanskelig lese det tinglyste dokument i samme retning. Dokumentet regulerer imidlertid muligheten for \u00e5 ha tr\u00e6r og annen beplantning som gir skygge og redusert utsikt (dokumentets s.2 avsnitt nr 4), men begrensninger utover kravet om at det p\u00e5 eiendommen kan f\u00f8res opp \u00ab kan vi vanskelig lese ut av dokumentet, se dokumentets s.1 avsnitt nr 4. I denne forbindelse oversender vi utskrift fra det tinglyste dokument til kommunen for orientering. Adv. Bjelland g\u00e5r i sitt brev videre inn p\u00e5 betydningen av KDP for Fjellsiden S\u00f8r og KPA2018 sin hensynssone for bevaring av eksisterende bygningsmasse, kultur- og bygningsmilj\u00f8 for nye tiltak i planomr\u00e5det. Vi vurderer det som mindre konstruktivt \u00e5 gi en merknad til de fremsatte p\u00e5stander, men viser til v\u00e5r s\u00f8knads arkitekturbeskrivelse, tilstandsrapport av 26.06.2023 og Byantikvarens uttale av 22. august 2023 (sak 2023/45423) hvor Byantikvaren gir f\u00f8lgende uttalelse: \u00abByantikvaren frar\u00e5der prinsipielt rivning av bygninger i hensynssone. Tilsendt dokumentasjon viser at bygningen er i d\u00e5rlig stand. Byantikvaren ser at rivning i alle fall av deler av bygget er n\u00f8dvendig, og vil derfor kunne akseptere riving i denne saken.\u00bb Vi nevner imidlertid i denne sammenheng at \u00abBygningens [synlige] fasadelengde mot byen overstiger 12 meter, se \u00a7 09 a nr 2 i bestemmelsene til KDP for fjellsiden s\u00f8r. Vi noterer oss videre at adv. Bjelland, p\u00e5 vegne av sin klient, har noen synspunkter til vilk\u00e5rene for dispensasjon i denne saken. Selv om vi ikke kan si oss enige i de vurderinger som er gjort, finner vi det mindre form\u00e5lstjenlig \u00e5 im\u00f8teg\u00e5 fremsatte p\u00e5stander da det tilligger bygningsmyndigheten \u00e5 ta stilling til om vilk\u00e5rene for dispensasjon er innfridd i denne saken. Vi \u00f8nsker likevel \u00e5 bemerke at gnr 166 bnr 1344 er en gjenboer som ligger vesentlig h\u00f8yere i terrenget, og som etter v\u00e5r vurdering har en begrenset interesse i det tiltak som s\u00f8kes godkjent. Vi tillater oss likevel \u00e5 bemerke at st\u00f8rrelsesbegrensningen for garasjer gjelder garasjer som er enkelt-/ frittst\u00e5ende, og ikke garasjer som inng\u00e5r som del av boenhetens bygningsmasse som i denne saken. Videre \u00f8nsker vi \u00e5 bemerke at vi, i motsetning til gnr 166 bnr 1345, ikke kan se at en planprosess vil v\u00e6re hensiktsmessig da det oms\u00f8kte tiltaket ikke vil \u00f8ke antall boenheter eller f\u00f8re til \u00f8kt bruk av offentlig infrastruktur. Avslutningsvis \u00f8nsker vi \u00e5 gjenta at vi vanskelig kan se at gjenboer gnr 166 bnr 1344, som har sitt uteoppholdsareal p\u00e5 samme koteh\u00f8yde som den oms\u00f8kte boenheten sitt m\u00f8ne, kan ha en kvalifisert interesse i at tiltakets takkonstruksjon senkes for \u00e5 opprettholde dagens siktgate mot Bergen by. Videre benytter vi anledningen til \u00e5 fremheve at det prosjekterte tiltaket videref\u00f8rer dagens situasjon med \u00e5pne arealer tilpasset dagens boligstandard og forventninger, ikke bare for tiltakshaver selv, men ogs\u00e5 for fremtidige eiere/ generasjon ihht samfunnsutviklingen. Krav og forventninger til romst\u00f8rrelse, lys, luft, materialvalg m.v. er som kjent andre i dag enn da eksisterende bygningsmasse ble f\u00f8rt opp i 1966. At eiere av gnr 166 bnr 1344 stiller sp\u00f8rsm\u00e5l til om - og bygningslovens forarbeider er hensynet bak kravet til nabovarsel at naboer og gjenboere som antas \u00e5 kunne bli ber\u00f8rt av et tiltak skal gis mulighet for \u00e5 ivareta sine interesser. I denne saken har eiere av gnr 166 bnr 1344 knyttet til seg profesjonell kompetanse for bistand, og med det vist at varselets intensjoner er innfridd. Det har ogs\u00e5 v\u00e6rt dialog mellom ansvarlig s\u00f8ker og adv. Bjelland i sakens anledning, uten at partene har kommet til enighet om tiltakets prosjekterte h\u00f8yder. Etterspurte og n\u00f8dvendige opplysninger er oversendt adv. Bjelland, og vi kan derfor ikke se at et nytt nabovarsel vil utgj\u00f8re en forskjell, eller tilf\u00f8re varslede naboer og/ eller saken nye opplysninger. Bergen, 24.05.2024 Sven Gundersen Ansv. s\u00f8ker "
}