{
  "dokument_id": "b6660736-385e-5b3e-be92-3986417b770f",
  "doc_type": "case_presentation",
  "kommune": 4601,
  "tittel": "\u00c5rsregnskapet 2024 - gjennomf\u00f8ring av strykninger",
  "url": "https://bergen.kommune.no/politikere-utvalg/api/fil/bk360/12119310/Framstilling-Arsregnskapet-2024-gjennomforing-av-strykninger",
  "tekst": " BYR\u00c5DET Byr\u00e5dssak /25 Saksframstilling V\u00e5r referanse: 2024/30840-40 \u00c5rsregnskapet 2024 - gjennomf\u00f8ring av strykninger Hva saken gjelder: \u00c5rsregnskapet 2024 for Bergen kommune viser i avslutningsfasen en prognose p\u00e5 merforbruk utover det budsjetterte merforbruket i driftsregnskapet p\u00e5 146,9 mill.1 Dette bel\u00f8pet kan endre seg noe frem mot fristen for avslutning 22. februar 2025 men ikke slik at behovet for gjennomf\u00f8ring av strykninger faller bort. Investeringsregnskapet viser p\u00e5 sin side et udisponert bel\u00f8p (mindreforbruk) p\u00e5 58 mill. etter at bruk av l\u00e5n er bokf\u00f8rt i samsvar med budsjett jfr. Forskrift om \u00f8konomiplan, \u00e5rsbudsjett, \u00e5rsregnskap og \u00e5rsberetning for kommuner og fylkeskommuner. Saken gjelder h\u00e5ndtering/strykning av merforbruk i driftsregnskapet og udisponert bel\u00f8p i investeringsregnskapet. Driftsregnskapet Tertialrapport 2 2024 som ble behandlet i bystyret 27.11.2024, viste et justert budsjett med negativt netto driftsresultat p\u00e5 643,2 mill. Netto driftsresultat i det forel\u00f8pige \u00e5rsregnskapet utgj\u00f8r 715,2 mill. kr f\u00f8r disponering av nettodriftsresultat. Det er regnskapsf\u00f8rt med slike disponeringer p\u00e5 totalt 568,3mill. og det er denne differansen som fremst\u00e5r som et merforbruk p\u00e5 146,9 mill kr, etter at disposisjoner i tr\u00e5d med Forskrift om \u00f8konomiplan, \u00e5rsbudsjett, \u00e5rsregnskap og \u00e5rsberetning for kommuner og fylkeskommuner \u00a7 4-1 er gjennomf\u00f8rt. Dette medf\u00f8rer at det, i samsvar med Forskrift om \u00f8konomiplan, \u00e5rsbudsjett, \u00e5rsregnskap og \u00e5rsberetning for kommuner og fylkeskommuner \u00a7 4-2, skal gjennomf\u00f8res strykninger. Det fremg\u00e5r her f\u00f8lgende; Hvis driftsregnskapet viser et merforbruk etter at disposisjonene i \u00a7 4-1 f\u00f8rste ledd er gjennomf\u00f8rt, skal merforbruket reduseres s\u00e5 mye som mulig ved \u00e5 a) stryke overf\u00f8ring til investering b) stryke avsetning til disposisjonsfond c) stryke inndekning av tidligere \u00e5rs merforbruk. Overf\u00f8ring av midler som etter lov eller avtale er reservert for s\u00e6rskilte form\u00e5l, kan likevel ikke strykes etter bokstav a. Strykninger etter bokstav a og b skal gjennomf\u00f8res s\u00e5 mye som mulig f\u00f8r det foretas strykninger etter bokstav c. 1 Differansen mellom budsjettert NDR og faktisk NDR er 124 mill. 146,9 mill. er det udekkede merforbruket, dvs det som ikke er h\u00e5ndtert gjennom bruk av disposisjonsfond i justert budsjett. \u00c5rsaken til forskjell i disse bel\u00f8pene er bruk/avsetning bundne fond. 1 Hvis regnskapet fortsatt viser et merforbruk etter strykningene, skal merforbruket reduseres ytterligere ved bruk av disposisjonsfond, s\u00e5 lenge det er tilgjengelige midler p\u00e5 fondet. Den delen av disposisjonsfondet som i det opprinnelige budsjettvedtaket for \u00e5ret etter regnskaps\u00e5ret brukes til \u00e5 finansiere driftsbudsjettet, kan likevel ikke brukes til \u00e5 redusere merforbruket. Et merforbruk som ikke kan reduseres etter f\u00f8rste punktum, fremf\u00f8res til inndekning etter kommuneloven \u00a7 14-11 eller \u00a7 14-12. I gjeldende \u00f8konomireglement for Bergen kommune pkt 4.8 \u00c5rsavslutning, st\u00e5r det f\u00f8lgende; Byr\u00e5det gis fullmakt til \u00e5 foreta strykninger i tr\u00e5d med \u00a7 4-2 f\u00f8rste ledd, hvor det foreligger et merforbruk i driftsregnskapet etter at disposisjoner i tr\u00e5d med \u00a7 4-1 er gjennomf\u00f8rt. Om det foreligger et merforbruk etter strykninger er foretatt, gis byr\u00e5det fullmakt til \u00e5 redusere merforbruket med bruk av disposisjonsfond i tr\u00e5d med \u00a7 4-2 annet ledd. Det forel\u00f8pige \u00e5rsregnskapet for 2024 har samlet disponeringer p\u00e5 568,3 mill., hvor overf\u00f8ringer fra driftsregnskapet til investeringsregnskapet er 387,1 mill. kr, mens avsetninger til disposisjonsfond samlet utgj\u00f8r 440,7 mill. kr. Det to sistnevnte er aktuelle for strykning. Selv om det av forskriften fremg\u00e5r en rekkef\u00f8lge i hvordan merforbruket skal reduseres, er det likevel fritt til \u00e5 velge hva som skal strykes f\u00f8rst. Ettersom det ikke finnes tidligere \u00e5rs merforbruk (bokstav c), st\u00e5r det mellom \u00e5 redusere merforbruket ved \u00e5 stryke overf\u00f8ring til investering eller stryke avsetning til disposisjonsfond. Om en velger \u00e5 stryke overf\u00f8ring til investering vil store deler av finansieringen av investeringene falle bort. Dette er derfor ikke \u00f8nskelig. Derfor gjenst\u00e5r \u00e5 stryke avsetning til disposisjonsfond. Det aller meste av avsetning til disposisjonsfond knytter seg til bufferfond pensjon/premieavvik. I bystyresak 283/07 ble det gitt en m\u00e5lsetting om at disposisjonsfondet skal minst tilsvare premieavviket, og f\u00f8lgelig er deler av disposisjonsfondet \u00f8remerket til dette. Finansbyr\u00e5den foresl\u00e5r derfor at strykningene gjennomf\u00f8res med \u00e5 redusere avsetningen til disposisjonsfond med 146,9 mill., fra 440,7 mill. til 293,8 mill. Konsekvensen av strykningene er at det \u00f8remerkes mindre av disposisjonsfondet til \u00e5 dekke premieavvik, slik at m\u00e5lsettingen ikke oppfylles. Det b\u00f8r ogs\u00e5 nevnes at selv uten strykninger, vil ikke m\u00e5lsettingen oppfylles da premieavviket (3,4 mrd.) allerede er st\u00f8rre enn disposisjonsfondet (2,8 mrd.). Ved \u00e5 stryke avsetning til bufferfond pensjon unng\u00e5s det samtidig \u00e5 stryke avsetninger i fm sak om s\u00e6rskilte fondsavsetninger. Investeringsregnskapet I en situasjon med et udisponert bel\u00f8p (mindreforbruk) i investeringsregnskapet medf\u00f8rer dette at det, i samsvar med Forskrift om \u00f8konomiplan, \u00e5rsbudsjett, \u00e5rsregnskap og \u00e5rsberetning for kommuner og fylkeskommuner \u00a7 4-6, skal gjennomf\u00f8res strykninger. Det fremg\u00e5r her f\u00f8lgende; 2 Hvis investeringsregnskapet viser et udisponert bel\u00f8p etter at disposisjonene i \u00a7 4-1 f\u00f8rste ledd er gjennomf\u00f8rt, skal det udisponerte bel\u00f8pet reduseres s\u00e5 mye som mulig ved \u00e5 a) stryke bruk av l\u00e5n b) stryke overf\u00f8ring fra drift c) stryke bruk av ubundet investeringsfond Overf\u00f8ring av midler som etter lov eller avtale er reservert for s\u00e6rskilte form\u00e5l, kan likevel ikke strykes etter bokstav b. Udisponert bel\u00f8p fordeler seg med hhv 32,0 mill. for de avgiftsfinansierte investeringene, og 25,9 mill. for de ikke-avgiftsfinansierte investeringene. Finansbyr\u00e5den foresl\u00e5r at strykningene gjennomf\u00f8res med \u00e5 stryke bruk av l\u00e5n tilsvarende. \u2022 L\u00c5N1 L\u00e5n ikke-avgiftsfinansierte investeringer - 26 mill. \u2022 L\u00c5N2 L\u00e5n avgiftsfinansierte investeringer - 31 mill. Konsekvensen av \u00e5 stryke bruk av l\u00e5n er at det brukes mindre l\u00e5n til \u00e5 finansiere investeringer enn det som er gjort av l\u00e5neopptak i 2024. Det ubrukte l\u00e5neopptaket inng\u00e5r i l\u00e5nefondet og kan anvendes til finansiering av investeringer i 2025. \u00d8konomiske konsekvenser: Som f\u00f8lge av et forel\u00f8pig netto regnskapsresultat p\u00e5 714,3 mill. og et udekket merforbruk p\u00e5 146,9 mill., foresl\u00e5s det \u00e5 stryke/redusere avsetning til generelt disposisjonsfond med 146,9 mill. Det udisponerte bel\u00f8pet (mindrebehovet) i investeringsregnskapet foresl\u00e5s \u00e5 reduseres ved \u00e5 stryke/redusere bruk av l\u00e5n med henholdsvis 26 mill. for ikke-avgiftsfinansierte investeringer og 32 mill. for avgiftsfinansierte investeringer. Byr\u00e5dens vurdering og anbefaling/konklusjon: Finansbyr\u00e5den anbefaler at byr\u00e5det slutter seg til foresl\u00e5tt strykning i \u00e5rsregnskapet for 2024. Vedtakskompetanse: Bergen kommunes \u00f8konomireglement pkt 4.8 \u00c5rsavslutning vedtatt av Bergen bystyre 26. april 2022 i sak 40/22. 3 Byr\u00e5d for finans innstiller til byr\u00e5det \u00e5 fatte f\u00f8lgende vedtak: 1. Byr\u00e5det reduserer merforbruket i driftsregnskapet ved \u00e5 stryke avsetning til generelt disposisjonsfond med 146,9 mill. 2. Byr\u00e5det reduserer det udisponerte bel\u00f8pet i investeringsregnskapet ved \u00e5 stryke: a. bruk av l\u00e5n til ikke-avgiftsfinansierte investeringer med 26,0 mill. b. bruk av l\u00e5n til avgiftsfinansierte investeringer med 32 mill. Dato: 18. februar 2025 Jacob M\u00e6hle Byr\u00e5d for finans Dokumentet er godkjent elektronisk. 4 "
}