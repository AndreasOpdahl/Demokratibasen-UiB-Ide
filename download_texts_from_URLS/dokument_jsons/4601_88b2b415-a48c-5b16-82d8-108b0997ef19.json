{
  "dokument_id": "88b2b415-a48c-5b16-82d8-108b0997ef19",
  "doc_type": "case_attachment",
  "kommune": 4601,
  "tittel": "Omgj\u00f8r vedtak gnr 93 bnr 405",
  "url": "https://bergen.kommune.no/politikere-utvalg/api/fil/bk360/9668277/Omgjor-vedtak-gnr-93-bnr-405",
  "tekst": " V\u00e5r dato: V\u00e5r ref: 26.09.2023 2023/4491 Deres dato: Deres ref: 16.12.2022 2022/25041 BERGEN KOMMUNE Kontakt saksbehandler Postboks 7700 Randi Lind, 51568907 5020 BERGEN Randi.lind@statsforvalteren.no Klageavgj\u00f8relse i byggesak - gnr. 93 bnr. 405, Bergen kommune - tiltakshaver: Ole Andres Vorland Statsforvalteren i Vestland har p\u00e5klaget kommunens vedtak om tillatelse og dispensasjon til bruksendring fra naust til fritidsbolig, oppf\u00f8ring av platting og trapp og fasadeendring. Statsforvalteren gj\u00f8r om deler av kommunens vedtak til avslag. Vi viser til Kommunal- og distriktsdepartementet sin oversendelse av 30.03.2023, der Statsforvalteren i Rogaland ble oppnevnt som settestatsforvalter. Sakens bakgrunn Saken gjelder s\u00f8knad av 10.02.2021 om tillatelse og dispensasjon fra plankrav og byggegrense mot sj\u00f8 til bruksendring fra naust til fritidsbolig, oppf\u00f8ring av platting og trapp og fasadeendring. Oms\u00f8kt platting, trapp og fasadeendring er i s\u00f8knaden vist med gr\u00f8nt p\u00e5 figurene nedenfor: E-postadresse: Postadresse: Bes\u00f8ksadresse: Telefon: 51 56 87 00 sfropost@statsforvalteren.no Postboks 59 Lag\u00e5rdsveien 44 www.statsforvalteren.no/ro Sikker melding: 4001 Stavanger www.statsforvalteren.no/melding Org.nr. 974 763 230 Side: 2/10 Foranledningen til s\u00f8knaden er ulovlighetsoppf\u00f8lging p\u00e5 eiendommen, hvor det ble avdekket at naustet ble brukt i strid med tillatelsen, hadde en fasade som ikke stemte med det som var godkjent og at det var oppf\u00f8rt platting og trapp uten s\u00f8knad. Det ble utstedt p\u00e5legg om opph\u00f8r av bruk, retting og tvangsmulkt 11.12.2020. Statsforvalteren i Vestland har i brev av 26.05.2021 frar\u00e5dd at dispensasjon blir gitt. Bergen kommune ga administrativt avslag i vedtak av 17.06.2021. Vedtaket ble p\u00e5klaget av tiltakshaver. Klagen ble behandlet i Utvalg for milj\u00f8 og byutvikling i m\u00f8te 14.06.2022, som omgjorde avslaget: \u00ab1. Med hjemmel i forvaltningsloven (fvl) \u00a7 33 andre ledd andre setning oppheves plan- og bygningsetatens vedtak av 17.06.2021. 2. Med hjemmel i plan- og bygningsloven (pbl) \u00a7 21-4 godkjennes oms\u00f8kt tiltak; bruksendring av naust til fritidsbolig, oppf\u00f8ring av platting/trapp og innsetting av 3 vindu. Herunder godkjennes s\u00f8knad om dispensasjon fra f\u00f8lgende bestemmelser: a. Plankravet, jf. kommuneplanens arealdel (KPA 2018) \u00a7 3 pkt. 3.1. b. Plankravet i Reguleringsplan for Fana, planID 5940000, \u00a7 2. c. KPA pkt. 6.1, byggegrense mot sj\u00f8 3. Klagen tas til f\u00f8lge.\u00bb Vedtaket ble p\u00e5klaget av Statsforvalteren i Vestland i brev datert 18.07.2022. Klager anf\u00f8rer i det vesentlige at tiltakene f\u00f8rer til nedbygging og ytterligere privatisering av strandsonen. Det vises til at fritidsboliger har en helt annen grad av privatisering enn naustbygg. Klager gj\u00f8r gjeldende at tiltakene er i strid med statlige planretningslinjer for differensiert forvaltning av strandsonen langs sj\u00f8. Side: 3/10 Bergen kommune utstedte rammetillatelsen 08.08.2022. Statsforvalteren i Vestland p\u00e5klaget dette 24.08.2022. Kommunen har vist til at rammetillatelsen er en formalisering av vedtaket av 14.06.2022, og vurderer klagen av 24.08.2022 som en supplering av den opprinnelige klagen. Bergen behandlet klagen politisk 16.12.2022 og opprettholdt kommunens tidligere vedtak. Statsforvalteren i Vestland har sendt tilleggsmerknader i saken direkte til Statsforvalteren i Rogaland 19.04.2023 og 21.04.2023. Tiltakshaver har sendt tilleggsmerknader i saken direkte til Statsforvalteren i Rogaland 09.08.2023. Statsforvalteren viser ellers til sakens dokumenter. Statsforvalterens vurdering Statsforvalteren legger til grunn at klager har klagerett og at klagefristen er overholdt, jf. forvaltningslovens (fvl.) kap. VI og plan- og bygningsloven (pbl.) \u00a7 1-9. Ved behandling av klagen an klageinstansen pr\u00f8ve alle sider av saken og ta hensyn til nye omstendigheter, jf. fvl \u00a7 34 andre ledd. Klageinstansen kan selv treffe nytt vedtak i saken eller oppheve det og sende saken tilbake til kommunen for helt eller delvis ny behandling. Vi vil understreke at vurderingen av vilk\u00e5rene for \u00e5 gi dispensasjon er rettsanvendelsesskj\u00f8nn som kan pr\u00f8ves fullt ut av Statsforvalteren. S\u00f8knadsplikt og planstatus Bruksendring, oppf\u00f8ring av trapp og platting og fasadeendring krever tillatelse av kommunen etter pbl. \u00a7 20-2 f\u00f8rste ledd jf. 20-1 f\u00f8rste ledd bokstav d, a og c. Kommunen skal gi tillatelse dersom tiltaket ikke er i strid med plan- og bygningslovgivningen, jf. pbl. \u00a7 21-4 f\u00f8rste ledd, og skal behandle s\u00f8knad om rammetillatelse n\u00e5r s\u00f8ker \u00f8nsker det, jf. pbl. \u00a7 21-4 tredje ledd. Tiltakshaver har gjort gjeldende at naustet ble oppf\u00f8rt med den fasaden den har i dag, og at fasaden f\u00f8lgelig ikke er endret. Det vises herunder til at kommunen var p\u00e5 befaring i forbindelse med utstedelse av ferdigattesten. Ved s\u00f8knad om byggetillatelse ble det sendt inn tegninger av naustet som ble s\u00f8kt oppf\u00f8rt: Side: 4/10 Utklipp fra kommunens fagnotat av 04.10.2021. De tre vinduene kommunen mener utgj\u00f8r en endring, fremg\u00e5r ikke p\u00e5 tegningene. Det er byggetillatelsen som angir hva som er oms\u00f8kt og godkjent, uavhengig av om tillatelsen ved oppf\u00f8ring ble fraveket. Statsforvalteren er enig med kommunen i at det foreligger en s\u00f8knadspliktig fasadeendring. Eiendommen ligger innenfor reguleringsplan for Fana, planID 5940000 vedtatt 28.01.1985, og er regulert til byggeomr\u00e5det - hytter. Eiendommen er i gjeldende kommuneplan, vedtatt 19.06.2019 avsatt til fritidsbebyggelse \u2013 FB (1120). Tiltakene krever dispensasjon Innenfor 100-metersbeltet langs sj\u00f8en gjelder det i utgangspunktet et alminnelig byggeforbud, dersom ikke kommunen har fastsatt en alternativ byggegrense, jf. pbl. \u00a7 1-8 andre ledd jf. tredje ledd. Bergen kommune har i kommuneplanen fastsatt en byggegrense mot sj\u00f8 i omr\u00e5de for fritidsbebyggelse p\u00e5 25 meter jf. \u00a7 6.1.1 i bestemmelsene til kommuneplanens arealdel (KPA). Byggegrensen gjelder ikke for fasadeendring jf. \u00a7 6.2.3 bokstav e. Tiltakene ligger alle n\u00e6rmere sj\u00f8en enn 25 meter. Bruksendring og oppf\u00f8ring av platting og trapp krever dispensasjon fra kommuneplanens byggegrense mot sj\u00f8. Det f\u00f8lger et krav om utarbeiding av reguleringsplan og detaljplan i henholdsvis KPA \u00a7 3.1 og reguleringsplanen \u00a7 2. Fasadeendring er s\u00f8knadspliktig etter pbl \u00a7 20-1 bokstav c, og er derfor ikke omfattet av plankravet i KPA, jfr. KPA \u00a7 3.1. Statsforvalteren vurderer at fasadeendring heller ikke er omfattet av plankravet i Side: 5/10 reguleringsplanen. Bruksendring og oppf\u00f8ring av trapp og platting utl\u00f8ser derimot krav om reguleringsplan, jf. KPA \u00a7 3.1 der det heter: \u00abTiltak etter pbl \u00a7 20-1 bokstav a, d, g, k, og l skal inng\u00e5 i reguleringsplan vedtatt med hjemmel i plan- og bygningsloven av 1985 eller nyere lov.\u00bb Plan- og bygningsloven av 1985 tr\u00e5dte i kraft 01.07.1986. Klager har i brev direkte til Statsforvalteren i Rogaland av 19.04.2023 anf\u00f8rt at fasadeendringen krever dispensasjon fra KPA \u00a7 27.7.6 om utforming av naust. KPA \u00a7 27.7 gjelder for arealform\u00e5let \u00abandre typer (1500)\u00bb, og omfatter f\u00f8lgelig ikke naust innenfor arealform\u00e5let \u00abfritidsbebyggelse (1120)\u00bb. Statsforvalteren i Rogaland finner ikke at fasadeendringen krever dispensasjon fra KPA \u00a7 27.7.6. Statsforvalteren finner etter dette at s\u00f8knaden om fasadeendring ikke krever dispensasjon. Vi slutter oss til kommunens vurdering av at eventuell avslagshjemmel derfor er pbl. \u00a7 29-2 om visuelle kvaliteter. Klager har anf\u00f8rt at bruksendringen medf\u00f8rer at en ny bruksenhet opprettes, og at det derfor krever dispensasjon fra KPA \u00a7 27.1.2. Kommunen har ikke vurdert dispensasjon fra \u00a7 27.1.2. I lys av resultatet Statsforvalteren i Rogaland kommer til jf. nedenfor, avgrenser vi mot \u00e5 behandle behovet for dispensasjon fra \u00a7 27.1.2. Etter pbl. \u00a7 19-1 kan dispensasjon gis etter grunngitt s\u00f8knad. Ansvarlig s\u00f8ker begrunnet s\u00f8knaden med at fordelene er at tiltakshaver f\u00e5r brukt eiendommen som den fremst\u00e5r i dag. Det gj\u00f8res gjeldende at eiendommen anses for \u00e5 v\u00e6re i samsvar med intensjonen og gjeldende reguleringsplan, samt f\u00f8ringene/intensjonene i gjeldende KPA. Ansvarlig s\u00f8ker anf\u00f8rer at tiltakene ikke medf\u00f8rer noen nevneverdige ulemper eller negative konsekvenser. Dispensasjonsvilk\u00e5rene Vilk\u00e5rene for \u00e5 kunne gi dispensasjon fremg\u00e5r av pbl. \u00a7 19-2. S\u00f8knaden m\u00e5 vurderes opp mot de offentlige hensyn som skal ivaretas gjennom plan- og bygningsloven og den aktuelle planen, og spesielt hensynet til en forsvarlig og fornuftig areal- og ressursdisponering. Dispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale og regionale interesser, blir vesentlig tilsidesatt. I tillegg m\u00e5 fordelene ved \u00e5 gi dispensasjon v\u00e6re klart st\u00f8rre enn ulempene etter en samlet vurdering. I byggeforbudssonen i 100-metersbeltet langs sj\u00f8en skal det tas s\u00e6rlig hensyn til natur- og kulturmilj\u00f8, friluftsliv, landskap og andre allmenne interesser, jf. pbl. \u00a7 1-8 f\u00f8rste ledd. Statsforvalteren legger til grunn at kommuneplanens byggegrense langs sj\u00f8en i stor grad skal ivareta de samme hensyn. N\u00e5r det gjelder dispensasjon fra byggeforbudet i strandsonen, har departementet uttalt f\u00f8lgende i forarbeidene til pbl. \u00a7 19-2, Ot.prp. nr. 32 (2007-2008) s. 243: \u00abDet er et nasjonalt m\u00e5l at strandsonen skal bevares som natur- og friluftsomr\u00e5de tilgjengelig for alle. Regjeringen \u00f8nsker en strengere og mer langsiktig strandsoneforvaltning. Det er derfor n\u00f8dvendig med en streng praksis ved behandlingen av dispensasjoner i 100-metersbeltet lands Side: 6/10 sj\u00f8en. Forbudet i \u00a7 1-8 mot bygging i 100-metersbeltet langs sj\u00f8en veier tungt. Det skal sv\u00e6rt mye til f\u00f8r dispensasjon kan gis til bygging her, spesielt i omr\u00e5der med stort utbyggingspress.\u00bb Lovgiver har med dette gitt uttrykk for en sv\u00e6rt snever adgang til \u00e5 gi dispensasjon til deling og utbygging i strandsonen. Hensikten er \u00e5 unng\u00e5 en uheldig utvikling, hvor strandsonen bygges ned bit for bit og bygge- og deleforbudet gradvis blir uthulet. Istedenfor skal utbygging skje gjennom planprosesser. Slike prosesser sikrer bred medvirkning og demokratisk forankrede beslutninger, hvor blant annet sektormyndighetene har mulighet til \u00e5 fremsette innsigelse, jf. SOM-2019-4028.1 I de statlige planretningslinjene for differensiert forvaltning av strandsonen er Bergen kommune plassert i sone to.2 Dispensasjoner skal her s\u00e6rlig unng\u00e5s i sentrale omr\u00e5der der presset p\u00e5 arealene er stort, jf. retningslinjene pkt. 9.1. Statsforvalteren vil presisere at det f\u00f8lger av planretningslinjene punkt 6 at avklaring av arealbruk i strandsonen skal skje gjennom planlegging, og ikke gjennom enkeltvise dispensasjoner. Bruksendring av naust til fritidsbolig Statsforvalteren vil f\u00f8rst vurdere om fordelene med \u00e5 dispensere fra kommuneplanens byggegrense mot sj\u00f8 for bruksendring til fritidsbolig er klart st\u00f8rre enn ulempene etter en samlet vurdering. Det er f\u00f8rst og fremst fordeler som har sammenheng med de hensyn som plan- og bygningslovgivningen skal ivareta, som kan vektlegges. Relevante fordeler etter loven skal i hovedsak begrenses til generelle areal- og ressursdisponeringshensyn.3 I saken har Statsforvalteren i Vestland som ber\u00f8rt sektormyndighet for strandsonen frar\u00e5det at det gis dispensasjon, jf. pbl. \u00a7 19-1. Fagmyndigheten har i uttalelse av 26.05.2021 pekt p\u00e5 at fritidsbolig har en helt annen grad av privatisering enn naustbygg, og derfor vil medf\u00f8re at strandsonen fremst\u00e5r mer privatisert enn ved et tradisjonelt naust. S\u00f8knaden skal vurderes som om tiltaket ikke allerede er utf\u00f8rt. Dette inneb\u00e6rer at det i dispensasjonsvurderingen ikke skal vektlegges i negativ retning at tiltakshaver har opparbeidet et tiltak i strid med regelverket, men samtidig skal det heller ikke gis noen fordeler/v\u00e6re lettere \u00e5 f\u00e5 innvilget et tiltak som allerede er opparbeidet. Utvalg for milj\u00f8 og byutvikling har i tillatelsen vurdert fordeler og ulemper slik: \u00abVidere er fordelene ved \u00e5 gi dispensasjon klart st\u00f8rre enn ulempene. Bygningen er godkjent oppf\u00f8rt med denne st\u00f8rrelsen og er plassert i et omr\u00e5de som er satt av til fritidsbebyggelse b\u00e5de i reguleringsplan og KPA 2018. 1 https://www.sivilombudet.no/wp-content/uploads/2021/01/Systematisk-undersokelse-av- dispensasjoner-i-strandsonen-Mandal.pdf 2 https://www.regjeringen.no/no/dokumenter/statlige-planretningslinjer-for-differensiert-forvaltning- av-strandsonen-langs-sjoen/id2850282/ 3 Ot. prp. 169 L (2020-2021) s. 56 Side: 7/10 Arealet er heller ikke tilgjengelig for allmennheten i dag grunnet eiendommens beskaffenhet. I tillegg er det gode muligheter for tur og rekreasjon i n\u00e6rheten hvor det ogs\u00e5 er tilrettelagt med parkering.\u00bb Statsforvalteren forst\u00e5r kommunen slik at det gj\u00f8res gjeldende at en relevant fordel er at bruksendring til fritidsbolig vil v\u00e6re i tr\u00e5d med gjeldende arealform\u00e5l. Det f\u00f8lger imidlertid av b\u00e5de reguleringsplanen og kommuneplanens arealdel at bruksendring fra naust til fritidsbolig krever reguleringsplan. I lys av at bruksendring krever ny reguleringsplanen er det vanskelig \u00e5 se at det kan legges vekt p\u00e5 eksisterende arealform\u00e5l i en vurdering av om det kan gis dispensasjon fra byggeforbudet i kommuneplanen. Statsforvalteren viser videre til plan- og bygningsetaten sitt fagnotat av 04.10.2021 ved opprinnelig klage p\u00e5 avslag, hvor det heter f\u00f8lgende om \u00a7 2 i reguleringsbestemmelsene: \u00abAt det er presisert at hytter og naust kan st\u00e5 peker i retning av at det var ment \u00e5 bevare omr\u00e5det slik det var p\u00e5 tidspunktet for reguleringsplanen og at endringer utover dette m\u00e5 vurderes n\u00e6rmere.\u00bb Statsforvalteren vil for \u00f8vrig presisere at det ikke er tilstrekkelig at kommunen mener det er beskjedne ulemper. Det m\u00e5 ogs\u00e5 p\u00e5vises relevante fordeler som er s\u00e5 tungtveiende at de er \u00abklart st\u00f8rre\u00bb enn ulempene. I kommunens fagnotat av 04.10.2021 f\u00f8lger det videre: \u00abAv retningslinjene til KPA 2018 g\u00e5r det frem at ved regulering av bebygde og avgrensede omr\u00e5der i strandsonen for videreutvikling kan byggegrensen etter 6.1 vurderes fleksibelt. Forutsetningen for en slik vurdering er at den nye situasjonen tilf\u00f8rer nye og forbedrete allmenne brukskvaliteter i omr\u00e5det. N\u00e5r det gjelder bruksendringen fra naust til fritidsbolig kan vi ikke se at dette vil forbedre de allmenne brukskvalitetene. En fritidsbolig vil bli mer benyttet enn et naust og dermed skape et inntrykk av ytterligere privatisering. Vi kan etter dette ikke se at det vil forbedre de allmenne brukskvalitetene \u00e5 gi en slik tillatelse. [...]\u00bb Statsforvalteren slutter seg i det vesentlige til kommunens vurdering. Harris advokatfirma har p\u00e5 vegne av tiltakshaver vist til at omr\u00e5det i dag allerede fremst\u00e5r som privatisert. En slik generell argumentasjon er ikke nok for at vilk\u00e5ret om en klar overvekt av fordeler oppfylles. Loven krever at kommunen foretar en konkret vurdering av om nye tiltak vil medf\u00f8re ytterligere forringelse av omr\u00e5det til skade for blant annet de hensynene som er nevnt i pbl. \u00a7 1-8 f\u00f8rste ledd. Det er med andre ord ikke nok \u00e5 kun henvise til at omr\u00e5det allerede er privatisert. Den oms\u00f8kte bruksendringen bidrar til at omr\u00e5det f\u00e5r et enda mer privatisert preg. Til tross for at bygningen i seg selv ikke skal endres, er det en betydelig forskjell p\u00e5 den opplevde privatiseringen som oppst\u00e5r med et naust i forhold til en fritidsbolig. Det vises herunder til at areal rundt naust regnes som utmark, mens omr\u00e5det rundt en fritidsbolig regnes som innmark. I tillegg er intensiteten og arten av bruk av et naust og en fritidsbolig ulikt, og av betydning for opplevelsen av privatisering. Tiltaket vil skape en psykisk barriere mot allmenhetens ferdsel i dette omr\u00e5det. Dette er klare ulemper ved dispensasjon. Side: 8/10 Etter en samlet vurdering finner Statsforvalteren at fordelene ved dispensasjon ikke er klart st\u00f8rre enn ulempene. Vilk\u00e5rene i pbl. \u00a7 19-2 er kumulative, det vil si at begge vilk\u00e5rene m\u00e5 v\u00e6re oppfylt for at dispensasjon kan bli gitt. Statsforvalteren g\u00e5r derfor ikke inn i en vurdering av om hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser blir vesentlig tilsidesatt ved en dispensasjon. Kommunen hadde ikke hjemmel til \u00e5 innvilge dispensasjon for bruksendring. Statsforvalteren m\u00e5 derfor gj\u00f8re om kommunen sitt vedtak slik at det gis avslag p\u00e5 s\u00f8knaden. Da en av flere n\u00f8dvendige dispensasjoner for bruksendringen ikke er innvilget, kan det ikke gis tillatelse til tiltaket. Statsforvalteren g\u00e5r derfor ikke inn i en vurdering av hvorvidt det var grunnlag for dispensasjon fra plankravet i KPA og reguleringsplanen. Trapp og platting Neste sp\u00f8rsm\u00e5l er om hensynene bak byggeforbudet i strandsonen blir vesentlig tilsidesatt ved at det gis dispensasjon til oppf\u00f8ring av trapp og platting. Form\u00e5let med byggeforbudet i strandsonen er \u00e5 sikre allmenheten adgang til strandsonen, samt \u00e5 ivareta andre allmenne interesser, slik som natur- og kulturmilj\u00f8, friluftsliv og landskap, jf. pbl. \u00a7 1-8 f\u00f8rste ledd. Dersom tiltaket vil skape fysiske eller psykiske barrierer for allmennhetens ferdselsmuligheter, skal det lite til for \u00e5 konstatere vesentlig tilsidesettelse av hensynene bak byggeforbudet, jf. SOM-2019-4028. Tiltaket best\u00e5r av en ny tretrapp ned til en ny, st\u00f8rre platting/veranda underst\u00f8ttet av stolper med atkomst til naustets andre etasje, og trapp ned til en ny platting p\u00e5 bakkeniv\u00e5. Utklipp fra p\u00e5legg om opph\u00f8r av bruk m.m. av 11.12.2020 Tiltakshaver har forklart at trappen utgj\u00f8r en tilrettelagt atkomst til sj\u00f8, ogs\u00e5 for allmenheten. En trapp som leder til en platting/veranda inntil naustet har, uavhengig av hva tiltakshaver tillater, \u00e5penbart preg av \u00e5 v\u00e6re privat. Videre er trappen og plattingen sv\u00e6rt synlig i terrenget b\u00e5de fra land og sj\u00f8 grunnet sitt omfang og utforming, og har f\u00f8lgelig en landskapsp\u00e5virkning av betydning. Ogs\u00e5 de mer ufremkommelige delene av strandsonen har estetiske og naturmessige verdier som vil bli skadelidende ved en eventuell dispensasjon her. Statsforvalteren er enig i at det er hensiktsmessig \u00e5 tilrettelegge for trygg og enkel tilgang til naustene. Det m\u00e5 likevel ikke g\u00e5 utover det som er n\u00f8dvendig for \u00e5 sikre tilgangen. Det kan ogs\u00e5 v\u00e6re hensiktsmessig \u00e5 se p\u00e5 eiendommene med behov for trygg tilkomst under ett i en reguleringsplan, for \u00e5 finne den beste m\u00e5ten \u00e5 sikre tilkomst i plassering og utforming. Statsforvalteren anser tiltakene som un\u00f8dvendig omfattende, s\u00e6rlig hva ang\u00e5r st\u00f8rrelsen p\u00e5 platting/veranda. Side: 9/10 Statsforvalteren finner at hensynene bak byggeforbudet i strandsonen er vesentlig tilsidesatt ved dispensasjon for oppf\u00f8ring av trapp og platting. Statsforvalteren finner derfor ikke grunnlag for \u00e5 vurdere om hensynene bak plankravene, lovens form\u00e5lsbestemmelse eller nasjonale og regionale interesser er vesentlig tilsidesatt. Det er heller ikke behov for \u00e5 vurdere om fordelene ved dispensasjon er klart st\u00f8rre enn ulempene. Kommunen hadde ikke hjemmel til \u00e5 innvilge dispensasjon for trapp og platting. Statsforvalteren m\u00e5 derfor gj\u00f8re om kommunen sitt vedtak slik at det gis avslag p\u00e5 s\u00f8knaden. Fasadeendring Vurderingen av om et tiltak innehar \u00abgode visuelle kvaliteter\u00bb, er underlagt kommunens skj\u00f8nn jf. pbl. \u00a7 29-2. Vurderingen er lagt til kommunens skj\u00f8nn fordi de lokale bygningsmyndighetene anses best egnet til \u00e5 foreta den vurderingen bestemmelsen forutsetter. Statsforvalteren skal v\u00e6re varsom med \u00e5 overpr\u00f8ve slike vurderinger, jf. fvl. \u00a7 34 annet ledd tredje punktum. Bergen kommune har i tillatelsen skrevet: \u00abFasadeendring i form av innsetting av vinduer som oms\u00f8kt godkjennes da det gir bygningen gode visuelle kvaliteter b\u00e5de i forhold til bygningen selv, men ogs\u00e5 fordi det passer for den funksjonen som bygningen blir godkjent for, jf. pbl. \u00a7\u00a7 29-2, jf. 29-1.\u00bb Kommunen vektlegger i tillatelsen at bygningen blir godkjent bruksendret til fritidsbolig. Denne dispensasjon blir ikke opprettholdt jf. ovenfor. Statsforvalteren mener til tross for dette at kommunens vurdering av at innsetting av tre mindre vinduer medf\u00f8rer gode visuelle kvaliteter fremst\u00e5r som rimelig, og vi har ikke vesentlige merknader til dette. Statsforvalteren opprettholder f\u00f8lgelig tillatelsen til fasadeendring. Vedtak: Statsforvalteren gj\u00f8r om deler av kommunens vedtak av 14.06.2022. Det blir ikke gitt dispensasjon til bruksendring og etablering av trapp og platting p\u00e5 eiendommen gnr. 93 bnr. 405 i Bergen kommune. Godkjenning av fasadeendring p\u00e5 naustet opprettholdes. Klagen tas delvis til f\u00f8lge. Vedtaket kan ikke p\u00e5klages til overordnet forvaltningsorgan, jf. fvl. \u00a7 28. Erik Thomsen (e.f.) Randi Lind seniorr\u00e5dgiver juridisk r\u00e5dgiver Side: 10/10 Dokumentet er elektronisk godkjent Kopi til: STATSFORVALTAREN I VESTLAND Nj\u00f8savegen 2 6863 LEIKANGER Ole Andreas Vorland Conrad Mohrs Veg 43 B 5072 BERGEN TIPPETUE ARKITEKTER AS Vetrlidsallmenningen 29 5014 BERGEN HARRIS ADVOKATFIRMA AS Postboks 4115 Sandviken 5835 BERGEN "
}