{
  "dokument_id": "5d1b1bee-36d1-551e-b218-a7d8c5f43a13",
  "doc_type": "case_attachment",
  "kommune": 4601,
  "tittel": "Stedsanalyse datert 22.01.2024",
  "url": "https://bergen.kommune.no/politikere-utvalg/api/fil/bk360/11745472/Stedsanalyse-datert-22-01-2024",
  "tekst": "DETALJREGULERINGSPLAN 40/354, 1826, M. FL. S\u00c6TERVEGEN, FANA BYDEL PLANINITIATIV MED STEDSANALYSE PROSJEKTET TAG arkitekter utarbeider, p\u00e5 vegne av forslagsstiller Webu as, forslag til detaljreguleringsplan for gnr. 40, bnr. 354 og 1826 m. fl. sentralt p\u00e5 Skjold i Fana bydel. Hovedform\u00e5let i fortettingsprosjektet er boligbebyggelse i form av rekkehus, med 8-10 boenheter. Planen er ikke omfattet av forskrift om konsekvensutredninger da den er i tr\u00e5d med overordnet plan. Tilkomst til prosjektet er tenkt fra Hjortevegen i nordvest. Det er \u00f8nskelig med s\u00e5 lav parkeringsdekning som mulig og all parkering er tenkt plassert under grunnen. Planlagt % BRA er ca. 120 % Eksisterende enebolig innenfor 40/354 er plassert delvis inn i en liten kolle som ligger i nordvestlig del av eiendommen og strekker seg inn i omkringliggende eiendommer. Eneboligen er planlagt revet og nytt prosjekt har som m\u00e5l \u00e5 ta vare p\u00e5 s\u00e5 mye som mulig av kollen. Felles og privat uteoppholdsareal er tenkt plassert mot nordvest hvor eksisterende kolle er tenkt som en integrert del av uteoppholdsarealet. Eiendommene som skal utvikles er til sammen ca. 1500 m2 store og ligger tilbaketrukket fra b\u00e5de Hjortevegen i nord og S\u00e6tervegen i s\u00f8r. Eiendommene er uregulerte og ligger innenfor byfortettingssonen (sone 2) i utkast til ny KPA. Det er korte avstander til bybanestopp, skoler, barnehager, turomr\u00e5der og andre servicetilbud. Prosjektet er forel\u00f8pig skissert i to bygningskropper med private inngangsparti mot s\u00f8r og \u00f8st, samt felles og privat uteoppholdsareal mot nordvest. Den relativt smale tomten, sammen med kollen nordvest p\u00e5 eiendommen, gir naturlige f\u00f8ringer for plassering av byggene innenfor tomten. Bebyggelsen er tenkt i 3-4 etasjer. Volum, materialvalg og takform tilpasses str\u00f8kskarakteren. Det er planlagt privat og felles uteareal mot vest, kollen er tenkt som en sentral og naturlig del av utearealene. Prinsippskissene over viser hvordan byggene m\u00f8ter terrenget p\u00e5 en god m\u00e5te inn mot vestlig del av omr\u00e5det og samtidig \u00e5pner seg opp mot Hjortevegen i \u00f8st. Eiendommene ligger i et omr\u00e5de som er under stor grad av fortetting. P\u00e5begynte og nylig vedtatte reguleringsplaner i n\u00e6romr\u00e5det legger i hovedsak til rette for ulike former for boligblokker p\u00e5 mellom tre og fire etasjer. I dette prosjektet er det valg \u00e5 legge til rette for rekkehusbebyggelse i 3-4 etasjer basert p\u00e5 omkringliggende typologi. Omr\u00e5det ligger noe tilbaketrukket fra Hjortevegen og i overgangen mellom blokkbebyggelse (b\u00e5de planlagt og eksisterende) og eksisterende frittliggende boliger samt rekkehus. Rekkehusbebyggelse legger seg godt inn omr\u00e5dets typologi, samtidig som grepet bygger opp under den overordnede strategien om fortetting i dette omr\u00e5det. F\u00f8lgende byromsanalyse viser ulike forhold og forutsetninger som legger f\u00f8ringer for planlagt boligutvikling p\u00e5 eiendommen. Hovedtema i byromsanalysen er: 1. Kommuneplanens arealdel, KPA 2016 (forslag) 2. Kollektivtilbud 3. Veg og adkomst 4. Skole og barnehage 5. Offentlige servicetilbud 6. Gr\u00f8nnstruktur 7. Nabolag 8. Planlagt bebyggelse 1. KPA 2016 (forslag p\u00e5 h\u00f8ring september/oktober 2018) KPA 2016 viser eiendommene som omr\u00e5de for byfortetting (sone 2) grunnet n\u00e6rhet til bybanestopp, skoler, barnehager og andre servicetilbud. Sone to har krav om 40 m2 uteoppholdsareal per boligenhet. 8-10 boligenheter gir krav om 320-400 m2. De aktuelle eiendommene er til sammen ca. 1500 m2 store. Forel\u00f8pig fotavtrykk er 517 m2. Uteopphold sone 2 \u2022 Minimum 40 m2 uteoppholdsareal per boligenhet \u2022 8-10 boligenheter gir krav om 320-400 m2 uteoppholdsareal H\u00f8yder og utnyttelse sone 2 \u2022 Mulighet for 4 etasjer og maksimalt 15 meter byggeh\u00f8yde \u2022 % BRA skal ses i sammenheng med n\u00e6rhet til kollektivhoved\u00e5rer, offentlige og private servicetilbud, topografi, stedets egenart m.m. \u2022 Forel\u00f8pig % BRA er ca. 120 % 2. REGULERINGSPLANER I N\u00c6ROMR\u00c5DET 1. FANA. GNR 40 BNR 7, SKJOLD planID 30350000 \u2013 Ene- og tomannsboliger samt rekkehus. Vedtak i kraft 6.12.1956 2. FANA. GNR 40 BNR 531 M.FL.. HJORTEVEGEN planID - 65700000 \u2013 under utarbeidelse \u2013 Fortettingsprosjekt med ca. 15 boligenheter i blokkbebyggelse p\u00e5 3-4etg. Iflg. siste innsendte planmateriale 28.6.2018. 3. FANA. GNR 40 BNR 530 M.FL.. HJORTEVEGEN planID - 65250000 \u2013 under utarbeidelse \u2013 Fortettingsprosjekt 25 boligenheter i blokkbebyggelse p\u00e5 3-4 etg. iflg. siste utgave av planskildring innsendt Bergen kommune 27.7.2018. 4. FANA. GNR 40 BNR 411 M.FL.. DYRHAUGEN planID \u2013 63960000 \u2013 Blokkbebyggelse i 4 etg. + parkeringskjeller. Vedtak i kraft 21.9.2016 5. FANA. GNR 40 BNR 211 OG 131. S\u00c6TERVEGEN 12 OG 14 planID \u2013 17160000 \u2013 ene- tomannsbolig i s\u00f8r og blokkbebyggelse p\u00e5 fire etasjer i nord. Vedtak i kraft 7.2.2005 (planen er delt i to av plan 64910000) 6. FANA. GNR 40 BNR 378 M.FL.. ST\u00d8LSFLATEN planID \u2013 64910000 \u2013 blokkbebyggelse i 3 etg. Vedtak i kraft 20.6.2018 7. FANA. GNR 40 BNR 189 M.FL.. FANAVEGEN 46-50 planID \u2013 62800000 \u2013 under utarbeidelse (tar med seg alt vegareal fra 9. FANA. GNR 40 BNR 244. 335 OG 1049. SKJOLD planID \u2013 4760000 \u2013 bybanestoppet p\u00e5 Skjold til gjeldende plan for Dyrhaugen med boliger. Vedtak i kraft 21.11.1977 planID 63960000 \u2013 Fortettingsprosjekt med 86 leiligheter 10. FANA. GNR 40 BNR 11. SKJOLD planID \u2013 30620000 \u2013 Eneboliger. Vedtak kombinertform\u00e5l bolig, forretning, kontor og bevertning p\u00e5 i kraft 31.8.1950 over 20 meters byggeh\u00f8yde iflg. planforslag til offentlig ettersyn 2016. 8. FANA. GNR 40 BNR 5 M.FL.. SKJOLD planID \u2013 30420000 \u2013 Eneboliger. Vedtak i kraft 5.1.1962 3. FORSLAG TIL PLANAVGRENSNING Planomr\u00e5det er p\u00e5 om lag 2,7 daa. Planavgrensningen f\u00f8lger eiendomsgrenser og vegkantlinjer, og inkluderer frisikt i Hjortevegen. 4. M\u00c5LPUNKT 5. KOLLEKTIVTILBUD Kollektivtilbudet er sv\u00e6rt godt i omr\u00e5det. Det er ca. 350 meter fra planomr\u00e5det til bybanestoppet p\u00e5 Skjold. Linje 21 mot Haukeland sykehus forbi kollektivholdeplassen p\u00e5 Skjold. Fra Lagunen terminal g\u00e5r det totalt 12 busslinjer mot de fleste omr\u00e5der i Bergen/Storbergen. 6. VEG OG ADKOMST Adkomst til planomr\u00e5det er fra E39 via fylkesveg 582, Fanavegen, via kommunal veg, S\u00e6tervegen og Hjortevegen og inn p\u00e5 privat veg fra Hjortevegen. S\u00e6tervegen, sammen med Hjortevegen, kobler de to fylkesvegene Fanavegen og Apeltunvegen. Hjortevegen forbi planomr\u00e5det har en \u00c5DT p\u00e5 3800 (2016). Det er nylig gjort oppgraderinger Hjortveien. Boligprosjekt med 8-10 enheter vil ikke f\u00f8re til en vesentlig endring i trafikkbildet i omr\u00e5det. Det er mange p\u00e5g\u00e5ende detaljreguleringsplaner i omr\u00e5det, se ogs\u00e5 punkt 3. Vegsystemet fra Fanaveien, via S\u00e6tervegen, Bj\u00f8rnevegen og Hjortevegen frem til og med avkj\u00f8rsel til planomr\u00e5det er under regulering. Illustrasjonen til venstre viser avgrensingen av reguleringsplanene og hvor disse er i prosess. 7. SKOLE OG BARNEHAGE Omr\u00e5det ligger midt mellom tre barneskoler og under to kilometer fra ungdomsskolen. Planomr\u00e5det ligger akkurat innenfor opptaksomr\u00e5det til Skjold barneskole. Skoleopptaksgrensen til Sm\u00f8r\u00e5s og Apeltun barneskoler g\u00e5r like vest og s\u00f8r for planomr\u00e5det. Skjold skole ligger 450 meter og 6 minutters gange unna planomr\u00e5det. Sm\u00f8r\u00e5s skole ligger 800 meter og 10 minutters gange unna planomr\u00e5det. Apeltun skole ligger 800 meter og 11 minutters ganga unna planomr\u00e5det. Planomr\u00e5det ligger innenfor opptaksomr\u00e5det til R\u00e5dalslien ungdomsskole, 1,9 km og 27 minutters gange unna. P\u00e5 sykkel tar turen 11 minutter. 8. GR\u00d8NT Planomr\u00e5det liggersentralt til med korte avstander til store og gode gr\u00f8ntareal. Sm\u00f8r\u00e5sfjellet ligger 2,4 km unna planomr\u00e5det og det tar litt under 30 minutter \u00e5 g\u00e5 til N\u00f8ttveitvegen og ytterligere ca. 10 minutter \u00e5 komme til parkeringsplassen. Sm\u00f8r\u00e5sfjellet er et mye brukt friluftsomr\u00e5de som er godt tilrettelagt for mennesker med nedsatt bevegelsesevne. Fjellet er ogs\u00e5 inngangsporten til mange turer med ulike aktivitetsniv\u00e5. De sm\u00e5, og lite trafikkerte gatene p\u00e5 Skjold, benyttes mye til tur. Her er det stor og variasjon i bebyggelse gr\u00f8ntareal, noe som gir en fin ramme rundt en kortere tur i mer urbane str\u00f8k. Kartet viser oversikt over st\u00f8rre gr\u00f8ntomr\u00e5der/lekeplasser /bl\u00e5gr\u00f8nne strukturer i n\u00e6romr\u00e5det. 9. NABOLAGET Det skjer mye fortetting rundt bybanestoppet p\u00e5 Skjold. Kartet viser en oversikt over eksisterende og planlagt bebyggelse. Denne best\u00e5r i all hovedsak av ene- og tomannsboliger, noen flermanns-boliger, boliger i rekke og blokkleiligheter i nord (M\u00e5rdalen). Ut mot Fanavegen planlegges det etablert flere st\u00f8rre boligblokker og bygg med kombinertform\u00e5l bolig, forretning, kontor og bevertning. Dette prosjektet strekker seg ogs\u00e5 innover S\u00e6tervegen. Eksisterende ene-, tomanns- og flermannsboliger er markert med gr\u00f8nt. Eksiterende rekkehusbebyggelse er markert med bl\u00e5tt og planlagt rekkehusbebyggelse er markert med tiplet bl\u00e5 linje. Eksisterende og ferdig regulert blokkbebyggelse er markert med gult. Prosjekt som \u00e5pner for blokkbebyggelse og som er under planlegging er markert med oransje. 10.TOPOGRAFI Prosjektes bebyggelse legger seg godt inn i terrenget. Felles uteoppholdsareal planlegges i vest/nordvest. P\u00e5 denne m\u00e5ten vil det v\u00e6re mulig \u00e5 la den lille haugen i vestlig del av tomten bli en integrert del av utearealet til de planlagte boligene. Haugen sine h\u00f8ydekoter er omtrentlig markert med hvit stiplet linje, de aktuelle eiendommene er markert med r\u00f8d stiplet linje. Det h\u00f8yeste punktet p\u00e5 haugen ligger p\u00e5 ca. kote + 67,5, eksisterende bygg ligger p\u00e5 ca. kote + 63. Den private delen av Hjortevegen ligger p\u00e5 ca. kote + 58 ved de aktuelle eiendommene. 11.ANBEFALINGSKART 12.PRINSIPP \u2013 KOLLEN Tomten er preget en forh\u00f8yning av landskapet i vest, som gir et markant h\u00f8ydesprang fra \u00f8st til vest. P\u00e5 kollen st\u00e5r det h\u00f8ye tr\u00e6r og tomten har generelt mye vegetasjon i vest som opptrer som skjermende for innsyn. Eksisterende bolig er vist med r\u00f8dt omriss. 13. PRINSIPP \u2013 NEDGRAVD PARKERING H\u00f8ydespranget p\u00e5 vel 3 meter tillater parkeringskjeller uten store inngrep p\u00e5 tomten. Volumet vil kunne f\u00e5 \u00e9n fri side mot \u00f8st. Eksisterende bolig er vist med r\u00f8dt omriss. 14. PRINSIPP \u2013 ENTR\u00c9 OG BEVEGELSE Rekkehus plasseres over parkeringskjelleren. Ved \u00e5 la rekkehusene f\u00e5 entr\u00e9 i forkant av parkeringskjelleren aktiviseres fasaden i \u00f8st, og husenes fasade kan slik \u00e5pnes opp mot uteomr\u00e5det i vest. Eksisterende bolig er vist med r\u00f8dt omriss. 15. PRINSIPP \u2013 NEDTRAPPING Med kjelleretasje p\u00e5 bakkeplan utnyttet som entr\u00e9, strekker ikke rekkehusene seg h\u00f8yt. Ved \u00e5 gi bygningene skr\u00e5tak mot \u00f8st, oppn\u00e5r man en sympatisk gesimsh\u00f8yde, uten at det g\u00e5r p\u00e5 bekostning av rekkehusenes bruksarealer og arkitektur. Denne nedtrappingen tillater en mulig fjerde etasje, uten \u00e5 virke skjemmende for nabobebyggelse rundt. En potensiell fjerde etasje gir sv\u00e6rt lite innvirkning p\u00e5 solanalysen. Eksisterende bolig er vist med r\u00f8dt omriss. 16.TERRENGSNITT 17. Anbefaling Det har har blitt jobbet med tilpasninger etter tilbakemelding fra offentlig ettersyn, samt begrenset h\u00f8ring. Prosjektet har endret seg noe, men hoved grepene ligger fast enda. Kollen har en sentral plass, og bebyggelsen er plassert s\u00f8r\u00f8st og \u00f8st for kollen. Dette gir gode uteoppholdsarealer, samt at det det legges opp til en bedre kobling mellom S\u00e6ter- og Hjortevegen. "
}