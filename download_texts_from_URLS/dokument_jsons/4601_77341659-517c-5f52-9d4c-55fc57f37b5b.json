{
  "dokument_id": "77341659-517c-5f52-9d4c-55fc57f37b5b",
  "doc_type": "case_presentation",
  "kommune": 4601,
  "tittel": "Sandgotna skole. Nye grupperom og ventilasjon mm. Gjennomf\u00f8ringsvedtak",
  "url": "https://bergen.kommune.no/politikere-utvalg/api/fil/bk360/10504528/Framstilling-Sandgotna-skole-Nye-grupperom-og-ventilasjon-mm-Gjennomforingsvedtak",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2023/284508-3 Sandgotna skole. Nye grupperom og ventilasjon mm. Gjennomf\u00f8ringsvedtak Hva saken gjelder: Det ble gjennomf\u00f8rt tilsyn ved Sandgotna skole etter forskrift om milj\u00f8rettet helsevern i skolene. Dette p\u00e5 bakgrunn av at skolen har hatt utfordringer knyttet til elevkapasitet og inneklima. Ved tilsynet ble det avdekket forhold p\u00e5 skolen som ikke er i henhold til krav og retningslinjer. Dagens klasserom er for sm\u00e5 i forhold til antall elever p\u00e5 skolen. For \u00e5 tilfredsstille arealnormen m\u00e5 det etableres tilh\u00f8rende grupperom. I tillegg har ikke aula/kantinen tilfredsstillende luftskifte, dermed m\u00e5 det installeres nytt ventilasjonsanlegg. Det nye anlegget skal ogs\u00e5 betjene studiesalen i 2 etasje. Saken gjelder gjennomf\u00f8ring av prosjektet slik at skolen blir helseverngodkjent. Fagetatens vurdering og anbefaling: Fagetaten vurderer at det er n\u00f8dvendig \u00e5 gjennomf\u00f8re bygningsmessige oppgraderinger og oppgradering av tekniske anlegg p\u00e5 skolebygget, for \u00e5 oppfylle p\u00e5leggene i helsevernrapporten. Prosjektbeskrivelse: Tiltaket gjennomf\u00f8res av Etat for bygg og eiendom. Skolen har behov for flere grupperom for \u00e5 opprettholde arealnormen. De nye grupperommene f\u00e5r ny systemhimling med belysning, og ellers nye overflater. Kantinen blir oppgradert med ny innredning, lydhimling og belysning. Det etableres nytt teknisk rom til ventilasjonsanlegg for \u00e5 opprettholde tilfredsstillende luftkvalitet. Det nye ventilasjonsanlegget skal hovedsakelig betjene kantine og studiesalen, da den n\u00e5v\u00e6rende luftutskiftingen i disse omr\u00e5dene ikke er tilstrekkelig. Nytt ventilasjonsanlegg vil ha vannb\u00e5ren varmegjenvinning. Oppgraderingen av ventilasjonsanlegget vil f\u00f8re til at byggets totale energiregnskap blir forbedret. \u00d8konomiske konsekvenser: Det s\u00f8kes om 17 mill fra BUD1030 \u00abSandgotna skole - Rehab/ombygging 1 etg.\u00bb til utf\u00f8relse av prosjektet. Bel\u00f8pet inkluderer p\u00e5l\u00f8pte kostnader til prosjektering, hvor det er tidligere ble bevilget 2 mill. For 2024 er prognosen 15,1 mill., som ogs\u00e5 inkluderer ubrukte midler fra prosjekteringen. Skjematisk oppstilt gir dette f\u00f8lgende kostnader knyttet til renter og avdrag: 1 Renter og avdrag oppsummert (bel\u00f8p i mill.) Renter og avdrag av investeringen f\u00f8lger avskrivningstiden p\u00e5 25 \u00e5r, og tabellen over viser en totaloversikt over kapitalkostnadene som vil belastes driftsbudsjett i nedbetalingsperioden. Man har i beregningen lagt til grunn at ikke hele bel\u00f8pet vil bli l\u00e5nefinansiert, fordi man vil motta noe i mva.-kompensasjon. Tabellen baserer seg p\u00e5 rentesatsene som ligger til grunn i H\u00d8P 2024-2027 og gir f\u00f8lgelig bare et estimat p\u00e5 hva kapitalkostnadene vil bli. Byr\u00e5dens vurdering og anbefaling/konklusjon: Byr\u00e5den vurderer at helseverngodkjenning av skolene v\u00e5re har en h\u00f8y prioritet, og anbefaler derfor at prosjektet gjennomf\u00f8res som beskrevet i saken. Vedtakskompetanse: Budsjettfullmaktenes pkt. 2.3, bokstav g) Gjennomf\u00f8ringsvedtak oppad begrenset til 20 mill. kroner fattes av byr\u00e5det. Byr\u00e5d for finans innstiller til byr\u00e5det \u00e5 fatte f\u00f8lgende vedtak: 1. Prosjektet Sandgotna skole \u2013 nye grupperom og ventilasjon til en total kostnadsramme p\u00e5 kr 17 mill., gjennomf\u00f8res. 2. Budsjettavsetning fremg\u00e5r av f\u00f8lgende tabell: Dato: 11. juni 2024 Charlotte Spurkeland Byr\u00e5d for finans Dokumentet er godkjent elektronisk. Vedlegg: Fagnotat av 9. april 2024 2 "
}