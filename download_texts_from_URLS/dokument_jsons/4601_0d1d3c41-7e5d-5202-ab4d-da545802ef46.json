{
  "dokument_id": "0d1d3c41-7e5d-5202-ab4d-da545802ef46",
  "doc_type": "case_attachment",
  "kommune": 4601,
  "tittel": "H\u00f8ringsbrev - Forslag til endringer i plan- og bygningslov(512955)",
  "url": "https://bergen.kommune.no/politikere-utvalg/api/fil/bk360/12610270/Horingsbrev-Forslag-til-endringer-i-plan-og-bygningslov-512955-",
  "tekst": "H\u00f8ringsinstansene Deres ref V\u00e5r ref Dato 25/961-13 6. mai 2025 H\u00f8ringsbrev - Forslag til endringer i plan- og bygningslovgivningens regler om beregning av tidsfrister i byggesaker Kommunal- og distriktsdepartementet sender med dette forslag til endringer i reglene om beregning av tidsfrister i byggesaker p\u00e5 h\u00f8ring. Forslagene skal bidra til reduserte kostnader og mer effektive og forutsigbare byggesaksprosesser for kommunene og de som s\u00f8ker. Bakgrunn Regjeringen vil f\u00e5 fart p\u00e5 boligbyggingen igjen, og har et ambisi\u00f8st m\u00e5l om \u00e5 f\u00e5 i gang bygging av 130 000 boliger innen 2030. For \u00e5 n\u00e5 m\u00e5let m\u00e5 tiden som brukes i plan- og byggesaksprosessene reduseres. For de fleste byggesaker har kommunene en frist p\u00e5 12 uker til \u00e5 behandle s\u00f8knaden. Et problem i dagens regelverk er at fristen starter \u00e5 l\u00f8pe p\u00e5 nytt om kommunen oppdager vesentlige mangler ved s\u00f8knaden. Da er det uheldig om kommunen har ventet lenge med \u00e5 se p\u00e5 s\u00f8knaden f\u00f8rste gang. Beregningen av starttidspunktet for saksbehandlingsfristen har ogs\u00e5 direkte innvirkning p\u00e5 byggesaksgebyret. En ulik forst\u00e5else av reglene om beregning av tidsfrister medf\u00f8rer derfor ulik praksis for n\u00e5r et byggesaksgebyr reduseres. Departementets forslag m\u00e5 ses i sammenheng med Direktoratet for byggkvalitet sitt h\u00f8ringsnotat om \u00e5 endre reglene om s\u00f8knad og dokumentasjon i byggesaker, som er p\u00e5 h\u00f8ring parallelt. Form\u00e5let med Direktoratets forslag er \u00e5 tydeliggj\u00f8re kravene til s\u00f8knad og dokumentasjon for s\u00f8knadspliktige tiltak, slik at antallet mangelfulle s\u00f8knader blir redusert. N\u00e6rmere om h\u00f8ringsforslaget I h\u00f8ringen foresl\u00e5s det en lovendring om at fristen for kommunens saksbehandling skal l\u00f8pe fra dagen kommunen mottar s\u00f8knaden. Dette vil hindre at fristen starter \u00e5 l\u00f8pe p\u00e5 nytt om kommunen sent i saksbehandlingsprosessen oppdager st\u00f8rre mangler ved s\u00f8knaden. Postadresse Kontoradresse Telefon* Avdeling Saksbehandler Postboks 8112 Dep Akersg. 59 22 24 90 90 Bolig- og Nina Sundell 0032 Oslo Org.nr. bygningsavdelingen 22 24 68 94 postmottak@kdd.dep.no www.kdd.dep.no 972 417 858 Forslaget gir en enklere regel og angir et klart tidspunkt for n\u00e5r fristen starter. En slik regel vil gi mer forutsigbarhet n\u00e5r et byggeprosjekt planlegges og minimere risikoen for kostbare forsinkelser i s\u00f8knadsbehandlingen. Forslaget vil ogs\u00e5 kunne gi raskere saksbehandling av en del bygges\u00f8knader, og hindre at s\u00f8knader ikke blir liggende for lenge f\u00f8r kommunen ser p\u00e5 dem f\u00f8rste gang. Det skal ogs\u00e5 bli enklere \u00e5 forst\u00e5 og praktisere reglene om tidsfrister og gebyrbortfall, og det skal bli f\u00e6rre skj\u00f8nnsmessige vurderinger i reglene enn i dag. En viktig forutsetning er imidlertid at s\u00f8knaden ikke har mangler. Om det er mangler kan kommunen forlenge saksbehandlingsfristen, og departementet foresl\u00e5r ogs\u00e5 at kommunen kan avvise s\u00f8knaden dersom en mangel ikke rettes innen en gitt frist. H\u00f8ringsfrist og innsending av h\u00f8ringsuttalelse H\u00f8ringssaken med h\u00f8ringsnotat og h\u00f8ringsliste er elektronisk tilgjengelig p\u00e5 www.regjeringen.no/id3098792. H\u00f8ringsfristen er 6. september 2025. H\u00f8ringsuttalelser skal sendes inn elektronisk p\u00e5 regjeringen.no. Alle kan avgi h\u00f8ringsuttalelse. Vi minner om at h\u00f8ringsuttalelser er offentlige etter offentleglova, og blir publisert p\u00e5 regjeringen.no. H\u00f8ringsuttalelser skal sendes via denne nettsiden: www.regjeringen.no/id3098792. Med hilsen Karen Marie Glad (e.f.) avdelingsdirekt\u00f8r Nina Sundell fagdirekt\u00f8r Dokumentet er elektronisk signert og har derfor ikke h\u00e5ndskrevne signaturer Side 2 "
}