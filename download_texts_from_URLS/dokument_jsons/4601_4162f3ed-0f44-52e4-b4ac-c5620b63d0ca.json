{
  "dokument_id": "4162f3ed-0f44-52e4-b4ac-c5620b63d0ca",
  "doc_type": "case_presentation",
  "kommune": 4601,
  "tittel": "Slettebakken skole. Utskifting av ventilasjonsanlegg. Gjennomf\u00f8ringsvedtak",
  "url": "https://bergen.kommune.no/politikere-utvalg/api/fil/bk360/9654478/Framstilling-Slettebakken-skole-Utskifting-av-ventilasjonsanlegg-Gjennomforingsvedtak",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2023/283833-2 Slettebakken skole. Utskifting av ventilasjonsanlegg. Gjennomf\u00f8ringsvedtak Hva saken gjelder: Saken gjelder utskifting av eksisterende ventilasjon p\u00e5 det som kalles \u00f8stbygget, helse- bygget og vestbygget p\u00e5 Slettebakken skole. Skolen mangler helseverngodkjenning pga. utfordringer med inneklimaet. Inneklimam\u00e5linger viser CO2-verdier over maksimumsgrensen p\u00e5 1000 ppm. i flere klass- erom p\u00e5 skolen. Dette indikerer at luftkvaliteten ikke er tilfredsstillende og det m\u00e5 gj\u00f8res tiltak for \u00e5 forbedre situasjonen. Dette vil utbedres ved \u00e5 installere desentralisert ventilasjon (romaggregater) i \u00f8stbygget og sentralisert ventilasjon i helse- og vestbygget i l\u00f8pet av 2024. Etat for utbygging planlegger et st\u00f8rre rehabiliterings- og nybyggprosjekt p\u00e5 Slettebakken skole, men dette er enn\u00e5 i en tidligfase. Det vil g\u00e5 flere \u00e5r f\u00f8r oppstart for dette bygge- prosjektet. Forel\u00f8pig ligger planene for Slettebakken skole inne med oppstart i tredje kvartal 2028. Arbeidet med ny, midlertidig ventilasjon p\u00e5 Slettebakken skole, som denne saken gjelder, er forventet \u00e5 v\u00e6re ferdig til skolestart august 2024. Tiltaket er n\u00f8dvendig for at skolen skal kunne holdes i drift frem til hovedprosjektet starter opp, og elevene flytter ut i erstatnings- skole. Fagetatens vurdering og anbefaling: Bakgrunn: Skolen f\u00e5r ikke helseverngodkjenning f\u00f8r skolen har tilfredsstillende inneklima. Dagens ventilasjon er ikke god nok iht. behov, og anleggene er utg\u00e5tt p\u00e5 levetid. Prosjektbeskrivelse: Helsebygg: Det vil bli installert sentralisert ventilasjon med nytt kanalnett i byggets f\u00f8rste etasje. Det vil bli laget til et teknisk rom med nytt ventilasjonsaggregat i f\u00f8rste etasje. \u00d8stbygg: Eksisterende ventilasjonsaggregat vil bli redusert til \u00e5 kun forsyne korridor i f\u00f8rste og andre etasje, samt to klasserom i f\u00f8rste etasje. Dette vil gi nok luftmengder iht. kapasitet p\u00e5 eksisterende aggregat og kanalnett. Resterende klasserom i \u00f8stbygget vil f\u00e5 desentralisert ventilasjon (romaggregater). Vestbygg: Tiltak i vestbygget skal kunne utf\u00f8res n\u00e5r skolen er i drift og det er valgt \u00e5 installere sentralaggregater p\u00e5 loft. Eksisterende ventilasjonsanlegg skal rives og noen kanaler p\u00e5 loft m\u00e5 asbest-saneres. Det skal leveres og monteres totalt fem aggregater med tilh\u00f8rende nytt teknisk rom. 1 Eksisterende avtrekksanlegg skal erstattes med luftbehandlingsanlegg med balansert tilluft og avtrekk og med egne tekniske rom p\u00e5 loft. Anleggene utstyres med vannb\u00e5rne varme- batterier. I forbindelse med etablering av nye tekniske rom p\u00e5 loft m\u00e5 eksisterende spillvannslufteledning p\u00e5 s\u00f8ndre del omlegges. Denne fungerer som en sekund\u00e6rlufte- ledning som er tilkoblet oppstikk fra 2. etasjen i hele loftets lengde. P\u00e5 midten er luftingen f\u00f8rt over tak. Luftingen skal reetableres. 2 Klima, milj\u00f8 og EN\u00d8K: Ny ventilasjon p\u00e5 skolen vil tilfredsstille dagens krav til inneklima og energieffektivitet. Det vil bli nye aggregater med varmegjenvinnere. Dette vil bidra til at energiregnskapet til skolen blir forbedret. Fremdrift: Ny ventilasjon skal st\u00e5 klar til skolestart h\u00f8st 2024. \u00d8konomiske konsekvenser: Det bevilges kr 25 mill. fra BUD1129 \u00abInneklimatiltak skoler\u00bb til utf\u00f8relse av prosjektet. Skjematisk oppstilt gir dette f\u00f8lgende kostnader knyttet til renter og avdrag: Renter og avdrag av investeringen f\u00f8lger avskrivningstiden p\u00e5 25 \u00e5r, og tabellen over viser en totaloversikt over kapitalkostnadene som vil belastes driftsbudsjett i nedbetalingsperioden. Tabellen baserer seg p\u00e5 de rentesatsene som ligger til grunn i H\u00d8P 2024-2027 og gir f\u00f8lgelig bare et estimat p\u00e5 hva kapitalkostnadene vil bli. Byr\u00e5dets vurdering og anbefaling/konklusjon: Etat for helsetjenester har krevd fortgang i arbeidet med utbedring av inneklimaet p\u00e5 blant annet Slettebakken skole. Sentraliserte ventilasjonsanlegg som plasseres p\u00e5 loft er dimensjonert etter gjeldende byggeforskrifter, dette inneb\u00e6rer at hoveddelen av dette kan brukes videre dersom bygningsmassen beholdes i det senere byggeprosjektet. Romaggregater som blir installert i de resterende byggene kan ogs\u00e5 demonteres og flyttes til et annet bygg n\u00e5r skolen skal totalrehabiliteres. P\u00e5 denne m\u00e5ten blir gjenbruk mulig. Nytt ventilasjonsanlegg for vestbygget kan ogs\u00e5 gjenbrukes i forbindelse med Etat for utbygging sitt rehabiliteringsprosjekt p\u00e5 Slettebakken skole. Byr\u00e5det vurderer p\u00e5 denne bakgrunn de beskrevne midlertidige tiltak for \u00e5 forbedre inneklimaet p\u00e5 skolen, som n\u00f8dvendige og hensiktsmessige. Byr\u00e5det anbefaler derfor at tiltaket gjennomf\u00f8res som beskrevet i saken. Vedtakskompetanse: Utvalg for finans, kultur og n\u00e6ring vedtar gjennomf\u00f8ring av investeringsprosjekt over 20 mill. kroner, jfr. budsjettfullmaktenes pkt. 2.3 bokstav g) om gjennomf\u00f8ringsvedtak. Byr\u00e5det innstiller til utvalg for finans, kultur og n\u00e6ring \u00e5 fatte f\u00f8lgende vedtak: 1. Prosjekt \u00abSlettebakken skole. Utskifting av ventilasjonsanlegg.\u00bb med en totalramme p\u00e5 25 mill. gjennomf\u00f8res. 2. Budsjettavsetningen framg\u00e5r av f\u00f8lgende tabell: Dato: 16. januar 2024 3 Christine B. Meyer Eivind K. N\u00e6vdal-Bolstad Byr\u00e5dsleder Byr\u00e5d for finans Dokumentet er godkjent elektronisk. Vedlegg: Fagnotat av 18.desember 2023 4 "
}