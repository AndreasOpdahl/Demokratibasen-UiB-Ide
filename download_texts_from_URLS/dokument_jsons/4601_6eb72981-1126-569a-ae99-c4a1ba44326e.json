{
  "dokument_id": "6eb72981-1126-569a-ae99-c4a1ba44326e",
  "doc_type": "case_attachment",
  "kommune": 4601,
  "tittel": "Fagnotat datert 26.01.2024",
  "url": "https://bergen.kommune.no/politikere-utvalg/api/fil/bk360/9784286/Fagnotat-datert-26-01-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/10253-3 (Arbeidssted) Saksbehandler: Runar Sagstad Haugen Dato: 26.01.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 109/25/0/0 Fleslandsvika 62, Klage p\u00e5 avslag. Etablering atkomst m.m. Ryger Advokatfirma AS v/ \u00d8ystein Thanh Nguyen p\u00e5 vegne av Hvem klager? tiltakshaver Helga Flesland Simonsen i klage datert 11.01.2024. - Etablering av privat vei og parkeringsplass med tilh\u00f8rende terrenginngrep og murer til fritidsbolig. Tiltaket - Etablering av VA-anlegg, septiktank, slamavskiller, og avl\u00f8p til sj\u00f8 gjennom borehull. \u2022S\u00f8knad om tillatelse til: Etablering av privat adkomstvei med tilh\u00f8rende terrenginngrep, skj\u00e6ringer og murer. \u2022Opparbeidelse av parkering p\u00e5 170 m2. \u2022Etablering av parkeringslomme p\u00e5 17 m2 og tilh\u00f8rende forst\u00f8tningsmur \u2022Etablering av VA-anlegg, ny septiktank, slamavskiller, og avl\u00f8p til sj\u00f8 Vedtaket gjennom borehull. Avsl\u00e5s i vedtak datert 21.12.2023, jf. kommuneplanens \u00a7 3 plankrav, \u00a7 6.1.1 byggegrense langs sj\u00f8 og \u00a7 31.1 arealform\u00e5let LNF. - S\u00f8knad om dispensasjon fra kommuneplanens \u00a7 3.1 plankrav, \u00a7 6.1.1 byggegrense langs sj\u00f8 og \u00a7 31.1 arealform\u00e5let LNF avl\u00e5s, jf. plan- og bygningsloven \u00a7 19-2. Eiendommen er uregulert. KPA2018 viser eiendommen som LNF-omr\u00e5de Planstatus og ligger innenfor hensynssone: - Funksjonell strandsone. \u2013 Flyst\u00f8y gul. Vilk\u00e5rene for dispensasjoner foreligger, og klagen supplerer de Klagegrunner manglende dispensasjonene. Klager er ikke enig i kommunen sitt premiss om at omr\u00e5det har en verdi for allmenheten. Behov for ytterligere Ja. I forbindelse med klagen er det supplert med s\u00f8knad om saksbehandling ved dispensasjon fra pbl \u00a7 29-4 (avstand til nabogrense), og KPA2018 \u00a7 32.2. eventuell omgj\u00f8ring (bruk og vern av sj\u00f8- inngrep og installasjoner tillates ikke). Anbefalt vedtak Vedtaket datert 21.12.2023 opprettholdes. Klagen tas ikke til f\u00f8lge. Plan- og bygningsetaten Ulf S\u00e6terdal avdelingsleder Tarje Iversen Wanvik Dette dokumentet er godkjent elektronisk. etatsdirekt\u00f8r Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Opplysninger av vesentlig betydning for behandling av klagen Vedtaket er datert 20.12.2023, men sendt ut og mottatt digitalt den 21.12.2023. Klagen er datert 11.01.2024. Det er 3 uker og klagefristen er overholdt. Klagen er rettidig. Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og bekrefter at det ikke er mottatt noen merknader. Bergen Vann har gitt utslippstillatelse datert 14.02.2023. Statsforvalteren uttale datert 07.12.2023: \u00ab... I denne saken vil vi s\u00e6rlig trekke frem at det s\u00f8kes om anleggelse av en privat vei og planering for bilparkering p\u00e5 en st\u00f8rre flate ved en fritidsbolig i LNF-omr\u00e5de innenfor 100 m grense mot sj\u00f8, tiltak som vil f\u00f8re til omfattende irreversible terrenginngrep i naturomr\u00e5det. Tiltakene vil virke privatiserende og dermed avvisende p\u00e5 allmennhetens ferdsel og opphold p\u00e5 neset, et nesomr\u00e5de ved Raunefjorden som er relativt lite nedbygd og privatisert i dag. Omr\u00e5det har betydelig strandsonekvaliteter som m\u00e5 sikres. Gjenv\u00e6rende strandsone ved Raunefjorden er viktig \u00e5 sikre og verdifull for friluftsliv og naturmangfold og under sterkt press for nedbygging og privatisering. Tiltakene som oms\u00f8kt vil ytterligere bidra til dette. Statsforvalteren vil frar\u00e5de at det blir gitt dispensasjon for tiltak som oms\u00f8kt p\u00e5 gnr. 109, bnr. 25 Fleslandsvika i Ytrebygda bydel.\u00bb Avinor uttale datert 11.12.2023: Avinor har ingen innvendinger til tiltaket gitt at standardiserte vilk\u00e5r f\u00f8lges. Det vises til uttalen i sin helhet. Byantikvaren, uttale p\u00e5 e-post datert 11.12.2023: \u00abMed tilstrekkelig overdekning b\u00f8r det v\u00e6re uproblematisk \u00e5 passere krigsminnet med et borehull som dette uten at det blir ber\u00f8rt. Vi har derfor ingen merknader til etablering av borehull for avl\u00f8p til sj\u00f8 ved dette registrerte kulturminnet. Bymilj\u00f8etaten forel\u00f8pig uttale datert 13.12.2023: Bymilj\u00f8etaten har gitt en midlertidig uttale, men har ikke f\u00e5tt tilstrekkelig informasjon i s\u00f8knaden til \u00e5 uttale seg/fatte vedtak om n\u00f8dvendig. Bymilj\u00f8etaten ber om opplysninger om antall parkeringsplasser, og stiller samtidig sp\u00f8rsm\u00e5lstegn ved om det er behov for en s\u00e5 omfattende parkering for en fritidsbolig. Videre ber Bymilj\u00f8etaten s\u00f8ker sende inn en situasjonsplan for avkj\u00f8rsel fra kommunal veg f\u00f8r Bymilj\u00f8etaten kan ta stilling til saken. Saken er sendt p\u00e5 uttale til Vestland fylkeskommune, men det er ikke mottatt tilbakemelding. Rettsforlik i forbindelse med sak fra Jordskifteretten Det foreligger et rettsforlik mellom partene datert 22.04.2020. Et rettsforlik anses som en privatrettslig avtale mellom partene, men mellom partene vil den ha rettsvirkning som en dom. Det foreligger derimot ikke en faktisk dom i saken. Det er relevant grunnet at en dom/skj\u00f8nn i jordskiftesaker normalt sett ville ha avklart n\u00f8dvendige offentligrettslige tillatelse etter jordskifteloven \u00a7 3-17 f\u00f8r dom/jordskiftel\u00f8sning/skj\u00f8nn. Slike offentligrettslige vedtak er ikke avklart p\u00e5 forh\u00e5nd og det s\u00f8kes om n\u00e5. I kommunen sin vurdering av dispensasjoner vil det ikke v\u00e6re relevant at det foreligger et rettsforlik mellom partene om den oms\u00f8kte l\u00f8sningen. Saksnummer KLAGE-2024/10253 Side 2 av 6 2. Om klagen Klager er uenig i at det er grunnlag for et plankrav i denne saken. Fritidsboligen ligger ved flere eneboliger, og en privat vei til denne vil v\u00e6re en naturlig forlengelse av eksisterende privat vei. Videre p\u00e5peker klager at omr\u00e5det er ved en bratt skr\u00e5ning, og det er ikke et omr\u00e5de som er naturlig for folk \u00e5 ferdes i. Det b\u00f8r derav v\u00e6re grunnlag for \u00e5 dispensere fra plankravet. Klager peker p\u00e5 at omr\u00e5det er uegnet for nye tiltak, og det kan ikke sees \u00e5 foreligge andre forhold som gir grunnlag for \u00e5 opprettholde et plankrav. I forhold til nedgravde r\u00f8r og sj\u00f8ledning s\u00e5 vil ikke disse v\u00e6re synlig. Adkomstveien oms\u00f8kes i hovedsak bygget p\u00e5 en eksisterende boligtomt. Klager kan derfor ikke se at tiltakene privatiserer og eller bygger ned LNF-omr\u00e5de. Klager anf\u00f8rer at vilk\u00e5rene for \u00e5 gi dispensasjon fra KPA2018 \u00a7 6.1.1 (byggegrense langs sj\u00f8), og \u00a7 31.1 (LNF-form\u00e5l) foreligger. Klager peker p\u00e5 at naturomr\u00e5dene som kan tenkes brukt av allmenheten lenger nord, ikke vil bli p\u00e5virket av tiltaket. Klager peker p\u00e5 at avslaget og uttalen fra Statsforvalteren er gitt p\u00e5 generelt grunnlag, og en befaring ville avklart de faktiske forholdene p\u00e5 stedet. 3. Vurdering av klagen LNF-omr\u00e5de og strandsonen Klager peker p\u00e5 at kommunen sitt premiss om at eiendommen ligger i et relativt uber\u00f8rt omr\u00e5de med god tilgang p\u00e5 strandsonene er feil, da det er stupbratt fjell mot sj\u00f8 nedenfor eiendommen. Fagetaten \u00f8nsker \u00e5 presisere at ordet \u00abstrandsone\u00bb ikke trenger \u00e5 bety at en skal kunne ha fysisk kontakt med sj\u00f8en, eller at det m\u00e5 inneb\u00e6re en strand/badevik. Omr\u00e5dene vest for fritidsboligen gir utsikt mot sj\u00f8en og er ubebygget LNF-omr\u00e5de. Videre er det registrert krigshistoriske kulturminner nedenfor. Disse er registrert som \u00abBatteri, del av festning\u00bb, og best\u00e5r ogs\u00e5 av flere l\u00f8pegravsystemer og tidligere bombekaster stillinger. For mer detaljer om disse vises det til kulturminnesok.no, hvor disse har id nr. 213054-1 (og -2, - 3, og -4). Fagetaten anser derfor at omr\u00e5det har en allmenn interesse, og tiltak som kan bidra med \u00e5 privatisere tilkomsten til LNF-omr\u00e5det mot sj\u00f8en og kulturminner skal unng\u00e5s. De to registrerte batteri stillingene markert med sirkler. Saksnummer KLAGE-2024/10253 Side 3 av 6 Dagens situasjon av hytten og atkomst fra privat grusvei. Det aktuelle omr\u00e5det som veien og parkeringen s\u00f8kes etablert i er bratt, og vil medf\u00f8re en del terrenginngrep, skj\u00e6ringer og murer. Det vises i den forbindelse til innsendte snitt tegninger som illustrasjon p\u00e5 dette. Det er flere fritidsboliger i omr\u00e5det som ikke har atkomstvei, og det ansees heller ikke som en n\u00f8dvendighet for fritidsboligen, selv om vi har forst\u00e5else for at det kan v\u00e6re mer bekvemmelig med parkering og vei helt til fritidsboligen. Hvor dagens parkering til hytten er i dag kan vi ikke se at s\u00f8knaden sier noe om. Det er en hytte som har v\u00e6rt etablert f\u00f8r 1950 og vi g\u00e5r ut ifra at det har v\u00e6rt en l\u00f8sning for parkering i n\u00e6rheten av hytten tidligere. Det er ikke uvanlig at hytter ikke har atkomstvei helt til hytten. Spesielt der et tiltak medf\u00f8rer st\u00f8rre terrenginngrep innenfor strandsonen og LNF-omr\u00e5de b\u00f8r en v\u00e6re tilbakeholden med \u00e5 \u00e5pne opp for slik utbygging. Fordelene en slik etablering av vei medf\u00f8rer ansees \u00e5 v\u00e6re private fordeler for tiltakshaver som sjeldent skal v\u00e6re avgj\u00f8rende jf. Ot.prp.nr.32 (2007- 2008) s. 242. Utgangspunktet er at det ikke skal utf\u00f8res noen tiltak i LNF-omr\u00e5der og s\u00e6rlig innenfor 100-metersbltet til sj\u00f8. Grunnet det bratte arealet langs eiendommen i nord, vil tiltaket medf\u00f8re at allmenheten m\u00e5 g\u00e5 over den oms\u00f8kte parkeringsplassen. Slike private tiltak som en opparbeidet parkeringsplass, er en hindring for folk flest, da det ikke er \u00f8nskelig \u00e5 passere forbi noen sitt private tun for \u00e5 komme til naturen. Som klager skriver s\u00e5 er det andre steder i nord som allmenheten ogs\u00e5 kan bruke, og som de sannsynligvis bruker mer. Fagetaten synes derimot ikke at det kan brukes som et argument for \u00e5 privatisere et potensielt atkomstomr\u00e5de til natur for allmenheten. Saksnummer KLAGE-2024/10253 Side 4 av 6 Oms\u00f8kt vei og parkeringsplass. Merk at koteh\u00f8yder nord for tiltaket medf\u00f8rer at allmenheten m\u00e5 g\u00e5 over parkeringsplassen for \u00e5 komme til strandsonen/natur vest for fritidsboligen. Bebyggelse i (hus nr. 60) medf\u00f8rer at alternative ruter fra den private veien allerede er privatisert. Oms\u00f8kt VA-anlegg som g\u00e5r ut til sj\u00f8. I forhold til VA-anlegg, septiktank, slamavskiller, og avl\u00f8p til sj\u00f8 gjennom borehull. Vi ser at s\u00f8knaden oppgir traseen som er tenkt, og at deler gjelder en boretrase. Vi kan derimot ikke se at s\u00f8knaden gir en beskrivelse eller illustrasjon som gj\u00f8r det tilstrekkelig mulig \u00e5 vurdere en dispensasjon for dette i LNF-omr\u00e5det/strandsonen. Relevante hensyn her er f.eks. om Saksnummer KLAGE-2024/10253 Side 5 av 6 septiktanken vil v\u00e6re synlig eller nedgravd, eventuelt hva som blir synlig, om utl\u00f8pet i sj\u00f8en blir synlig, snitt tegninger av inngrepene, eventuell p\u00e5virkning p\u00e5 dyreliv i sj\u00f8en. S\u00f8knaden er etter fagetatens syn ikke tilstrekkelig opplyst i forhold til VA-anlegget, og er inkludert i avslaget da det uansett manglet n\u00f8dvendige s\u00f8knader om dispensasjon. Plankrav Vi viser i sin helhet til vurdering i vedtaket datert 21.12.2023 pkt. 3.8 og vurderingene ovenfor. Dispensasjoner som ikke er behandlet Fagetaten har ikke hatt noen innvendinger til dispensjon fra pbl \u00a7 29-4 eller KPA2018 \u00a7 32.2. Se vedtaket datert 21.12.2023 pkt. 3.9 for en omtale av disse. Denne legges til grunn. Som nevnt i vedtaket i forhold til avstand til nabogrenser kan det ogs\u00e5 gis tillatelse her etter pbl \u00a7 29-4 tredje ledd a.) uten s\u00f8knad om dispensasjon. Bestemmelsen kan ogs\u00e5 benyttes p\u00e5 bakgrunn av inng\u00e5tt rettsforlik. 4. Konklusjon Vedtaket datert 21.12.2023 opprettholdes. Klagen tas ikke til f\u00f8lge. Vedlegg: 1. Oversiktskart 2. Oversiktsfoto 3. Situasjonsplan 4. Vedtak datert 21.12.2023 5. Klage datert 11.01.2024 6. Uttale Statsforvalteren 07.12.2023 7. Uttale Bergen Vann datert 14.02.2023 8. Forh\u00e5ndsuttale Bergen havn datert 24.01.2023 9. Avinor uttale datert 11.12.2023 10. S\u00f8knad datert 08.09.2023 11. Supplert s\u00f8knad om dispensasjoner og private rettigheter datert 08.01.2024 Saksnummer KLAGE-2024/10253 Side 6 av 6 "
}