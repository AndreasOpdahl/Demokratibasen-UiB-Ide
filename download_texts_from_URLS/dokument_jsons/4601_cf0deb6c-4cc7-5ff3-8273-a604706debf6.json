{
  "dokument_id": "cf0deb6c-4cc7-5ff3-8273-a604706debf6",
  "doc_type": "case_presentation",
  "kommune": 4601,
  "tittel": "Representantforslag fra Camilla N\u00f8ttveit (H), Martine Baarholm (FrP), Didrik Lexau (INP), Tom-Ove Koteng Monsen (PP) med flere om samarbeidsavtale med Forsvaret for \u00e5 bedre legge til rette for karriereveiledning i ungdomsskolen. Innsendt: 28.4.2025",
  "url": "https://bergen.kommune.no/politikere-utvalg/api/fil/bk360/12625573/Framstilling-Representantforslag-fra-Camilla-Nottveit-H-Martine-Baarholm-FrP-Didrik-Lexau-INP-Tom-Ove-Koteng-Monsen-PP-med-flere-om-samarbeidsavtale-med-Forsvaret-for-a-bedre-legge-til-rette-for-karriereveiledning-i-ungdomsskolen-",
  "tekst": " Forretningsutvalget Saksframstilling V\u00e5r referanse: 2025/160260-3 Saksbehandler: Tina Omdahl Hayes Representantforslag fra Camilla N\u00f8ttveit (H), Martine Baarholm (FrP), Didrik Lexau (INP), Tom-Ove Koteng Monsen (PP), Thomas Modulv Flesland (Sp), Trond Tystad (BL), Janne Gro Nyheim Rasmussen (H), Knut Vindenes (H) og Vasan Singaravel (H) om samarbeidsavtale med Forsvaret for \u00e5 bedre legge til rette for karriereveiledning i ungdomsskolen. Innsendt: 28.4.2025 Hva saken gjelder: Bystyrerepresentantene Camilla N\u00f8ttveit (H), Martine Baarholm (FrP), Didrik Lexau (INP), Tom-Ove Koteng Monsen (PP), Thomas Modulv Flesland (Sp), Trond Tystad (BL), Janne Gro Nyheim Rasmussen (H), Knut Vindenes (H) og Vasan Singaravel (H) har overlevert et representantforslag iht. punkt 3.2. i Reglement for Bergen bystyre og utvalgene 2023 - 2027. Forslaget ble overlevert ordf\u00f8reren i bystyrets m\u00f8te 29.4.2025. Forslaget lyder slik: Den sikkerhetspolitiske situasjonen i Europa og i Norges n\u00e6romr\u00e5der har blitt betydelig forverret de siste \u00e5rene. Som f\u00f8lge av dette har regjeringen og Forsvaret lagt frem ambisi\u00f8se planer for \u00e5 styrke Norges forsvarsevne gjennom \u00f8kt bemanning, flere vernepliktige og satsing p\u00e5 utdanning og rekruttering. Forsvaret tilbyr en bred variasjon av utdannings- og karrieremuligheter innen alt fra teknologi og helse til ledelse og beredskap. Mange av disse mulighetene er lite kjent blant ungdomsskoleelever. Et tettere samarbeid mellom kommunen og Forsvaret kan gi ungdommer bedre informasjon og veiledning om disse karriereveiene. Som en av Norges st\u00f8rste kommuner, og med n\u00e6rhet til flere milit\u00e6re avdelinger, b\u00f8r Bergen kommune ta ansvar og bidra til \u00e5 sikre fremtidig rekruttering til Forsvaret \u2013 til beste for b\u00e5de unge bergensere og landets samlede forsvarsevne. Forslag til vedtak: Bystyret ber byr\u00e5det vurdere \u00e5 inng\u00e5 en samarbeidsavtale med Forsvaret for \u00e5 bedre legge til rette for karriereveiledning i ungdomsskolen, slik at utdannings- og arbeidsmulighetene i Forsvaret blir bedre kjent blant elever. I kommuneloven er representantenes forslagsrett regulert i \u00a710-9: \u00a7 10-9. Forslagsrett \u00abMedlemmer av kommunestyret og fylkestinget kan fremme forslag som gjelder kommunens eller fylkeskommunens virksomhet, for kommunestyret eller fylkestinget. I samme valgperiode kan det ikke fremmes forslag med samme innhold som et tidligere forslag som er fremmet etter bestemmelsen her, eller med samme innhold som en sak som tidligere er behandlet av kommunestyret, fylkestinget eller et av deres organer. Kommunestyret og fylkestinget avgj\u00f8r selv hvordan forslaget skal behandles.\u00bb 1 I henhold til punkt 3.2 Reglement for Bergen bystyre og utvalgene 2023-2027 skal forretningsutvalget ta stilling om et forslag skal oversendes byr\u00e5det, bystyrets kontor eller kontrollutvalget for uttalelse/vurdering f\u00f8r det utarbeides sak for bystyret. Forretningsutvalget gir innstilling til bystyret for forslag som forretningsutvalget anbefaler \u00e5 avvise. Bystyredirekt\u00f8ren mener at forslaget er i overensstemmelse med de formelle kravene i kommuneloven \u00a7 10-9 og anbefaler at forslaget sendes byr\u00e5det for videre utredning. Vurdering fra byr\u00e5det vil f\u00f8lge saken som vedlegg i notats form. For at saken kan behandles senest 6 m\u00e5neder etter at forslaget er overlevert ordf\u00f8reren i et bystyrem\u00f8te, m\u00e5 den behandles i bystyret senest i m\u00f8te 22.10.2025. Det foresl\u00e5s at utvalg for barnehage, skole og idrett avgir innstilling i saken. Forslag til vedtak: 1. Representantforslag fra Camilla N\u00f8ttveit (H), Martine Baarholm (FrP), Didrik Lexau (INP), Tom-Ove Koteng Monsen (PP), Thomas Modulv Flesland (Sp), Trond Tystad (BL), Janne Gro Nyheim Rasmussen (H), Knut Vindenes (H) og Vasan Singaravel (H) om samarbeidsavtale med Forsvaret for \u00e5 bedre legge til rette for karriereveiledning i ungdomsskolen, oversendes byr\u00e5det for videre utredning. 2. Byr\u00e5det bes om \u00e5 vurdere forslaget og \u00e5 utarbeide et notat slik at bystyret kan behandle saken senest innen 22.10.2025. 3. Utvalg for barnehage, skole og idrett avgir innstilling i saken. Dato: 8. mai 2025 \u00d8ivind Hauge St\u00f8le - seksjonssjef Tina Hayes - r\u00e5dgiver Dokumentet er godkjent elektronisk. 2 "
}