{
  "dokument_id": "a404ffef-fed6-5aa3-93c2-fd9e332ec5fd",
  "doc_type": "case_attachment",
  "kommune": 4601,
  "tittel": "19. Kulturminnedokumentasjon datert 18.08.2022",
  "url": "https://bergen.kommune.no/politikere-utvalg/api/fil/bk360/12069675/19-Kulturminnedokumentasjon-datert-18-08-2022",
  "tekst": "Oppdragsgiver Bergen kommune, Etat for utbygging Dokument type Vedlegg til reguleringsplan Dato 2022-08-18 KULTURMINNEDOKUMENTASJON FANA, GNR. 44, BNR 572 M. FL. DETALJREGULERING SL\u00c5TTHAUG SKOLE KULTURMINNEDOKUMENTASJON FANA, GNR. 44, BNR 572 M. FL. DETALJREGULERING SL\u00c5TTHAUG SKOLE Oppdragsnavn Sl\u00e5tthaug skole Henning Larsen Prosjekt nr. 1350046476 Folke Bernadottes vei 50 Mottaker Bergen kommune, Etat for utbygging PB 3705 Fyllingsdalen Dokument type Temarapport 5845 Bergen Versjon 01 henninglarsen.com Dato 18.08.2022 Utf\u00f8rt av HST/HBRBRG Kontrollert av ALSA/HBRBRG Godkjent av ALSA Beskrivelse Kulturminnedokumentasjon Forside: Perspektiv fra syd, ark. MNAL Arne S. Halvorsen (Kommunale skoler i Bergen, Kulturhistorisk rapport) NO 915 251 293 MVA Henning Larsen - kulturminnedokumentasjon INNHOLDSFORTEGNELSE 1. Innledning 2 2. Omr\u00e5dets historie 4 3. Bygningsmilj\u00f8 9 3.1 Det helhetlige bygningsmilj\u00f8et 9 3.2 Sl\u00e5tthaug ungdomsskole 12 3.3 Sl\u00e5tthaug videreg\u00e5ende skole 16 3.4 Sl\u00e5tthaughallen 21 3.5 Fana Arena 22 3.6 Solli DPS (Distriktspsykiatrisk Senter) 24 3.7 Bolighus 25 3.8 SEFRAK-registrerte bygg 26 4. Andre kulturminner 27 4.1 Registrerte historiske ferdsels\u00e5rer 27 4.2 Eldre g\u00e5rdsveier 28 4.3 Gr\u00f8ntomr\u00e5dene 30 5. Planens konsekvenser for kulturminnene 36 5.1 Det helhetlige milj\u00f8et 36 5.2 Sl\u00e5tthaug ungdomsskole 36 5.3 Sl\u00e5tthaug videreg\u00e5ende skole 37 5.4 Solli DPS 37 5.5 Andre bygninger 37 5.6 Andre kulturminner 38 6. Kilder og litteratur 39 1/39 Henning Larsen - kulturminnedokumentasjon 1. INNLEDNING Denne kulturminnedokumentasjonen er utarbeidet i forbindelse med detaljregulering av Sl\u00e5tthaug ungdomsskole, gnr. 44, bnr. 572 m.fl., \u00d8vsttun. Planomr\u00e5det ligger i Fana bydel ca. 1 km s\u00f8r for Nesttun, p\u00e5 landskapsryggen mellom Midttun skole i nord og idrettsbanene p\u00e5 Sl\u00e5tthaug i s\u00f8r, og mellom Osvegen i \u00f8st og bebyggelsen langs Apeltunvegen i vest. Det er flere store skole- og idrettsbygg i omr\u00e5det. Selve planomr\u00e5det utgj\u00f8r ca. 56 daa, og omfatter Sl\u00e5tthaug ungdomsskole, del av Sl\u00e5tthaug videreg\u00e5ende skole, Sl\u00e5tthaughallen, uteomr\u00e5der og felles kj\u00f8readkomst til omr\u00e5det fra s\u00f8r via Sl\u00e5tthaugvegen. Omr\u00e5det er omfattet av en eldre reguleringsplan fra 1970. Form\u00e5let med planarbeidet er \u00e5 legge til rette for utvidelse av Sl\u00e5tthaug skole med tilbygg/p\u00e5bygg, for \u00e5 tilfredsstille dagens areal- og kapasitetsnorm. Det skal ogs\u00e5 gj\u00f8res innvendig oppgradering og ombygging. Dagens skolebygg skal beholdes, og eksisterende, midlertidige paviljong fra 2007 skal rives. Antall elever og ansatte endres ikke som f\u00f8lge av tiltaket. Dokumentasjonen beskriver byggene og gr\u00f8ntomr\u00e5det innenfor planomr\u00e5det og de n\u00e6rmeste, tilgrensende byggene og omr\u00e5dene, samt historiske ferdsels\u00e5rer og veier. Det er ikke fredete bygg i eller i n\u00e6rheten av planomr\u00e5det og det er ikke registrert automatiske fredete kulturminner eller fornminner. Det er heller ikke registrert kulturminner som steingjerder eller lignende innenfor planomr\u00e5det. Det er en historisk ferdsels\u00e5re med vern etter Plan- og bygningsloven (PBL) innenfor planomr\u00e5dets s\u00f8rlige del. Lokalisering av Sl\u00e5tthaug skole (Bergenskart) 2/39 Henning Larsen - kulturminnedokumentasjon Planen omfatter de sentrale delene av h\u00f8ydedraget med Sl\u00e5tthaug skole Sl\u00e5tthaug videreg\u00e5ende skole, Sl\u00e5tthaughallen, gr\u00f8ntomr\u00e5der, og parkeringsarealer. Gangforbindelse i nordvest, gangveg i \u00f8st mot Osvegen og kj\u00f8readkomst i s\u00f8r inng\u00e5r ogs\u00e5 i planomr\u00e5det. Plangrense, bl\u00e5 linje, og med omkringliggende reguleringsplaner innlagt (Bergenskart/Henning Larsen) 3/39 Henning Larsen - kulturminnedokumentasjon 2. OMR\u00c5DETS HISTORIE Marin grense ca. 9.800 \u00e5r f\u00f8r n\u00e5tid antas \u00e5 ha g\u00e5tt like nord for planomr\u00e5det og p\u00e5 begge sider av landskapsryggen, dvs. at omr\u00e5det p\u00e5 den tid har v\u00e6rt et lite nes eller halv\u00f8y mellom to viker som gikk inn i det som i dag er lavereliggende omr\u00e5der i vest og \u00f8st. Dette var ved innledningen til eldre steinalder i Norge. Ved varsel om planoppstart har Vestland fylkeskommune v\u00e6rt p\u00e5 befaring i omr\u00e5det. De har vurdert potensiale for funn av automatisk fredete kulturminner som lavt, og det er ikke n\u00f8dvendig med arkeologisk registrering i omr\u00e5det. Marin grense generert fra terrengmodell (Bergenskart) Omr\u00e5det har h\u00f8rt til \u00d8vsttun g\u00e5rd siden middelalderen. Fra 1800-tallet \u00f8kte antall bruk ved utskiftning. Utover p\u00e5 1900-tallet og spesielt etter andre verdenskrig har omr\u00e5det blitt bygget ut, og jordbrukslandskapet har m\u00e5ttet vike for st\u00f8rre boligomr\u00e5der og institusjonsbygg. Historisk kart 1856-60, omtrentlig plassering av planomr\u00e5det vist med r\u00f8d mark\u00f8r (Bergenskart) 4/39 Henning Larsen - kulturminnedokumentasjon Under f\u00f8lger en fotohistorikk og kort tekst om utviklingen i etterkrigstiden fra jordbruksomr\u00e5de til tett utbygget omr\u00e5de med skole- og idrettsanlegg og boligfelt (alle foto + plankart er hentet fra bergenskart.no). 1951: Jordbruksomr\u00e5de med innslag av eneboliger i s\u00f8r og rekkehus i vest, bygget fra 1900-tallet og utover. Solli er ikke bygget enda 1970: Reguleringsplan for skole tr\u00e5dte i kraft 11.02.1970 5/39 Henning Larsen - kulturminnedokumentasjon 1970: Skoleutbyggingen er p\u00e5begynt med Sl\u00e5tthaug skole og Sl\u00e5tthaug vgs. s\u00f8r for denne. Sollis f\u00f8rste fl\u00f8y er bygget 1980: Omr\u00e5det er stort sett utbygget i samsvar med planen fra 1970 6/39 Henning Larsen - kulturminnedokumentasjon 2008: Midlertidig paviljong er kommet p\u00e5 plass s\u00f8r for Sl\u00e5tthaug skole. 2014: Vgs. er utvidet i s\u00f8r\u00f8st med to nybygg mot Osvegen. 7/39 Henning Larsen - kulturminnedokumentasjon 2019: \u00d8st for kj\u00f8readkomsten til omr\u00e5det ligger nybygget til Fana Arena. 8/39 Henning Larsen - kulturminnedokumentasjon 3. BYGNINGSMILJ\u00d8 3.1 Omkringliggende omr\u00e5der Terrenget rundt Sl\u00e5tthaug og Skjold er sm\u00e5kupert og dominert av villabebyggelse slik vist i illustrasjon under. Villabebyggelse ligger som et teppe over h\u00f8ydedrag og knauser med mindre gr\u00f8nt drag innimellom. Kommunikasjons\u00e5rene er konsentrert til de flatere partiene i dalbunnen hvor en og finner offentlige institusjoner, tjenester og service samt noe industri (vist med lilla skravur under). Villabebyggelsen er spredt og arealkrevende og kun et mindre omr\u00e5de langs Skjoldvegen har i dag blokkbebyggelse (bl\u00e5 skravur p\u00e5 kart under). Dette er imidlertid i ferd med \u00e5 endre seg som f\u00f8lge av bybanen. Grense for reguleringsplan for bybanen er vist med sort strek i kart under. Utsnitt kart over bebyggelsestyper. Planomr\u00e5dets beliggenhet er vist med r\u00f8d mark\u00f8r. (Bergen kommune/Byantikvaren) 9/39 Henning Larsen - kulturminnedokumentasjon 3.2 Det helhetlige bygningsmilj\u00f8et Bygg innenfor planomr\u00e5det: 1. Sl\u00e5tthaug ungdomsskole 2. Sl\u00e5tthaug videreg\u00e5ende skole, bygg A 3. Sl\u00e5tthaughallen Bygg utenfor planomr\u00e5det: 4. Sl\u00e5tthaug videreg\u00e5ende skole, Bygg B 5. Sl\u00e5tthaug videreg\u00e5ende skole, Bygg C 6. Sl\u00e5tthaug videreg\u00e5ende skole, Bygg D 7. Fana Arena 8. Solli DPS (Bergenskart.no) Sl\u00e5tthaug skole er en del av et st\u00f8rre skole- og idrettsomr\u00e5de med parkanlegg og gangveier, der bygningene ligger fritt i kupert terreng, og oppf\u00f8rt i samme periode etter en helhetlig plan. Samlet er omr\u00e5det vurdert til \u00e5 ha en h\u00f8y milj\u00f8verdi. Skolen ligger i nord og lengst borte fra adkomsten. Den ligger avskjermet fra de andre byggene innenfor planomr\u00e5det, dvs. Sl\u00e5tthaug vgs. bygg A og Sl\u00e5tthaughallen, samt Fana Arena. Det n\u00e6rmeste bygget til skolen er Sl\u00e5tthaug vgs. bygg B. De tre byggene B, C og D ligger i en lokal klynge i \u00f8st og terrengmessig noe avskjermet fra bygg A og fra b\u00e5de Sl\u00e5tthaughallen og Fana Arena. Sl\u00e5tthaug skole ligger ogs\u00e5 n\u00e6rt Solli DPS i nord, men dette dempes av h\u00f8ydeforskjeller og tett vegetasjon mellom byggene. De neste kapitlene omhandler Sl\u00e5tthaug ungdomsskole, Sl\u00e5tthaug vgs. og Solli DPS med skriftlig omtale og fotodokumentasjon, samt fotodokumentasjon av Sl\u00e5tthaughallen og Fana arena (kap. 3.2 \u2013 3.6). 10/39 Henning Larsen - kulturminnedokumentasjon Fjernvirkning. Skoleomr\u00e5det sett mot vest fra Sol\u00e5sen, med Sl\u00e5tthaug skole innringet. Skjoldh\u00f8gda i bakgrunnen (google maps). Fjernvirkning. Sl\u00e5tthaug videreg\u00e5ende skole bygg A midt i bildet, sett mot \u00f8st fra Skjoldh\u00f8gda. Sol\u00e5sen i bakgrunnen. Sl\u00e5tthaug skole ligger bak tr\u00e6rne litt t. v. for Sl\u00e5tthaug vgs. (google maps). 11/39 Henning Larsen - kulturminnedokumentasjon 3.3 Sl\u00e5tthaug ungdomsskole Kulturmilj\u00f8 Sl\u00e5tthaug ungdomsskole ble oppf\u00f8rt i 1969 og er blant de f\u00f8rste ungdomsskolene i Bergen. Den er tegnet av arkitekt Arne Halvorsen og er karakteristisk for modernismen fra rundt 1970. Halvorsen tegnet ogs\u00e5 Mj\u00f8lker\u00e5en skole i \u00c5sane (1968). Det ble oppf\u00f8rt en separat paviljong i 2007 som avlastningsbygg like s\u00f8r for Sl\u00e5tthaug skole. Ungdomsskolen m\u00e5 ses i sammenheng med de andre byggene som et helhetlig anlegg planlagt og bygget p\u00e5 samme tid. Bygningsbeskrivelse Skolebygningen best\u00e5r av et hovedbygg inndelt i to hovedvolumer, som er tilpasset det kuperte terrenget. Hovedinngangen er i vest der de to hovedvolumene m\u00f8tes. Bygget har en avtrapping mot nord i lengderetningen. Det er oppf\u00f8rt i en til tre etasjer, men skolen har likevel et flatt preg, som forsterkes av horisontale vindusb\u00e5nd og utkragede gesimser med synlige dragere. Kraftig, brunbeiset gesims er typisk for 1970-tallet. Alle innganger er overbygget, og det er synlige b\u00e6res\u00f8yler utvendig. Veggene er ikke-b\u00e6rende. Fasadene har nyere akrylplater og vinduene er belagt utvendig med aluminium. Bygget har ogs\u00e5 en tilpasning fra vest mot \u00f8st ved at bygget er lagt rundt en knaus slik at terreng er bevart som del av uteomr\u00e5det inntil skolen p\u00e5 vestsiden. Skoleplassen ligger skjermet mot s\u00f8rvest mellom skolebygningen og naturomr\u00e5det med kollen. Bygningens betongfundament er bygget inntil terrenget og danner et gjerde med benker p\u00e5 to niv\u00e5, med trappearrangement og bed imellom. Det er utsikt mot L\u00f8vstakken fra skoleplassen. Verneverdi Bygget er et godt bevart eksempel p\u00e5 modernistisk skolebygg fra rundt 1970. Skolens opprinnelige fasade og form er i hovedsak bevart, endringer har funnet sted og p\u00e5pekes i bildetekst under, men dette har ikke endret hovedformen. De st\u00f8rste endringene p\u00e5 selve bygget er tilsetting av s\u00f8yleganger ved inngang i nord. Det karakteristiske leskuret som var \u00e5 finne p\u00e5 de fleste skoler som ble bygget i denne perioden og som hadde som funksjon \u00e5 v\u00e6re et uteoppholdsareal i ly for regnet er dermed fjernet. S\u00f8ylene er fortsatt synlige, og en tilbakef\u00f8ring er mulig. Tilsvarende er ogs\u00e5 s\u00f8ylegangen i vest tettet til, men her med betong. P\u00e5 nedre skoleplass er det oppf\u00f8rt en bod som hindrer visuell kontakt mellom deler av det nedre omr\u00e5det og \u00f8vre niv\u00e5 samt forringer omr\u00e5dets originale rektangul\u00e6re proporsjon og sikt mot trappene fra benker i norddelen. Dette tiltaket er reverserbart. Ved byggets hovedinngang er det bygget et trappeamfi i tre som medf\u00f8rer at det naturlige terrenget rundt hovedinngangen reduseres. Tiltaket er reverserbart. 12/39 Henning Larsen - kulturminnedokumentasjon Skolen har h\u00f8y arkitektonisk og arkitekturhistorisk verdi og h\u00f8y verneverdi. Den har ogs\u00e5 h\u00f8y milj\u00f8verdi som del av et helhetlig og terrengtilpasset omr\u00e5de med flere skole- og idrettsbygg og parkanlegg. Fasader og bygningsvolumer b\u00f8r bevares med vekt p\u00e5 konstruksjonen og byggets horisontale uttrykk. Ved nybygging b\u00f8r terrengtilpasningen og utekvalitetene ivaretas. (Kilde: Kommunale skoler i Bergen, Kulturhistorisk rapport om skolebygg fra 1724 til 1979, Byantikvaren 2013) Skr\u00e5foto Sl\u00e5tthaug skole sett s\u00f8rover. Bod p\u00e5 nedre skoleplass og treamfi p\u00e5 \u00f8vre av nyere dato. (kart 1881) Over: Lengdesnitt sett fra \u00f8st. Under: \u00d8stfasade (Kommunale skoler i Bergen, Kulturhist. rapport). 13/39 Henning Larsen - kulturminnedokumentasjon Hj\u00f8rne mot s\u00f8r\u00f8st. Fasade \u00f8st, midtre del. Hj\u00f8rne mot nordvest. Fasade og hj\u00f8rner mot nord\u00f8st. R\u00f8mningsvei og sykkelstativ av nyere dato. 14/39 Henning Larsen - kulturminnedokumentasjon Fasade vest, nedre del (i nord). Fasade vest, \u00f8vre del. Vegg tettet til hvor det opprinnelig skulle v\u00f8rt s\u00f8yler(i s\u00f8r). Fasade vest og skoleplassen. Amfi i tre til h\u00f8yre for hovedinngangen er av nyere dato. Opprinnelige integrerte benker \u00f8vre niv\u00e5 Benker av nyere dato mot naturomr\u00e5de i vest 15/39 Henning Larsen - kulturminnedokumentasjon Opprinnelig trapp som forbinder \u00f8vre og Integrerte benker nedre niv\u00e5, mot nordvest nedre niv\u00e5 samt integrerte beplantnings bed. Bod av nyere dato. 3.4 Sl\u00e5tthaug videreg\u00e5ende skole Skolen er fylkeskommunal, og ble opprettet som Fana yrkesskole i 1966. Hovedbygget, bygg A, p\u00e5 figuren, ble oppf\u00f8rt i 1970 og er tegnet av arkitekt Arne Hannisdal, kommunearkitekt i Fana kommune. \u00c5ret etter ferdigstillelse ble bygget tildelt Det nyttige Selskaps pris for god arkitektur. Skolen endret navn til Sl\u00e5tthaug videreg\u00e5ende (vgs.) i 1992 og ble i 2005 sl\u00e5tt sammen med naboskolen Bj\u00f8rk\u00e5sen vgs. for h\u00f8rselshemmede og er i dag en knutepunktskole for b\u00e5de h\u00f8rende og ikke-h\u00f8rende. Figuren viser situasjonsplan etter sammensl\u00e5ing. Bj\u00f8rk\u00e5sen sitt anlegg best\u00e5r av byggene B og C, som ble reist utover mot 1980. I 2013-14 ble anlegget supplert med D-bygget. Den samlede bygningsmassen ligger sentralt og midt i omr\u00e5det, med Sl\u00e5tthaug ungdomsskole i nord og Oversikt Sl\u00e5tthaug vgs. Retning nord er Sl\u00e5tthaughallen og Fana Arena i s\u00f8r. nedover p\u00e5 kartet. 16/39 Henning Larsen - kulturminnedokumentasjon Skr\u00e5foto over omr\u00e5det til Sl\u00e5tthaug vgs. sett nordover (kart 1881) Bygg A Skr\u00e5foto Sl\u00e5tthaug vgs. bygg A sett \u00f8stover (kart 1881) 17/39 Henning Larsen - kulturminnedokumentasjon Sl\u00e5tthaug vgs. bygg A, fasade mot \u00f8st Sl\u00e5tthaug vgs. bygg A, fasade mot nord Bygg A karakteriseres f\u00f8rst og fremst av takformen hvor det flate taket l\u00f8ftes opp mot \u00f8st og slipper inn overlys til undervisningsrommene. Bygget har en b\u00e6rende konstruksjon utf\u00f8rt i plasst\u00f8pt betong med takdragere i tre og fasader av plater og tre. Vinduene danner horisontale b\u00e5nd og g\u00e5r helt opp til taket noe som gj\u00f8r at taket gir inntrykk av \u00e5 sveve fritt. Fasadeplatene har en vertikal retning, men deler av platene er trolig erstattet av treverk, liggende panel (se foto) og har derved ikke den samme vertikaliteten som det originale materialet. 18/39 Henning Larsen - kulturminnedokumentasjon Bygg B Skr\u00e5foto Sl\u00e5tthaug vgs. bygg B sett vestover (kart 1881) Sl\u00e5tthaug vgs. bygg B, hj\u00f8rne i nordvest mot Sl\u00e5tthaug skole 19/39 Henning Larsen - kulturminnedokumentasjon Bygg C Skr\u00e5foto Sl\u00e5tthaug vgs. bygg C (tidligere Bj\u00f8rk\u00e5sen skole) sett vestover (kart 1881) Sl\u00e5tthaug vgs. bygg C, fasade nord mot Sl\u00e5tthaug skole 20/39 Henning Larsen - kulturminnedokumentasjon Bygg D Skr\u00e5foto Sl\u00e5tthaug vgs. bygg D, verkstedshall med garasje t. h., sett s\u00f8rover (kart 1881) 3.5 Sl\u00e5tthaughallen Sl\u00e5tthaughallen ble tatt i bruk i 1972 og rommer sv\u00f8mmehall med 14x25 meters basseng og idrettshall med publikumskapasitet p\u00e5 ca. 300 personer. Bygget er utf\u00f8rt med betong som b\u00e6rende konstruksjon og med limtredragere som takkonstruksjon. Veggene har eksponert betong samt liggende trepanel slik fremg\u00e5r fra foto under. Det er ingen vernehensyn for bygget per d.d. 21/39 Henning Larsen - kulturminnedokumentasjon Skr\u00e5foto Sl\u00e5tthaughallen, sett \u00f8stover (kart 1881) Sl\u00e5tthaughallen, nordfl\u00f8yen, fasade mot vest Sl\u00e5tthaughallen, s\u00f8rfl\u00f8yen, fasade mot nord 3.6 Fana Arena I 2018 ble Fana arena som huser Fana idrettslags nyeste h\u00e5ndballbane etablert. Bygget er oppf\u00f8rt i hallkonstruksjon med buet tak og ikkeb\u00e6rende vegger og kledd med fasadeelementer. Inngangspartiet som vender mot Sl\u00e5tthaugvegen har flatt tak, se foto under. 22/39 Henning Larsen - kulturminnedokumentasjon Skr\u00e5foto Fana Arena sett nordover. Boligen i venstre billedkant er n\u00e5 revet (kart 1881) Fana Arena, hovedfasade mot nordvest 23/39 Henning Larsen - kulturminnedokumentasjon 3.7 Solli DPS (Distriktspsykiatrisk Senter) Solli er et psykiatrisk sykehus med prim\u00e6rt nedslagsfelt for kommunene Bj\u00f8rnafjorden, Samnanger, Austevoll og Fana bydel. Det p\u00e5g\u00e5r pr. april 2022 en reguleringsplan for dette omr\u00e5det og egen kulturminnedokumentasjon er utarbeidet. Solli Nervesanatorium, som det den gang var kalt, stod ferdig i 1955 og har senere blitt utvidet med tilbygg, ombygginger og rehabilitering i 1962, 1974, 2008 og senest i 2015. Frem til 1951 stod det en gammel sveitservilla i omr\u00e5det, som var brukt til pensjonat og ulike institusjoner. Det eldste n\u00e5v\u00e6rende bygget fra 1951 st\u00e5r omtrent der villaen stod. Bygningsmassen er sammenhengende og danner tun mellom de ulike fl\u00f8yene. De ulike byggetrinnene gjennom flere ti\u00e5r utgj\u00f8r en form for helhet og viser omr\u00e5dets historie i etterkrigstiden. De enkelte bygg er tidstypiske for sin periode. Skr\u00e5foto over Solli DPS sett fra vest, t. h. Sl\u00e5tthaug skole (Kilde: kart 1881) 24/39 Henning Larsen - kulturminnedokumentasjon Innkj\u00f8rselen til Solli DPS. De eldre byggene som er gr\u00e5malte, er bygget sammen med nyere tilbygg. ( https://solli.no/, hentet 09.08.2022) Flyfoto sett fra \u00f8st av Solli DPS. Det eldste bygget er hvitt med skifertak og fra 1962 og murbygget bakenfor fra 1974 (Kilde: Kulturminnedokumentasjon) 3.8 Bolighus Det er to bolighus like utenfor planomr\u00e5det i nord\u00f8st, langs Osvegen, et av eldre og et av nyere dato. Boligen lengst i nord, som er en eldre to etasjer trevilla fra 1884 opprinnelig oppf\u00f8rt i sveitserstil, er synlig p\u00e5 flyfoto over. Huset har to hovedvolum med m\u00f8neretning nord-s\u00f8r og \u00f8st-vest. Den vestlige delen har ark p\u00e5 begge sider av taket, og altan over glassveranda p\u00e5 s\u00f8rfasaden mot skolen. Den \u00f8stlige delen har en ark/tilbygg, samt et mindre hj\u00f8rnetilbygg. P\u00e5 eiendommen er det og et nyere bygg, garasje/anneks som er oppf\u00f8rt i 2013, men stilmessig tilpasset hovedhuset. 25/39 Henning Larsen - kulturminnedokumentasjon Osvegen 21 er en nyere enebolig fra 1999 i en etasje, vinklet og med valmet tak, samt tilbygg med garasje og sommerstue. Sveitservilla opprinnelig fra 1884, Osvegen 17 Enebolig fra 1999, Osvegen 21 Kart med boligenes beliggenhet (Bergenskart.no) Plangrensekart, med bolighus markert \u00f8st for skolebygget 3.9 SEFRAK-registrerte bygg SEFRAK-registeret best\u00e5r av bygninger fra f\u00f8r \u00e5r 1900. Registeret er bygget opp av Fylkeskonservatoren i perioden 1975-1995. Det er to slike bygg nord\u00f8st for planomr\u00e5det, i et eldre g\u00e5rdstun p\u00e5 motsatt side av E39, Osvegen 20. Det ene er et bolighus fra andre kvartal av 1800-tallet, og det andre er et uthus fra samme periode, som brukes til garasje/anneks. Begge husene er i kategorien Meldepliktig ved tiltak, iht. Kulturminneloven \u00a7 25 (r\u00f8d trekant). Omr\u00e5det er 26/39 Henning Larsen - kulturminnedokumentasjon regulert til boligform\u00e5l, med spesialomr\u00e5de bevaring av bygninger, etter eldre plan- og bygningslov i reguleringsplan 15670000, vedtatt 10.12.2001. Skr\u00e5foto av tunet, Osvegen 20 (kart 1881). SEFRAK-bygninger oppe t.h. (bergenskart). Utsnitt plan 15670000, spesialomr\u00e5de bevaring (gult), vedtatt 10.01.2001 (bergenskart). 4. ANDRE KULTURMINNER 4.1 Registrerte historiske ferdsels\u00e5rer Sett i en litt st\u00f8rre sammenheng er planomr\u00e5det omgitt av hensynssoner p\u00e5 tre kanter i KPA 2018. Alle er underlagt hensynssone H570 Bevaring av kulturmilj\u00f8. I nordvest inng\u00e5r den gamle Osbanetras\u00e9en i kategorien Historiske jernbanetras\u00e9er. Apeltunvegen i nordvest, Sl\u00e5tthaugvegen i s\u00f8r og Osvegen i \u00f8st inng\u00e5r som Historiske veifar. 27/39 Henning Larsen - kulturminnedokumentasjon Apeltunvegen og Sl\u00e5tthaugvegen er i tillegg angitt som Historiske ferdsels\u00e5rer. Begge disse hadde forbindelse til postveien som gikk lenger \u00f8st p\u00e5 strekningen Bergen-Os, samt til det \u00f8vrige eldre ferdselsnettet (lite kartutsnitt under). Hensynssoner i KPA 2018 i r\u00f8d skravur Historiske ferdsels\u00e5rer (Bergenskart) 4.2 Eldre g\u00e5rdsveier Lokalt er det to gjennomg\u00e5ende strekninger langs planomr\u00e5det, en i vest og en i \u00f8st, der det tidligere har g\u00e5tt eldre g\u00e5rdsveger. De har g\u00e5tt mellom hhv. Apeltunvegen og Osvegen i nord og \u00f8st, og Sl\u00e5tthaugvegen i s\u00f8r. St\u00f8rstedelen av den vestlige vegen ligger der ogs\u00e5 i dag. Den \u00f8stlige vegen er s\u00e5 godt som helt borte i takt med utbyggingen av omr\u00e5det, med unntak av et par korte strekk der dagens gangveger synes \u00e5 ligge p\u00e5 eller like ved tidligere tras\u00e9. Begge g\u00e5rdsvegene er inne p\u00e5 flyfoto fra 1951. En strekning av vegen i vest ligger innenfor foresl\u00e5tt planomr\u00e5de, og er en del av gangvegen som g\u00e5r videre nordover i opprinnelig tras\u00e9. Ved Sl\u00e5tthaugvegen viser flyfoto en begynnende eneboligutbygging i s\u00f8r. Vegen i \u00f8st gikk stort sett utenfor foresl\u00e5tt planomr\u00e5de, med unntak av omr\u00e5det der Sl\u00e5tthaughallen n\u00e5 ligger og en flik helt i \u00f8st mot Osvegen. Langs strekningen viser flyfoto en st\u00f8rre bygning som synes \u00e5 ha v\u00e6rt en l\u00e5ve eller lignende. Den l\u00e5 der den \u00f8stlige delen av Sl\u00e5tthaug vgs. ligger i dag. 28/39 Henning Larsen - kulturminnedokumentasjon G\u00e5rdsveier 1951 (Bergenskart) G\u00e5rdsveitras\u00e9er 2019 illustrert (Bergenskart) 29/39 Henning Larsen - kulturminnedokumentasjon 4.3 Gr\u00f8ntomr\u00e5dene Gr\u00f8ntomr\u00e5dene er planlagt og tilrettelagt parallelt med utbyggingen av omr\u00e5det, ut fra en helhetlig plan og med god tilpasning og overganger mellom terrenget og skole- og idrettsbyggene. Det er gode tur- og naturkvaliteter i omr\u00e5det. Her er to hovedtyper gr\u00f8ntomr\u00e5der, jf. nummerering i kart under og foto p\u00e5 de neste sidene. Parkanlegg - opparbeidete arealer (1, 2 og 3) Disse omr\u00e5dene er tilpasset terrenget og bebyggelsen, med kj\u00f8re- og gangveier som slynger seg mellom og langs bygg og med adkomster og forbindelser i forskjellige retninger. Kj\u00f8readkomst skjer kun fra s\u00f8r. Det er opparbeidet plener, med knauser, klynger av tr\u00e6r og busker innimellom. Naturlige skr\u00e5ninger og mindre hauger er til dels tatt vare p\u00e5. Omr\u00e5dene har et tradisjonelt parklignende preg. I omr\u00e5de 1 er det et opparbeidet areal med treningsb\u00f8yler. Naturomr\u00e5de \u2013 enkelt tilrettelagt omr\u00e5de (4) Vest for Sl\u00e5tthaug skole er det en kolle som er et bevart naturomr\u00e5de med til dels tett vegetasjon, som er noe tilrettelagt med stier og grusveier, utsiktspunkt og sittegrupper med leskur. Der er ogs\u00e5 oppholdsomr\u00e5der med b\u00f8yler, skulpturelle elementer og lysmaster med lampeskjerm-formede topper. Omr\u00e5det har preg som naturpark, med innslag av nyere aktivitetsbaserte og kunstneriske uttrykk plassert ut i omr\u00e5det. Oversiktskart, sammenheng mellom gr\u00f8ntomr\u00e5der og bygninger (Stedsanlayse Sl\u00e5tthaug Ungdomsskole, Ramb\u00f8ll/HL 2021). 30/39 Henning Larsen - kulturminnedokumentasjon Omr\u00e5de 1 Skr\u00e5foto omr\u00e5de 1 sett s\u00f8rover (kart 1881). Omr\u00e5de 1 sett mot s\u00f8r. Omr\u00e5de 1 sett mot nord. 31/39 Henning Larsen - kulturminnedokumentasjon Omr\u00e5de 2 Skr\u00e5foto omr\u00e5de 2 sett s\u00f8rover (kart 1881). Omr\u00e5de 2 sett mot s\u00f8r. Omr\u00e5de 2 sett mot vest. 32/39 Henning Larsen - kulturminnedokumentasjon Omr\u00e5de 3 Skr\u00e5foto omr\u00e5de 3 sett nordover (kart 1881). Omr\u00e5de 2 sett mot \u00f8st. Omr\u00e5de 2 sett mot nord. 33/39 Henning Larsen - kulturminnedokumentasjon Omr\u00e5de 4 Skr\u00e5foto omr\u00e5de 4 sett vestover (kart 1881). Omr\u00e5de 4, sti inne i omr\u00e5det. Omr\u00e5de 4, grusveg inn mot omr\u00e5det i s\u00f8rlig del, sett mot vest. 34/39 Henning Larsen - kulturminnedokumentasjon Omr\u00e5de 4, l\u00e9skur med utsikt. Omr\u00e5de 4, grusvei, belysning og skulptur. 35/39 Henning Larsen - kulturminnedokumentasjon 5. PLANENS KONSEKVENSER FOR KULTURMINNENE 5.1 Det helhetlige milj\u00f8et Byggene i skole- og idrettsomr\u00e5det er orientert i nordvestlig-s\u00f8r\u00f8stlig retning etter et avtrappet, rettlinjet og tydelig prinsipp i forhold til landskapsretningen og den gamle reguleringsplanen. Dette kan v\u00e6re merkbart lokalt, avhengig av hvor man ferdes i omr\u00e5det, men det er mer tydelig fra avstand, som fra Sol\u00e5sen i \u00f8st. Planlagt utvidelse i nord har en retning p\u00e5 tvers av den tidligere skole- og idrettsutbyggingen i omr\u00e5det, og forholder seg til landskapet p\u00e5 en noe annen m\u00e5te. Samtidig utgj\u00f8r planlagt utvidelse en form for overgang mot bebyggelsen til Solli DPS i nord, som ikke har den samme strenge organiseringen. Det blir f\u00f8rst og fremst endringer i nordenden av Sl\u00e5tthaug skole, som p\u00e5virker b\u00e5de skolebygget, naturomr\u00e5det i vest og Solli DPS. Siden utbyggingsomr\u00e5det ligger noe avskjermet, vil ikke endringene lokalt p\u00e5virke de \u00f8vrige deler av skole- og idrettsbyggene i s\u00e6rlig grad. Dette gjelder b\u00e5de visuelt og funksjonelt. Ellers kan mulige justeringer av veistrekninger p\u00e5virke sideareal og gr\u00f8ntomr\u00e5der. Eventuell oppgradering av adkomst og parkeringsforhold i s\u00f8r forventes ikke \u00e5 p\u00e5virke det helhetlige milj\u00f8et i vesentlig grad. Visuelt vil utsikten fra haugen/kollen vest for ungdomskolen reduseres noe som f\u00f8lge av p\u00e5bygget over eksisterende bygg. 5.2 Sl\u00e5tthaug ungdomsskole Det planlegges et tilbygg i nordvest, som er orientert 90 grader i forhold til eksisterende bygg og med tiln\u00e6rmet samme byggeh\u00f8yde som dagens nordlige del. Tilbygget ligger helt inn mot kollen og danner en L-form sammen med det gamle bygget. Nordlig del av dagens skoleplass med trapp/niv\u00e5er vil bli oppgradert og mer tilgjengelig ifm. det nye tilbygget. Samtidig planlegges det ogs\u00e5 et p\u00e5bygg p\u00e5 en etasje over nordlig del av eksisterende bygg. Dagens avtrapping mellom de to hovedvolumene vil dermed utg\u00e5 og erstattes av h\u00f8ydeforskjellen mellom p\u00e5bygget og det nye tilbygget. Forel\u00f8pige skisser er vist nedenfor. 36/39 Henning Larsen - kulturminnedokumentasjon Sl\u00e5tthaug skole sett s\u00f8rover f\u00f8r og etter utbygging, forel\u00f8pig pr. april 2022 (arkitekt: ABO) 5.3 Sl\u00e5tthaug videreg\u00e5ende skole Tiltaket vil ikke p\u00e5virke Sl\u00e5tthaug vgs. i nevneverdig grad. Dette gjelder alle byggene til Sl\u00e5tthaug vgs. En mulig oppgradering av vei og parkering vil kunne medf\u00f8re en ev. justering av adkomstforholdene til bygg A. En mulig utbedring/omlegging av vei for varelevering \u00f8st for Sl\u00e5tthaug skole vil kunne medf\u00f8re en ev. justering av adkomstforholdene til byggene B og C. 5.4 Solli DPS Tiltaket vil ikke p\u00e5virke Solli DPS i nevneverdig grad sett i en kulturminnesammenheng. Solli DPS ligger like nord for Sl\u00e5tthaug skole, lavere i terrenget og vil kunne bli p\u00e5virket av den planlagte skoleutvidelsen i dette omr\u00e5det. Siden Solli DPS ikke er vurdert til \u00e5 ha en bygningsmasse med spesielle, kulturhistoriske eller arkitektoniske kvaliteter ut over det ordin\u00e6re, vurderes ikke mulige p\u00e5virkninger til \u00e5 falle inn under konsekvenser for kulturminner. 5.5 Andre bygninger Sl\u00e5tthaughallen Tiltaket vil ikke p\u00e5virke Sl\u00e5tthaughallen i nevneverdig grad. En mulig oppgradering av vei og parkering vil kunne medf\u00f8re en ev. justering av adkomstforholdene til bygget. Fana Arena Tiltaket vil ikke p\u00e5virke Fana Arena i nevneverdig grad. En mulig oppgradering av vei og parkering vil kunne medf\u00f8re en ev. justering av adkomstforholdene til bygget. Bolighusene i Osvegen 17 og 21 Tiltaket vil ikke p\u00e5virke bolighusene i nevneverdig grad sett i en kulturminnesammenheng. Boligene ligger nord\u00f8st for Sl\u00e5tthaug skole, lavere i terrenget og vil kunne bli p\u00e5virket av den planlagte skoleutvidelsen. Dette 37/39 Henning Larsen - kulturminnedokumentasjon gjelder mest for sveitservillaen i nord. Ingen av byggene vurderes imidlertid til \u00e5 v\u00e6re av en slik karakter at mulige p\u00e5virkninger faller inn under konsekvenser for kulturminner. SEFRAK-registrerte bygg i Osvegen 20 Tiltaket vil ikke p\u00e5virke de SEFRAK-registrerte byggene. 5.6 Andre kulturminner Historiske ferdsels\u00e5rer Tiltaket vil ikke p\u00e5virke hverken de omkringliggende registrerte historiske ferdsels\u00e5rene eller de lokale eldre g\u00e5rdsveiene. Gr\u00f8ntomr\u00e5dene Tiltaket vil p\u00e5virke de nordligste delene av naturomr\u00e5det vest for skolen ved den planlagte skoleutvidelsen i nordvest. Det vil bli en p\u00e5virkning p\u00e5 landskapet og det etablerte forholdet mellom terreng og dagens bygg. Hvor stor denne p\u00e5virkningen blir, er avhengig av byggeh\u00f8yder, utforming og ikke minst hvordan bygningsmassen plasseres og konkret tilpasses terrenget p\u00e5 stedet. Tiltaket vil ogs\u00e5 kunne p\u00e5virke det opparbeidete parkanlegget \u00f8st for skolen. En mulig utbedring/omlegging av vei for varelevering \u00f8st for Sl\u00e5tthaug skole vil kunne medf\u00f8re at plenarealene blir endret/innskrenket og at vegetasjon p\u00e5virkes. Det forventes ikke at tiltaket vil p\u00e5virke de \u00f8vrige opparbeidete parkomr\u00e5dene i nevneverdig grad. 38/39 Henning Larsen - kulturminnedokumentasjon 6. KILDER OG LITTERATUR \u2022 KPA Bergen kommune 2018 \u2022 Kulturminneplan for Bergen, Del 1 Kulturminnestrategi 2019-2023, vedtatt i Bergen bystyre 19.06.2019 \u2022 Kommunale skoler i Bergen, Kulturhistorisk rapport om skolebygg fra 1724 til 1979, Byantikvaren 2013 \u2022 Veileder kulturminnedokumentasjon, Byantikvaren, rev august 2015 \u2022 Fr\u00e5segn til varsel om oppstart av arbeid med detaljreguleringsplan, Vestland fylkeskommune 03.03.2022 \u2022 Uttalelse varsel om oppstart planarbeid, Byantikvaren 21.03.2022 \u2022 Kulturminnedokumentasjon Reguleringsplan Solli DPS, 23.08.2018 \u2022 Bergen byleksikon \u2022 Arkitekturguide Bergen, Jan Nyberg og Eva R\u00f8yrane, Bergens Tidene b\u00f8ker 2008 \u2022 bergenskart.no \u2022 miljostatus.no \u2022 kart 1881.no \u2022 google maps 39/39 "
}