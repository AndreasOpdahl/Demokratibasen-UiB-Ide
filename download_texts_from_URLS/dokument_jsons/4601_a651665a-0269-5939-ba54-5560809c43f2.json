{
  "dokument_id": "a651665a-0269-5939-ba54-5560809c43f2",
  "doc_type": "case_attachment",
  "kommune": 4601,
  "tittel": "Klage datert 04.12.2023",
  "url": "https://bergen.kommune.no/politikere-utvalg/api/fil/bk360/10816087/Klage-datert-04-12-2023",
  "tekst": " Bergen kommune Plan- og bygningsenheten Deres referanse: V\u00e5r kontaktperson Dato: BYGG-2023/15853-15 Marianne Laanke Losen 04.12.2023 Arild Skurtveit Sj\u00f8veien gnr 186, bnr 1, felt S1, klage p\u00e5 avslag - ny tomannsbolig og carporter Vi viser til avslag p\u00e5 s\u00f8knad om ny tomannsbolig og carporter, datert 17.11.2023, deres referanse BYGG-2023/15853-15. P\u00e5 vegne av Aarvik Eiendomsutvikling AS \u00f8nsker vi \u00e5 klage p\u00e5 avslaget. Det f\u00f8lger av forvaltningsloven \u00a7 32 at erkl\u00e6ring om klage skal: a) fremsettes for det forvaltningsorgan som har truffet vedtaket; dersom muntlig klage er tillatt, skal erkl\u00e6ringen settes opp skriftlig av vedkommende forvaltningsorgan; Det vises til klagen, herunder dette brev. b) v\u00e6re undertegnet av klageren eller hans fullmektig eller v\u00e6re autentisert som fastsatt i forskrift, eller i medhold av forskrift, jf. \u00a7 15 a; E-post/bekreftelse fra tiltakshaver, Aarvik Eiendomsutvikling AS som angir at de er informert og \u00f8nsker denne klagen behandlet ligger vedlagt. c) nevne det vedtak som det klages over, og om p\u00e5krevet gi opplysninger til bed\u00f8mmelse av klagerett og av om klagefrist er overholdt; Vi \u00f8nsker \u00e5 klage p\u00e5 vedtak gitt 17.11.2023 i saksnummer BYGG-2023/15853-15. I henhold til forvaltningsloven \u00a7 29 er klagefristen 3 uker fra vi mottok vedtaket. Vedtaket er sendt ut via Altinn, og vi ble derfor kjent med vedtaket samme dato som det ble fattet. Klagen fremsettes dermed innen klagefristen. d) d) nevne den endring som \u00f8nskes i det vedtak det klages over. Av kommunens vedtak framg\u00e5r f\u00f8lgende avslagshjemler: VEDTAK S\u00f8knad om tillatelse til oppf\u00f8ring av ny tomannsbolig og carporter. Totalt 408m 2 BRA avsl\u00e5s, jf. reguleringsplanens \u00a7 5 arealform\u00e5l parkering S1, jf. plan- og bygningsloven \u00a7 12-4. Rettsvirkning av reguleringsplan. S\u00f8knad om tillatelse til oppf\u00f8ring av ny tomannsbolig og carporter. Totalt 408m 2 BRA avsl\u00e5s jf. plan- og bygningsloven \u00a7 11-6.Rettsvirkning av kommuneplanens arealdel, jf. kommuneplanens arealdel \u00a7 26.5.1 I \u00f8vre byggesone tillattes ikke vesentlige nybygging. S\u00f8knad om tillatelse til oppf\u00f8ring av ny tomannsbolig og carporter. Totalt 408m 2 BRA avsl\u00e5s, jf. plan- og bygningsloven \u00a7 29-2 Visuelle kvaliteter og \u00a7 29-1 Utforming av tiltak. Side 1 Rettsvirkning av reguleringsplan, arealform\u00e5l S1 og kommuneplanens arealdel \u00a7 26.5.1: Felt S1 (gr\u00e5 markering p\u00e5 kartet under) er i underkant av 6 daa stort og regulert til parkeringsareal. Bakgrunnen for reguleringen i 1989 var at omr\u00e5det skulle benyttes til parkeringsareal for 230 b\u00e5tplasser innenfor felt S2. Utsnitt fra Bergenskart som viser eiendomsgrenser, bygg og omriss av reguleringsplan Det f\u00f8lger av reguleringsbestemmelse \u00a7 5, tredje ledd: Trafikkomr\u00e5det S 1 skal nyttes til parkeringsplass for sm\u00e5b\u00e5thavnen. Plassen skal i prinsippet anlegges etter de h\u00f8yder som er vist p\u00e5 planen. De deler av felt S 1 som ikke skal opparbeides, skal beplantes p\u00e5 en slik m\u00e5te at innsyn og fjernvirkning dempes mest mulig. Som beskrevet i opprinnelig s\u00f8knad, er det av kommunen i forbindelse med s\u00f8knadsprosessen for ny bolig i Sj\u00f8veien 25 i 2020 uttalt at det innenfor felt S1 p\u00e5 ingen tidspunkt kommer til \u00e5 bli opparbeidet parkeringsplasser innenfor omr\u00e5det: \u00abFagetaten har medgitt skriftlig i tiltakshavers sak 201516553 at selv om reguleringsplanen er gjeldende, s\u00e5 er den utdatert. Planen er n\u00e5 30 \u00e5r gammel, og intet har skjedd vedr. omr\u00e5de S1. Parkeringsplassene ble innregulert av kommunen i forbindelse med Bergen kommunes kj\u00f8p av eiendommen Tertneslendinga, og utleie til \u00c5stveitv\u00e5gen B\u00e5tlag. Verken Bergen kommune eller b\u00e5tlaget har noensinne hatt planer om \u00e5 anlegge parkeringsplasser som angitt p\u00e5 planen. Parkeringsbehovet er l\u00f8st ved utfylling i sj\u00f8en.\u00bb Bergen kommune har ogs\u00e5 en politikk i dag om at biltrafikk skal reduseres, og antall parkeringsplasser i kommunen \u00f8nskes redusert. Sett i lys av dette, vil etablering av et st\u00f8rre antall parkeringsplasser i et omr\u00e5de det strengt tatt ikke er behov for det, stride mot kommunens bil- og parkeringspolitikk. Innenfor planomr\u00e5det er det allerede etablert flere boliger/byggverk, helt eller delvis innenfor form\u00e5let S1: Boligen i Sj\u00f8veien 23A (gnr/bnr 186/1315) ligger delvis innenfor omr\u00e5de regulert til S1 og delvis innenfor omr\u00e5de regulert til bolig, B4. Eiendommen ble opprettet i 2009, og er utskilt fra tilst\u00f8tende eiendom i nord, gnr/bnr 186/475 og 186/712 (eiendom mot s\u00f8r\u00f8st). S\u00f8knad om ny bolig over 3 plan med 2 boenheter (saksnummer 201001253) ble godkjent 23.04.2010. Det ble i forbindelse med fradeling gitt dispensasjon fra form\u00e5l for den del av parsellen som er regulert til parkeringsareal. Begrunnelsen den gang var at overskridelsen av form\u00e5lsgrensen hadde liten betydning for gjennomf\u00f8ringen av planen. Under punktet adkomst/avkj\u00f8rsel ble det i forbindelse med behandlingen av den nye boligen vurdert at ...Eiendommen anses \u00e5 v\u00e6re sikret lovlig atkomst i samsvar med plan- og bygningsloven \u00a7 67 nr 1., uten at dette ble n\u00e6rmere utdypet i vedtaket. Side 2 Sj\u00f8veien 23A \u2013 ligger delvis innenfor S1 og delvis innenfor B4 Ny bolig p\u00e5 gnr/bnr 186/110, Sj\u00f8veien 25 ble godkjent i 2020, og ligger utelukkende innenfor omr\u00e5de S1. Ogs\u00e5 i denne bygges\u00f8knaden godkjente kommunen den nye boligen med den begrunnelse om at boligen ga bedre utnyttelse og bruk av egen eiendom for tiltakshaver, uten at det p\u00e5virket omr\u00e5det negativt, og at tiltaket dermed ikke medf\u00f8rte ulemper av betydning. Etter en samlet vurdering fant kommunen at fordelene ved \u00e5 gi dispensasjon til \u00e5 v\u00e6re klart st\u00f8rre enn ulempene. Til tross for at boligen sett fra s\u00f8r framst\u00e5r i to fulle etasjer \u2013 og med en \u00f8vre gesims, ble aldri h\u00f8yden problematisert, og denne boligen har hverken sal- eller valmtak. Ogs\u00e5 i denne s\u00f8knaden ble avkj\u00f8rsel til fylkesveg ansett \u00e5 v\u00e6re ivaretatt: \u00abI og med at eiendommen er regulert til trafikkomr\u00e5de/parkering anser vi at eiendommen har godkjent avkj\u00f8rsel fra privat til fylkesveg.\u00bb Sj\u00f8veien 25 \u2013 ligger sentralt innenfor S1 Garasje/uthus p\u00e5 gnr/bnr 186/19, Sj\u00f8veien 33, ligger hovedsakelig innenfor omr\u00e5de S1, mens selve boligen p\u00e5 eiendommen ligger innenfor B3. Vi har ikke klart \u00e5 finne noen bygges\u00f8knad p\u00e5 denne garasjen i Bergen kommunens innsynsl\u00f8sning. Garasje til Sj\u00f8veien 33 \u2013 ligger hovedsakelig innenfor S1, og delvis innenfor B3 Side 3 Dersom kommunen vurderer at hensynet til at de ubebygde delene av S1 ...skal holdes ubebygd for \u00e5 fremst\u00e5 som en gr\u00f8nn lunge for bebyggelsen rundt... skal vurderes strengt, og ...medvirke til en gr\u00f8nn, b\u00e6rekraftig og kliman\u00f8ytral byutvikling.. vil b\u00e5de boligen i Sj\u00f8veien 23A og boligen i Sj\u00f8veien 25 allerede ha uthulet hensynet bak bestemmelsen, da begge boligene allerede har medf\u00f8rt nedbygging av akkurat slike arealer. N\u00e5r det gjelder Sj\u00f8veien 23A, er denne boligen i tillegg oppf\u00f8rt i tre etasjer, som det framg\u00e5r av vedtak fra 2010. Dette medf\u00f8rer at kommunen i 2010 neppe hadde samme oppfatning av forarbeidet og hensynene bak bestemmelsen, som det vises til i avslaget av 17.11.2023, ved at ...\u00abdet ikke er \u00f8nskelig med bebyggelse som, hverken fra bebyggelsen rundt og sett fra sj\u00f8siden, skal fremst\u00e5 som dominerende. Dette gjenspeiles ogs\u00e5 i \u00f8vrige bestemmelser som omhandler boliger, hvor disse tillattes oppf\u00f8rt i 1 etasje.\u00bb Vi mener at en allerede p\u00e5startet godkjenningsprosess av to boliger innenfor form\u00e5l S1 har skapt en vesentlig presedens for omr\u00e5det. Det er heller ikke potensielt mange flere ubebygde bolig- eiendommer igjen innenfor planomr\u00e5det, noe kommunen ser p\u00e5 med bekymring i sitt vedtak. Det er per i dag et f\u00e5tall nye parseller det er mulig \u00e5 bygge bolig p\u00e5, dersom kommunen ikke tillater fradeling og fortetting av allerede eksisterende eiendommer. I sone 4 \u00f8vrig byggesone, tillates det ikke vesentlig nybygging etter kommuneplanens arealdel, men ene- og tomannsboliger kan tillates, - forutsatt at \u00f8vrige krav i kommuneplanens arealdel oppfylles. Vi vurderer at i og med at omr\u00e5de S1 ikke er avsatt til gr\u00f8ntomr\u00e5de eller lekeomr\u00e5de, er ikke intensjonen i planen \u00e5 i hovedsak opparbeide dette som et felles uteoppholdsareal som skal innby til lek, rekreasjon eller friluftsliv. Kommunen viser i avslagets punkt 3.7 (KPA 26.5.1) til at tomten er regulert til parkeringsareal i gjeldende reguleringsplan. I kommuneplanens arealdel er eiendommen/teigen plassert i \u00f8vrig byggesone, hvor det ikke tillates vesentlig nybygging. Kommunen opplister ogs\u00e5 hva de definerer som \u00abvesentlig nybygging\u00bb: - Utbygging med et omfang som bryter med eksisterende utnytting og bebyggelse - Samtidig bygging av flere ene- og tomannsboliger - Utbygging i omr\u00e5der med potensial til mye utbygging. - Tiltak som har negative innvirkning p\u00e5 omgivelsene - Bidrar til vesentlig forverret trafikksituasjon - Hindrer eksisterende og mulige snarveier - Hindrer at vann kan transporteres bort uten \u00e5 gj\u00f8re skade nedstr\u00f8ms (flomveier) - Er i strid med planer under arbeid som legger f\u00f8ringer for fremtidig bruk og utvikling - Er i konflikt med hensynssoner (inkludert kulturmilj\u00f8) - Er i konflikt med sammenhengende bl\u00e5gr\u00f8nne strukturer, inkl. vassdrag Som s\u00f8ker ser det, vil det eneste forholdet som ut fra kommunens avslag gj\u00f8r seg gjeldende negativt fra listen over, v\u00e6re punktet om forverret trafikksituasjon. Dette er utdypet i kommunens avslag, og g\u00e5r p\u00e5 frykten for \u00f8kt trafikkbelastning i krysset ut mot fylkesveg. Kommunen skriver i sitt avslag at Tiltakene samlet sett (sammen med tilsvarende oms\u00f8kt tiltak p\u00e5 naboteig), vil etter kommunens syn bidra til vesentlig forverret trafikksituasjon b\u00e5de p\u00e5 den private veien, men ogs\u00e5 ut i krysset til fylkesveg 5302 Tertnesvegen. Veg og avkj\u00f8rsel er ikke opparbeidet i tr\u00e5d med gjeldene reguleringsplan. Vestland fylkeskommune frar\u00e5det tillatelse til nybygging og \u00f8kt bruk av avkj\u00f8rsel f\u00f8r krysset er utbedret. Vegens standard var ikke et tema p\u00e5 forh\u00e5ndskonferansen, og i avslaget framg\u00e5r det at Vestland Fylkeskommunes uttalelse er basert p\u00e5 en allerede negativ vurdering fra kommunen i forkant: Side 4 S\u00f8ker stiller sp\u00f8rsm\u00e5l til hvorfor det ikke p\u00e5 noe tidspunkt, hverken forh\u00e5ndskonferansen eller i forbindelse med tilbakemeldingsbrev ble formidlet at vegsituasjonen eller utkj\u00f8ringen i krysset til Tertnesvegen var ansett som utfordrende. Vegstandarden var heller ikke problematisert eller omtalt da kommunen ga dispensasjon fra samme reguleringsform\u00e5l for oppf\u00f8ring av ny bolig inkl. garasje i Sj\u00f8veien 25 (gnr/bnr 186/110) i 2020 eller i forbindelse med opprettelse av ny eiendom og oppf\u00f8ring av ny bolig i Sj\u00f8veien 23A (gnr/bnr 186/1315) i 2009/2010. Det framst\u00e5r ogs\u00e5 som bemerkelsesverdig at trafikkproblemer brukes som et tungtveiende argument mot s\u00f8knaden i Sj\u00f8veien, mens omtrent samme kryssl\u00f8sning blir sett p\u00e5 som uproblematisk bare 100 meter lenger ned i fylkesveien. Til tross for at krysset ikke er opparbeidet som regulert, er opplevelsen av dette krysset langt sikrere og mer oversiktlig enn krysset fra Tertnesflaten som ligger like ved krysset til Sj\u00f8veien. Med utkj\u00f8ring til Tertnesveien fra Tertnesflaten har kommunen nylig gitt tillatelse til oppf\u00f8ring av 6 nye eneboliger innenfor gnr/bnr 186/1344 (BYGG-2022/22136 med rammetillatelse fra 2021). Markering til venstre: Krysset fra Tertnesflaten og ut i Tertnesveien Markering til h\u00f8yre: Krysset fra Sj\u00f8veien og ut i Tertnesveien Utkj\u00f8rsel fra Sj\u00f8veien til Tertnesveien sett fra: Til venstre - fra Sj\u00f8veien og ut i kryss. Til h\u00f8yre - fra Tertnesveien og inn mot Tertnesflaten Side 5 Utkj\u00f8rsel fra Tertnesflaten til Tertnesveien sett fra: Til venstre - fra Tertnesflaten og ut i kryss. Til h\u00f8yre - fra Tertnesveien og inn mot Tertnesflaten Det er ogs\u00e5 uforst\u00e5elig at to nye boenheter i Sj\u00f8veien skal utgj\u00f8re en vesentlig trafikkbelastning i krysset Sj\u00f8veien \u2013 Tertnesveien, da eiendommen i sin tid ble regulert til parkeringsareal for sm\u00e5b\u00e5thavn, avsatt som S1 (parkeringsplass for sm\u00e5b\u00e5thavn med plass til totalt 230 b\u00e5ter innenfor omr\u00e5de S2) i plan. Til tross for dette mener b\u00e5de kommunen og Fylkeskommunen i dag at hverken veien eller utkj\u00f8rselen til fylkesveg har tilstrekkelig standard/eller er teknisk god nok for \u00e5 kunne t\u00e5le den \u00f8kte trafikkbelastningen en tomannsbolig vil generere for omr\u00e5det. Pbl \u00a7 29-2 Visuelle kvaliteter og \u00a7 29-1 Utforming av tiltak: Det f\u00f8lger av avslagets punkt 3.6 Visuelle kvaliteter: Str\u00f8ket som tiltaket befinner seg i, er preget av arkitektur fra flere tidsepoker og omr\u00e5det har ingen klar helhetskarakter hverken n\u00e5r det gjelder volum eller takform, men et tiltak skal ogs\u00e5 ha gode kvaliteter i seg selv. Flyfoto av omr\u00e5det sett fra s\u00f8r (sm\u00e5b\u00e5thavn like utenfor bildet i s\u00f8r) S\u00f8ker vurderer, p\u00e5 samme m\u00e5te som kommunen, at det p\u00e5 ingen m\u00e5te er noen entydig str\u00f8kskarakter i omr\u00e5det. Av skr\u00e5foto over framg\u00e5r det at n\u00e6romr\u00e5det best\u00e5r av ulike byggverk oppf\u00f8rt i ulike Side 6 tidsepoker, - og med et vidt spenn p\u00e5 b\u00e5de fotavtrykk, volumer, takvinkler og retningen bebyggelsen er plassert i. Den nye oms\u00f8kte tomannsboligen har et moderne utseende, men vi mener likevel at bygget tar hensyn til omr\u00e5det rundt. Bygningene trapper seg nedover terrenget for \u00e5 ta opp den naturlige helningen p\u00e5 tomta, og ligger slik at den ikke p\u00e5virker solforholdene til naboer i nord\u00f8st p\u00e5 en negativ m\u00e5te. Det er lagt opp til takterrasser mot s\u00f8rvest, som vil f\u00e5 gode solforhold og gi fint utsyn fra boligene. Taket er utformet slik at disse terrassene ikke vil bli skjemmende for husene i bakkant, og er ogs\u00e5 med p\u00e5 \u00e5 l\u00f8se opp en ellers ganske s\u00e5 enkel form. Det er lagt en utvendig trapp p\u00e5 sidene av bygget, som sammen med det overbygde inngangspartiet skaper en dybde i fasadene mot s\u00f8r\u00f8st og nordvest. Ellers holdes trappa enkel, med samme kledning som resten av bygget. Selv om trappen fysisk sett ligger utenp\u00e5 fasaden, er denne likevel vurdert \u00e5 estetisk sett v\u00e6re godt integrert i fasadeutformingen. Fasader av ny tomannsbolig Heller ikke byggverkets utforming ble kommentert, hverken p\u00e5 forh\u00e5ndskonferansen eller i forbindelse med etterspurt dokumentasjon i tilbakemeldingsbrev av 22.09.2023. Dersom kommunen p\u00e5 et tidligere tidspunkt hadde informert om boligens visuelle utfordringer, kunne s\u00f8ker enkelt gjort tilpasninger av fasader, og da spesielt trapper som kommunen anser \u00e5 v\u00e6re sv\u00e6rt uheldig plassert, istedenfor \u00e5 blankt avsl\u00e5 s\u00f8knaden. Konklusjon: Gjeldende reguleringsplan er ikke gjennomf\u00f8rt som regulert etter 35 \u00e5r, og signaler tilsier at planen heller aldri vil komme til \u00e5 bli gjennomf\u00f8rt. Totalt sett mener vi at b\u00e5de boligen i seg selv, og tomta den s\u00f8kes plassert p\u00e5, i tilstrekkelig grad hensyntar omr\u00e5det som s\u00e5dan og str\u00f8kskarakteren. I tillegg mener vi, sett i lys av at det i den senere tid er gitt flere dispensasjoner fra samme arealform\u00e5l, at hensynene bak form\u00e5lsbestemmelsen ikke blir vesentlig tilsidesatt ved \u00e5 innvilge dispensasjonen. I tillegg b\u00f8r den private Sj\u00f8veien og avkj\u00f8rselen ut i Tertnesvegen kunne v\u00e6re av tilstrekkelig standard, da begge disse ble funnet akseptable for \u00e5 kunne h\u00e5ndtere biltrafikk for 230 b\u00e5tplasser da reguleringsplanen ble vedtatt i 1989. Den nye boligen vil ogs\u00e5 bli liggende vesentlig mer skjermet i terreng, samt sett fra sj\u00f8, enn de to allerede oppf\u00f8rte boligene det allerede er gitt dispensasjon for innenfor omr\u00e5de S1. Side 7 P\u00e5 bakgrunn av begrunnelsen over mener vi at klagen p\u00e5 avslaget b\u00f8r tas til f\u00f8lge. Avslutningsvis \u00f8nsker vi \u00e5 belyse f\u00f8lgende: Kommunen har en generell veiledningsplikt innenfor byggesaksdelen av plan- og bygningsloven. En forh\u00e5ndskonferanse er i f\u00f8rste rekke ment som et avklaringsm\u00f8te mellom tiltakshaver og kommunen, der tiltakshaver skal f\u00e5 belyst aktuelle problemstillinger. Kommunen p\u00e5 sin side skal gi n\u00f8dvendig informasjon om rammeforutsetninger jf. plan- og bygningsloven og de offentlige rammebetingelsene for tiltaket - lov, forskrift og arealplan. Kommunen skal ikke forskuttere utfallet av behandlingen av en byggesak, men har likevel en alminnelig veiledningsplikt etter forvaltningsloven \u00a7 11. Vi var 11.08.2022 i forh\u00e5ndskonferanse med kommunen i forbindelse med nybygg p\u00e5 tre ulike eiendommer i Bergen kommune (deres referanse BYGG-2022/24426-2). Stemningen i m\u00f8tet var god, og det var ingenting, hverken muntlig i m\u00f8tet eller skriftlig i etterkant, som tydet p\u00e5 at de tre s\u00f8knadene i henholdsvis \u00d8stre Tertnes\u00e5sen og Sj\u00f8veien skulle by p\u00e5 s\u00e5 store utfordringer som det viste seg \u00e5 bli. Punktet \u00abV\u00e5r anbefaling:\u00bb i referatet ble ikke fylt ut for noen av de tre eiendommene, men det ble punktvis opplistet hvilken dokumentasjon som var n\u00f8dvendig sett med kommunens \u00f8yne. S\u00f8ker har gjennomg\u00e5tt referatet n\u00f8ye, og p\u00e5sett at all n\u00f8dvendig dokumentasjon foreligger, b\u00e5de fra opplistingen, men ogs\u00e5 hva en s\u00f8knad skal inneholde i henhold til SAK10 \u00a7 5-4. Utover dette er det sv\u00e6rt vanskelig for s\u00f8ker \u00e5 kunne vite hva kommunen ser p\u00e5 som problematisk. Det f\u00f8lger av forvaltningsloven \u00a7 11: Forvaltningsorganene har innenfor sitt sakomr\u00e5de en alminnelig veiledningsplikt. Form\u00e5let med veiledningen skal v\u00e6re \u00e5 gi parter og andre interesserte adgang til \u00e5 vareta sitt tarv i bestemte saker p\u00e5 best mulig m\u00e5te. Omfanget av veiledningen m\u00e5 likevel tilpasses det enkelte forvaltningsorgans situasjon og kapasitet til \u00e5 p\u00e5ta seg slik virksomhet. Selv om en forh\u00e5ndskonferanse gjerne har en god stemning og et uformelt preg, samt at et referat ikke er juridisk bindene, forventes det likevel at kommunen gir s\u00f8ker/tiltakshaver n\u00f8dvendig veiledning i forkant av en bygges\u00f8knad, da dette m\u00e5 anses \u00e5 v\u00e6re selve hensikten med en forh\u00e5ndskonferanse. Etter \u00e5 ha f\u00e5tt avslag p\u00e5 til sammen tre av tre mulige s\u00f8knader fra samme forh\u00e5ndskonferanse, mener vi at kommunen i sv\u00e6rt liten grad har ut\u00f8vd veiledningsplikten sin etter forvaltningsloven \u00a7 11 i disse tre sakene. Vi mener ogs\u00e5 at veiledningen underveis i prosessen (gjennom mangelbrev i b\u00e5de Sj\u00f8veien S1, men ogs\u00e5 Sj\u00f8veien FS7) kun i mindre grad har opplyst/informert s\u00f8ker om hva kommunen faktisk har sett p\u00e5 som mangelfullt/problematisk, og at det i begge sakene i Sj\u00f8veien har v\u00e6rt etterspurt dokumentasjon som ikke har hatt relevans for s\u00f8knadene (eksempelvis krav om samtykke for plassering av carport p\u00e5 24 m2 n\u00e6rmere eiendomsgrensen enn 4 meter (= et mindre tiltak), og krav til \u00e5 vurdere bestemmelser som gjelder andre byggeomr\u00e5der innen samme reguleringsplan. Vennlig hilsen for NORGESHUS AS Marianne Laanke Losen Ansvarlig s\u00f8ker Side 8 "
}