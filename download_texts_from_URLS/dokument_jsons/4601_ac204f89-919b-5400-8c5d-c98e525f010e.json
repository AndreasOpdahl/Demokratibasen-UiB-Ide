{
  "dokument_id": "ac204f89-919b-5400-8c5d-c98e525f010e",
  "doc_type": "case_presentation",
  "kommune": 4601,
  "tittel": "H\u00f8yringsuttale til forskrift om hovudm\u00e5l p\u00e5 vidareg\u00e5ande skular i Vestland fylkeskommune ",
  "url": "https://bergen.kommune.no/politikere-utvalg/api/fil/bk360/9865762/Framstilling-Hoyringsuttale-til-forskrift-om-hovudmal-pa-vidaregaande-skular-i-Vestland-fylkeskommune-",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/14991-3 H\u00f8yringsuttale til forskrift om hovudm\u00e5l p\u00e5 vidareg\u00e5ande skular i Vestland fylkeskommune Kva saka gjeld: Vestland fylkeskommune har sendt Forskrift om hovudm\u00e5l p\u00e5 vidareg\u00e5ande skular i Vestland fylkeskommune p\u00e5 h\u00f8yring. Forskrifta har samanheng med krav i ny oppl\u00e6ringslov, som gjeld fr\u00e5 1. august 2024, om at fylkeskommunane skal gi lokal forskrift om kva som skal vere hovudm\u00e5let p\u00e5 kvar skule (oppll. \u00a7 15-2 f\u00f8rste avsnitt). Hovudm\u00e5let skal brukast av tilsette i all skriftleg kommunikasjon med elevar og foreldre. Det skal \u00f2g hovudsakleg brukast av tilsette i skriftleg presentasjon i undervisninga, og i faglege/skriftlege vurderingar. Sj\u00e5 det vedlagde h\u00f8yringsnotatet for meir informasjon. Det vil berre kunne vere eitt hovudm\u00e5l p\u00e5 kvar skule, anten nynorsk eller bokm\u00e5l. Det er ikkje krav om at alle skulane i fylket har same hovudm\u00e5l. Med andre ord kan fylkeskommunen fastsetja same skriftspr\u00e5k som hovudm\u00e5l for alle skulane, eller fastsetja at ulike skular har ulike hovudm\u00e5l. Det er foresl\u00e5tt to alternativ som Vestland fylkeskommune ber om tilbakemelding p\u00e5: \u2022 Alternativ 1 - nynorsk som felles hovudm\u00e5l for alle dei vidareg\u00e5ande skulane. \u2022 Alternativ 2 - hovudm\u00e5let f\u00f8lgjer spr\u00e5kvedtaket i kommunen der skulen geografisk ligg, med bokm\u00e5l som hovudm\u00e5l i spr\u00e5kn\u00f8ytrale kommunar (Bergen1 og Ask\u00f8y). H\u00f8yringsfrist: 5. april 2024. Det er s\u00f8kt om utsatt frist til etter bystyret sitt m\u00f8te i april, men dette er ikkje im\u00f8tekommet. Saken m\u00e5 derfor avgis av bystyret i marsm\u00f8tet. Byr\u00e5det si vurdering og forslag til h\u00f8yringsuttale: I dag er det slik nasjonalt at l\u00e6rarane i vidareg\u00e5ande skule sj\u00f8lv vel kva skriftleg m\u00e5lform dei vil bruka i undervisninga og i den skriftlege kommunikasjonen med elevar og foreldre. Vestland fylkeskommune viser i h\u00f8yringsnotatet til at skulane/dei tilsette if\u00f8lgje ny oppl\u00e6ringslov m\u00e5 bruka det vedtatte hovudm\u00e5let i skriftlege presentasjonar i oppl\u00e6ringa, i faglege/skriftlege vurderingar og i den skriftlege kommunikasjonen med elevar og foreldre. L\u00e6rarane vel likevel sj\u00f8lv kva talem\u00e5l dei vil bruke i undervisninga. Forskrifta p\u00e5verkar ikkje at elevane i videreg\u00e5ande skule sj\u00f8lv vel om dei skal bruke nynorsk eller bokm\u00e5l som hovudm\u00e5l i det skriftlege arbeidet (jf. ny oppl\u00e6ringslov \u00a7 6.1), men dei har ikkje rett til spr\u00e5kdelte grupper, slik ein har i grunnskulen n\u00e5r ti eller fleire elevar vel eit anna hovudm\u00e5l enn det som skulen har. 1 Hausten 2005 gjorde Bergen bystyre eit vedtak om \u00e5 vera m\u00e5ln\u00f8ytrale, og tillata b\u00e5de nynorsk og bokm\u00e5l i fr\u00e5segner, vedtak, utgreiingar og anna kommunikasjon 1 Med den nye paragrafen i oppl\u00e6ringslova vil l\u00e6rarane tvingast til \u00e5 velja skriftleg m\u00e5lform etter kva lokal forskrift om hovudm\u00e5l p\u00e5 vidareg\u00e5ande skular seier. Bergen kommune meiner dette er uheldig, og at den nye oppl\u00e6ringslova dermed fjernar valfridommen og moglegheita for l\u00e6rarane til \u00e5 velja m\u00e5lform etter b\u00e5de kva dei sj\u00f8lv er komfortable med, og etter samansetjinga av klassen. Begge forslaga g\u00e5r derfor ut over l\u00e6raren, der l\u00e6rarar som har bokm\u00e5l som det skriftlege hovudm\u00e5let sitt kan m\u00e5tta byta til nynorsk, og omvendt. N\u00e5r det gjeld dei to alternativa Vestland fylkeskommune skisserer i sitt h\u00f8yringsnotat, vil Bergen kommune peika p\u00e5 at det er fordelar og ulemper med begge forslaga. I utgangspunktet meiner Bergen kommune at val av skriftleg m\u00e5lform b\u00f8r vera opp til l\u00e6rarane, som d\u00e5 kan bruka den m\u00e5lforma dei finn mest form\u00e5lstenleg. Begge forslaga vil \u00f2g medf\u00f8ra praktiske utfordringar som vil vera ein tidstjuv for l\u00e6rarane, d\u00e5 ei f\u00f8lgje av dette er at l\u00e6rarane m\u00e5 omsetja undervisningsmateriell. Dette gjeld begge alternativa, anten ein veljar at hovudm\u00e5let skal vera nynorsk eller bokm\u00e5l. All kommunikasjon med elevar og foreldre, alle presentasjonar, oppg\u00e5ver og pr\u00f8ver skal vera p\u00e5 det hovudm\u00e5let som blir valt lokalt. Bergen kommune ser likevel at dei to alternativa har si bakgrunn i den nye \u00a7 15-2 i oppl\u00e6ringslova, som Vestland fylkeskommune er bunden av. N\u00e5r det gjeld det f\u00f8rste alternativet med nynorsk som felles hovudm\u00e5l for alle skulane, ser Bergen kommune at nynorsk som skriftleg undervisningsspr\u00e5k kan bidra til at elevane blir eksponerte for meir nynorsk. Bystyret i Bergen vedtok \u00abOrdet fangar \u2013 spr\u00e5kpolitisk plan\u00bb i januar 2023. I denne planen vart det mellom anna sl\u00e5tt fast at nynorsk er i ein svakare posisjon enn bokm\u00e5l i Bergen, og at nynorsken s\u00e6rleg er utsett i skulen. N\u00e5r det gjeld det andre alternativet om at hovudm\u00e5let f\u00f8lgjer spr\u00e5kvedtaket i kommunen der skulen er geografisk plassert, med bokm\u00e5l som hovudm\u00e5l for dei spr\u00e5kn\u00f8ytrale kommunane Bergen og Ask\u00f8y, ser Bergen kommune at dei elevane som har valt nynorsk som m\u00e5lform ikkje vil m\u00f8ta nynorsk som skriftleg undervisningsspr\u00e5k viss dei g\u00e5r p\u00e5 vidareg\u00e5ande skule i Ask\u00f8y eller Bergen. Bergen kommune vil likevel st\u00f8tte alternativ 2, med bakgrunn i valet av m\u00e5lform som ein ser i grunnskulen i Bergen i dag. Sj\u00f8lv om Bergen kommune har p\u00e5peika i den spr\u00e5kpolitiske planen at nynorsk er i ein svakare posisjon enn bokm\u00e5l i Bergen, s\u00e6rleg i skulen, meiner Bergen kommune at ein \u00f2g m\u00e5 ta omsyn til at i skule\u00e5ret 2023/24 er det 98,8 prosent av grunnskuleelevane i Bergen som har bokm\u00e5l som skriftspr\u00e5k, medan 1,2 prosent har nynorsk som hovudm\u00e5l. Bergen kommune st\u00f8ttar derfor alternativ nr. 2 \u2013 hovudm\u00e5let f\u00f8lgjer spr\u00e5kvedtaket i kommunen der skulen geografisk ligg, med bokm\u00e5l som hovudm\u00e5l i spr\u00e5kn\u00f8ytrale kommunar (Bergen og Ask\u00f8y). Grunngjeving for \u00e5 legge saka fram for bystyret: Fullmaktene til byr\u00e5det \u00a7 6, vedtatt av bystyret 16. desember 2020 i sak 378/20: H\u00f8yringsuttalar i prinsipielle saker, som samtidig inneber politiske avvegingar, skal gjevast av bystyret. Saka er \u00e5 sj\u00e5 p\u00e5 som prinsipiell og ho inneber politiske avvegingar. Forretningsutvalet har i m\u00f8te 13. februar 2024 i sak 57/24 vedtatt: 5. Utvalg for barnehage og skole innstiller til bystyret som avgir h\u00f8ringsuttalelse til 2 \u00abH\u00f8yring: Forskrift om hovudm\u00e5l p\u00e5 vidareg\u00e5ande skular i Vestland fylkeskommune.\u00bb Byr\u00e5det innstiller til bystyret \u00e5 gjere f\u00f8lgjande vedtak: Bergen kommune gir h\u00f8yringsuttale til \u00abForskrift om hovudm\u00e5l p\u00e5 vidareg\u00e5ande skular i Vestland fylkeskommune\u00bb slik han kjem fram av forslaget til byr\u00e5den. Dato: 21. februar 2024 Christine B. Meyer Daniel C. E. H\u00e4gglund Byr\u00e5dsleder Byr\u00e5d for barnehage og skole Dokumentet er godkjent elektronisk. Vedlegg: \uf02d H\u00f8yringsnotat: Forskrift om hovudm\u00e5l p\u00e5 vidareg\u00e5ande skular i Vestland fylkeskommune 3 "
}