{
  "dokument_id": "51fddb0f-a111-5d01-86a1-cd5879fa8620",
  "doc_type": "case_presentation",
  "kommune": 4601,
  "tittel": "H\u00f8ringsuttalelse til forslag til endringer i barnehageloven med forskrifter (beregning av driftstilskudd og pensjonstilskudd til private barnehager)",
  "url": "https://bergen.kommune.no/politikere-utvalg/api/fil/bk360/11563963/Framstilling-Horingsuttalelse-til-forslag-til-endringer-i-barnehageloven-med-forskrifter-beregning-av-driftstilskudd-og-pensjonstilskudd-til-private-barnehager-",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/174443-2 H\u00f8ringsuttalelse til forslag til endringer i barnehageloven med forskrifter (beregning av driftstilskudd og pensjonstilskudd til private barnehager) Hva saken gjelder: Kunnskapsdepartementet har 5.november 2024 sendt p\u00e5 h\u00f8ring Forslag til nye regler om beregning av driftstilskudd og pensjonstilskudd til private barnehager. H\u00f8ringen omhandler ogs\u00e5 forslag om at den generelle forskriftshjemmelen om tilskudd til private barnehager i barnehagelovens \u00a7 19 tas ut av loven og at det i stedet gis regler om tilskudd til drift, pensjon og eiendom i egne bestemmelser i barnehageloven (ny \u00a7 19a). Forslagene i h\u00f8ringen har som m\u00e5l \u00e5 f\u00f8lge opp \u00abBarnehager for en ny tid \u2013 nasjonal barnehagestrategi mot 2030\u00bb som varslet en gjennomgang av blant annet regelverket for finansiering og styring av barnehagesektoren. Bergen kommune gav ogs\u00e5 i 2023 h\u00f8ringsuttalelse til flere regelverksendringer som kom for \u00e5 f\u00f8lge opp den nasjonale strategien. H\u00f8ringsfrist: 06.01.2025. Bergen kommune s\u00f8kte om utvidet h\u00f8ringsfrist, men dette ble ikke innvilget. Forslag om nye regler om driftstilskudd Departementet legger vekt p\u00e5 at driftstilskuddet til private barnehager samlet sett m\u00e5 v\u00e6re egnet til \u00e5 bidra til at barnehagene kan drive en pedagogisk virksomhet i henhold til barnehageloven p\u00e5 lik linje med kommunale barnehager. P\u00e5 bakgrunn av de mange innspillene som kom i forbindelsen med h\u00f8ringen i 2023 foresl\u00e5r departementet n\u00e5 forslag til endringer i reglene om beregning av tilskudd til drift. Det foresl\u00e5s at driftstilskuddet til private barnehager deles inn i henholdsvis et grunntilskudd, et ekstra grunntilskudd og et tilleggstilskudd: Kommunen gis plikt til \u00e5 gi et grunntilskudd til alle godkjente private barnehager. Hovedhensikten med grunntilskuddet er \u00e5 gi forutsigbarhet for de private barnehagene i tilskuddsutm\u00e5lingen, og bidra til at de private barnehagene kan oppfylle sentrale krav og normer. Departementet foresl\u00e5r at det angis i lovverket at utgangspunktet for dette grunntilskuddet skal v\u00e6re utgifter til den ordin\u00e6re driften av kommunens egne barnehager. Departementet foresl\u00e5r at kommunen gis mulighet til \u00e5 trekke ut av beregningsgrunnlaget kostnader som skyldes s\u00e6rlige driftsforutsetninger eller s\u00e6rlige behov knyttet til enkeltbarnehager. Som et eksempel viser departementet til ekstra kostnader ved \u00e5 ha en barnehage p\u00e5 en \u00f8y. \u2022 Ekstra grunntilskudd. Per i dag har ikke kommunene adgang til \u00e5 differensiere tilskuddet etter noen bestemte kriterier, og p\u00e5 den m\u00e5ten tilpasse driftstilskuddet basert p\u00e5 at barnehager og barnegrupper er ulike. En slik mulighet til differensiering foresl\u00e5s n\u00e5 gitt ved forslaget om \u00e5 kunne holde enkeltbarnehager utenfor beregningsgrunnlaget av grunntilskuddet. Men dersom kommunen velger \u00e5 holde slike utgifter utenfor beregningen av grunntilskuddet, foresl\u00e5r departementet at kommunen skal gi private barnehager med 1 de samme s\u00e6rlige driftsforutsetningene eller behovene et ekstra grunntilskudd. Kommunen kan stille vilk\u00e5r til det ekstra grunntilskuddet. \u2022 Videre foresl\u00e5s det at kommunen skal kunne gi et tilleggstilskudd til private barnehager, Tilleggstilskudd skal blant annet finansiere nye krav, for eksempel nye lovkrav knyttet til \u00f8kt bemanning eller til spesielle satsinger. For \u00e5 unng\u00e5 et to\u00e5rig etterslep i finansieringen foresl\u00e5s det at et slikt tilleggstilskudd skal gis fra det tidspunktet kravene f\u00e5r virkning for private barnehager, noe som inneb\u00e6rer en likebehandling i finansieringen av nye krav for private og kommunale barnehager. Det foresl\u00e5tte tilleggstilskuddet til private barnehager skal sikre at de settes i \u00f8konomisk stand til for eksempel \u00e5 oppfylle bemannings- og kompetansekrav, uavhengig av om kommunale barnehager for eksempel krav til bemanning. I slike tilfeller skal tilleggstilskuddet beregnes med utgangspunkt i anslag for hva det vil koste \u00e5 oppfylle kravene i de kommunale barnehagene. Kommunen kan kunne stille vilk\u00e5r til tilleggstilskuddet. M\u00e5let med ny beregningsm\u00e5te for tilskudd til private barnehager er at det foresl\u00e5tte grunntilskuddet reguleres nasjonalt og p\u00e5 den m\u00e5ten ivaretar behovet for forutsigbarhet, mens en adgang for kommunene til \u00e5 differensiere tilskuddet etter noen bestemte kriterier, vil gj\u00f8re det mulig \u00e5 tilpasse driftstilskuddet noe basert p\u00e5 at barnehager og barnegrupper er ulike. Kommunen har ikke en slik adgang i dag. Forslaget til regler om ekstra grunntilskudd og tilleggstilskudd vil inneb\u00e6re at dersom saklige hensyn tilsier det, kan ogs\u00e5 enkelte private barnehager f\u00e5 h\u00f8yere finansiering per barn enn andre barnehager. Forslag til nye regler om pensjonstilskudd Kommunens pensjonsutgifter trekkes i dag ut av grunnlaget for beregningen av driftstilskuddet til de private barnehagene. Departementet mener det er behov for nye regler om pensjonstilskudd basert p\u00e5 innspill gitt i h\u00f8ringen om styring og finansiering av barnehagesektoren i 2023, og legger n\u00e5 fram to alternative forslag om hvordan tilskudd til pensjon skal utm\u00e5les, som det bes om h\u00f8ringsinstansenes syn p\u00e5 og innspill til. De to modellene avveier ulike hensyn forskjellig, og kan ogs\u00e5 v\u00e6re et alternativ \u00e5 kombinere. Alternativ 1: Innf\u00f8re en egen bestemmelse i barnehageloven om kommunens plikt til \u00e5 gi tilskudd til pensjon. Pensjonstilskuddet skal etter dette forslaget beregnes ved \u00e5 gange antall \u00e5rsverk i barnehagen med gjennomsnittlig, vektet l\u00f8nn per \u00e5rsverk i den enkelte barnehage, en prosentsats basert p\u00e5 pensjonsvilk\u00e5rene til den enkelte barnehage og lokal arbeidsgiveravgift. Et begrenset antall mulige prosentsatser, for eksempel rundt 3-5 mulige satser, skal fastsettes i nasjonal forskrift, og den enkelte barnehage innplasseres p\u00e5 satsen som treffer best. Alternativ 2: Videref\u00f8re dagens bestemmelser om utm\u00e5ling av tilskudd til pensjon og en ny s\u00f8knadsordning, men med noen justeringer, som at hovedelementene flyttes fra forskrift til lov. Det foresl\u00e5s at prosentsatsene i p\u00e5slaget skal videref\u00f8res, men at det skal v\u00e6re en lavere prosentsats for barnehager uten tariffavtale. I tillegg foresl\u00e5s det blant annet endringer i s\u00f8knadsordningen, som en ny \u00f8vre grense, og s\u00e6rregel om kostnadsdekning for barnehager som av historiske grunner har s\u00e6rlig h\u00f8ye pensjonskostnader fordi de har forpliktelser som er basert p\u00e5 avtaler om offentlig tjenestepensjon. Det foresl\u00e5s at det skal v\u00e6re et eget \u00f8vre tak for denne ordningen. Forslag om en form\u00e5lsbestemmelse I h\u00f8ringen foresl\u00e5r departementet \u00e5 lovfeste en form\u00e5lsbestemmelse som viser hvilke hensyn reglene om tilskudd til private barnehager skal legge til rette for. Begrunnelsen er at regelverket m\u00e5 gi forutsigbarhet for de private barnehagene, det skal ikke baseres p\u00e5 for stor grad av skj\u00f8nn hos kommunene, det m\u00e5 legge til rette for likebehandling av private og kommunale barnehagetilbud og tilskuddene b\u00f8r kunne differensieres noe mer enn i dag for \u00e5 sikre opprettholdelse av en mangfoldig barnehagestruktur. 2 Byr\u00e5dets vurdering og forslag til h\u00f8ringsuttalelse: Private barnehager er viktig for \u00e5 ivareta en mangfoldig barnehagesektor og tilstrekkelig antall plasser til kommunens innbyggere. Det er derfor av vesentlig betydning at nytt regelverk legger til rette for at private barnehager b\u00e5de kan videreutvikle eksisterende tilbud og bidra med n\u00f8dvendig kapasitet ved behov. Kommunen st\u00f8tter den tverrpolitiske barnehageavtalen inng\u00e5tt p\u00e5 Stortinget 14. november 2024, hvor det legges opp til forutsigbare rammevilk\u00e5r og en b\u00e6rekraftig \u00f8konomi for sektoren. Bergen kommune forutsetter a Kunnskapsdepartementet justerer sitt lovforslag i tr\u00e5d med avtalen, slik at prinsippet om likebehandling av private og kommunale barnehager ivaretas. For Bergen kommune er alle barn like mye verdt, og det er avgj\u00f8rende at lovendringene bidrar til stabilitet i finansieringen av barnehagesektoren, til beste for b\u00e5de private barnehager og kommunen. Videre understreker kommunen viktigheten av at regelverksendringer bidrar til \u00e5 redusere den administrative byrden og forebygge konflikter knyttet til finansiering mellom kommunen og private barnehager. \u2022 Forslagene til regler om driftstilskudd Bergen kommune st\u00f8tter at grunntilskudd til ordin\u00e6r drift i barnehagen gis basert p\u00e5 den ordin\u00e6re driften i det kommunale barnehager, og at andre elementer som spesialpedagogisk hjelp og tilrettelegging eller minoritetsspr\u00e5klig arbeid holdes utenfor. Bergen kommune mener imidlertid at det er et noe uklart skille i forhold til praktisering av ekstra grunntilskudd og tilleggstilskudd. I forhold til muligheten for \u00e5 gi ekstra grunntilskudd til s\u00e6rlige behov i barnegruppen vil Bergen kommune presisere at det b\u00f8r tydeliggj\u00f8res et skille mellom ekstra kostnader i den ordin\u00e6re driften og andre kostnader. Departementet foresl\u00e5r at det skal v\u00e6re valgfritt om kommunene vil tildele ekstra grunntilskudd. Bergen kommune stiller sp\u00f8rsm\u00e5l ved dette, da kommuner vil kunne komme til \u00e5 holde kostnader utenfor beregningen i de tilfeller det vil l\u00f8nne seg \u00f8konomisk for kommunen. Ordningen sikrer i s\u00e5 m\u00e5te ikke likebehandling. Det kan ogs\u00e5 medf\u00f8re flere skj\u00f8nnsvurderinger i kommunene som igjen gir flere klager. I h\u00f8ringsforslaget beskrives det at tilskuddet skal gis per plass. Bergen kommune mener at dette ikke n\u00f8dvendigvis blir korrekt, noe eksempelet som er brukt i h\u00f8ringsnotatet med barnehage p\u00e5 en \u00f8y viser. Her er det s\u00e6rskilt kostnad ved krevende infrastruktur som gir grunnlag for grunntilskuddet. Bergen kommune antar at denne kostnaden ikke endrer seg vesentlig ved at man f\u00e5r ett ekstra barn, og er derfor uenig i at dette tilskuddet b\u00f8r gis per plass. Det kan ogs\u00e5 bli komplisert \u00e5 beregne. Bergen kommune st\u00f8tter ikke forslaget om kommunens plikt til \u00e5 gi tilleggstilskudd n\u00e5r kommunen ikke oppfyller normkrav, for eksempel gjennom bemanningsnorm, slik det n\u00e5 st\u00e5r formulert i forslaget. En korrigering av tilskuddet basert p\u00e5 manglende oppfyllelse av normkrav skal ikke v\u00e6re en enveis korreksjon, men m\u00e5 g\u00e5 begge veier. P\u00e5 samme m\u00e5te som det foresl\u00e5s at kommunen gis plikt til \u00e5 gi tilskudd n\u00e5r kommunale barnehager ikke oppfyller bemannings- og kompetansekrav, s\u00e5 b\u00f8r det reguleres at tilskuddet til private barnehager kan reduseres n\u00e5r de ikke oppfyller bemannings- og kompetansekrav. Lovverket m\u00e5 ogs\u00e5 definere tydeligere hva det inneb\u00e6rer \u00e5 ikke oppfylle bemannings- og kompetansekravene. Bergen kommune st\u00f8tter forslaget om \u00e5 gi kommunen plikt til \u00e5 gi tilleggstilskudd ved innf\u00f8ring av nye krav, men forutsetter da at ekstra kostnadene ved dette finansieres av staten. Bergen kommune st\u00f8tter at kommunen plikter \u00e5 vise hvordan tilskuddene beregnes Bergen kommune st\u00f8tter ikke forslagene til endringer i finansieringsforskriften \u00a7 3 slik det er foresl\u00e5tt. Det m\u00e5 presiseres ytterligere hvilke kostnader som kan holdes utenfor, og gis som ekstra grunntilskudd til private barnehager. Bergen kommune er ogs\u00e5 uenig i at ekstra grunntilskudd skal gis per barn. 3 Bergen kommune st\u00f8tter at det gis administrasjonsp\u00e5slag som en sjablong; det vil si anslag etter en fast prosent. Nytt regelverk b\u00f8r imidlertid tydeliggj\u00f8re hva som skal inng\u00e5 i dette p\u00e5slaget. Dette gjelder blant annet kostnader knyttet til IKT-tjenester. Bergen kommune vil ogs\u00e5 peke p\u00e5 at det er uklart om 4,3 prosent ved ny metode for beregning vil tilsvare dagens bel\u00f8p. Det forutsettes at en endring som medf\u00f8rer \u00f8kte kostnader for kommunen blir statlig finansiert. \u2022 Forslag til regler om m\u00e5ter \u00e5 beregne pensjonstilskudd til private barnehager Barnehageloven skal legge til rette for likeverdige pensjonsvilk\u00e5r for ansatte i private og kommunale barnehager. Bergen kommune savner flere alternative modeller fra h\u00f8ringen som kan ivareta dette. Med utgangspunkt i alternativene som h\u00f8ringen legger frem, vil Bergen kommune st\u00f8tte at det innf\u00f8res regler om pensjonstilskudd i tr\u00e5d med alternativ 1, med de kommentarer Bergen kommune for \u00f8vrig har under enkeltelementer knyttet til denne modellen, og under forutsetning av at det gj\u00f8res endringer i tr\u00e5d med disse. Modellen i alternativ 2 kan fungere, men Bergen kommune mener alternativ 1 er en enklere metode p\u00e5 sikt og at det er den som dermed b\u00f8r velges. Ogs\u00e5 i forhold til selve s\u00f8knadsordningen i de to alternative modellene for pensjonstilskudd er Bergen kommune av den oppfatning at alternativ 2 virker mer krevende \u00e5 forvalte p\u00e5 sikt enn alternativ 1. Alternativ 2 ser heller ikke ut til \u00e5 gi en mer korrekt beregning. Det er allerede utfordrende for privat barnehagesektor \u00e5 skj\u00f8nne regelverket rundt pensjon i forhold til hvilke poster som skal tas med i beregningsgrunnlaget som pensjonsgivende, og dette m\u00e5 derfor tydeliggj\u00f8res bedre i regelverket. I tillegg kan det p\u00e5pekes at alternativ 2 legger opp til \u00e5 p\u00e5tvinge en tariffavtale p\u00e5 de private barnehagene. Bergen kommune st\u00f8tter ikke at tilskuddet til pensjon skal ta utgangspunkt i antallet \u00e5rsverk barnehagen har pensjonsforpliktelser for. Kommunens utgifter b\u00f8r ikke \u00f8kes fordi barnehagen har flere ansatte enn bemanningsnormen/pedagognormen tilsier. Normene b\u00f8r v\u00e6re f\u00f8rende, eventuelt at kommunens gjennomsnitt legges til grunn. Det m\u00e5 framkomme tydelig hvordan pensjonstilskudd skal behandles for de ulike elementene i tilskuddsregelverket. Det b\u00f8r for eksempel ikke gis \u00f8kt pensjonstilskudd for ekstra tildelinger baser p\u00e5 \u00f8kte kostnader til andre forhold, som transport etc. Bergen kommune er usikker p\u00e5 forslaget om at det skal tas utgangspunkt i gjennomsnittlig samlet l\u00f8nn per \u00e5rsverk i den enkelte private barnehage i beregning av pensjon. \u00c5 benytte tall pr 15.12. gir ikke et godt bilde, mens rapportere \u00e5rsverk og l\u00f8nn gjennom \u00e5ret vil kunne gi bedre grunnlag for beregningen. Bergen kommune vil p\u00e5peke at forslaget slik det foreligger ikke omhandler om l\u00f8nn til for eksempel ansatte som jobber med barn med spesielle behov skal holdes utenfor beregningen. Bergen kommune st\u00f8tter at prosentsatser for pensjonstilskudd gis i nasjonal forskrift, og st\u00f8tter videre at det fastsettes differensierte prosentsatser. Bergen kommune st\u00f8tter en lovregulering av en \u00f8vre grense som den h\u00f8yeste prosentsatsen ikke kan overstige, men er imidlertid usikre p\u00e5 hvilken innretning en \u00f8vre grense kan ha, og hvordan dette departementet tenker dette l\u00f8st. Bergen kommune mener h\u00f8ringen ikke i tilstrekkelig grad problematiserer hvordan en tar hensyn til ytelsespensjon. KLP og st\u00f8rre kommuner med egne pensjonskasser b\u00f8r tas med i arbeidet fremover. Bergen kommune er ogs\u00e5 usikre p\u00e5 forslaget om \u00f8vre grense p\u00e5 12 prosent av kommunens l\u00f8nnsutgifter, da en mangler grunnlag for \u00e5 vurdere om dette er et fornuftig tak. \u2022 Forslag til ny form\u00e5lsbestemmelse Bergen kommune st\u00f8tter forslaget til form\u00e5lsbestemmelse, men vil p\u00e5peke at det m\u00e5 gis tydelige f\u00f8ringer i forskrift og retningslinjer for hvordan likeverdighetsprinsippet skal tolkes med hensyn til den konkrete tilskuddsutm\u00e5lingen. Tilskuddsreglene b\u00f8r utformes nasjonalt for \u00e5 gi st\u00f8rst grad av forutsigbarhet og lavere konfliktniv\u00e5 knyttet til tilskuddene. N\u00e5r 4 grunnlaget for tilskudd er utgifter i kommunale barnehager, sikres uansett lokale prioriteringer. Bergen kommune er positive til muligheten til \u00e5 gi ekstra grunntilskudd til s\u00e6rskilte form\u00e5l, men samtidig er dette kompliserende for tilskuddsberegningen og \u00e5pner for en forventning i sektoren. Bergen kommune vil bemerke at \u00e5 \u00e5pne for skj\u00f8nnsvurderinger antas \u00e5 \u00f8ke klagemengden, noe som igjen vil kreve \u00f8kte administrative ressurser. Spesielt gjelder dette forslaget om utm\u00e5ling av grunntilskudd og tilleggstilskudd. \u2022 Noen generelle kommentarer til lovforslaget Bergen kommune mener at departementet m\u00e5 utdype bedre hva som ligger i noen begrep i forslaget til ny lovtekst i \u00a7\u00a719 og19a. Bergen kommune mener ogs\u00e5 at finansierings- forskriften \u00a7 3 generelt sett er uklar og gir rom for skj\u00f8nn som kan f\u00f8re til konflikter. Det er for eksempel uklart hva som menes med at administrasjonsutgifter skal holdes utenfor. Streik er ikke omtalt i h\u00f8ringsutkastet. Bergen kommune mener det m\u00e5 framkomme hvordan streik i henholdsvis kommunale og private barnehager p\u00e5virker tilskuddet. Det er tidligere signalisert at kommunene m\u00e5 korrigere tilskuddssatsen ved streik, men lovverket gir tilstrekkelig ikke informasjon om hvordan. H\u00f8ringen tar ikke tilstrekkelig hensyn til den store forskjellen mellom drift i \u00e5pne barnehager kontra i ordin\u00e6re barnehager. Bergen kommune mener det b\u00f8r utformes et eget regelverk for \u00e5pne barnehager og opplever utfordringer i forhold til b\u00e5de tilskuddet til \u00e5pne barnehager, men ogs\u00e5 rundt andre forhold. \u00d8konomiske og administrative konsekvenser Bergen kommune st\u00f8tter ikke departementets vurdering om at forslaget om endringer i beregningen av driftstilskudd ikke vil ha \u00f8konomiske og administrative konsekvenser. En inndeling i henholdsvis i grunntilskudd, ekstra grunntilskudd og tilleggstilskudd kan gj\u00f8re beregningene mer komplisert og \u00f8ke skj\u00f8nnsbruken, noe som igjen vil kunne f\u00f8re til flere klager. Det vil ogs\u00e5 kreve mer administrative ressurser i forbindelse med vedtak om sats og vedtak om tilskudd. Bergen kommune st\u00f8tter heller ikke vurderingene rundt de \u00f8konomiske og administrative konsekvensene av ny beregningsm\u00e5te for pensjonstilskudd. Basert p\u00e5 antall s\u00f8knader fra Private Barnehagers Landsforbund (PBL) de siste \u00e5rene antas det at kostnadene til pensjon vil \u00f8ke uavhengig av valg mellom de to foresl\u00e5tte pensjonsmodellene. I tillegg gir begge forslagene insentiv til barnehager som har lavere utgifter i dag til \u00e5 inng\u00e5 bedre avtaler. Videre vil Bergen kommune p\u00e5peke merarbeidet som f\u00f8lger av \u00e5 f\u00e5 oversikt over alle avtaler uavhengig av modell, noe som gir \u00f8kte utgifter ved oppstart. Det vil trolig ogs\u00e5 bli mer saksbehandling knyttet til feilplasseringer, klager som g\u00e5r videre til statsforvalteren etc. Ut fra kort h\u00f8ringsfrist har det ikke v\u00e6rt mulig \u00e5 gj\u00f8re beregninger av de \u00f8konomiske og administrative konsekvensene. Det forutsettes at merkostnader finansieres av statlige midler. Begrunnelse for framleggelse til bystyret: Byr\u00e5dets fullmakter pkt. 2.10.2, vedtatt av bystyret 27.11.2024 i sak 462/24: 2.10.2.H\u00f8ringsuttalelser i prinsipielle saker som samtidig inneb\u00e6rer politiske avveininger, skal avgis av bystyret. Forretningsutvalget har i m\u00f8te 3.desember 2024 fattet f\u00f8lgende vedtak: H\u00f8ringssak om forslag til nye tilskuddsregler for private barnehager, som ble behandlet i forretningsutvalgets m\u00f8te 26.11.2024, sluttbehandles i bystyret 17.12.2024. Det settes opp ekstram\u00f8te i utvalg for barnehage, skole og idrett i forkant av bystyrem\u00f8tet for \u00e5 avgi innstilling. 5 Byr\u00e5det innstiller til bystyret \u00e5 fatte f\u00f8lgende vedtak: Bergen kommune gir h\u00f8ringsuttalelse til \u00abForslag til endringer i barnehageloven med forskrifter (driftstilskudd og pensjonstilskudd til private barnehager)\u00bb slik den fremkommer av byr\u00e5dets forslag. Dato: 10. desember 2024 Christine B. Meyer Daniel C. E. H\u00e4gglund Byr\u00e5dsleder Byr\u00e5d for barnehage og skole Dokumentet er godkjent elektronisk. Vedlegg: H\u00f8ring av forslag til endringer i barnehageloven med forskrifter (driftstilskudd og pensjonstilskudd til private barnehager) 6 Saksframstilling: Bakgrunn og innledning P\u00e5 bakgrunn av regjeringens gjennomgang av regelverket for finansiering og styring av barnehagesektoren; Barnehagen for en ny tid. Nasjonal barnehagestrategi mot 2030 har Arbeiderpartiet, H\u00f8yre, Senterpartiet, Venstre, Kristelig Folkeparti og Pasientfokus bedt Kunnskapsdepartementet utarbeide forslag til regler om finansiering av private barnehager i forhold til driftstilskudd og pensjonsberegning. M\u00e5let er \u00e5 legge til rette for god barnehagedrift som gj\u00f8r at private barnehager har forutsigbare rammevilk\u00e5r samt at prinsippet om likebehandling av kommunale og private barnehager skal ivaretas i loven. Ogs\u00e5 i 2023 var en rekke regelverksendringer p\u00e5 h\u00f8ring. Bergen kommune sitt h\u00f8ringssvar ble behandlet i bystyret 31.01.2024, sak 11/24, og i h\u00f8ringssvaret p\u00e5pekte Bergen kommune p\u00e5 f\u00f8lgende i forhold til finansieringen av privat barnehagesektor: \u2022 \u00abEt flertall av barnehagene i Bergen er drevet av private og ideelle akt\u00f8rer. Bergen kommune \u00f8nsker et tettere samarbeid mellom kommunen og akt\u00f8rene om hvordan best mulig dekningsgrad kan oppn\u00e5s. Kommunen vil ogs\u00e5 s\u00f8rge for likeverdig behandling for de ulike akt\u00f8rene som drifter barnehager, gjennom \u00e5 sikre rammevilk\u00e5rene for det mangfoldet av barnehager som finnes i Bergen. \u2022 Bergen kommune st\u00f8tter departementets forslag om at kommunene fortsatt skal forvalte tilskuddet til private barnehager, og vurderer at dagens regelverk for tilskudd til private barnehager fungerer relativt godt. Kommunen st\u00f8tter imidlertid ikke at reglene for utforming av tilskuddet i sin helhet skal overlates til den enkelte kommune uten n\u00e6rmere overordnede retningslinjer. Dette vil \u00f8ke, ikke redusere, konfliktniv\u00e5et rundt tilskuddet, i tillegg til \u00e5 \u00f8ke administrasjonskostnadene. Videre st\u00f8tter Bergen kommune forslaget om \u00e5 innf\u00f8re en etableringsgodkjenning med rett til tilskudd, slik Bergen delvis har hatt i flere \u00e5r. Bergen kommune st\u00f8tter departementets forslag om at kommunene fortsatt skal forvalte tilskuddet til private barnehager, og vurderer at dagens regelverk for tilskudd til private barnehager fungerer relativt godt. Kommunen st\u00f8tter imidlertid ikke at reglene for utforming av tilskuddet i sin helhet skal overlates til den enkelte kommune uten n\u00e6rmere overordnede retningslinjer \u2022 Bergen kommune st\u00f8tter ikke forslaget om en helhetlig omlegging av tilskuddssystemet, med henvisning til at dagens system danner et rammeverk for hvordan satsene for tilskudd skal beregnes, som stort sett er kjent og anerkjent av alle parter i barnehagesektoren. Bergen kommune vil foretrekke et grunnregelverk som er spesifisert p\u00e5 nasjonalt niv\u00e5, for eksempel med utgangspunkt i dagens regelverk, men at det presiseres at s\u00e6rskilte tildelinger/prosjekter kan holdes utenfor beregning og tildeles kommunale og private barnehager ut fra samme kriterier og tildelingene holdes utenfor den ordin\u00e6re satsberegningen. Kommunen mener p\u00e5 prinsipielt grunnlag at likeverdige tilskudd sikres best gjennom dagens ordning, der en legger kostnadsniv\u00e5et i kommunens barnehager til grunn, men samtidig bruker nasjonale sjablonger der det ikke finnes sammenlignbare kommunale st\u00f8rrelser. Det vil v\u00e6re s\u00e6rdeles krevende for kommunen \u00e5 skulle vurdere hva som er et likeverdig tilskudd til f.eks. administrasjon, pensjon eller eiendom\u00bb. H\u00f8ringssaken fra 2023 kan leses i sin helhet her, og h\u00f8ringsinnspillet fra Bergen kommune ligger ogs\u00e5 p\u00e5 Kunnskapsdepartementets h\u00f8ringsside. De temaene som n\u00e5 er oversendt fra Kunnskapsdepartementet omhandler f\u00f8lgende forslag til regelverksendringer: 1. Beregning av driftstilskudd til private barnehager 2. Beregning av pensjonstilskudd til private barnehager 3. Forslag til en egen form\u00e5lsbestemmelse (\u00a7 19) som skal angir sentrale hensyn som reglene om tilskudd skal legge til rette for \u00e5 oppfylle. 7 H\u00f8ringen ber\u00f8rer i tillegg noen av de helhetlige endringene i finansiering av private barnehager, herunder forslag til tilskudd til eiendom, som h\u00f8ringsinstansene blir bedt om \u00e5 gi uttale om. Der det ikke foresl\u00e5s endringer i forskrift om tildeling av tilskudd til private barnehager, videref\u00f8res eller tilpasses gjeldende regler der det er behov for det. Forskriftsregler som ikke er omtalt i dette h\u00f8ringsnotatet, men som m\u00e5 endres som f\u00f8lge av forslagene her, vil bli sendt p\u00e5 h\u00f8ring p\u00e5 et senere tidspunkt. 1 Nye forslag til regler om driftstilskudd Bakgrunn St\u00f8rstedelen av tilskuddet til private barnehager er tilskudd til \u00e5 dekke kostnader til den daglige driften i barnehagene. Det kan v\u00e6re l\u00f8pende driftsutgifter som l\u00f8nn til ansatte, leker/materiell og str\u00f8m. S\u00e6rlige driftsutgifter knyttet til enkeltvedtak om rett til spesialpedagogisk hjelp, tegnspr\u00e5koppl\u00e6ring m.m. etter barnehageloven kapittel VII er ikke en del av driftstilskuddet, da dette er utgifter som f\u00f8lger av det s\u00e6rskilte enkeltvedtaket. Utgifter knyttet til pensjon, arbeidsgiveravgift p\u00e5 pensjon og kapitalutgifter er heller ikke en del av driftstilskuddet, da dette vil inng\u00e5 i hhv. tilskudd til pensjon og tilskudd til eiendom. Departementets forslag Per i dag gis det driftstilskudd til ordin\u00e6r drift til alle godkjente private barnehager, og kommunen har ikke adgang til en differensiering av tilskuddet mellom barnehager. I sin vurdering rundt endringen i beregningsm\u00e5te for tilskudd legger departementet vekt p\u00e5 at driftstilskuddet samlet sett m\u00e5 v\u00e6re egnet til \u00e5 bidra til at de private barnehagene kan drive en pedagogisk virksomhet i henhold til barnehageloven p\u00e5 lik linje med kommunale barnehager. Departementet foresl\u00e5r at driftstilskuddet som gis til alle godkjente private barnehager deles inn i tre; et grunntilskudd, et ekstra grunntilskudd og et tilleggstilskudd. Etter departementets oppfatning vil et grunntilskudd som reguleres nasjonalt kunne ivareta behovet for forutsigbarhet, mens en adgang for kommunene til \u00e5 differensiere tilskuddet etter noen bestemte kriterier vil gj\u00f8re det mulig \u00e5 tilpasse driftstilskuddet noe basert p\u00e5 at barnehager og barnegrupper er ulike; en adgang som ikke finnes sper i dag. Forslaget til regler om ekstra grunntilskudd og tilleggstilskudd vil inneb\u00e6re at dersom saklige hensyn tilsier det, kan ogs\u00e5 enkelte private barnehager f\u00e5 h\u00f8yere finansiering per barn enn andre barnehager. N\u00e6rmere om grunntilskudd Kommunen gis en plikt til \u00e5 gi private godkjente barnehager et grunntilskudd. Tilskuddet skal beregnes med utgangspunkt i utgifter til drift i kommunale barnehager, med unntak av utgifter til pensjon, utgifter som dekkes av andre tilskudd enn rammetilskuddet til kommunene, og tildelingen f\u00f8lger de alminnelige reglene som gjelder for enkeltvedtak etter forvaltningsretten. Dette vil langt p\u00e5 vei v\u00e6re samme tiln\u00e6rming som det som f\u00f8lger av dagens regelverk, jf. forskrift om tildeling av tilskudd til private barnehager (finansieringsforskriften) \u00a7 3. og tilskuddet baserer seg p\u00e5 kommunens regnskap to \u00e5r f\u00f8r tilskudds-\u00e5ret. Hensikten med et grunntilskudd er \u00e5 gi forutsigbarhet for de private barnehagene i tilskuddsutm\u00e5lingen, og bidra til at de private barnehagene kan oppfylle sentrale krav og normer. Selve retten til tilskudd vil f\u00f8lge av ny \u00a7 14, jf. departementets forslag i tidligere h\u00f8ring h\u00f8sten 2023. Departementet foresl\u00e5r at lovteksten uttrykkelig avgrenser grunntilskuddet mot utgifter til pensjon og utgifter som dekkes av andre tilskudd enn rammetilskuddet, samt utgifter knyttet til oppfyllelse av rettigheter etter enkeltvedtak. Private barnehagers utgifter til pensjon samt arbeidsgiveravgift p\u00e5 pensjon foresl\u00e5r departementet at skal dekkes gjennom et eget pensjonstilskudd. Videre foresl\u00e5s det at kommunen, som i dag, skal gi p\u00e5slag for administrasjonsutgifter p\u00e5 4,3 prosent av grunntilskuddet og eventuelt ekstra grunntilskudd. Departementets gjennomgang 8 av finansieringssystemet har vist at det n\u00e5v\u00e6rende p\u00e5slaget gir tilstrekkelig kompensasjon for administrasjonskostnader. Det foresl\u00e5s derfor \u00e5 videref\u00f8re p\u00e5slaget p\u00e5 samme niv\u00e5. \u2022 Departementet sp\u00f8r om h\u00f8ringsinstansene st\u00f8tter forslaget til regler om grunntilskudd. Dagens finansieringsmodell \u00e5pner ikke for \u00e5 differensiere tilskuddene etter ulike barnehagers behov eller s\u00e6rtrekk. Enkelte kommuner har en sammensatt barnehagestruktur med barnehager med ulike driftsforutsetninger og s\u00e6rtrekk, og det kan v\u00e6re vesentlige forskjeller mellom den private og den kommunale delen av sektoren. Departementet foresl\u00e5r i h\u00f8ringen at kommunene gis adgang til \u00e5 holde utgifter knyttet til enkeltbarnehager med s\u00e6rlige driftsutfordringer utenfor beregningen av driftstilskuddet. Som et eksempel viser departementet til ekstra kostnader ved \u00e5 ha en barnehage p\u00e5 en \u00f8y. \u2022 Departementet sp\u00f8r om h\u00f8ringsinstansene st\u00f8tter forslaget om \u00e5 gi kommunen mulighet til \u00e5 holde enkelte utgifter utenfor grunntilskuddet. N\u00e6rmere om plikt til \u00e5 gi ekstra grunntilskudd Departementet foresl\u00e5r \u00e5 regulere adgangen for kommunene til \u00e5 differensiere tilskuddet og ha lokale satsinger i noen barnehager. Dersom noen av kommunens egne barnehager har utgifter som skyldes s\u00e6rlige driftsforutsetninger eller s\u00e6rlige behov i barnegruppen, kan kommunen holde dette utenfor beregningsgrunnlaget som ligger til grunn for tilskuddet som gis til alle de private barnehagene. S\u00e6rlige driftsutfordringer kan v\u00e6re s\u00e6rtrekk ved en barnehage, barnehager med sm\u00e5driftsulemper eller beliggenhet som skiller seg ut, eksempelvis barnehage som ligger p\u00e5 en \u00f8y. S\u00e6rlige behov i barnegruppen kan v\u00e6re h\u00f8y andel minoritetsspr\u00e5klige barn eller der mange barn har behov for ekstra ressurser. Men dersom kommunen holder slike utgifter som skyldes s\u00e6rlige driftsforutsetninger eller s\u00e6rlige behov i barnegruppen utenfor beregningen av grunntilskuddet, skal kommunen gi private barnehager med de samme s\u00e6rlige driftsforutsetningene eller behovene ekstra grunntilskudd. Kommunen kan stille vilk\u00e5r til det ekstra grunntilskuddet. Ekstra grunntilskudd skal beregnes med utgangspunkt i utgiftene som er holdt utenfor beregningen av grunntilskuddet. Det foresl\u00e5s imidlertid at kommuner skal kunne velge \u00e5 ikke benytte muligheten til \u00e5 holde utgifter utenfor, selv om de har grunnlag for \u00e5 gj\u00f8re det. For private barnehager i kommuner som ikke holder utgifter utenfor beregningsgrunnlaget, vil grunntilskuddet beregnes likt som driftstilskuddet beregnes i dag. \u2022 Departementet sp\u00f8r om h\u00f8ringsinstansene st\u00f8tter forslaget om \u00e5 gi kommunen plikt til \u00e5 gi ekstra grunntilskudd og mulighet til \u00e5 stille vilk\u00e5r for bruken. N\u00e6rmere om mulighet til \u00e5 gi tilleggstilskudd Videre foresl\u00e5s det at kommunen skal kunne gi et tilleggstilskudd til private barnehager, et tilskudd som i s\u00e5 tilfelle gis i tillegg til det som ligger i kommunenes regnskapstall og er dermed ikke en del av beregningsgrunnlaget. Tilleggstilskudd skal blant annet finansiere nye krav, for eksempel nye lovkrav knyttet til \u00f8kt bemanning. For \u00e5 unng\u00e5 et to\u00e5rig etterslep i finansieringen foresl\u00e5s det at et slikt tilleggstilskudd skal gis fra det tidspunktet kravene f\u00e5r virkning for private barnehager, noe som inneb\u00e6rer en likebehandling i finansieringen av nye krav for private og kommunale barnehager. Det foresl\u00e5tte tilleggstilskuddet til private barnehager skal sikre at de settes i \u00f8konomisk stand til for eksempel \u00e5 oppfylle bemannings- og kompetansekrav, uavhengig av om kommunale barnehager for eksempel krav til bemanning. I slike tilfeller skal tilleggstilskuddet beregnes med utgangspunkt i anslag for hva det vil koste \u00e5 oppfylle kravene i de kommunale barnehagene. Kommunen kan kunne stille vilk\u00e5r til tilleggstilskuddet. Dersom en kommune \u00f8nsker \u00e5 ha en s\u00e6rskilt lokal satsing i noen barnehager (kommunale og private), foresl\u00e5r departementet at det gis et tilleggstilskudd til de private barnehagene som er del av satsingen. Kommunen er da forpliktet til \u00e5 gi private barnehager som har de 9 samme driftsforutsetningene eller behovet, ekstra grunntilskudd, men kan stille vilk\u00e5r. Utgiftene til en slik s\u00e6rskilt satsing; som knyttet til s\u00e6rlige driftsforutsetninger eller s\u00e6rlige behov i barnegruppen, vil kunne holdes utenfor beregningsgrunnlaget for grunntilskuddet uten at det utl\u00f8ser plikt til ekstra grunntilskudd etter at satsingen er avsluttet. Dette vil sikre at det ogs\u00e5 er samtidig avslutning av finansiering av en satsing, og vil inneb\u00e6re lik behandling av private og kommunale barnehager. Kommunes kan stille vilk\u00e5r for bruken av tilleggstilskudd. Dersom kommunen stiller vilk\u00e5r til slike lokale tilleggstilskudd, vil det f\u00f8lge av vedtaket at det er en forutsetning for tilskuddet at vilk\u00e5ret blir oppfylt av den private barnehagen. Konsekvensen av \u00e5 ikke oppfylle vilk\u00e5ret, vil v\u00e6re at tilskuddet kan holdes tilbake eller kreves tilbakebetalt av kommunen. Det vil v\u00e6re opp til kommunen hvor mye tilleggstilskudd som eventuelt skal gis, og hva som skal v\u00e6re utgangspunktet for beregningen. Dersom kommunen velger \u00e5 gi tilleggstilskudd, foresl\u00e5s det at kommunen f\u00e5r en plikt til \u00e5 likebehandle private barnehagetilbud slik at forskjellsbehandling m\u00e5 v\u00e6re saklig begrunnet. \u2022 Departementet sp\u00f8r om h\u00f8ringsinstansene st\u00f8tter forslaget om \u00e5 lovfeste at kommunen kan gi tilleggstilskudd og stille vilk\u00e5r for bruken. \u2022 Departementet sp\u00f8r om h\u00f8ringsinstansene st\u00f8tter forslaget om \u00e5 gi kommunen plikt til \u00e5 gi tilleggstilskudd n\u00e5r kommunen ikke oppfyller normkrav. Plikten for kommunen til \u00e5 gi tilleggstilskudd for \u00e5 finansiere nye krav er at dette gis fra det tidspunktet kravene f\u00e5r virkning for private barnehager. I dag er grunnlaget for beregningen av driftstilskuddet det siste tilgjengelige regnskapet (kommuneregnskapet fra to \u00e5r f\u00f8r tilskudds-\u00e5ret), og departementet legger til grunn at dette fortsatt skal v\u00e6re grunnlaget for beregningen av grunntilskuddet. Men for \u00e5 unng\u00e5 et to\u00e5rig etterslep i finansieringen, foresl\u00e5s det at kommunen f\u00e5r en plikt til \u00e5 finansiere nye krav fra det tidspunkt kravene f\u00e5r virkning for private barnehager. \u2022 Departementet sp\u00f8r om h\u00f8ringsinstansene st\u00f8tter forslaget om \u00e5 gi kommunen plikt til \u00e5 gi tilleggstilskudd ved innf\u00f8ring av nye krav. Til sist foresl\u00e5r departementet at det skal komme frem av loven at kommunen skal vise hvordan tilskuddene er beregnet. Dette f\u00f8lger allerede av forvaltningsrettens krav til begrunnelse, men en slik plikt vil s\u00e6rlig v\u00e6re relevant ved beregningen av grunntilskudd og der kommunen holder utgifter utenfor grunntilskuddet. Etter departementets syn er det ikke mulig \u00e5 regulere dokumentasjonskrav fullt ut i nasjonalt regelverk, men viser i forbindelse med dette til KS og Private barnehager landsforbund (PBL) sin veileder for beregning av tilskudd til private barnehager. Etter departementets syn vil det fortsatt v\u00e6re hensiktsmessig at de n\u00e6rmere beregningsmetodene gis i form av retningslinjer eller veiledere. Departementet sp\u00f8r om h\u00f8ringsinstansene st\u00f8tter \u2022 forslaget til forskriftshjemler for departementet \u2022 forslaget om \u00e5 lovfeste at kommunen skal vise hvordan tilskuddene er beregnet \u2022 forslagene til endringer i finansieringsforskriften \u00a7 3 \u2022 forslaget til p\u00e5slag for administrasjonsutgifter Der h\u00f8ringsinstansene ikke st\u00f8tter eller har kommentarer bes det om at disse utdypes. H\u00f8ringen har et eget punkt om finansiering av private samiske barnehagetilbud. Punktet blir ikke omtalt i h\u00f8ringsuttalelsen da dette ikke er en aktuell problemstilling for Bergen kommune. Bergen kommune har heller ikke omtalt punktet om forholdet til E\u00d8S-regelverket i h\u00f8ringsuttalelsen. 10 Byr\u00e5dets vurdering og forslag til h\u00f8ringsuttalelse til forslagene til regler om driftstilskudd Bergen kommune st\u00f8tter at det fortsatt skal gis et grunntilskudd til for ordin\u00e6r drift i barnehagen. Bergen kommune vil presisere at det er viktig at det her er den ordin\u00e6re driften i det kommunale barnehager som danner grunnlag for grunntilskuddet, og ikke andre elementer slik som spesialpedagogisk hjelp og tilrettelegging eller minoritetsspr\u00e5klig arbeid som i dag f\u00f8res p\u00e5 egne tjenester. Bergen kommune st\u00f8tter ogs\u00e5 forslaget om \u00e5 gi kommunen mulighet til \u00e5 holde enkelte utgifter utenfor grunntilskuddet. Departementet foresl\u00e5r at det kan gis ekstra grunntilskudd til s\u00e6rlig behov i barnegruppen. Bergen kommune p\u00e5peker viktigheten av at dette relaterer seg til s\u00e6rskilte kostnader ved den ordin\u00e6re driften, som krevende infrastruktur, barnehager som drives i flere bygg eller eksemplet i h\u00f8ringsutkastet om ekstra kostnader ved \u00e5 drive en barnehage p\u00e5 en \u00f8y. Forhold relatert til spesielle forhold ved barnegruppen b\u00f8r holdes utenom slik at grunntilskuddet, b\u00e5de det ordin\u00e6re og ekstra grunntilskudd, kun omfatter ordin\u00e6r drift av barnehagen. Per i dag f\u00e5r en del barnehager midler som ikke blir f\u00f8rt p\u00e5 ordin\u00e6r drift, men p\u00e5 211 (styringstiltak som ikke unng\u00e5r i grunnlaget for tilskuddet til private barnehager). Bergen kommune t mener det skillet mellom ekstra kostnader i den ordin\u00e6re driften og andre kostnader b\u00f8r tydeliggj\u00f8res bedre. Slik Bergen kommune forst\u00e5r det skal det v\u00e6re valgfritt om kommunene vil tildele ekstra grunntilskudd. Bergen kommune stiller sp\u00f8rsm\u00e5l ved dette, da kommuner vil kunne komme til \u00e5 holde kostnader utenfor beregningen i de tilfeller det vil l\u00f8nne seg \u00f8konomisk for kommunen. Ordningen sikrer i s\u00e5 m\u00e5te ikke likebehandling. Det kan ogs\u00e5 medf\u00f8re flere skj\u00f8nnsvurderinger i kommunene som igjen gir flere klager. Det er viktig at det kommer gode avklaringer knyttet til praktiseringer av det ekstra grunntilskuddet. I h\u00f8ringsforslaget beskrives det at ekstra grunntilskudd skal gis per plass Bergen kommune mener at dette ikke n\u00f8dvendigvis blir korrekt, noe eksempelet med barnehage p\u00e5 en \u00f8y viser. I slike tilfeller er vil det v\u00e6re s\u00e6rskilt kostnad ved krevende infrastruktur som gir grunnlag for grunntilskuddet. Bergen kommune antar at denne kostnaden ikke endrer seg vesentlig ved at man f\u00e5r ett ekstra barn, og er derfor uenig i at dette tilskuddet b\u00f8r gis per plass. Det kan ogs\u00e5 bli komplisert \u00e5 beregne. Bergen kommune st\u00f8tter at det kan stilles krav til bruken av ekstra grunntilskudd. \u00c5 trekke ut deler av de ordin\u00e6re kostnadene i barnehager og tildele dette som ekstra grunntilskudd til enkelte barnehager slik det er skissert, vil imidlertid kreve \u00f8kt saksbehandling. Bergen kommune vil ogs\u00e5 peke p\u00e5 at forslaget kan skape forventninger om for eksempel \u00f8kte tilskudd til sm\u00e5 barnehager. Bergen kommune forventer at dette i s\u00e5 tilfelle f\u00f8rer til \u00f8kte overf\u00f8ringer fra statlig hold. Bergen kommune st\u00f8tter ikke forslaget om \u00e5 gi kommunen plikt til \u00e5 gi tilleggstilskudd n\u00e5r kommunen ikke oppfyller normkrav slik det n\u00e5 er formulert i lovteksten. En korrigering av tilskuddet basert p\u00e5 manglende oppfyllelse av normkrav m\u00e5 g\u00e5 begge veier. P\u00e5 samme m\u00e5te som kommunen m\u00e5 gi kompensasjon til private barnehager n\u00e5r kommunale barnehager ikke oppfyller bemannings- og kompetansekrav, s\u00e5 b\u00f8r det reguleres at tilskuddet til private barnehager kan reduseres n\u00e5r de ikke oppfyller bemannings- og kompetansekrav. Lovverket m\u00e5 ogs\u00e5 definere tydeligere hva det inneb\u00e6rer \u00e5 ikke oppfylle bemannings- og kompetansekravene. Bergen kommune st\u00f8tter forslaget om \u00e5 gi kommunen plikt til \u00e5 gi tilleggstilskudd ved innf\u00f8ring av nye krav fra det tidspunktet de innf\u00f8res fra og ikke basert p\u00e5 kommunens regnskap to \u00e5r f\u00f8r tilskudds-\u00e5ret. Det forutsetter at kostnadene ved dette finansieres av staten. Bergen kommune st\u00f8tter at kommunen viser hvordan tilskuddene beregnes. 11 Bergen kommune mener skillet mellom ekstra grunntilskudd og tilleggstilskudd er noe uklar i h\u00f8ringsutkastet. Bergen kommune st\u00f8tter ikke forslagene til endringer i finansieringsforskriften \u00a7 3 slik den st\u00e5r i forslaget til ny lovtekst i h\u00f8ringsutkastet. Det b\u00f8r presiseres ytterligere hvilke kostnader som kan holdes utenfor og gis som ekstra grunntilskudd til private barnehager. Bergen kommune t er ogs\u00e5 uenig i at ekstra grunntilskudd skal gis per barn. Bergen kommune st\u00f8tter at det gis administrasjonsp\u00e5slag som en sjablong, det vil anslag etter en fast prosent, men har ikke grunnlag for \u00e5 vurdere st\u00f8rrelsen p\u00e5 p\u00e5slaget. Bergen kommune vil vise til at reglene rundt hva som skal inng\u00e5 i dagens administrasjonsp\u00e5slag oppleves som uklare for mange private barnehager. Det er mange klagesaker i kommunen knyttet til administrasjonsp\u00e5slaget. Bergen kommune mener at et nytt regelverk b\u00f8r tydeliggj\u00f8re hva som skal inng\u00e5 i dette p\u00e5slaget. Dette gjelder blant annet kostnader knyttet til IKT-tjenester. Bergen kommune vil ogs\u00e5 peke p\u00e5 at det er uklart om 4,3 prosent ved ny metode for beregning vil tilsvare dagens bel\u00f8p. Det forutsettes at en endring som medf\u00f8rer \u00f8kte kostnader for kommunen blir statlig finansiert. \u00d8konomiske og administrative konsekvensene av forslaget om driftstilskudd Bergen kommune st\u00f8tter ikke departementets vurderinger av at de nye forslagene om beregning av driftstilskudd til private barnehager ikke har \u00f8konomiske og administrative konsekvenser. Slik Bergen kommune ser det foreligger det ikke tilstrekkelig informasjon til \u00e5 trekke en slik konklusjon n\u00e5, og vi mener at det vil v\u00e6re krevende \u00e5 vurdere hvilke konsekvenser forslaget har. Inndelingen i grunntilskudd, ekstra grunntilskudd og tilleggstilskudd kan komplisere tilskuddsberegningen, gi rom for \u00f8kt skj\u00f8nnsbruk, og igjen kunne medf\u00f8re flere klager. Totalt virker forslaget \u00e5 kreve mer administrative ressurser i forbindelse med vedtak om sats og vedtak om tilskudd. 2 Forslag til ny beregningsm\u00e5te av pensjonstilskudd til private barnehager Bakgrunn Pensjon skiller seg betydelig fra de andre elementene i dagens tilskuddssystem ved at det er store og systematiske forskjeller i pensjonsutgiftene til private og kommunale barnehager. Det skyldes delvis at pensjonsavtaler i kommunal og privat sektor er ulike av natur, at avtalene har ulike pensjonsvilk\u00e5r og dermed ulike utgifter. Og delvis ogs\u00e5 forskjeller i l\u00f8nn, ansiennitet og alder hos ansatte. Det er ogs\u00e5 store forskjeller i pensjonskostnader mellom private barnehager. Kommunens pensjonsutgifter er trukket ut av grunnlaget for beregningen av driftstilskuddet til de private barnehagene, og private barnehager mottar per i dag et p\u00e5slag p\u00e5 driftstilskuddet for pensjonsutgifter som andel av l\u00f8nnsutgiftene i de kommunale barnehagene, jf. forskrift om tildeling av tilskudd til private barnehager \u00a7 4. Det gis ulike satser for ordin\u00e6re barnehager, familiebarnehager og \u00e5pne barnehager. Bakgrunnen for dette er store variasjoner i pensjonsutgifter mellom de ulike barnehagetypene. Ordin\u00e6re barnehager mottar et p\u00e5slag p\u00e5 10 prosent av l\u00f8nnsutgiftene i de kommunale ordin\u00e6re barnehagene, fratrukket pensjonsutgift og arbeidsgiveravgift p\u00e5 pensjonsutgiften. Kommunen skal legge til arbeidsgiveravgift p\u00e5 summen av p\u00e5slaget. Familiebarnehager og \u00e5pne barnehager mottar et p\u00e5slag p\u00e5 6 prosent. Departementets forslag Tilbakemeldinger fra sektoren viser et behov for tydeligere nasjonale f\u00f8ringer for tilskudd til pensjon enn det som ble foresl\u00e5tt i h\u00f8ringen om styring og finansiering av barnehagesektoren datert 1. november 2023. Flere av h\u00f8ringsinstansene h\u00f8ringsrunden i 2023 \u00f8nsket regler som inneb\u00e6rer kostnadsdekning av pensjon. Departementet viser til at kostnadsdekning vil inneb\u00e6re et \u00f8kt dokumentasjonsbehov for b\u00e5de de private barnehagene 12 og kommunene. Kostnadsdekning forutsetter ogs\u00e5 et godt system for automatisert utbetaling, slik at ikke alle landets private barnehager m\u00e5 gjennom omfattende s\u00f8knadsprosesser hvert \u00e5r for \u00e5 motta tilskudd til pensjon. Etter departementets syn b\u00f8r nye regler om pensjonstilskudd legge til rette for \u00e5 differensiere pensjonstilskuddene etter hvilke vilk\u00e5r de private barnehagene har i sine pensjonsavtaler og gjennomsnittlig l\u00f8nn i den enkelte private barnehager. Dette vil i st\u00f8rre grad enn i dag bidra til at tilskuddet treffer den enkelte barnehages faktiske kostnader, og det vil gi sterkere insentiver for private barnehageeiere til \u00e5 tilby ansatte pensjonsvilk\u00e5r som tilsvarer vilk\u00e5rene ansatte i offentlige barnehager har. Samtidig er det ikke kostnadsdekning, og det vil fortsatt v\u00e6re et system basert p\u00e5 anslag etter en fast prosent eller flere faste prosentanslag (sjablonger). Dette er fulgt opp i departementets alternativ 1. Noen av forslagene til justeringer i dagens modell som er del av departementets forslag eller alternativ 2 vil ogs\u00e5 gi noe bedre treffsikkerhet mellom tilskudd til pensjon og faktiske kostnader til pensjon enn i dag. Departementet sender p\u00e5 h\u00f8ring to alternative forslag eller modeller til hvordan tilskudd til pensjon skal utm\u00e5les, og ber om innspill p\u00e5 disse. De to modellene avveier de ulike hensynene forskjellig. Departementet ber ogs\u00e5 om innspill til om elementer fra de to alternativene b\u00f8r kombineres Alternativ 1 \u2013 Nye regler om tilskudd til pensjon Det foresl\u00e5s \u00e5 lovfeste i barnehageloven at kommunen skal gi tilskudd til pensjon til private barnehager. Departementet foresl\u00e5r at pensjonstilskuddet etter dette forslaget beregnes ved \u00e5 gange antall \u00e5rsverk i barnehagen med gjennomsnittlig, vektet l\u00f8nn per \u00e5rsverk i den enkelte barnehage, en prosentsats basert p\u00e5 pensjonsvilk\u00e5rene til den enkelte barnehage og lokal arbeidsgiveravgift1. Et begrenset antall mulige prosentsatser, for eksempel rundt 3-5 mulige satser, skal fastsettes i nasjonal forskrift, og den enkelte barnehage innplasseres p\u00e5 satsen som treffer best. At tilskuddet tar utgangspunkt i det antall \u00e5rsverk barnehagen har pensjonsforpliktelser for begrunnes i at de private barnehagene skal rapportere antall \u00e5rsverk de har pensjonsforpliktelser for som del av BASIL-rapporteringen. Men det \u00e5pnes for endringer i antall \u00e5rsverk i barnehagen gjennom \u00e5ret, s\u00e6rlig i august ved oppstart av nytt barnehage\u00e5r, og departementet mener derfor antall \u00e5rsverk som utl\u00f8ser tilskudd til pensjon m\u00e5 kunne justeres ved st\u00f8rre endringer. Departementet foresl\u00e5r videre \u00e5 lovfeste at tilskuddet skal best\u00e5 av gjennomsnittlig samlet l\u00f8nn per \u00e5rsverk i private barnehager. Med samlet l\u00f8nn menes l\u00f8nn uten overtid eller andre tillegg, da overtid utover 100 prosent stilling som regel ikke er pensjonsgivende inntekt. Etter en samlet vurdering foresl\u00e5r departementet at det tas utgangspunkt i gjennomsnittlig samlet l\u00f8nn per \u00e5rsverk i den enkelte private barnehage. Det skal vektes utfra stillingsprosent dersom noen av de ansatte jobber deltid. I vurderingen har departementet lagt st\u00f8rre vekt p\u00e5 treffsikkerhet og at pensjonskostnadene ikke skal gj\u00f8re det ekstra \u00f8konomisk tyngende \u00e5 ha ansatte med lang ansiennitet eller h\u00f8y utdanning for den enkelte private barnehage, enn p\u00e5 hensynet til enkelhet i beregningen. Etter en samlet vurdering foresl\u00e5r departementet at forskrift om prosentsats som skal brukes for \u00e5 beregne tilskudd til pensjon fastsettes nasjonalt. I vurderingen har departementet lagt vekt p\u00e5 at den foresl\u00e5tte modellen for beregning av pensjonstilskudd fortsatt skal v\u00e6re et tilskuddssystem etter sjablong, slik at det fastsettes et sett med alternative tilskuddssatser og 1 Tilskudd til pensjon = antall \u00e5rsverk i barnehagen x gjennomsnittsl\u00f8nn per \u00e5rsverk i privat barnehage x prosentsats med en \u00f8vre grense x sats for lokal arbeidsgiveravgift. 13 at kommunene velger den satsen som passer best med pensjonsvilk\u00e5rene i den enkelte barnehagen. Det vil dermed v\u00e6re behov for begrenset antall ulike prosentsatser, merverdien av \u00e5 fastsette dette lokalt blir dermed liten. Videre er det lagt vekt p\u00e5 at systemet ikke skal v\u00e6re for administrativt krevende i kommunene, og at nasjonalt fastsatte prosentsatser kan dempe konfliktniv\u00e5et rundt riktig utm\u00e5ling av tilskudd til pensjon lokalt. Departementet ber om h\u00f8ringsinstansenes syn p\u00e5 om slike forskrifter b\u00f8r fastsettes lokalt eller nasjonalt, og om h\u00f8ringsinstansenes syn p\u00e5 forslaget om at satsene b\u00f8r v\u00e6re differensierte. I forhold til om det b\u00f8r v\u00e6re en \u00f8vre grense for hvor mye en privat barnehage kan motta i tilskudd for \u00e5 dekke pensjonsutgifter, mener departementet at det er n\u00f8dvendig \u00e5 sette et slikt tak for \u00e5 sikre god kostnadskontroll og effektiv ressursbruk i kommunene. Departementet vurderer at grensen b\u00f8r fastsettes nasjonalt, slik at det er likt for alle private barnehager, og foresl\u00e5r \u00e5 lovfeste at den h\u00f8yeste prosentsatsen som fastsettes skal fungere som en \u00f8vre grense. Den skal beregnes basert p\u00e5 grensene for \u00e5rlig innskudd etter lov om tjenestepensjon \u00a7 4-7 (inkludert \u00e5 ta hensyn til h\u00f8yere sparesats for kvinner), utgifter til tilleggsprodukter og avtalefestet pensjon (AFP) som er sammenlignbare med tilleggsprodukter og AFP som er vanlig at ansatte i kommunale barnehager f\u00e5r. Videre legger departementet til grunn at det m\u00e5 trekkes fra samme egenandel fra ansatte i private barnehager som er vanlig for ansatte i kommunale barnehager. Departementet mener det b\u00f8r v\u00e6re et tungtveiende hensyn at tilskudd til pensjon skal treffe bedre p\u00e5 de faktiske kostnadene den enkelte barnehage har til pensjon enn det gj\u00f8r i dag, og at det ikke skal l\u00f8nne seg \u00e5 ha d\u00e5rlige pensjonsvilk\u00e5r eller lavt l\u00f8nnsniv\u00e5, men heller ikke v\u00e6re \u00f8konomisk tyngende \u00e5 ha gode pensjonsvilk\u00e5r eller ansatte med lang ansiennitet og/eller formell utdanning. Videre vektlegger departementet at systemet ikke er for administrativt krevende, og at det demper konfliktniv\u00e5et rundt riktig utm\u00e5ling av tilskudd til pensjon. Etter departementets syn vil tilskudd til pensjon etter modellen i alternativ 1 gi et bedre anslag over kostnader til pensjon i den enkelte barnehage og dermed treffe bedre p\u00e5 faktisk kostnadsniv\u00e5 enn dagens p\u00e5slag. Men modellen er basert p\u00e5 sjablong, og er ikke ment \u00e5 treffe n\u00f8yaktig p\u00e5 de faktiske kostnadene. At tilskuddet ikke treffer fullt ut vurderer departementet at m\u00e5 aksepteres for \u00e5 unng\u00e5 et system basert p\u00e5 s\u00f8knader og som ville v\u00e6rt sv\u00e6rt administrativt krevende, jf. omtale over om kostnadsdekning av pensjon. Alternativ 1 tar imidlertid hensyn til hva slags pensjonsvilk\u00e5r den enkelte private barnehage har n\u00e5r tilskudd til pensjon skal fastsettes. Det inneb\u00e6rer at den enkelte private barnehage kan p\u00e5virke hva de f\u00e5r i tilskudd til pensjon gjennom hvilke pensjonsvilk\u00e5r de tilbyr sine ansatte. Dette kan gi insentiver for de private barnehagene til \u00e5 gi bedre pensjonsvilk\u00e5r til sine ansatte. En ulempe med forslaget i alternativ 1 er at det vil v\u00e6re en stor endring i hvordan tilskudd til pensjon skal fastsettes, noe som gj\u00f8r at det kan v\u00e6re vanskelig \u00e5 vite hva som vil v\u00e6re effekten for den enkelte barnehage \u2013 s\u00e6rlig f\u00f8r forskriften med de mulige prosentsatsene er sendt p\u00e5 h\u00f8ring. I sum vil barnehager med veldig lave pensjonskostnader, fordi de har d\u00e5rlige vilk\u00e5r, f\u00e5 mindre i tilskudd til pensjon enn de gj\u00f8r i dag. Departementet sp\u00f8r om h\u00f8ringsinstansene st\u00f8tter \u2022 at det innf\u00f8res regler om pensjonstilskudd i tr\u00e5d med alternativ 1 \u2022 at tilskuddet til pensjon tar utgangspunkt i antallet \u00e5rsverk barnehagen har pensjonsforpliktelser for \u2022 at det tas utgangspunkt i gjennomsnittlig samlet l\u00f8nn per \u00e5rsverk i den enkelte private barnehage \u2022 at det gis nasjonal forskrift om hvilke prosentsatser som skal brukes 14 \u2022 at det skal fastsettes differensierte prosentsatser \u2022 forslaget til lovregulering av en \u00f8vre grense som den h\u00f8yeste prosentsatsen ikke kan overstige \u2022 om h\u00f8ringsinstansene har innspill til innretningen av denne \u00f8vre grensen \u2022 om omtalen av vanlige tilleggsprodukter for ansatte i kommunale barnehager er dekkende \u2022 forslaget til meldeplikt ved nye pensjonsavtaler Der h\u00f8ringsinstansene ikke st\u00f8tter eller har kommentarer bes det om at disse utdypes. Alternativ 2 \u2013 Justering av dagens regler om tilskudd til pensjon Dette forslaget inneb\u00e6rer videref\u00f8ring av dagens bestemmelser om utm\u00e5ling av tilskudd til pensjon og en ny s\u00f8knadsordning, men med noen justeringer, som at hovedelementene flyttes fra forskrift til lov. Det foresl\u00e5s at prosentsatsene i p\u00e5slaget skal videref\u00f8res, men at det skal v\u00e6re en lavere prosentsats for barnehager uten tariffavtale. I tillegg foresl\u00e5s det endringer i s\u00f8knadsordningen blant annet en ny \u00f8vre grense. Departementet anerkjenner at dagens innretning av tilskudd for \u00e5 dekke pensjonsutgifter har vist seg \u00e5 v\u00e6re noe komplisert \u00e5 praktisere, som periodiseringseffekter knyttet til pensjon, uenigheter om hva som defineres som utgifter til pensjon, ulik praktisering av dokumentasjonskrav i kommunene og detaljeringsgraden i reglene i forskriften. Dette har f\u00f8rt til uenigheter. Videre har dagens s\u00f8knadsordning for private barnehager med h\u00f8ye pensjonsutgifter i flere \u00e5r blitt kritisert, blant annet for store \u00e5rlige svingninger p\u00e5 \u00abtaket\u00bb og for skj\u00e6ringspunktet som inneb\u00e6rer at pensjonsavtalen m\u00e5 v\u00e6re inng\u00e5tt f\u00f8r 1. januar 2019 for \u00e5 v\u00e6re omfattet av s\u00f8knadsordningen. Dagens regler for beregning av pensjonstilskudd har som m\u00e5l at de fleste barnehager skal f\u00e5 dekket sine pensjonsutgifter. Men tilskuddssystemet gir ingen \u00f8konomiske insentiver til \u00e5 tilby gode pensjonsvilk\u00e5r, eller vilk\u00e5r som er likeverdig med hva ansatte i kommunale barnehager f\u00e5r. Det inneb\u00e6rer at de med d\u00e5rligst pensjonsvilk\u00e5r for sine ansatte f\u00e5r vesentlig mer i tilskudd til pensjon enn de har i utgifter til pensjon, siden alle ordin\u00e6re barnehager f\u00e5r et p\u00e5slag p\u00e5 10 prosent av l\u00f8nnsutgifter i kommunale barnehager. For \u00e5 gi et noe sterkere insentiv til \u00e5 f\u00f8lge bransjestandard og for \u00e5 unng\u00e5 at noen f\u00e5r vesentlig mer i tilskudd enn de har i utgifter p\u00e5 pensjonsdelen av tilskuddet, forsl\u00e5r departementet, som del av alternativ 2 at det innf\u00f8res noe differensierte p\u00e5slag, der barnehager uten tariffestede pensjonsavtaler f\u00e5r et lavere p\u00e5slag. Dette er p\u00e5 bakgrunn av at departementet legger til grunn at de fleste barnehager som ikke har tariffavtale ogs\u00e5 har lave pensjonsutgifter. I forhold til \u00e5 sette et \u00abtak\u00bb for dekking av pensjonsutgifter har departementet vurdert ulike mulige grenser. Et \u00f8konomisk insentiv for den private barnehagen \u2013 uavhengig av hvor taket settes \u2013 vil v\u00e6re \u00e5 ha pensjonskostnader under det barnehagen f\u00e5r gjennom p\u00e5slaget, siden barnehagen uansett f\u00e5r 10 prosent av kommunens l\u00f8nnsutgifter. Dersom barnehagen har kostnader mellom 10 prosent og taket, vil barnehagen f\u00e5 pensjonsutgiftene dekket, men heller ikke mer. Samtidig vil hvordan taket settes v\u00e6re viktig for \u00e5 sikre kostnadskontroll for staten og kommunene. Etter en samlet vurdering foresl\u00e5r departementet at taket fastsettes til 12 prosent av l\u00f8nnsutgifter i kommunale barnehager, dette ut fra hva departementet har vurdert som rimelig basert p\u00e5 kostnadsbildet i private barnehager, en vurdering av pensjonsregelverk for privat sektor og at det m\u00e5 sikres kostnadskontroll. Blant barnehagene som ikke f\u00e5r dekket utgiftene fullt ut gjennom denne hovedregelen, vil det v\u00e6re en del som omfattes av s\u00e6rordningen for barnehager med offentliglike pensjonsordninger og dermed allikevel f\u00e5r dekket kostnader over taket p\u00e5 12 prosent. \u00d8vrige barnehager vil ikke ha krav p\u00e5 \u00e5 f\u00e5 dekket utgiftene fullt ut, men de vil likevel f\u00e5 dekket st\u00f8rstedelen av utgiftene gjennom p\u00e5slaget og s\u00f8knadsordningen. 15 Departementet foresl\u00e5r justeringer i s\u00f8knadsordningen. Det inneb\u00e6rer at private barnehager kun b\u00f8r ha rett til \u00e5 s\u00f8ke dersom man over noe tid ikke blir kompensert for faktiske utgifter til pensjon gjennom p\u00e5slaget, som igjen m\u00e5 veies opp mot forutsigbarheten for kommunene i n\u00e5r de evt. f\u00e5r krav om ekstra tilskudd: perioden kan dermed kan v\u00e6re for lang, og departementet foresl\u00e5r at det skal v\u00e6re gjennomsnitt for 3 \u00e5r. Alternativ 2 bygger videre p\u00e5 dagens regler om tilskudd til pensjon. Departementet argumenterer for som en fordel med \u00e5 videref\u00f8re hovedtrekkene i dagens regler for utm\u00e5ling av tilskudd til pensjon at det vil v\u00e6re et kjent system for b\u00e5de private barnehager og kommunene. Alternativet gir imidlertid noe mindre \u00f8konomisk insentiv til \u00e5 gi ansatte i private barnehager like gode pensjonsvilk\u00e5r som ansatte i kommunale barnehager enn alternativ 1, og det er noe mindre treffsikkert. Samtidig vil de aller fleste barnehager minst f\u00e5 dekket sine pensjonsutgifter med dette alternativet. Departementet sp\u00f8r om h\u00f8ringsinstansene st\u00f8tter at \u2022 man endrer dagens regler om pensjonstilskudd i tr\u00e5d med alternativ 2 \u2022 at departementet skal gi forskrifter om prosentsatser \u2022 at prosentsatsene kan differensieres etter hva slags type barnehage der er, og etter vilk\u00e5rene i pensjonsavtalen \u2022 at barnehager uten tariffavtale skal f\u00e5 en lavere sats \u2022 forslagene til endringer i s\u00f8knadsordningen \u2022 at den \u00f8vre grensen settes til 12 prosent av kommunens l\u00f8nnsutgifter Der h\u00f8ringsinstansene ikke st\u00f8tter eller har kommentarer bes det om at disse utdypes. Videre foresl\u00e5s det en s\u00e6rregel om kostnadsdekning for barnehager som av historiske grunner har s\u00e6rlig h\u00f8ye pensjonskostnader fordi de har forpliktelser som er basert p\u00e5 avtaler om offentlig tjenestepensjon. Departementet foresl\u00e5r at det skal v\u00e6re et eget \u00f8vre tak/grense for denne ordningen, at taket fastsettes nasjonalt og at det gis hjemmel til at det kan fastsettes i forskrift. Dette vil sikre mer forutsigbarhet for disse barnehagene enn dagens kommunale tak. Det foresl\u00e5s at de aktuelle barnehagene for denne s\u00e6rregelen skal navngis i forskrift. Departementet sp\u00f8r om h\u00f8ringsinstansene st\u00f8tter \u2022 at det innf\u00f8res en s\u00e6rregel for barnehager med historiske pensjonsforpliktelser basert p\u00e5 avtaler om offentlig tjenestepensjon \u2022 en egen \u00f8vre grense for dekning av pensjonsutgifter for disse barnehagene \u2022 forslaget til forskriftshjemmel for departementet Der h\u00f8ringsinstansene ikke st\u00f8tter eller har kommentarer bes det om at disse utdypes. Byr\u00e5dets vurdering og forslag til h\u00f8ringsuttalelse til beregning av pensjonstilskudd til private barnehage Bergen kommune st\u00f8tter at det innf\u00f8res regler om pensjonstilskudd i tr\u00e5d med h\u00f8ringsutkastets alternativ 1, med de kommentarer som Bergen kommune har til enkeltelementer knyttet til denne modellen og under forutsetning av at det gj\u00f8res endringer basert p\u00e5 disse. Ogs\u00e5 modellen i alternativ 2 kan fungere, men alternativ 1 synes som en enklere metode p\u00e5 sikt og b\u00f8r dermed velges. Selve s\u00f8knadsordningen i alternativ 2 virker ogs\u00e5 mer krevende \u00e5 forvalte p\u00e5 sikt enn alternativ 1, og gir heller ikke en mer korrekt beregning. Bergen kommune opplever at mange private barnehager allerede synes det er utfordrende \u00e5 forst\u00e5 regelverket godt nok; og ikke tror de kan s\u00f8ke selv om de egentlig har grunnlag for det. Det m\u00e5 eventuelt tydeliggj\u00f8res om det er pensjonsgivende l\u00f8nn eller hvilke l\u00f8nnsarter som skal tas med i beregningen, da det per i dag gjerne tas med flere poster som ikke er pensjonsgivende. 16 Bergen kommune mener at tilskuddet til pensjon ikke kan ta utgangspunkt i antallet \u00e5rsverk barnehagen har pensjonsforpliktelser for. Kommunens utgifter b\u00f8r ikke \u00f8kes fordi barnehagen har flere ansatte enn bemanningsnormen/pedagognormen tilsier. Disse normene b\u00f8r v\u00e6re f\u00f8rende, eventuelt kommunens gjennomsnitt. I tillegg er det store utfordringer med \u00e5 benytte antall \u00e5rsverk i barnehagene. En del personer jobber med barn med spesielle behov som dekkes av andre midler fra kommunen som ikke skal tas med i beregningen. Denne type tiltak f\u00f8res p\u00e5 kostrafunksjon 211, mens generell barnehagedrift f\u00f8res p\u00e5 funksjon 201/221. Dessuten kan ansatte i barnehagen v\u00e6re finansiert av eksterne midler, f.eks. statlige tilskudd. Dette b\u00f8r ikke \u00f8ke kommunens tilskudd til pensjon. Med vikarer, b\u00e5de innleide og ansatte, har vi ogs\u00e5 erfart at dette er komplisert \u00e5 sikre korrekt informasjon om. Bergen kommune vil peke p\u00e5 viktigheten av at det framkommer tydelig hvordan pensjonstilskudd skal behandles for de ulike elementene i tilskuddsregelverket det legges opp til. For eksempel b\u00f8r det ikke gis \u00f8kt pensjonstilskudd for ekstra tildelinger baser p\u00e5 \u00f8kte kostnader til andre forhold, f.eks. transport. Bergen kommune er usikker p\u00e5 \u2013 men heller mot et nei \u2013 p\u00e5 forslaget om at det skal tas utgangspunkt i gjennomsnittlig samlet l\u00f8nn per \u00e5rsverk i den enkelte private barnehage. \u00c5 benytte et utsnitt fra Basil 15.12 vil ikke gi et godt bilde. Kan man derimot benytte rapporterte \u00e5rsverk gjennom \u00e5ret og l\u00f8nn gjennom \u00e5ret vil det gi gode tall. Det kan v\u00e6re en utfordring med ansatte som jobber med barn med spesielle behov, og om de skal holdes utenfor eller ikke og hvordan man sikrer at \u00e5rsverk og l\u00f8nn gjelder samme personer. Det m\u00e5 v\u00e6re mulig for kommunen \u00e5 be om dokumentasjon om man \u00f8nsker. Det fremg\u00e5r ikke hvordan dette skal h\u00e5ndteres i forhold til endring i barnetall fra \u00e5r til \u00e5r og gjennom \u00e5ret. Bergen kommune mener at hvilke prosentsatser som skal brukes skal gis i nasjonal forskrift, og st\u00f8tter videre at det fastsettes differensierte prosentsatser. Bergen kommune st\u00f8tter en lovregulering av en \u00f8vre grense som den h\u00f8yeste prosentsatsen ikke kan overstige, men er usikre p\u00e5 hvilken innretning en \u00f8vre grense kan ha, og hvordan departementet tenker dette l\u00f8st. Bergen kommune mener det b\u00f8r v\u00e6re et tak, og kommunens pensjonskostnader b\u00f8r v\u00e6re et \u00f8vre tak. Ytelsespensjon er nevnt flere ganger i h\u00f8ringsutkastet, men hvordan dette skal hensyntas i forbindelse med et slikt tak og prosentsats synes uklart. Siden det i stor grad er en overgangssituasjon, m\u00e5 dette hensyntas ved pensjonsberegningen. KLP og st\u00f8rre kommuner med egne pensjonskasser b\u00f8r tas med i arbeidet fremover. Kort h\u00f8ringsfrist gj\u00f8r at Bergen kommune ikke rekker \u00e5 ta dette videre internt i denne runden. Bergen kommune st\u00f8tter forslaget til meldeplikt ved nye pensjonsavtaler. Samtidig st\u00e5r det i h\u00f8ringsutkastet at man i utgangspunktet ikke skal endre plassering. Bergen kommune t mener at dersom kommunen finner at en barnehage er helt feilplassert, s\u00e5 b\u00f8r det v\u00e6re mulig \u00e5 flytte b\u00e5de opp og ned, og at dette er en l\u00f8sning som er rimelig enkel \u00e5 forvalte. Bergen kommune st\u00f8tter at departementet kan gi forskrift om prosentsatser, og at prosentsatsene kan differensieres etter hva slags type barnehage det er samt etter vilk\u00e5rene i pensjonsavtalen, og st\u00f8tter ogs\u00e5 forslaget om at barnehager uten tariffavtale kan f\u00e5 lavere sats. Informasjon om eventuell tariffavtale b\u00f8r tas inn i rapporteringen i Basil slik at kommunene har oppdatert informasjon p\u00e5 en enkel m\u00e5te. Bergen kommune er ogs\u00e5 usikre p\u00e5 forslaget om \u00f8vre grense p\u00e5 12 prosent av kommunens l\u00f8nnsutgifter. P\u00e5 det n\u00e5v\u00e6rende tidspunkt har en ikke tilstrekkelig grunnlag for \u00e5 vurdere om dette er et fornuftig tak. I forhold til forslaget om \u00e5 innf\u00f8re en s\u00e6rregel for barnehager med historiske pensjonsforpliktelser basert p\u00e5 avtaler om offentlig tjenestepensjon mener Bergen kommune at en ikke har tilstrekkelig kunnskap om hva og hvem dette gjelder til \u00e5 gi en uttale. I Bergen finnes det private barnehager som har KLP avtale samt sykehusbarnehager som 17 antas \u00e5 ha andre kostbare l\u00f8sninger. Det er derfor heller ikke mulig \u00e5 gi uttale til forslaget om til en egen \u00f8vre grense for dekning av pensjonsutgifter for disse barnehagene. I tillegg kan det p\u00e5pekes at alternativ 2 legger opp til \u00e5 p\u00e5tvinge en tariffavtale p\u00e5 de private barnehagene. \u00d8konomiske og administrative konsekvensene av forslaget om pensjonstilskudd Bergen kommune st\u00f8tter ikke departementets vurderinger av de \u00f8konomiske og administrative konsekvensene av forslaget. Bergen kommune mener at det er behov for ytterligere informasjon dersom en skal kunne beregne dette. H\u00f8ringen har ogs\u00e5 sv\u00e6rt kort svarfrist. Basert p\u00e5 antall s\u00f8knader fra PBL de senere \u00e5rene mener Bergen kommune kostnadene til pensjon trolig \u00f8ker uavhengig av valg av modell. I tillegg gir begge forslagene insentiv til barnehager som har lavere utgifter i dag til \u00e5 inng\u00e5 bedre avtaler. Videre vil Bergen kommune peke p\u00e5 at det blir et st\u00f8rre arbeid \u00e5 f\u00e5 oversikt over alle avtaler uavhengig av modell. Dette gir \u00f8kte utgifter ved oppstart. Informasjon om endringer av pensjonsavtaler b\u00f8r tas inn i Basil-rapporteringen. Det vil trolig ogs\u00e5 bli mer saksbehandling rundt feilplasseringer, og et \u00f8kt antall klager rundt dette. 3 Forslag om en form\u00e5lsbestemmelse Forslagene i h\u00f8ringsnotatet inneb\u00e6rer at den generelle forskriftshjemmelen som i dag finnes i \u00a7 19 tas ut av loven og at det i stedet gis regler om tilskudd til drift, pensjon og eiendom i egne bestemmelser i barnehageloven. Departementets forslag til form\u00e5lsbestemmelse: \u00a7 19 Form\u00e5l Regler om tilskudd til private barnehager skal s\u00e6rlig legge til rette for likebehandling av private og kommunale barnehagetilbud, forutsigbarhet for private barnehager, en mangfoldig barnehagestruktur og effektiv ressursbruk. Form\u00e5lsbestemmelsen skal vise hvilke hensyn reglene om tilskudd til private barnehager skal legge til rette for. Begrunnelsen er at regelverket m\u00e5 gi forutsigbarhet for de private barnehagene, det skal ikke baseres p\u00e5 for stor grad av skj\u00f8nn hos kommunene, det m\u00e5 legge til rette for likebehandling av private og kommunale barnehagetilbud og tilskuddene b\u00f8r kunne differensieres noe mer enn i dag for \u00e5 sikre opprettholdelse av en mangfoldig barnehagestruktur. Departementet viser til at barnehager og barnegrupper vil v\u00e6re forskjellige, og at reglene om tilskudd derfor b\u00f8r bygge opp under slike ulikheter. Det argumenteres for at nasjonale regler for \u00e5 kunne differensiere tilskudd bygger opp under hensynet til en mangfoldig barnehagestruktur. Til sist argumenterer departementet for at hensynet til effektiv ressursbruk, b\u00e5de overordnet og administrativt, gj\u00f8r at regelverket m\u00e5 utformes slik at det er s\u00e5 treffsikkert som mulig og stimulerer til ressurseffektive l\u00f8sninger. \u2022 Departementet sp\u00f8r om h\u00f8ringsinstansene st\u00f8tter forslaget til ny form\u00e5lsbestemmelse Byr\u00e5dets vurdering og forslag til h\u00f8ringsuttalelse om form\u00e5lsbestemmelse Bergen kommune st\u00f8tter forslaget til form\u00e5lsbestemmelse, men mener at begrepet \u00ablikebehandling\u00bb er uklart og mangler definisjon. Det m\u00e5 gis tydelige f\u00f8ringer i forskrift og retningslinjer for hvordan likeverdighetsprinsippet skal tolkes mht. til den konkrete tilskuddsutm\u00e5lingen. Tilskuddsreglene b\u00f8r utformes nasjonalt. Dette vil etter Bergen kommune sitt syn gi st\u00f8rst grad av forutsigbarhet og lavere konfliktniv\u00e5 knyttet til tilskuddene. N\u00e5r grunnlaget for tilskudd er utgifter i kommunale barnehager, sikres uansett lokale prioriteringer. 18 N\u00e5r det gjelder hensynet til en mangfoldig barnehagestruktur er Bergen kommune positiv til muligheten til \u00e5 gi ekstra grunntilskudd til s\u00e6rskilte form\u00e5l. Bergen kommune vil likevel p\u00e5peke at en slik adgang kan skape en forventning. I tillegg kompliserende for tilskuddsberegningen. Dersom sentrale myndigheter forventer at kommunene skal legge til rette for en barnehagestruktur som ikke st\u00f8tter opp under stordriftsfordelene i barnehagedrift, m\u00e5 dette kompenseres for i form av \u00f8kte overf\u00f8ringer. Bergen kommune er videre enig i at regelverket b\u00f8r legge til rette for effektiv ressursbruk, men siden forslaget vil \u00e5pne for mer skj\u00f8nnsvurderinger ute i kommunene er det grunn til \u00e5 anta en \u00f8kning i klagemengden, og flere saker som m\u00e5 saksbehandles for \u00e5 sendes videre til statsforvalteren. Spesielt gjelder dette forslaget om utm\u00e5ling av grunntilskudd og tilleggstilskudd. Noen generelle kommentarer til h\u00f8ringsutkastet \u2022 Det m\u00e5 presiseres n\u00e6rmere hvordan en skal forst\u00e5 ordlyden i \u00a7 19 a Kommunalt tilskudd til drift til private barnehager i forhold til hva som skal med i satsen. Det er blant annet uklart hva som ligger i ordet \u00abdrift\u00bb her. Tidligere ble det omtalt som ordin\u00e6r drift, noesom indikerer at alt som gjelder den ordin\u00e6re driften av barnehagene skal v\u00e6re med. Det forventes at grunntilskuddet kun skal omfatte kostnader til ordin\u00e6r drift og at andre tildelinger skjer utenom. Bergen kommune viser i den forbindelse til de \u00f8vrige kommentarene til punktene om grunntilskudd, ekstra grunntilskudd og tilleggstilskudd. Generelt er avgrensningen mot spesialtiltak for barn i barnehage (funksjon 211) utydelig. \u2022 Bestemmelsen i finansieringsforskriften \u00a7 3 Driftstilskudd til ordin\u00e6re barnehager er generelt uklar og kan gi rom for utstrakt skj\u00f8nn og f\u00f8lgelig konflikter. Det er for eksempel uklart hva som menes med at administrasjonsutgifter skal holdes utenfor. De siste \u00e5rene har Bergen hatt flere saker rundt hva som er del av dagens administrasjonsp\u00e5slag. Arbeidet med disse sakene har vist at det er n\u00f8dvendig med en klarerere definisjon av dette. Beregningen av ekstra grunntilskudd er ogs\u00e5 uklar. Det m\u00e5 ogs\u00e5 klargj\u00f8res hva som menes med \u00abbemannings- og kompetansekravet\u00bb. Det kan heller ikke v\u00e6re slik at dette skal v\u00e6re en enveis-korreksjon. P\u00e5 samme m\u00e5te som kommunen m\u00e5 kompensere for manglende ressurser, b\u00f8r ogs\u00e5 private avkortes tilsvarende. \u2022 Det b\u00f8r fremkomme i forskrift eller merknad til forskrift hvordan streik i henholdsvis kommunale og private barnehager vil p\u00e5virke tilskuddet. Dette er ikke omtalt, og Bergen kommune savner en avklaring rundt streik. Det har tidligere v\u00e6rt signalisert at kommunen m\u00e5 korrigere tilskuddssatsen ved streik, men det er ingen informasjon om hva som skal skje dersom en privat barnehage streiker. Barnehagene vil i de fleste tilfeller da ikke tilby den tjenesten som de mottar tilskudd for og b\u00f8r etter v\u00e5r oppfatning avkortes for sparte kostnader. \u2022 \u00c5pne barnehager m\u00e5 ha et eget regelverk, da det er stor forskjell p\u00e5 drift i en denne typen barnehager kontra i ordin\u00e6re barnehager. Bergen kommune opplever stadig utfordringer i hvordan man skal forholde seg til \u00e5pne barnehager, b\u00e5de i forhold til tilskudd, men ogs\u00e5 rundt andre forhold. \u00c5pne barnehager er et frivillig tilbud som kommunen burde kunne skalere etter behov og eventuelt prioritere ned dersom man \u00f8nsker det. 19 "
}