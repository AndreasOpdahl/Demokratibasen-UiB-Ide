{
  "dokument_id": "7b89fdd8-b99a-5e43-8d59-9d0eb3512c32",
  "doc_type": "meeting_agenda",
  "kommune": 5536,
  "tittel": "Innkalling - Formannskapet (Hoveddokument)",
  "url": "https://innsyn.lyngen.kommune.no/wfdocument.aspx?journalpostid=2013048075&dokid=94101&versjon=1&variant=A&ct=RA-PDF",
  "tekst": " Lyngen kommune Innkalling Utvalg: Formannskapet M\u00f8tested: Kantina r\u00e5dhuset Dato: 22.03.2024 Tid: Kl. 10:00 Medlemmene innkalles med dette til m\u00f8tet. Medlemmer som m\u00e5tte ha gyldig forfall og/eller mulig inhabilitet, m\u00e5 muntlig melde fra om dette snarest, slik at varamedlem kan bli innkalt. De varamedlemmene som f\u00e5r tilsendt innkallingen, m\u00f8ter alts\u00e5 bare dersom de f\u00e5r s\u00e6rskilt innkalling. Egenmeldingsskjema finnes p\u00e5 v\u00e5r hjemmeside www.lyngen.kommune.no under politikk/sakspapirer. De sakene som ikke er unntatt offentlighet er i tida fram til m\u00f8tet utlagt med alle dokumenter til alminnelig ettersyn p\u00e5 Servicekontoret, kommunehuset. De medlemmene og eventuelle innkalte varamedlemmer som skal delta i behandlingen av saker som er unntatt offentlighet, kan f\u00e5 n\u00e6rmere innsyn i disse (dersom de ikke f\u00f8lger denne innkallingen) ved henvendelse til Servicekontoret. M\u00f8tet starter etter klagenemda. Fra klokken 12.00 stiller Lyngenl\u00f8fte v/Erik Joachimsen. Sakliste Sak nr. Sakstittel PS 18/24 Delegerte saker PS 19/24 67/12 - Dispensasjon fra plan - vannforsyningsanlegg - Furuflaten - Lyngen Kommune PS 20/24 Vedtak ifm. revidering av forskrift for sn\u00f8scooterl\u00f8yper i Lyngen kommune- FOR-2021-12-02-4029 PS 21/24 Vedtak ifm forskrift om salg og skjenking av alkoholholdige drikker i Lyngen kommune PS 22/24 Lyngenl\u00f8ftet \u2013 Prioriterte prosjekter 1. kvartal 2024 Lyngen kommune, den 15.03.2024 Eirik Larsen ordf\u00f8rer Therese Str\u00f8m-Perrins utvalgssekret\u00e6r Lyngen kommune Arkiv: JournalpostID: 24/3358 Therese Str\u00f8m- Saksbehandler: Perrins Dato: 15.03.2024 Saksframlegg Saksnr. Utvalg M\u00f8tedato PS 18/24 Formannskapet 22.03.2024 Delegerte saker R\u00e5dmannens innstilling: De delegerte sakene tas til orientering. Underliggende saker: 21/24, 101/65 - Tillatelse til tiltak med ansvarsrett - oppf\u00f8ring av 3 hytter - Koppangen Panorama AS v/Lasse Biti N\u00e6ss 19/24, 101/65 - Vedtak - utslipp av avl\u00f8psvann til Sj\u00f8 - Koppangen Panorama - Myhreveien 6 23/24, 112/141 - Klage p\u00e5 behandling av s\u00f8knad om avl\u00f8sertilskudd 2023 24/24, 112/51 - Tillatelse til tiltak uten ansvarsrett - tilbygg - \u00d8rstrandveien 40 - Arve Elvebakk 16/24, 79/9 - Tillatelse til tiltak med ansvarsrett - Riving av bygg - Lyngenfjordveien 400 - Emil Ingvald Leiros 20/24, 79/9 - Tillatelse til tiltak uten ansvarsrett - riving av bygg - Lyngenfjordveien 400 - Emil Ingvald Leiros 08/24, 83/60 - Tillatelse til tiltak uten ansvarsrett - riving eldre driftsbygning - Strandveien 68B - Ludvik L\u00f8vli 11/24, 84/1 - Igangsettingstillatelse - rehabilitering av forpakterbolig - Presteg\u00e5rdsbakken 12 - Opplysningsvesenets Fond 22/24, 91/37 - Tillatelse til tiltak uten ansvarsrett - midlertidig brakkerigg - Ullsfjordveien - Sundquist Anlegg As Side 2 av 17 10/24, 98/77 - Tillatelse til tiltak med ansvarsrett - fritidsbolig - Mellavika 28 - Cato Skarstein 18/24, Svar til Gunn Fagerborg -krav om kompensasjon for forurenset vann 17/24, Svar til Marthe Hanssen -klage p\u00e5 kommunale avgifter 13/24, 112/290 - Ferdigattest - bruksendring og tilbygg/p\u00e5bygg - Lenangs\u00f8yrvei9en 560 - Thomas Johansen 14/24, 83/105 - Ferdigattest - riving brannskadet bolig- Isabelle Dahl 15/24, 97/2 - Ferdigattest - tilbygg bolig - Lyngsalpeveien 682 - Trond Martin Dahl Henriksen Lyngen kommune Arkiv: JournalpostID: 24/2667 Saksbehandler: Beathe Ditlefsen Dato: 29.02.2024 Saksframlegg Saksnr. Utvalg M\u00f8tedato PS 19/24 Formannskapet 22.03.2024 67/12 - Dispensasjon fra plan - vannforsyningsanlegg - Furuflaten - Lyngen Kommune Henvisning til lovverk \uf0b7 Plan- og bygningsloven \uf0b7 Kommuneplanens arealdel 2017-2029 \uf0b7 Kommuneplanens arealdel planutkast 2023 Saksopplysninger Generelle opplysninger om saken Tiltak: Vannforsyningsanlegg Eiendom: gnr 67 bnr 12 Lokasjon: Furuflaten Lyngen kommune skal etablere nytt grunnvannsanlegg p\u00e5 Furuflaten p\u00e5 eiendommen 67/12. Grunnvannsmagasinet vil v\u00e6re en del av en st\u00f8rre breelv- og elveavsetning som strekker seg langs Lyngsdalselva fra fjorden og ca 2 km i vestlig retning innover i dalen mot Lyngsalpene. Side 3 av 17 Eier av eiendommen er Wenche Helene Elveslett. Plasseringen av anlegget er merket av med r\u00f8dt X p\u00e5 kartutsnittet nedenfor. Prosessen med revidering av kommuneplanens arealdel er blitt forsinket. S\u00f8knaden om vannforsyningsanlegget har v\u00e6rt satt p\u00e5 hold siden i fjor h\u00f8st for \u00e5 avvente ferdigstilling av denne. For \u00e5 sikre at revidering av arealplanen ikke medf\u00f8rer til ytterligere forsinkelser for oppstart av prosjektet, fremmes derfor en s\u00f8knad om dispensasjon fra arealform\u00e5let i gjeldene kommuneplan samt plan- og bygningslovens \u00a7 1-8 byggegrense mot sj\u00f8 og vassdrag. Forhold til overordnet plan og \u00f8vrige vedtak I gjeldende arealplan er omr\u00e5det avsatt til LNFR-form\u00e5l. I nytt planforslag, som er planlagt vedtatt f\u00f8r barmarkssesongen, er omr\u00e5det avsatt til samme form\u00e5l og med hensynssone VA anlegg. Den nye planen har v\u00e6rt ute p\u00e5 h\u00f8ring uten at det har kommet inn merknader p\u00e5 denne delen av planen. Arealplanen er n\u00e5 sendt ut for 2.gangs h\u00f8ring. Lyngen kommune anser at h\u00f8ringsrunden i forbindelse med planprosessen skal v\u00e6re tilstrekkelig for \u00e5 kunne behandle disposisjonss\u00f8knaden. Videre har NVE i forbindelse med konsesjonsbehandlingen for grunnvannsanlegget kunngjort og lagt den ut til offentlig ettersyn. S\u00f8knaden har ogs\u00e5 v\u00e6rt sendt til regionale myndigheter, NGU, reinbeitedistrikt 19/32, Sametinget, Forum for natur og friluftsliv samt andre ber\u00f8rte parter for uttalelse. NVE mottok h\u00f8ringsinnspill fra Statsforvalteren i Troms og Finnmark og Sametinget. Disse innspillene er tatt med i videre behandling. Disse g\u00e5r ut p\u00e5 r\u00f8dmerkede arter samt tiltakshavers aktsomhets- og meldeplikt jf kulturminneloven \u00a7 8 2.ledd. Utdrag fra planbeskrivelsen i \"Revisjon av kommuneplanens arealdel 2022 - 2034\" Side 4 av 17 \u00d8konomiske konsekvenser Ikke vurdert Risiko- og sikkerhetsmessige konsekvenser I l\u00f8smassekart fra NGU ser vi at omr\u00e5det ligger under marin grense og best\u00e5r av breelvmateriale. Det er mulig for marin leire i slike omr\u00e5der. Geoteknisk vurdering m\u00e5 v\u00e6re gjennomf\u00f8rt i forbindelse med oms\u00f8kte tiltak. Videre ligger omr\u00e5det innenfor fareomr\u00e5de for skred i bratt terreng med \u00e5rlig sannsynlighet p\u00e5 1/5000. Samme med oppskyllingsh\u00f8yden som f\u00f8lge av fjellskred. Omr\u00e5det ligger ogs\u00e5 i aktsomhetsomr\u00e5det for flom. Det er gjort avb\u00f8tende tiltak i forbindelse med oms\u00f8kte tiltak. Det anlegges en fylling som tiltaket plasseres p\u00e5 slik at det kommer p\u00e5 kote 6. Tiltaket vil dermed ikke komme under oppskyllingsh\u00f8yden eller innenfor flomsonen. Videre er h\u00f8ydebassenget i lukkede PE tanker. Fig. utsnitt fra situasjonskart lagt opp p\u00e5 arealplanen 2017-2029: Milj\u00f8konsekvenser Lyngsdalselva er vernet etter verneplan for vassdrag iht St.prp. nr 4 (1972-73). Bakgrunnen for vernet er elvas ur\u00f8rthet. Vassdraget regnes ogs\u00e5 som viktig mtp friluftsliv. Der er r\u00f8dlistet planteart i omr\u00e5det, Kl\u00e5ved. Lokaliteten av denne vil bli merket f\u00f8r arbeidet starter. Videre vil entrepren\u00f8r bli gjort oppmerksom p\u00e5 at det ikke skal spres lupiner eller andre fremmede arter inn i omr\u00e5det. Omr\u00e5det ligger innenfor Lyngsdalen Reinbeitedistrikt. Iflg Naturbase kommer ikke br\u00f8nnomr\u00e5det i konflikt med registrerte beiteomr\u00e5der, trekk- eller flyttlei, gjerder eller anlegg. S\u00f8k i Askeladden viser at det ikke er registrerte kulturminner i omr\u00e5det. Side 5 av 17 Folkehelse/friluftsliv I omr\u00e5det ved Lyngsdalselva, og ved vannforsyningsanlegget, ferdes det folk. I tillegg fiskes det litt i elva. Det vil bli utarbeidet en egen klausuleringsplan med restriksjoner p\u00e5 aktiviteter som kan forurense grunnvannsforekomsten. Disse g\u00e5r ut p\u00e5 installasjoner i tilknytning til br\u00f8nnomr\u00e5det skal v\u00e6re utf\u00f8rt slik at det ikke virker skjemmende i landskapet, og at de ikke begrenser mulighetene til \u00e5 ut\u00f8ve friluftsliv utover n\u00f8dvendige klausuleringer. Omr\u00e5det deles inn i soner hvor det i sone 1 vil v\u00e6re forbud mot oppf\u00f8ring av leirplasser, gapahuker, lavvoer, osv. I sone 2 vil det v\u00e6re forbud mot camping m/overnatting. Rasting vil tillates, men omr\u00e5det b\u00f8r ikke tilrettelegges for \u00f8kt ferdsel. Vurdering av alternativer og konsekvenser Kommunen har begrenset anledning til \u00e5 gi dispensasjon. Dispensasjon kan ikke gis dersom hensynene bak bestemmelsen det dispenseres fra, eller hensynene bak lovens form\u00e5lsbestemmelse, blir vesentlig tilsidesatt. I tillegg m\u00e5 fordelene ved \u00e5 gi dispensasjon v\u00e6re klart st\u00f8rre enn ulempene etter en samlet vurdering (\u00a7 19-2 pbl, andre ledd). Omr\u00e5det der vannforsyningsanlegget planlegges plassert er avsatt til landbruk-, natur- og friluftsform\u00e5l samt reindrift. I ny arealplan som er ute for 2. gangs h\u00f8ring er omr\u00e5det plassert i hensynssonen for vannforsyningsanlegg. Tiltaket vurderes \u00e5 v\u00e6re i tr\u00e5d med hensikten i ny revidert plan. Etablering av br\u00f8nnene er et n\u00f8dvendig samfunnsmessig tiltak for \u00e5 sikre bebyggelsen, industri og landbruk i Furuflaten med stabil vannforsyning med god kvalitet. S\u00f8ker begrunner dispensasjon med: \"Lyngen kommune har gjort en grundig vurdering og gjennomgang av dagens vannforsyning og oms\u00f8kte tiltak er for \u00e5 bedre samt sikre vannforsyningen til Furuflaten. Det er lagt s\u00e6rlig vekt p\u00e5 vannkildens kapasitet og s\u00e5rbarhet mot forurensning, samt vannkvalitet f\u00f8r og etter vannbehandling. Etter p\u00e5legg om plan for leveringssikkerhet og sikring av r\u00e5vannskvaliteten er det gitt forslag til tiltak for \u00e5 bedre sikkerheten i vannforsyningen i Furuflaten. Det er utarbeidet en detaljplan for milj\u00f8 og landskap i henhold til vasslovgivningen og som skal godkjennes f\u00f8r anlegget settes i drift. Vannbehandlignsanlegget og h\u00f8ydebassenget p\u00e5 Furuflaten er planlagt p\u00e5 nordsiden av Lyngsdalselva, i umiddelbar n\u00e6rhet til omr\u00e5det hvor grunnvannsbr\u00f8nnene er etablert. Samlokalisering av tiltakets bestanddeler gir driftsmessige fordeler for kommunens ansatte. Det er fordelaktig teknisk og \u00f8konomisk for \u00e5 gj\u00f8re teknisk infrastruktur mellom vannbehandlingsanlegg og h\u00f8ydebasseng s\u00e5 kort som mulig. Naturinngrepet begrenses da avkj\u00f8ringsveien som m\u00e5 etableres kan nyttes til vedlikehold og drift b\u00e5de av vannbehandlingsanlegg og h\u00f8ydebasseng.\" Det er et nasjonalt m\u00e5l at strandsonen skal bevares som natur- og friluftsomr\u00e5de tilgjengelig for alle. Kommunen har en snever adgang til \u00e5 gi dispensasjon til bygging i strandsonen. Hensikten er \u00e5 unng\u00e5 en uheldig utvikling hvor strandsonen bygges ned bit for bit og gradvis uthuling av byggeforbudet. Dersom kommunen \u00f8nsker \u00e5 tillate bygging i strandsonen burde det i all hovedsak skje p\u00e5 grunnlag av vedtatte planer og ikke som enkeltvise dispensasjoner. Oms\u00f8kte tiltak plasseres ved de etablerte grunnvannsbr\u00f8nnene som igjen er plassert der p\u00e5 bakgrunn av tilstrekkelig kapasitet og god kvalitet p\u00e5 grunnvann. Avstand fra Lyngsdalselva til oms\u00f8kte tiltak vil v\u00e6re p\u00e5 omlag 10 meter. Ferdsel og friluft i omr\u00e5det vil fortsatt v\u00e6re ivaretatt. Hensyn til grunnvann og r\u00f8dlistede plantearter ivaretas og ved restriksjoner. Plasseringen av grunnvannsanlegget er hensiktsmessig og har v\u00e6rt gjennom en helhetlig prosess. Etablering av denne er av avgj\u00f8rende sanfunnsmessig betydning for \u00e5 sikre godt vann til bebyggelsen i Furuflaten. I en samlet vurdering finner kommunen at hensynet bak bestemmelsen om arealform\u00e5l og byggegrense mot sj\u00f8 ikke blir vesentlig tilsidesatt. Fordelene av det oms\u00f8kte tiltaket er klart st\u00f8rre Side 6 av 17 enn skader og ulemper for allmenne private interesser. Vilk\u00e5rene i plan- og bygningsloven \u00a7 19-2 andre ledd vurders som oppfylt og kommunen finner det hensiktsmessig \u00e5 innvilge dispensajon som oms\u00f8kt. Det oms\u00f8kte tiltaket vurderes som samfunnsnyttig ved \u00e5 sikre tilfredsstillende vannkvalitet og kapasitet til bebyggelsen i Furuflaten. R\u00e5dmannens innstilling: I medhold av plan- og bygnigsloven \u00a7 19-2 innvilges dispensasjon til oppf\u00f8ring av grunnvannsanlegg som oms\u00f8kt. Side 7 av 17 Lyngen kommune Arkiv: JournalpostID: 24/3047 Saksbehandler: Svein Eriksen Dato: 08.03.2024 Saksframlegg Saksnr. Utvalg M\u00f8tedato PS 20/24 Formannskapet 22.03.2024 PS Kommunestyret Vedtak ifm. revidering av forskrift for sn\u00f8scooterl\u00f8yper i Lyngen kommune- FOR-2021-12- 02-4029 Henvisning til lovverk Det vises til \"Lov om motorferdsel i utmark og vassdrag\" (motorferdselsloven), \"Forskrift for bruk av motorkj\u00f8ret\u00f8y i utmark og p\u00e5 islagte vassdrag\", samt \"Forskrift om sn\u00f8skuterl\u00f8yper, Lyngen kommune, Troms og Finnmark\" (FOR-2021-12-02-4029) Saksopplysninger Generelle opplysninger om sake Saken gjelder revisjon av lokal forskrift om sn\u00f8skuterl\u00f8yper som legges frem til vedtak etter h\u00f8ring og offentlig ettersyn. Forskriften gir bestemmelser om bruk av sn\u00f8skuterl\u00f8yper til rekreasjonskj\u00f8ring for tre fast angitte traseer som springer ut fra bygdene Lenangen, Svensby og kommunesenteret Lyngseidet. Gjeldende forskrift ble vedtatt 02.12.2021. Under politisk sluttbehandling i Lyngen kommunestyre fremkom det \u00f8nske om \u00e5 innlemme to tilf\u00f8yinger til l\u00f8ypenettet i Nord-Lenangen, som skal ha v\u00e6rt brukt i en lengre periode med hjemmel i tidligere forskrifter. R\u00e5dmannen ble under m\u00f8tet bedt om snarest \u00e5 iverksette ny prosess med sikte p\u00e5 at f\u00f8lgende allerede brukte l\u00f8ypedeler innlemmes i forskriften. De 2 tilf\u00f8yningene er: 1. Tilknytningsl\u00f8ype for startpunkt p\u00e5 parkeringsplass ved Nord-Lenangen kirkeg\u00e5rd (1F) 2. Forlengelse av l\u00f8ype 1A fra stoppested nedenfor Vaggashytta til h\u00f8yde 293 over Vaggasvannet. Dette utgj\u00f8r et tillegg i l\u00f8ypa p\u00e5 3,3 km. Det vises i denne sammenheng til vedlagte kartutdrag som viser \u00f8nskede endringer merket 1 og 2 i r\u00f8d farge. Ny forskriftsprosess ble oppstartmeldt 07.07.2022. Det kom inn 7 innspill til forskriftsarbeidet. Forslag til ny forskrift ble behandlet i Lyngen formannskap 12.4.23 og lagt ut til offentlig ettersyn og h\u00f8ring i perioden 26.4 - 1.7.23. Forskriftsrevisjonen ble annonsert i \"Framtid i Nord\" og lagt ut p\u00e5 kommunens hjemmeside. Ved fristens utl\u00f8p var det kommet inn 7 innspill. Side 8 av 17 Innsigelser Det er ikke innmeldt innsigelser til forslaget. Kommunen st\u00e5r dermed fritt til \u00e5 godkjenne merknadsbehandlingen og sluttbehandle forskriftsendringen. Statsforvalteren varsler imidlertid i sitt tilsvar at de vil p\u00e5klage et eventuelt forskriftsvedtak hvis del 2, -forlengelse av l\u00f8ype 1A videre inn i landskapsverneomr\u00e5det, -godkjennes av kommunen. Statsforvalteren har ikke innsigelsesrett i forskriftssaker, hvorp\u00e5 det sterkeste virkemiddelet er \u00e5 p\u00e5klage beslutningen videre til departement. Merknader N\u00e5r det gjelder merknader, kan kommunestyret fatte beslutninger selv om disse er i strid med innspill fra regionale myndigheter. Det vil imidlertid framg\u00e5 av dokumentet at innvendingene til forlengelse av l\u00f8ype 1A tilr\u00e5s etterkommet. Tilbakemeldingene fra sektormyndighetene er entydige i likhet med lovverk og gjeldende forskrifter. Det er videre i dokumentet \"Merknadsbehandling\" laget et sammendrag av hovedtrekkene i fra sektormyndighetene og r\u00e5dmannens innstilling til vedtak. Originalmerknadene (brevene i sin helhet) f\u00f8lger saken som vedlegg. Generelt kan man si at innspillene er sammenfallende p\u00e5 f\u00f8lgende punkter: - Ingen av innspillerne har innvendinger til tilknytningsl\u00f8ype 1F ved Nord-Lenangen kirkeg\u00e5rd - Samtlige av innspillerne som har gitt detaljerte innspill, og bemerker at forlengelse av l\u00f8ype 1 A videre inn i landskapsverneomr\u00e5det vil v\u00e6re brudd p\u00e5 bestemmelsene i motorferdselsloven om nye l\u00f8yper inn i verneomr\u00e5der. Innspillerne peker p\u00e5 at tidligere og n\u00e5v\u00e6rende forskriftsversjoner med tilh\u00f8rende kartverk har et omr\u00e5de 250 meter nord for Vaggashytta \u00f8verst i dalen som stoppsted for scooterl\u00f8ypa. Dette er godt dokumentert i gjeldende kartverk, men noe upresist forskriftstekst. Innspillet fra Kurt Engenes viser til bilder fra tidligere \u00e5r der stoppskiltet er plassert ved Vaggashytta, samt annen dokumentasjon som indikerer at scooterl\u00f8ypa har stoppet 250 meter nord for Vaggashytta og ogs\u00e5 blitt praktisert slik. N\u00e5r det i en periode likevel har v\u00e6rt praktisert kj\u00f8ring til h\u00f8yde over Vaggasvannet, er dette forskriftsmessig \u00e5 betrakte som ferdsel i strid med gjeldende forskrifter og motorferdselsloven. \u00d8vrige vurderinger Samtlige offisielle kart viser til at l\u00f8ype 1A stopper 250 meter nord for Vaggashytta. I forskriftene fra 1998, 2001 og 2007 er det i selve forskriftens tekst omtakt slik: L\u00f8ypa starter fra Rautindl\u00f8ypa ved Vassdalselva i Nordlenangsbotn, f\u00f8lger vest for Botnelva til Nedrevatnet, \u00d8vrevatnet og til endepunkt \u00f8st for h\u00f8yde 293 i botn av dalen.(FOR-1998-12-23-1285, FOR-2001-12-14-1411 og FOR-2007-01-09-36) F\u00f8rst i 2021, i forbindelse med forskriftsendring (FOR-2021-12-02-4029), kom det inn en endring i selve forskriftsteksten der stoppstedet presiseres slik at beskrivelse og kart sammenfaller: L\u00f8ypa starter fra Engenes i Nord-Lenangen p\u00e5 nordsiden av vegen ved dagligvarebutikk, f\u00f8lger fylkesveg s\u00f8rover til Stakkemyran til kryss med l\u00f8ype 1B og videre inn Nordlenangsbotn. L\u00f8ypa runder H\u00f8gneset og Grasbergneset p\u00e5 isen og f\u00f8lger videre Botnelva forbi \u00d8vrevatnet frem til endested rett \u00f8st for toppen 293/292 moh. L\u00f8ypas endepunkt er 250 meter nord for Vaggashytta. Det er un\u00f8yaktigheter i forskriftsteksten knyttet til plassering av stoppsted \u00f8st for h\u00f8yde 293/292 og man kan stille sp\u00f8rsm\u00e5l med hva som oppfattes \u00e5 v\u00e6re \"botn av dalen\". Imidlertid er kartgrnnlaget gjennom de ulike revisjonene sammenfallende og vi lar dette v\u00e6re grunnlaget for v\u00e5r innstilling. \u00d8konomiske konsekvenser Ingen \u00f8konomiske konsekvenser. Side 9 av 17 Risiko- og sikkerhetsmessige konsekvenser Ikke relevant her. Milj\u00f8konsekvenser En forlengelse av l\u00f8ypa vil naturlig nok ha milj\u00f8konsekvenser, for eksempel st\u00f8y. Men ogs\u00e5 hensyn til fauna og dyreliv veier tungt i vurderingerne. Det vises her spesielt til innspillet fra Ishavskysten frilufsr\u00e5d der disse elementene er godt dr\u00f8ftet. Folkehelse/friluftsliv Se kommentarer ovenfor. Vurdering av alternativer og konsekvenser Ikke relevant her. R\u00e5dmannens innstilling R\u00e5dmannen innstiller p\u00e5 forskriftsendring i tr\u00e5d med vedlagte forslag til forskrift. 1) Tilknytningpunkt 1F f\u00f8res frem fra parkeirngsplass ved kirkeg\u00e5rden til l\u00f8ype 1A. 2) L\u00f8ypa opprettholdes med stopp 250 meter nord for Vaggashytta, \u00f8st for h\u00f8yde 292/293. Stoppsted spesiifiseres med kartkoordinator slik at fremtidige misfors\u00e5elser skal unng\u00e5s. 3) Det tas inn formulering knyttet til fartsreduksjoner for tilknytningsl\u00f8ype 1F, og bruk i forbindelse med gravferder. I tillegg presiseringer knyttet til kj\u00f8ring vest av Stakkemyra. Vedlegg: Merknadsbehandling vedr. revisjon av lokal forskrift for sn\u00f8scooterl\u00f8yper- mars 2024 Innkomne uttalelser til revisjon av lokal forskrift for sn\u00f8skuterl\u00f8yper Forskrift om snoskuterloyper i Lyngen kommune 02042024 Kart over snoskuterloyper 27102021 \u00d8nsket tilknytning og forlengelse av l\u00f8ype 1F og 1A ved revisjon 02.02.2023 Forskrift om sn\u00f8scooterl\u00f8yper fra 2001 (OPPHEVET) Tillatelse kryssing fv. 7922 Side 10 av 17 Lyngen kommune Arkiv: JournalpostID: 24/3252 Saksbehandler: Svein Eriksen Dato: 13.03.2024 Saksframlegg Saksnr. Utvalg M\u00f8tedato PS 21/24 Formannskapet 22.03.2024 PS Kommunestyret Vedtak ifm forskrift om salg og skjenking av alkoholholdige drikker i Lyngen kommune Henvisning til lovverk Det vises til Alkoholloven og Forvaltningsloven Saksopplysninger Generelle opplysninger om saken Hensikten med forskriften er \u00e5 forenkle behandling og regelverk for salg og skjenking av alkoholholdige drikker i Lyngen kommune. Samtidig skal forskrift med retningslinjer fungere som veiledning til akt\u00f8rer med l\u00f8pende bevillinger og/eller som planlegger \u00e5 s\u00f8ke bevilling Forskriften ble behandlet i Lyngen formannskap 12.4.2023 og lagt ut til offentlig ettersyn i perioden 26.4.23 \u2013 16.6.2023. Planforslaget ble ogs\u00e5 annonsert i \u00abFramtid i Nord\u00bb og lagt ut p\u00e5 kommunens hjemmeside. Ved fristens utl\u00f8p var det innkommet 1 innspill fra regionale myndigheter. Innsigelser Det er ikke innmeldt innsigelser til planen. Kommunen st\u00e5r dermed fritt til \u00e5 sluttbehandle forskriften. Merknader N\u00e5r det gjelder merknader, kan kommunestyret og formannskap fatte beslutninger selv om disse er i strid med innspill fra regionale myndigheter. Det vil imidlertid fremg\u00e5 av dokumentet at mange av merknadene tilr\u00e5s etterkommet. \u00d8konomiske konsekvenser Ingen. Risiko- og sikkerhetsmessige konsekvenser Ikke relevant her. Milj\u00f8konsekvenser Ikke relevant her. Folkehelse/friluftsliv Side 11 av 17 Forskrft med retningslinjer skal ogs\u00e5 bidra til at \uf0b7 de samfunnsmessige og individuelle skadene som alkoholforbruk kan f\u00f8re til, blir avgrenset i st\u00f8rst mulig grad \uf0b7 omsetningen blir ut\u00f8vd i samsvar med alkoholloven og andre relevante lover, forskrifter og retningslinjer fastsatt av Lyngen kommunestyre \uf0b7 retningslinjene bidrar til at salgs- og skjenkestedene blir gitt stabile og forutsigbare rammevilk\u00e5r og forhindrer illojal konkurranse \uf0b7 hensynet til folkehelsen blir ivaretatt Vurdering av alternativer og konsekvenser Ikke relevant her. R\u00e5dmannens innstilling Merknadsbehandling og forslag til forskrift med tilh\u00f8rende retningslinjer godkjennes. Vedlegg: Forskrift for omsetning av alkoholholdig drikk- Lyngen kommune- vedtatt 2.4.2024 Retningslinjer for salg og skjenking av alkohol- per 2.4.2024 Merknadsbehandling ifm. forskrift om salg og skjenking av alkoholholdige drikker i Lyngen kommune H\u00f8ringssvar i sak- Statsforvalteren i Troms og Finnmark Side 12 av 17 Lyngen kommune Arkiv: JournalpostID: 24/678 Saksbehandler: Erik Joachimsen Dato: 19.02.2024 Saksframlegg Saksnr. Utvalg M\u00f8tedato PS 22/24 Formannskapet 22.03.2024 PS Kommunestyret Lyngenl\u00f8ftet \u2013 Prioriterte prosjekter 1. kvartal 2024 Henvisning til lovverk \uf0b7 Plan- og Bygningsloven \uf0b7 Sameloven \uf0b7 Forvaltningsloven Saksopplysninger I kommunestyrem\u00f8tet 13. november 2023 ble det gjort f\u00f8lgende vedtak: Lyngenl\u00f8ftet f\u00e5r en \u00f8vre investeringsramme p\u00e5 3,5 millioner i 2024. Eventuelle prosjekter som skal gjennomf\u00f8res m\u00e5 godkjennes av formannskapet og kommunestyret. For \u00e5 sikre god fremdrift og m\u00e5loppn\u00e5else for Lyngenl\u00f8ftets ulike delprosjekter, er det viktig at prosjektleder f\u00e5r handlingsrom til \u00e5 gjennomf\u00f8re tiltakene. Det vil derfor v\u00e6re hensiktsmessig at rammen som ble vedtatt 13.11.23 blir fordelt p\u00e5 de ulike prosjektene av Formannskapet allerede ved inngangen til \u00e5ret. 1. Gapahuk Lyngentrappa samt ferdigstillelse av trinn; Samlet budsjett er p\u00e5 1,6 mill kroner. Anmoder om kommunal garanti p\u00e5 1,1 millioner kroner a. Lyngentrappa ble p\u00e5begynt i september 2021. Arbeidende fortsatte sommeren 2022 og 2023. Det er per dags dato bygd 1.204 trinn samt en rekke benkeplasser i Gi\u00e6verlia. Telleren i Lyngentrappa viser at det var 17.539 passeringer i 2023, som var det f\u00f8rste hele \u00e5ret der Lyngentrappa var ferdigstilt og tilgjengelig stort sett hele \u00e5ret. Det forventes at bes\u00f8kstallet vil stige betydelig etter hvert som Lyngentrappa blir mer kjent. b. Lyngenl\u00f8ftet \u00f8nsker n\u00e5 \u00e5 videreutvikle Lyngentrappa ved at det bygges fasiliteter langs trappa som gj\u00f8r den mer attraktiv, og som f\u00e5r gjestene til \u00e5 f\u00f8le seg mer komfortable samt bruke mere tid i omr\u00e5det. Lyngenl\u00f8ftet \u00f8nsker \u00e5 bygge en gapahuk p\u00e5 plat\u00e5et \u00f8verst i hovedtrappa (etter 860 passerte trinn). I samme omgang planlegges bygging av noen flere trinn i \u00f8vre deler av Lyngentrappa. Side 13 av 17 c. SNN Samfunnsl\u00f8ftet (kr 500.000), Olav Thon Stiftelsen (kr 250.000) samt en bedriftssponsor (kr 250.000) s\u00f8kes om midler/tilskudd til gapahuk-prosjektet. I tillegg er det s\u00f8kt om spillemidler for kr 300.000. d. Samlet oms\u00f8kt ekstern finansiering; Kr 1.050.000. I tillegg jobbes det som nevnt med \u00e5 skaffe en bedriftssponsor. Den kommunale bevilgningen avkortes i forhold til innvilgede tilskudd. e. Lyngenl\u00f8ftet anmoder Formannskapet om at det bevilges 1,2 millioner kroner som en garanti for at byggingen kan starte. Dersom alle s\u00f8knader om eksterne tilskudd godkjennes, vil den kommunale andelen bel\u00f8pe seg til 150.000 kroner. 2. S\u00f8rlenangsbotn, forprosjekt og infrastruktur; 200.000 kroner a. Det utarbeides en helhetlig plan for omr\u00e5det for \u00e5 defineres hvordan vi \u00f8nsker at hele parkeringsomr\u00e5det skal se ut i fremtiden. Dette omfatter elementer som; Bygning med servicefunksjoner, asfaltering, informasjon, servering, toaletter og b\u00e5lplass. Koordineres med grunneier og LVO. b. Prosjektledelse med kr 100.000 er allerede finansiert gjennom driftsmidler til Lyngenl\u00f8ftet Budsjett: Forprosjekt kr 200.000 (investering) SUM kr 200.000 Finansiering: Lyngen kommune kr 200.000 (investering) 1. Fjellfinnbakken, videre prosjektering; 200.000 kroner (egenfinansiering: kr 100.000) Side 14 av 17 a. Grunneieravklaring b. Etablering av egen faglig arbeidsgruppe c. Utvikling av plan for omr\u00e5det: Hvordan \u00f8nsker vi at omr\u00e5det skal se ut i fremtiden? d. Oppf\u00f8lging av innvilget forprosjekt med finansiering fra Sametinget (kr 100.000) e. Rydding av skog f. Skilting og parkeringsl\u00f8sning g. Utvikling av en historiefortelling i samarbeid med samiske interesser h. Ekstern finansiering fra Sametinget er allerede innvilget med kroner 100.000 i. Flere eksterne s\u00f8knader vil bli sendt etter hvert som prosjektene iverksettes j. Prosjektledelse med kr 100.000 er allerede finansiert gjennom driftsmidler til Lyngenl\u00f8ftet Budsjett: Forprosjekt/masterplan kr 200.000 (investering) Sametinget kr - 100.000 (innvilget 31.3.2023) SUM kr 100.000 1. Jan S. Baalsrud-senter p\u00e5 Furuflaten, forprosjekt; 500.000 kroner a. Vurdere lokaliseringsalternativer b. Grunneieravklaringer c. Arbeidsgruppe d. Oppstart forprosjekt som har som form\u00e5l \u00e5 utrede mulighetene for \u00e5 etablere et informasjonssenter for Jan S. Baalsrud samt Lyngenlinjen e. Markedspotensial f. Utforme skisser for omr\u00e5det samt innvendig areal g. Kontakt med mulige interessenter; Forsvaret. Reiselivsn\u00e6ringen h. Finansiering og drift i. Mulige eksterne finansieringskilder: Forsvaret, Troms Holding, SNN Samfunnsl\u00f8ftet m.fl. j. Prosjektledelse med kr 100.000 er allerede finansiert gjennom driftsmidler til Lyngenl\u00f8ftet Budsjett: Arkitektskisser kr 250.000 Driftsmodell / konsept kr 100.000 Investeringskalkyle kr 100.000 M\u00f8ter og reiser kr 50.000 SUM kr 500.000 Side 15 av 17 Finansiering: Lyngen kommune kr 500.000 (Lyngenl\u00f8ftet investering) Ekstern finansiering kr 0 (det s\u00f8kes om ekstern finansiering hos Forsvaret, Troms Holding m.fl)) SUM kr 500.000 Forhold til overordnet plan og \u00f8vrige vedtak K-sak 122/23, 19. desember 2023. Det vises til strategisk n\u00e6ringsplan, reiselivsplan for regionen samt Lyngen kommunes kommuneplan. \u00d8konomiske konsekvenser Lyngenl\u00f8ftet vil med dette forsl\u00e5 at deler av investeringsrammen for 2024 disponeres p\u00e5 f\u00f8lgende m\u00e5te: \uf0b7 Gapahuk i Lyngentrappa samt bygging av noen flere trappetrinn (garanti) 1.200.000 kroner \uf0b7 S\u00f8rlenangsbotn, masterplan og infrastruktur 200.000 kroner \uf0b7 Fjellfinnbakken, videre prosjektering 100.000 kroner \uf0b7 Jan S. Baalsrud-senter p\u00e5 Furuflaten, forprosjekt 500.000 kroner SUM 2.000.000 kroner Dette finansieres innenfor vedtatt investeringsramme for Lyngenl\u00f8ftet p\u00e5 kr. 3 500 000. Risiko- og sikkerhetsmessige konsekvenser Ingen. Alle fagfelt er konsekvensutredet i forbindelse med byggestart (trafikk, skred, sauebeite og reindrift). Milj\u00f8konsekvenser Ingen Folkehelse/friluftsliv Lyngenl\u00f8ftets ulike prosjekter har det til felles at de skal bidra til at Lyngen skal bli et bedre sted \u00e5 bo og bes\u00f8ke. Vurdering av alternativer og konsekvenser Ingen R\u00e5dmannens innstilling: 1. Til gjennomf\u00f8ring av prosjekter i Lyngenl\u00f8ftet bevilges kr 2.000.000 til investering i 2024. Bel\u00f8pet stilles til disposisjon for Lyngenl\u00f8ftet innenfor nevnte prosjekter, og investeringsbudsjett reguleres tilsvarende. Side 16 av 17 2. Formannskapet f\u00e5r fullmakt til \u00e5 omdisponere investeringer innenfor nevnte prosjekter, samt bruke gjenv\u00e6rende investeringsramme (k-sak 122/23). \u00d8vrige prosjekter i perioden skal fremlegges for Formannskapet for prioritering f\u00f8r iverksetting. Budsjettregulering: \u00c5r Konto Ansvar Tjeneste Prosjekt Bel\u00f8p 2024 023000 6400 3650 250605 200 000 2024 037000 64000 3650 250605 -100 000 2024 017000 6400 3750 561511 50 000 2024 027000 6400 3750 561511 450 000 2024 023000 6400 3600 562007 200 000 2024 027000 6400 3600 562007 2 050 000 2024 081000 6400 3600 562007 -300 000 2024 089000 6400 3600 562007 -750 000 2024 023000 6400 3600 562114 200 000 2024 023000 6400 3250 561510 -2 000 000 SUM 0 Vedlegg: LYNGENL\u00d8FTET-LYNGENTRAPPA GAPAHUK MARS 2024 Tegning Gapahuk front Side 17 av 17 "
}