{
  "dokument_id": "9ad9828d-7f69-51c1-b09f-ae37c1854461",
  "doc_type": "case_attachment",
  "kommune": 4601,
  "tittel": "S\u00f8knad om tiltak",
  "url": "https://bergen.kommune.no/politikere-utvalg/api/fil/bk360/11416985/Soknad-om-tiltak",
  "tekst": " Plan- og bygningsetaten Bergen kommune Postboks 7700 5020 Bergen Vedlegges elektronisk s\u00f8knad Bergen, den 8. mai 2024 V\u00e5r ref: 10514 Deres ref.: F\u00d8LGEBREV TIL S\u00d8KNAD OM PLASSERING AV FLYTEBRYGGE OG LEGALISERING AV TERRENGINNGREP, NATURSTEINSMUR OG TRAPP Eiendom: Gnr. 216 Bnr. 1170 Tiltakets adresse: Strandveien 26, 5105 Eidsv\u00e5g i \u00c5sane Tiltakets art: Terrenginngrep og forst\u00f8tningsmurer m.m. Hjemmelshavere: Stian Steinsland Jenssen og Julie Marie Eik\u00e5s Jenssen A. Tiltakshaver Tiltakshaver og hjemmelshaver er Stian Steinsland Jenssen. Det foreligger fullmakt fra tiltakshaver til ansvarlig s\u00f8ker. B. Eiendom og eksisterende bebyggelse som ber\u00f8res av tiltaket Oms\u00f8kte eiendom, gnr. 216 bnr. 1170 er en bebygd boligeiendom beliggende i Eidsv\u00e5g. Eiendommen er bebygd med en enebolig p\u00e5 265 kvm BRA og ligger innenfor 100-metersbeltet mot sj\u00f8. B.1 Byggesakshistorikk Bygningsmyndigheten ga den 28. juni 2017 tillatelse til \u00aboppf\u00f8ring av enebolig\u00bb og \u00abterrengmessige bearbeidinger som f\u00f8lge av tiltaket\u00bb i byggesak 201712560. I s\u00f8knaden ble det informert om at det ogs\u00e5 skulle oppf\u00f8res \u00abmindre forst\u00f8tningsmurer i naturstein for tilpassing av terreng, ikke s\u00f8knadspliktig\u00bb, noe som ogs\u00e5 ble lagt til grunn i rammetillatelsen, uten at det p\u00e5 tegninger eller i s\u00f8knad var n\u00e6rmere presisert omfanget av terrengtilpasning eller forst\u00f8tningsmurer. I forbindelse med oppf\u00f8ringen av boligen ble det avklart at det var behov for \u00e5 endre tiltaket, og det ble s\u00f8kt og gitt tillatelse til endring den 25. april 2019. Tillatelsen til endring omfattet blant annet tillatelse til \u00e5 utvide trapperom i 3. etg. Utvidelse av trapperommet medf\u00f8rte en reduksjon av uteoppholdsarealet, slik at det var behov for \u00e5 kompensere med st\u00f8rre uteoppholdsareal andre steder Advokatfirmaet Landsvik & Larsen AS | Kanalveien 7, 5068 Bergen | post@llco.no | Org.nr.: 924 394 420 p\u00e5 eiendommen for \u00e5 tilfredsstille kravet til uteoppholdsareal til minimum 150 kvm. uteoppholdsareal i KPA2010 \u00a7 10, uten at det i s\u00f8knaden eller tillatelsen ble presisert hvor dette uteoppholdsarealet skulle etableres. Tiltaket ble gjennomf\u00f8rt og den 28. mai 2019 ga kommunen ferdigattest for boligen med tilh\u00f8rende utomhusareal. B.2 Ulovlighetsoppf\u00f8lgning Den 22. september 2022 mottok kommunen et tips om mulig ulovlig forhold p\u00e5 tiltakseiendommen. Kommunen dro p\u00e5 befaring og \u00e5pnet ulovlighetssak Bygningsmyndigheten varslet den 18. september 2023 p\u00e5legg om retting av ulovlige tiltak p\u00e5 eiendommen, f\u00f8r bygningsmyndigheten den 24. november 2023 p\u00e5la tiltakshaver \u00e5 fjerne trapp, natursteinsmur og treplatting, samt at opparbeidet uteoppholdsareal foran boligen m\u00e5tte reduseres til 75 kvm. Bilag 1: P\u00e5legg om retting av 24.11.2023 Advokatfirmaet Landsvik & Larsen AS p\u00e5klaget p\u00e5legget i klage sendt 15. desember 2023. I klagen ble det anf\u00f8rt at de p\u00e5lagt fjernede tiltakene var godkjent som del av rammetillatelsen og den p\u00e5f\u00f8lgende endringss\u00f8knaden. Klagesaken fikk saksnummer KLAGE-2023/17980. Bilag 2: Klage av 15.12.23 Statsforvalteren stadfestet p\u00e5legget i vedtak av 3. april d.\u00e5. Bilag 3: Stadfestelse av 03.04.24 I vedtaket skriver Statsforvalteren at de \u00abi utgangspunktet er enig med klager i at ordlyden i tillatelsen til \u00abTerrengmessige bearbeidinger som f\u00f8lge av tiltaket\u00bb isolert sett, men ogs\u00e5 sett i sammenheng med kravet om minste uteoppholdsareal av tilstrekkelig kvalitet p\u00e5 minimum 150 m2 for eneboliger i KPA 2010, kan dra i retning av at det er lagt til tiltakshaver \u00e5 vurdere hvilke terrengendringer som var n\u00f8dvendig p\u00e5 eiendommen for \u00e5 oppn\u00e5 et uteoppholdsareal som tilfredsstilte kravet i KPA.\u00bb P\u00e5 tross av at Statsforvalteren vurderte at byggetillatelsen var tvetydig ang\u00e5ende hvilke tiltak som det ble gitt tillatelse til, konkluderte Statsforvalteren med at det \u00aber overveiende sannsynlig at det i rammetillatelse av 28.06.2017 ikke ble gitt tillatelse til s\u00f8knadspliktige forst\u00f8tningsmurer, trapp eller uteoppholdsareal p\u00e5 270 m2 som etablert, men at det i front av bolig kun ble gitt tillatelse til uteoppholdsareal p\u00e5 75 m2 i tr\u00e5d med situasjonsplanen, fotomontasjen og beskrivelsen. Terrengendringene som overstiger 75 m2 i front av bolig, forst\u00f8tningsmurer og trapp er dermed et ulovlig forhold som kan kreves rettet etter plan- og bygningsloven kapittel 32.\u00bb 2 Det er denne terrengendringen, forst\u00f8tningsmuren og trappen som oms\u00f8kes legalisert i denne s\u00f8knaden. I tillegg s\u00f8kes det ogs\u00e5 om tillatelse til etablering av treplatting og flytebrygge, se beskrivelse av tiltaket i pkt. C C. Beskrivelse av tiltakets art Tiltaket omfatter; - terrenginngrep i form av planering av plen/terrenginngrep p\u00e5 319 kvm - etablering av trapp p\u00e5 totalt 11 kvm - to natursteinsmurer p\u00e5 hhv 10,6 meter og 6 meter - en 13 meter lang treplatting - en flytebrygge p\u00e5 ca. 6.3*2,8 meter med landgang D. Tiltakets st\u00f8rrelse og grad av utnytting Tiltaket omfatter tiltak som nevnt over i pkt. C. Eiendommen ligger i \u00f8vrig byggesone der utnyttelsesgraden skal v\u00e6re maksimalt 45 % BRA, men ingen av tiltakene medf\u00f8rer \u00f8kning i eiendommens utnyttelsesgrad, slik at utnyttelsesgraden ikke er relevant for tiltaket. E. Forholdet til plangrunnlaget Oms\u00f8kte eiendom inng\u00e5r i f\u00f8lgende arealplaner: - Kommuneplan for Bergen kommune 2018-2030 (KPA2018), ikrafttredelsesdato 19.06.2019 - Reguleringsplan \u00c5SANE/BERGENHUS. GNR 216, EIDSV\u00c5G, planid. 50790000, ikrafttredelsesdato 27.10.1961 KPA2018 I kommuneplanens arealdel inng\u00e5r eiendommen i \u00f8vrig byggesone og arealet i sj\u00f8 p\u00e5 utsiden av eiendommen inng\u00e5r i arealform\u00e5let bruk og vern av sj\u00f8 og vassdrag. Videre inng\u00e5r eiendommen i; - Hensynssone kulturmilj\u00f8 Eidsv\u00e5g - Hensynssone landskap funksjonell strandsone Plankrav 3 Etter KPA2018 \u00a7 3.1 skal tiltak etter pbl. \u00a7 21-1 bokstav a (konstruksjon) og k (terrenginngrep) inng\u00e5 i en reguleringsplan vedtatt med hjemmel i plan- og bygningsloven av 1985 eller nyere. Oms\u00f8kt tiltak omhandler tiltak som er s\u00f8knadspliktig etter pbl., \u00a7 21-1 bokstav a og k, men inng\u00e5r ikke i en slik nyere reguleringsplan. Det s\u00f8kes derfor om dispensasjon fra plankravet. Byggegrense mot sj\u00f8 I \u00f8vrig byggesone som er regulert er det byggegrense p\u00e5 25 meter, jf. KPA2018 \u00a7 6.1.1. De oms\u00f8kte tiltakene ligger med en avstand til sj\u00f8en p\u00e5 0 til 22 meter. Det s\u00f8kes derfor om en dispensasjon fra byggegrensen. Kulturmilj\u00f8 og landskap Etter KPA2018 \u00a7 12 skal konsekvenser for kulturminner vurderes i alle byggesaker. I hensynssone kulturmilj\u00f8 skal \u00abde karakteristiske trekkene ved bebyggelse, bebyggelsesstruktur og kulturlandskap definerer omr\u00e5der og gir det s\u00e6rpreg\u00bb, jf. KPA2018 \u00a7 35.5. Som nevnt gjelder tiltaket terrengendring i form av planering og etablering av forst\u00f8tningsmurer og trapp, i tillegg til etablering av treplatting og flytebrygge. Tiltakene har god terrengtilpasning og bidrar til at eiendommen f\u00e5r en god og funksjonell tilknytning til strandlinjen. Tiltakseiendommen ligger lengst nord i et sammenhengende boligomr\u00e5de langs sj\u00f8en helt fra \u00abkommunekaien\u00bb i Eidsv\u00e5g p\u00e5 eiendommen gnr. 216 bnr. 1255 i et strekke p\u00e5 i underkant av 500 meter. P\u00e5 strekningen har 13 av 15 boligeiendommer tilrettelegging av adkomst til sj\u00f8 i form av trapper, gangforbindelse, kaier og flytebrygger, og det er totalt 12 flytebrygger p\u00e5 strekningen. Det m\u00e5 p\u00e5 bakgrunn av ovennevnte legges til grunn at tilrettelegging av adkomst til og bruk av sj\u00f8 er del av kulturmilj\u00f8et i omr\u00e5det, slik at tiltaket ivaretar de karakteristiske trekkene ved bebyggelse, bebyggelsesstruktur og kulturlandskap i omr\u00e5det. 4 Utklipp fra bergenskart.no v\u00e5r angivelse av tiltak i strandsonen Parkering Tiltaket medf\u00f8rer ingen \u00f8kning i BRA, og p\u00e5virker ikke kravene til parkering Uteoppholdsareal I KPA2018 \u00a7 15.3.5 er det stilt krav om 100 kvm uteoppholdsareal p\u00e5 eiendommen. Fra eiendommen ble oppf\u00f8rt er uteoppholdsarealet p\u00e5 framsiden av bygningen mot sj\u00f8en vurdert som n\u00f8dvendig for \u00e5 oppfylle kravet til uteoppholdsareal, og vi viser til redegj\u00f8relsen i klage p\u00e5 p\u00e5legg om retting i sak KLAGE- 2023/17980 og redegj\u00f8relsen i pkt. B.1. Tiltaket er n\u00f8dvendig for \u00e5 oppfylle kravet til uteoppholdsareal. Reguleringsplan \u00c5SANE/BERGENHUS. GNR 216, EIDSV\u00c5G I reguleringsplanen er eiendommen avsatt til bebyggelse. Reguleringsplanen har ingen bestemmelser ut over plankart med tilh\u00f8rende tegnforklaring. Det er ikke i reguleringsplanen angitt noen byggegrense mot sj\u00f8. 5 F. Ivaretagelse av krav til universell utforming og visuelle kvaliteter Tiltaket har god terrengtilpasning og gode visuelle kvaliteter i seg selv og i forhold til sine bygde og naturlige omgivelser. G. Tiltakets sikkerhet mot fare eller vesentlig ulempe som f\u00f8lge av natur- eller milj\u00f8forhold, og behov for eventuelle sikringstiltak Tiltaket er ikke utsatt for fare eller vesentlig ulempe som f\u00f8lge av natur- eller milj\u00f8forhold. Det er ikke behov for sikringstiltak. H. Konsekvensanalyse som framg\u00e5r av byggteknisk forskrift \u00a7 9-4 Man kan ikke se at tiltaket ber\u00f8rer utvalgte naturtyper fastsatt etter reglene i naturmangfoldsloven som ikke er vurdert etter lovens regler om konsekvensutredninger. Det er dermed ikke krav om konsekvensutredning etter byggteknisk forskrift \u00a7 9-4 bokstav b. I. Minsteavstand til annen bebyggelse, kraftlinjer, vegmidte, vann- og avl\u00f8psledninger Oms\u00f8kt terrengendringen er plassert med en avstand til nabogrense p\u00e5 0 meter ot eiendommene gnr. 216 bnr. 1174 og 876. Avstanden til n\u00e6rmeste bygning p\u00e5 gnr. 216 bnr. 1171 er 15 meter. Vi kan ikke se at tiltaket er i konflikt med kraftlinjer, offentlig vei eller vann- og avl\u00f8psledninger. J. Atkomst, vannforsyning, avl\u00f8p og fjernvarmetilknytning Eiendommen er tilkoblet offentlig vei og avl\u00f8pe via privat vei og private stikkledninger. Tiltaket medf\u00f8rer ikke krav til dokumentasjon p\u00e5 rettigheter etter pbl. kap. \u00a7 27. K. Dispensasjon Det s\u00f8kes om dispensasjon fra: - KPA2018: Bruk og vern av sj\u00f8 og vassdrag - KPA2018 \u00a7 3.1 - Plankrav - KPA2018 \u00a7 6.1.1 \u2013 byggeforbud i strandsonen - Plan- og bygningsloven \u00a7 29-4 annet ledd \u2013 avstand til nabogrense Se vedlagt s\u00f8knad om dispensasjon. L. Forh\u00e5ndskonferanse Det er ikke avholdt forh\u00e5ndskonferanse. 6 M. Tegninger og m\u00e5lsatt situasjonsplan Vedlagt er fasadetegninger, snittegninger, oppriss og situasjonsplan over ny og sist godkjent situasjon. N. Nabovarsling Oms\u00f8kt tiltak ble nabovarslet via Altinn den 08. mai d.\u00e5. Merknadsfristen er ikke utl\u00f8pt f\u00f8r s\u00f8knaden sendes til kommunen. Eventuelle nabomerknader mer ansvarlig s\u00f8kers kommentarer vil ettersendes s\u00f8knaden. O. Forholdet til andre myndigheter Kommunen bes videre innhente eventuelle n\u00f8dvendige tillatelser i tr\u00e5d med samordningsplikten etter pbl. \u00a7 21-5 f\u00f8rste ledd jf. SAK10 \u00a7 6-2. P. Gjennomf\u00f8ringsplan Vedlagt er gjennomf\u00f8ringsplan versjon 1. Gjennomf\u00f8ringsplan vil kompletteres til s\u00f8knad om igangsettingstillatelse. Q. Erkl\u00e6ringer om ansvarsrett Vedlagt er erkl\u00e6ring om ansvarsrett for prosjektering av arkitektur. Ansvarlig s\u00f8ker er Prop Tech AS, et konsulentselskap som spesialiserer seg i rollen som ansvarlig s\u00f8ker i byggesaker. R. Avfallsplan/Milj\u00f8saneringsrapport Det synes ikke \u00e5 v\u00e6re krav om avfallsplan for tiltaket jf. TEK17 \u00a7 9-6. Ta gjerne kontakt med undertegnede ved eventuelle sp\u00f8rsm\u00e5l i saken. Med vennlig hilsen Advokatfirmaet Landsvik & Larsen AS Jostein Kvakland Advokatfullmektig e-post: jostein@llco.no mobil: 971 54 086 7 Plan- og bygningsetaten Bergen kommune Postboks 7700 5020 Bergen Vedlegges elektronisk s\u00f8knad Bergen, den 8. mai 2024 V\u00e5r ref: 10514 Deres ref.: S\u00d8KNAD OM DISPENSASJON FOR PLASSERING AV FLYTEBRYGGE OG LEGALISERING AV TERRENGINNGREP, NATURSTEINSMUR OG TRAPP Eiendom: Gnr. 216 Bnr. 1170 Tiltakets adresse: Strandveien 26, 5105 Eidsv\u00e5g i \u00c5sane Tiltakets art: Terrenginngrep og forst\u00f8tningsmurer m.m. Hjemmelshavere: Stian Steinsland Jenssen og Julie Marie Eik\u00e5s Jenssen 1. INNLEDNING Det vises til s\u00f8knad om plassering av flytebrygge og treplatting samt legalisering av terrenginngrep, natursteinsmur og trapp. I forbindelse med tiltaket s\u00f8kes det om dispensasjon fra: - KPA2018: Bruk og vern av sj\u00f8 og vassdrag - KPA2018 \u00a7 3.1 - Plankrav - KPA2018 \u00a7 6.1.1 \u2013 byggeforbud i strandsonen - Plan- og bygningsloven \u00a7 29-4 annet ledd \u2013 avstand til nabogrense 2. GENERELT I henhold til plan- og bygningsloven \u00a7 19-2 kan det i s\u00e6rlige tilfeller gis dispensasjon dersom hensynene bak bestemmelsen det dispenseres fra, eller hensynene i lovens form\u00e5lsbestemmelse ikke blir vesentlig tilsidesatt. I tillegg m\u00e5 fordelene ved \u00e5 gi dispensasjon v\u00e6re klart st\u00f8rre enn ulempene etter en samlet vurdering. Det skal legges s\u00e6rlig vekt p\u00e5 konsekvenser for helse, milj\u00f8, jordvern, sikkerhet og tilgjengelighet. Advokatfirmaet Landsvik & Larsen AS | Kanalveien 7, 5068 Bergen | post@llco.no | Org.nr.: 924 394 420 Det er med andre ord to vilk\u00e5r som m\u00e5 v\u00e6re oppfylt for at det skal kunne gis dispensasjon. For det f\u00f8rste m\u00e5 dispensasjonen ikke inneb\u00e6re at hensynene bak bestemmelsen det dispenseres fra eller lovens form\u00e5lsbestemmelse blir \u00abvesentlig tilsidesatt\u00bb. For det andre m\u00e5 fordelene ved dispensasjon v\u00e6re \u00abklart st\u00f8rre\u00bb enn ulempene. I tillegg skal det legges s\u00e6rlig vekt p\u00e5 konsekvenser for helse, milj\u00f8, jordvern, sikkerhet og tilgjengelighet. 3. KPA2018 BRUK OG VERN AV SJ\u00d8 OG VASSDRAG 3.1 Innledning Oms\u00f8kte flytebrygge og treplatting ligger i et omr\u00e5de som i kommuneplanens arealdel er avsatt til bruk og vern av sj\u00f8 og vassdrag. I omr\u00e5de avsatt til bruk og vern av sj\u00f8 og vassdrag er det i utgangspunktet ikke tillatt med tiltak etter pbl. \u00a7 20-1, se KPA2018 \u00a7 32.2.2. Oms\u00f8kte flytebrygge og traplatting er i strid med arealform\u00e5let, og det s\u00f8kes derfor dispensasjon fra bestemmelsen etter pbl. \u00a7 19-2. 3.2 Vurdering av hensyn Hensynet bak bruk og vern av sj\u00f8 og vassdrag er i hovedsak \u00e5 verne om samfunnsinteressene som er knyttet til sj\u00f8 og vassdrag. Det er \u00f8nskelig \u00e5 unng\u00e5 en uheldig omdisponering og fragmentering av sj\u00f8omr\u00e5der. De ulike utvidelsene av flytebryggen er i strid med arealform\u00e5let bruk og vern av sj\u00f8 og vassdrag. Flytebryggen er en liten flytebrygge p\u00e5 6,3 * 2,8 meter og bidrar lite til nedbygging av sj\u00f8omr\u00e5det. Flytebryggen og treplattingen er s\u00e5 liten at det i helt ubetydelig grad p\u00e5virker mulighetene for ferdsel til sj\u00f8s. Tiltakseiendommen ligger lengst nord i et sammenhengende boligomr\u00e5de langs sj\u00f8en helt fra \u00abkommunekaien\u00bb i Eidsv\u00e5g p\u00e5 eiendommen gnr. 216 bnr. 1255 i et strekke p\u00e5 i underkant av 500 meter. P\u00e5 strekningen har 13 av 15 boligeiendommer tilrettelegging av adkomst til sj\u00f8 i form av trapper, gangforbindelse, kaier og flytebrygger, og det er totalt 12 flytebrygger p\u00e5 strekningen. At det i omr\u00e5det er 12 flytebrygger taler sterkt for at oms\u00f8kt flytebrygge ikke vesentlig tilsidesetter hensynet bak arealform\u00e5let. Vurdert opp i mot at flytebryggen er en mindre flytebrygge i et omr\u00e5de med mange flytebrygger vil i liten grad p\u00e5virke hensynene bak arealform\u00e5let. De oms\u00f8kte tiltakene vil ikke vesentlig tilsidesette hensynet bak arealform\u00e5let. 3.3 Vurdering av konsekvenser Den klare fordelen med dispensasjon er at tiltakseiendommen blir tilrettelagt for adkomst til sj\u00f8. Dette muliggj\u00f8r fritidsfiske med b\u00e5t og annen bruk av sj\u00f8. 2 En ulempe med dispensasjonen er dispensasjonen i seg selv. Dispensasjoner kan over tid uthule og fragmentere innholdet i reguleringen. Samtidig viser dr\u00f8ftelsen om plankrav at det ikke er grunnlag for \u00e5 kreve reguleringsplan for \u00e5 gjennomf\u00f8re de oms\u00f8kte tiltakene. I de tilfellene det ikke er hensiktsmessig med reguleringsplan vil dispensasjoner kunne v\u00e6re form\u00e5lstjenlig. I dette tilfellet er det klare og vektige grunner for \u00e5 gi dispensasjon, mens ulempene er av mer generell karakter. Samlet sett vurderes fordelene med \u00e5 gi dispensasjon klart st\u00f8rre enn ulempene. 3.4 Konklusjon Etter dette kan vi ikke se at en dispensasjon fra bestemmelsene tilknyttet form\u00e5l bruk og vern av sj\u00f8 og vassdrag vil medf\u00f8re vesentlig tilsidesettelse av hensynet bak bestemmelsene eller lovens form\u00e5lsbestemmelse for \u00f8vrige. Videre overstiger fordelene med en dispensasjon i saken klart ulempene etter en samlet vurdering. Vi kan ikke se at en dispensasjon i saken har konsekvenser for helse, milj\u00f8, jordvern, sikkerhet og tilgjengelighet. 4. KPA2018 \u00a7 3.1 - PLANKRAV 4.1 Innledning Etter KPA2018 \u00a7 3.1 stilles det krav om at de oms\u00f8kte tiltak inng\u00e5r i en reguleringsplan vedtatt i medhold av plan- og bygningsloven av 1985 eller nyere (plankrav). Den oms\u00f8kte eiendom er ikke gjenstand for slik nyere detaljregulering. Det s\u00f8kes derfor om dispensasjon fra plankravet for bruksendring for deler av oms\u00f8kte eiendom jf. pbl. \u00a7 19-2. 4.2 Vurdering av hensyn Hensynet bak plankravet er \u00e5 ivareta behovet for en planmessig utbygging av omr\u00e5der hvor en sikrer en bred, helhetlig og grundig vurdering av arealbruken i et omr\u00e5de, samt behov for vurdering av hvordan utbygging av infrastruktur, gr\u00f8ntomr\u00e5der og andre overordnede forhold skal ivaretas. Denne saken gjelder s\u00f8knad om flere mindre tiltak p\u00e5 bebygd eiendom. Omr\u00e5det best\u00e5r i det vesentlige av andre boliger og nausteiendommer. Ut over mindre brukstilpasninger p\u00e5 eiendommene i omr\u00e5det m\u00e5 omr\u00e5det anses som ferdig utbygd. De oms\u00f8kte tiltakene er av et s\u00e5 begrenset omfang at det ikke er behov for planavklaring. De vurderingene som m\u00e5 foretas i byggesaken er av et slikt omfang at de kan avklares gjennom h\u00f8ringer til ber\u00f8rte instanser. 3 Videre er tiltakene utformet i tr\u00e5d med retningslinjene til de statlige planretningslinjene for differensiert forvaltning i strandsonen langs sj\u00f8en. Dette taler sterkt for at tiltakene er av et slikt omfang at det ikke er behov for planavklaring. Tiltaket medf\u00f8rer ikke behov for avklaring av infrastrukturelle forhold, og videre vil ber\u00f8rte naboer og offentlige etater gis mulighet til \u00e5 uttale seg og medvirke i byggesaksprosessen. Basert p\u00e5 omfanget av tiltaket er det heller ikke hensiktsmessig \u00e5 foreta en kostnadskrevende planprosess n\u00e5r konsekvenser av tiltaket kan avgj\u00f8res i en byggesak. Det p\u00e5pekes i den forbindelse at dette i prinsippet vil v\u00e6re i direkte strid med form\u00e5lsbestemmelsen i pbl. \u00a7 1-1 hvor det f\u00f8lger at \u00abLoven skal fremme b\u00e6rekraftig utvikling til beste for den enkelte, samfunnet og framtidige generasjoner.\u00bb. Basert p\u00e5 tiltakenes omfang og at omr\u00e5det m\u00e5 anses ferdig utbygd vil ikke en dispensasjon fra plankravet vesentlig tilsidesette hensynet bak kravet om reguleringsplan eller lovens form\u00e5lsbestemmelse for \u00f8vrig. 4.3 Vurdering av konsekvenser Den klare fordelen med en dispensasjon er at tiltakshaver f\u00e5r beholde det etablerte uteoppholdsarealet og flytebrygge uten \u00e5 m\u00e5tte gjennomf\u00f8re en planprosess. En planprosess er kostnadskrevende og vil i dette tilfellet ikke tilf\u00f8re noe til sakens opplysning som ikke kan gj\u00f8res i byggesaken. Planprosesser er ogs\u00e5 ressurskrevende for kommunen som da m\u00e5 bruke saksbehandlingskapasitet p\u00e5 \u00e5 saksbehandle en reguleringsplan som kun vil legge til rette for utbygging av helt mindre tiltak. Det m\u00e5 anses som en klar fordel at mindre byggesaker kan h\u00e5ndteres gjennom dispensasjoner etter en forsvarlig byggesaksprosess. En ulempe med dispensasjonen er at det blir godkjent byggetiltak i strandsonen uten at det foreligger reguleringsplan. I og med at tiltakene er utf\u00f8rt etter de statlige planretningslinjene for differensiert forvaltning av strandsonen lands sj\u00f8en m\u00e5 ulempen med at det ikke blir utarbeidet en reguleringsplan anses som liten. Etter dette vurderes fordelene med en dispensasjon i saken \u00e5 klart overstige ulempene etter en samlet vurdering. 4.4 Konklusjon Etter dette kan vi ikke se at en dispensasjon fra KPA108 \u00a7 3.1 vil medf\u00f8re vesentlig tilsidesettelse av hensynet bak bestemmelsene eller lovens form\u00e5lsbestemmelse for \u00f8vrige. Videre overstiger fordelene med en dispensasjon i saken klart ulempene etter en samlet vurdering. Vi kan ikke se at en dispensasjon i saken har konsekvenser for helse, milj\u00f8, jordvern, sikkerhet og tilgjengelighet. 4 5. KPA2018 \u00a7 6.1.1 \u2013 BYGGEFORBUD I STRANDSONEN 5.1 Innledning Etter bestemmelsen i kommuneplanen \u00a7 6.1.1 er det i \u00f8vrig byggesone en byggegrense p\u00e5 25 meter fra strandsonen dersom eiendommen er regulert. Alle de oms\u00f8kte tiltakene ligger innenfor byggegrensen mot sj\u00f8 s\u00f8kes det om dispensasjon fra KPA2018 \u00a7 6.1.1 for de oms\u00f8kte tiltak etter pbl. \u00a7 19-2. 5.2 Vurdering av hensyn Innenfor byggegrensen mot sj\u00f8 skal det tas s\u00e6rlig hensyn til natur- og kulturmilj\u00f8, friluftsliv, landskap og andre allmenne interesser. I de statlige planretningslinjene for differensiert forvaltning av strandsonen langs sj\u00f8en ligger eiendommen i sone 2. Bergen har generelt stort press p\u00e5 strandsonen, men p\u00e5 Eidsv\u00e5g og i det omkringliggende omr\u00e5det er det mindre press p\u00e5 strandsonen sammenlignet med de mer sentrale delene av kommunen. Dette inneb\u00e6rer at kommunen kan tillate seg en noe mer liberal praksis enn i de omr\u00e5dene av kommunen med langt st\u00f8rre press. Videre fremg\u00e5r det av retningslinjene for sone 2 at det kan v\u00e6re grunnlag for \u00e5 tillate brygger, og at det skal legges vekt p\u00e5 muligheten for \u00e5 tillate fritidsfiske. De oms\u00f8kte tiltakene gjennomf\u00f8res for \u00e5 gi n\u00f8dvendig uteoppholdsareal p\u00e5 tiltakseiendommen og for \u00e5 gi adkomst til sj\u00f8en. Tiltakseiendommen ligger som nevnt inntil et gr\u00f8ntomr\u00e5de i nord. Mot grensen til tiltakseiendommen stiger terrenget bratt opp fra sj\u00f8en. Selve tiltakseiendommen ligger i et s\u00f8kk mellom gr\u00f8ntomr\u00e5det og boligeiendommen i s\u00f8r som ligger p\u00e5 et framspring. Det gjennomf\u00f8rte terrenginngrepet fyller delvis igjen s\u00f8kket og hever terrenget. Dette gj\u00f8r at terrengendringene ser naturlig ut i landskapet, noe som taler for at hensynet til byggeforbudet i strandsonen ikke vesentlig blir tilsidesatt. Terrengendringene er gjennomf\u00f8rt i hagen til den eksisterende boligen og gjennomf\u00f8res i et omr\u00e5de hvor allemannsretten ikke gir adkomst. Dette taler for at en dispensasjon ikke vil vesentlig tilsidesette hensynet bak byggegrensen. Videre s\u00e5 ligger tiltakseiendommen som nevnt ytterst i et etablert omr\u00e5de hvor de fleste eiendommene har tilrettelegging av adkomst til sj\u00f8en i form av kaier, trapper og flytebrygger. Det oms\u00f8kte tiltaket er f\u00f8lgelig i tr\u00e5d med utbyggingsm\u00f8nsteret i omr\u00e5det, se utklipp av kart nedenfor. 5 Utklipp fra bergenskart.no v\u00e5r angivelse av tiltak i strandsonen Videre s\u00e5 grenser eiendommen til et st\u00f8rre gr\u00f8ntomr\u00e5de i nord der det er etablert badeplass hvor kommunen har satt ut benker, stupebrett, og fort\u00f8yningsplasser for sm\u00e5b\u00e5ter. Sett opp i mot tiltakenes plassering og de statlige retningslinjene i for differensiert forvaltning av strandsonen vurderes de oms\u00f8kte tiltakene til ikke \u00e5 vesentlig tilsidesette de hensyn som byggegrensen mot sj\u00f8 skal ivareta eller hensynene bak lovens form\u00e5lsbestemmelse for \u00f8vrig. 5.3 Vurdering av konsekvenser Den klare fordelen med en dispensasjon er at tiltakshaver f\u00e5r beholde det etablerte uteoppholdsarealet og flytebrygge. Videre s\u00e5 vil en dispensasjon reparere manglene og tvetydigheten i den opprinnelige byggetillatelsen til oppf\u00f8ring av det eksisterende huset. Ulempen med \u00e5 gi dispensasjon er at det blir gitt tillatelse til \u00e5 gjennomf\u00f8re byggetiltak i strandsonen. Denne ulempen m\u00e5 likevel vurderes til \u00e5 bli klart avveid med fordelen de ulike tiltakene gir til eiendommen i form av tilstrekkelig stort uteoppholdsareal og tilgang til sj\u00f8en, samt ved at 13 av 15 boligeiendommer i omr\u00e5det har slik tilrettelegging for adkomst og bruk av sj\u00f8en. 6 Samlet sett vurderes fordelene med \u00e5 gi dispensasjon som klart st\u00f8rre enn ulempen med \u00e5 gi dispensasjon. 5.4 Konklusjon Etter dette kan vi ikke se at en dispensasjon fra byggeforbudet i strandsonen vil medf\u00f8re vesentlig tilsidesettelse av hensynet bak bestemmelsene eller lovens form\u00e5lsbestemmelse for \u00f8vrige. Videre overstiger fordelene med en dispensasjon i saken klart ulempene etter en samlet vurdering. Vi kan ikke se at en dispensasjon i saken har konsekvenser for helse, milj\u00f8, jordvern, sikkerhet og tilgjengelighet. 6. PBL \u00a7 29-4 ANNET LEDD \u2013 AVSTAND TIL NABOGRENSE 6.1 Innledning Etter plan- og bygningsloven \u00a7 29-4 skal byggverk ha en avstand til nabogrensen v\u00e6re minimum 4 meter. Terrenginngrep og konstruksjoner som trapper og murer anses som byggverk. Oms\u00f8kt terrenginngrep ligger i en avstand til nabogrense p\u00e5 0 meter mot gnr. 216 bnr. 876 og 0 meter fra gnr. 216 bnr. 1169. Det s\u00f8kes om dispensasjon fra avstand til nabogrensen jf. pbl. \u00a7 19-2. 6.2 Vurdering av hensyn Hensynet bak bestemmelsen er i hovedsak branntekniske hensyn, men ogs\u00e5 at naboer skal sikres lys, rom og utsikt. Kommunen skal anvende bestemmelsen slik at en oppn\u00e5r en arealdisponering som p\u00e5 en god m\u00e5te ivaretar b\u00e5de utbyggers interesser og \u00f8nsker, offentlige interesser, samt hensyn til naboer slik at de beholder tilsvarende kvaliteter. De oms\u00f8kte terrenginngrepene i form av etablering av uteoppholdsareal, etablering av trapp og natursteinsmurer er gjennomf\u00f8rt for \u00e5 etablere adekvat uteoppholdsareal til tiltakseiendommen. Siden tiltaket gjelder terrenginngrep med trapp og natursteinsmur medf\u00f8rer ikke tiltaket \u00f8kt brannrisiko. Terrenginngrepet er gjennomf\u00f8rt mellom eksisterende bolig og sj\u00f8en og p\u00e5virker ikke naboeiendommene, slik at en dispensasjon ikke vil p\u00e5virke hensynet til lys og luft mellom bebyggelsen eller naboers interesser. Samlet sett er det klart at oms\u00f8kt terrenginngrep med trapp og natursteinsmur ikke vesentlig tilsidesetter hensynet bak avstand til nabogrense etter pbl. \u00a7 29-4 eller hensynet bak lovens form\u00e5lsbestemmelse for \u00f8vrig. 7 6.3 Vurdering av konsekvenser Den klare fordelen med en dispensasjon er at tiltakshaver f\u00e5r beholde det etablerte uteoppholdsarealet og flytebrygge. Videre s\u00e5 vil en dispensasjon reparere manglene og tvetydigheten i den opprinnelige byggetillatelsen til oppf\u00f8ring av det eksisterende huset. P\u00e5 bakgrunn av topografien p\u00e5 tiltakseiendommen og de omkringliggende eiendommene vil ikke dispensasjon fra avstandskravet i seg selv medf\u00f8re noen ulemper Ulempen med at det blir gitt dispensasjon er dispensasjonen i seg selv siden utbygging gjennom dispensasjoner kan i seg selv anses som uheldig. Dispensasjonen fra minsteavstand til nabogrense vil imidlertid ikke fragmentere en plan, noe som klart avdemper ulempen med dispensasjonen. Ulempene med dispensasjonen er liten, og fordelene m\u00e5 anses som relativt store. Fordelene med \u00e5 gi dispensasjon er derfor klart st\u00f8rre enn ulempene. 6.4 Konklusjon Etter dette kan vi ikke se at en dispensasjon fra avstandskravet i \u00a7 29-4 vil medf\u00f8re vesentlig tilsidesettelse av hensynet bak bestemmelsene eller lovens form\u00e5lsbestemmelse for \u00f8vrige. Videre overstiger fordelene med en dispensasjon i saken klart ulempene etter en samlet vurdering. Vi kan ikke se at en dispensasjon i saken har konsekvenser for helse, milj\u00f8, jordvern, sikkerhet og tilgjengelighet. 7. AVSLUTNING Etter tiltakshavers vurdering er det basert p\u00e5 ovennevnte gode grunner for \u00e5 innvilge dispensasjoner som oms\u00f8kt samt at vilk\u00e5rene i pbl. \u00a7 19-2 er oppfylt slik at oms\u00f8kte dispensasjoner kan og b\u00f8r innvilges. Med vennlig hilsen Advokatfirmaet Landsvik & Larsen AS Jostein Kvakland Advokatfullmektig e-post: jostein@llco.no mobil: 971 54 086 8 "
}