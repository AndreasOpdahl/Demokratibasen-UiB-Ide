{
  "dokument_id": "4b8c04af-77b0-5aa5-93dd-d1468f87360a",
  "doc_type": "case_presentation",
  "kommune": 4601,
  "tittel": "H\u00f8ringssaker til forretningsutvalget 05.11.2024",
  "url": "https://bergen.kommune.no/politikere-utvalg/api/fil/bk360/11397671/Framstilling-Horingssaker-til-forretningsutvalget-05-11-2024",
  "tekst": " Forretningsutvalget Saksframstilling V\u00e5r referanse: 2023/257837-176 Saksbehandler: Anette Hatlemark Drabl\u00f8s H\u00f8ringssaker til forretningsutvalget 05.11.2024 Hva saken gjelder: Bystyrets kontor har mottatt f\u00f8lgende h\u00f8ringer: 1. H\u00f8ringsbrev - forslag til endringer i reglene om taushetsplikt i helsepersonelloven og pasientjournalloven mv. 2. H\u00f8ring - En universell tannhelsetjeneste - \u2013 Harmonisering, styring og utvidet offentlig ansvar 3. H\u00f8ring - Pilottering av ambulant spesialshelseteam til barn og unge med h\u00f8y risiko for \u00e5 skade andre 4. H\u00f8ring - Forslag om endringer i forskrift om sosiale tjenester for personer uten fast bopel i Norge 5. H\u00f8ring - Forslag til justeringer i tilskudd til nasjonalanlegg og til idrettsanlegg for internasjonale mesterskap 6. H\u00f8ring - Forslag til endringer i forskrift om gebyr for tinglysing mv Etter \u00a7 6 i fullmakter for byr\u00e5det gjelder f\u00f8lgende for h\u00f8ringsuttalelser: \u00abByr\u00e5det selv avgir h\u00f8ringsuttalelser p\u00e5 vegne av Bergen kommune. H\u00f8ringsuttalelser i prinsipielle saker som samtidig inneb\u00e6rer politiske avveininger, skal avgis av bystyret. H\u00f8ringsuttalelser avgitt av byr\u00e5det sendes uten ugrunnet opphold Bystyrets kontor til orientering.\u00bb I reglement for bystyret og utvalgene kap. 7.3.1 st\u00e5r det at: \u00abForretningsutvalget fordeler innkomne saker til bystyrets organer. Forretningsutvalget avgj\u00f8r hvilke innkommende h\u00f8ringssaker som skal behandles i bystyrets organer og tar stilling til om de skal sluttbehandles i et bystyreutvalg eller bystyret\u00bb. (Vedtatt av bystyret 18.10.2023, sak 368/23). 1. H\u00f8ringsbrev - forslag til endringer i reglene om taushetsplikt i helsepersonelloven og pasientjournalloven mv. Helse- og omsorgsdepartementet har sendt p\u00e5 h\u00f8ring forslag til endringer i reglene om taushetsplikt i helsepersonelloven og pasientjournalloven. Forslaget gjelder endringer i flere av bestemmelsene om taushetsplikt og tilgang til helseopplysninger. Det foresl\u00e5s ogs\u00e5 endringer i enkelte andre bestemmelser. Endringene skal s\u00f8rge for at regelverket er bedre egnet til \u00e5 gj\u00f8re helseopplysninger tilgjengelig for behandling av pasientene (informasjonsdeling) og mer 1 digitaliseringsvennlig. Dette vil bidra til bedre pasientsikkerhet. Endringene skal ogs\u00e5 gj\u00f8re regelverket lettere \u00e5 forst\u00e5 og bruke. Bystyredirekt\u00f8ren vurderer at forslaget ikke er av prinsipiell karakter og inneb\u00e6rer politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 6. januar 2025. 2. H\u00f8ring - En universell tannhelsetjeneste \u2013 Harmonisering, styring og utvidet offentlig ansvar Helse- og omsorgsdepartementet har sendt p\u00e5 h\u00f8ring NOU 2024:18 En universell tannhelsetjeneste. Tannhelseutvalget ble oppnevnt 12. august 2022 for \u00e5 g\u00e5 gjennom tannhelsefeltet. Departementet mottok 26.september i \u00e5r NOU 2024: 18 En universell tannhelsetjeneste \u2013 Harmonisering, styring og utvidet offentlig ansvar, som inneholder utvalgets utredninger og forslag. Utredningen har seks hoveddeler. Den f\u00f8rste delen forklarer utvalgets mandat, sammensetning og arbeid. Del to og tre beskriver tannhelsen og tannhelsetjenesten i Norge. Del fire handler om tjenesteutvikling og del fem om utvalgets vurdering av behovet for en reform. I del seks, \u00abFremtidens tannhelsetjeneste\u00bb, presenteres utvalgets 40 forslag til en reform som skal f\u00f8re til en universell tannhelsetjeneste. Del seks best\u00e5r ogs\u00e5 av vurderinger knyttet til organisering av den offentlige tannhelsetjenesten, samt regulatoriske, \u00f8konomiske og administrative konsekvenser. Bystyredirekt\u00f8ren vurderer at forslaget er av prinsipiell karakter og inneb\u00e6rer politiske avveininger. Det anbefales at bystyret avgir h\u00f8ringssvar p\u00e5 vegne av Bergen kommune. H\u00f8ringsfristen er 15. mars 2025. 3. H\u00f8ring - Pilotering av ambulant spesialisthelseteam til barn og unge med h\u00f8y risiko for \u00e5 skade andre Helsedirektoratet har sendt p\u00e5 h\u00f8ring pilotering av ambulant spesialisthelseteam til barn og unge med h\u00f8y risiko for \u00e5 skade andre. Forslaget om \u00e5 pilotere ambulant spesialisthelseteam er et bidrag til \u00e5 svare ut m\u00e5l 1, \u00abLikeverdig og tilgjengelig behandlings- og oppf\u00f8lgingstilbud\u00bb, i den nasjonale strategien for helsesektorens arbeid med personer som ut\u00f8ver vold og overgrep. Strategien har i utgangspunktet et livsl\u00f8psperspektiv, men er fra 2023 avgrenset til \u00e5 gjelde for barn og unge (0-18 \u00e5r). Den nasjonale strategien har blitt utviklet og videre konkretisert p\u00e5 oppdrag fra Helse- og omsorgsdepartementet. Ambulant spesialisthelseteam er ett av flere tiltak som foresl\u00e5s for \u00e5 bidra til \u00e5 n\u00e5 det overordrede m\u00e5let i strategien; redusere ut\u00f8velsen av vold og overgrep gjennom \u00f8kt oppmerksomhet p\u00e5 de som ut\u00f8ver. Bystyredirekt\u00f8ren vurderer at forslaget ikke er av prinsipiell karakter og inneb\u00e6rer politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 24. januar 2025 2 4. H\u00f8ring - Forslag om endringer i forskrift om sosiale tjenester for personer uten fast bopel i Norge Arbeids- og inkluderingsdepartementet har sendt p\u00e5 h\u00f8ring forslag om endringer i forskrift om sosiale tjenester for personer uten fast bopel i Norge. Retten til fri bevegelighet for E\u00d8S-borgere og deres familiemedlemmer er regulert i Europaparlaments- og r\u00e5dsdirektiv 2004/38/EF om unionsborgere og deres familiemedlemmers rett til \u00e5 ferdes og oppholde seg fritt p\u00e5 medlemsstatenes territorium. Det er et grunnprinsipp i E\u00d8S-retten at nasjonalitetsbestemt forskjellsbehandling er forbudt. Form\u00e5let med forslag til endringer i forskriften om sosiale tjenester for personer uten fast bopel i Norge, er \u00e5 gj\u00f8re det mer tydelig for E\u00d8S-borgere hvilken rett de har til sosiale tjenester under lovlige opphold i Norge. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 24. januar 2025. 5. H\u00f8ring - Forslag til justeringer i tilskudd til nasjonalanlegg og til idrettsanlegg for internasjonale mesterskap Kultur- og likestillingsdepartementet sendte 4. september forslag til justeringer i tilskudd til nasjonalanlegg og til idrettsanlegg for internasjonale mesterskap p\u00e5 h\u00f8ring. Dagens nasjonalanleggsordning administreres av Kultur- og likestillingsdepartementet (KUD) og kommer i tillegg til ordin\u00e6r tilskuddsordning for idrettsanlegg. Nasjonalanleggene skal kunne brukes til presentasjon av internasjonal eliteidrett og v\u00e6re en arena for internasjonale mesterskap og konkurranser i Norge. Nasjonalanlegg er forbeholdt idretter av \u00abnasjonal betydning\u00bb. Det er departementets vurdering at dagens nasjonalanlegg i varierende grad oppfyller kriteriene for ordningen. Det er videre en utfordring at dagens ordning kun omfatter et f\u00e5tall idretter/anlegg. I h\u00f8ringsnotatet vurderes ulike alternativer for hvordan staten kan bidra til \u00e5 realisere st\u00f8rre konkurranseanlegg. Konkret fremmes det forslag til justeringer i nasjonalanleggsordningen, samt forslag til tilleggsfinansiering innenfor den eksisterende tilskuddordningen for idrettsanlegg i kommunene for \u00e5 im\u00f8tekomme flere idretters behov for idrettsanlegg til internasjonale mesterskap. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 4. desember 2024. 6. H\u00f8ring - Forslag til endringer i forskrift om gebyr for tinglysing mv Kommunal- og distriktsdepartementet sendte 24.10.24 p\u00e5 h\u00f8ring forslag til endringer i forskrift om gebyr for tinglysing, registrering eller anmerkning i grunnboken og kraftledningsregisteret. 3 Det er i Prop. 1 S (2024\u20132025) for budsjett\u00e5ret 2025 under Kommunal- og distriktsdepartementet, fremmet forslag om en \u00f8kning av tinglysingsgebyrene tilsvarende 36 mill. kroner. I h\u00f8ringsnotatet foresl\u00e5r departementet de n\u00f8dvendige forskriftendringer for \u00e5 f\u00f8lge opp budsjettforslaget, samt enkelte tekniske endringer for \u00e5 forenkle regelverket. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 4. desember 2024 Forslag til vedtak: 1. Byr\u00e5det avgir eventuelt h\u00f8ringssvar til \u00abH\u00f8ringsbrev - forslag til endringer i reglene om taushetsplikt i helsepersonelloven og pasientjournalloven mv.\u00bb p\u00e5 vegne av Bergen kommune. 2. Utvalg for helse og sosial innstiller til bystyret som avgir h\u00f8ringssvar til \u00abH\u00f8ring - En universell tannhelsetjeneste \u2013 Harmonisering, styring og utvidet offentlig ansvar\u00bb p\u00e5 vegne av Bergen kommune. 3. Byr\u00e5det avgir eventuelt h\u00f8ringssvar til \u00abH\u00f8ring - Pilotering av ambulant spesialshelseteam til barn og unge med h\u00f8y risiko for \u00e5 skade andre\u00bb p\u00e5 vegne av Bergen kommune. 4. Byr\u00e5det avgir eventuelt h\u00f8ringssvar til \u00abH\u00f8ring - Forslag om endringer i forskrift om sosiale tjenester for personer uten fast bopel i Norge\u00bb p\u00e5 vegne av Bergen kommune. 5. Byr\u00e5det avgir eventuelt h\u00f8ringssvar til \u00abH\u00f8ring - Forslag til justeringer i tilskudd til nasjonalanlegg og til idrettsanlegg for internasjonale mesterskap\u00bb p\u00e5 vegne av Bergen kommune. 6. Byr\u00e5det avgir eventuelt h\u00f8ringssvar til \u00abH\u00f8ring - Forslag til endringer i forskrift om gebyr for tinglysing mv\u00bb p\u00e5 vegne av Bergen kommune. Dato: 29. oktober 2024 \u00d8ivind Hauge St\u00f8le - Fagleder Anette H. Drabl\u00f8s - F\u00f8rstekonsulent Dokumentet er godkjent elektronisk. Vedlegg: H\u00f8ringsbrev 4 "
}