{
  "dokument_id": "63137a18-979f-5489-98c0-1f5028636cdf",
  "doc_type": "meeting_agenda",
  "kommune": 5536,
  "tittel": "Innkalling - Formannskapet - 12.11.2024 (Hoveddokument)",
  "url": "https://innsyn.lyngen.kommune.no/wfdocument.aspx?journalpostid=2013057052&dokid=113987&versjon=2&variant=A&ct=RA-PDF",
  "tekst": " Lyngen kommune Innkalling Utvalg: Formannskapet M\u00f8tested: R\u00e5dhuset, kantina 2.etg. Dato: 12.11.2024 Tid: Kl. 09:30-15:00 Medlemmene innkalles med dette til m\u00f8tet. Medlemmer som m\u00e5tte ha gyldig forfall og/eller mulig inhabilitet, m\u00e5 muntlig melde fra om dette snarest, slik at varamedlem kan bli innkalt. De varamedlemmene som f\u00e5r tilsendt innkallingen, m\u00f8ter alts\u00e5 bare dersom de f\u00e5r s\u00e6rskilt innkalling. Egenmeldingsskjema finnes p\u00e5 v\u00e5r hjemmeside www.lyngen.kommune.no under politikk/sakspapirer. De sakene som ikke er unntatt offentlighet er i tida fram til m\u00f8tet utlagt med alle dokumenter til alminnelig ettersyn p\u00e5 Servicekontoret, kommunehuset. De medlemmene og eventuelle innkalte varamedlemmer som skal delta i behandlingen av saker som er unntatt offentlighet, kan f\u00e5 n\u00e6rmere innsyn i disse (dersom de ikke f\u00f8lger denne innkallingen) ved henvendelse til Servicekontoret. R\u00e5dmannen vil legge frem handlings- og \u00f8konomiplan 2025-2028. Det vil bli dialogm\u00f8te med Troms Fotballkrets fra kl. 14.00-15.00. Sakliste Sak nr. Sakstittel PS 80/24 Delegerte saker PS 81/24 S\u00f8knad om st\u00f8tte til trykking av jubileumsbok; Lyngen kirke - 250 \u00e5r PS 82/24 101/8 - s\u00f8knad om dispensasjon hyttetomt - Gunnar P. Fagerborg PS 83/24 112/10 og 112/47 - S\u00f8knad om konsesjon - leie av fallrettigheter - Reinelva PS 84/24 Foresp\u00f8rsel om kj\u00f8p av n\u00e6ringsareal m/bygg - gjelder deler av 108/202 PS 85/24 Omgj\u00f8ring av vedtak fra leie til eie - Nord Lenangen Havn Lyngen kommune, den 05.11.2024 Eirik Larsen ordf\u00f8rer Johanne Larsen utvalgssekret\u00e6r Lyngen kommune Arkiv: JournalpostID: 24/12334 Saksbehandler: Johanne Larsen Dato: 05.11.2024 Saksframlegg Saksnr. Utvalg M\u00f8tedato PS 80/24 Formannskapet 12.11.2024 Delegerte saker R\u00e5dmannens innstilling: De delegerte sakene tas til orientering. Underliggende saker: 87/24, 110/115 - Tillatelse til tiltak med ansvarsrett - lagerbygg - Hamnenesveien - Fagervoll Kystfiske As 114/24, 112/94 - Tillatelse til tiltak med ansvarsrett - rehabilitering pipe - Lenangsveien 1253 - Frode Johannes Robertsen 115/24, 123/51 - Tillatelse til tiltak med ansvarsrett - bolig - Tindevangen 13 - Jussi Oskari Marin 118/24, Svar om vanngebyrer for tilknytning kommunalt vann for forlengelse av vannledning til gamle fotballbanen p\u00e5 Lenangs\u00f8yra. 117/24, 84/1 - Igangsettingstillatelse - antennesystem med utstyrshytte - Parakjord - Lyngseidet - Telenor Infra As 116/24, 84/42 - Rammetillatelse - bruksendring og tilbygg - Strandveien 24 - Lyngen Kommune 113/24, 92/67 - Tillatelse til tiltak uten ansvarsrett - toalett og avfallssystem - vardoveien - Lyngen Kommune Side 2 av 21 Lyngen kommune Arkiv: JournalpostID: 24/12286 Saksbehandler: John Terje S\u00f8rensen Dato: 04.11.2024 Saksframlegg Saksnr. Utvalg M\u00f8tedato PS 81/24 Formannskapet 12.11.2024 S\u00f8knad om st\u00f8tte til trykking av jubileumsbok; Lyngen kirke - 250 \u00e5r Henvisning til lovverk Kommuneloven kap. 8 - \u00a7 44 Kirkeloven kap. 2 - \u00a7 15 Saksopplysninger Generelle opplysninger om saken I 2025 blir Lyngen kirke 250 \u00e5r og dette skal markeres p\u00e5 ulike m\u00e5ter. Lyngen kirkelige fellesr\u00e5d planlegger blant annet en uke h\u00f8sten 2025 hvor man samler ulike jubileums-markeringer. Fellesr\u00e5det har ogs\u00e5 besluttet at det skal utgis en egen jubileumsbok med tittelen; Lyngen kirke - 250 \u00e5r. I forbindelse med trykking av jubileumsboka er det innhentet tilbud og Lundblad Trykkeri i Troms\u00f8 var da rimeligst med kr. 155 000 eks mva. Fellesr\u00e5det s\u00f8ker i brev til kommunen datert 08.10.24 \u00f8konomisk st\u00f8tte tilsvarende bel\u00f8pet for trykkekostnader, kr. 155 000. Forhold til overordnet plan og \u00f8vrige vedtak Lyngen kirke er omtalt i \"Kommunedelplan for idrettsanlegg, fysisk aktivitet, kulturhus, friluftsliv og kulturminner 2017-2024\" under avsnittet \"kulturminner\". \u00d8konomiske konsekvenser Lyngen kommune er inne i en periode hvor samtlige enheter arbeider med \u00e5 skj\u00e6re ned p\u00e5 utgiftene. Det er i utgangspunktet ikke budsjetterte midler avsatt til form\u00e5let. Vurdering av alternativer og konsekvenser En egen bok som omhandler kommunens hovedkirke gjennom 250 \u00e5r, vil inneholde mye interessant lokalhistorie. Lyngen kirke har v\u00e6rt en viktig tros- og kulturformidler gjennom generasjoner og spiller fortsatt en viktig funksjon ved markering av h\u00f8ydtider og merkedager. Den er ogs\u00e5 et godt synlig symbolbygg for bes\u00f8kende. Det er viktig at kirkas lange historie blir trukket fram og formidlet til egne innbyggere og andre interesserte. Side 3 av 21 R\u00e5dmannens innstilling: Forslag til vedtak: Lyngen kommune innvilger kr. 55 000 til trykking av jubileumsboka Lyngen kirke - 250 \u00e5r. Budsjett Ansvar Tjeneste Art Fond Sum 2024 26 000 2024 29 000 55 000 Aksel Berg - bokfond 26 000 / Disposisjonsfondet 29 000 Vedlegg: S\u00f8knad om st\u00f8tte jubileumsbok Lyngen kirke 250 \u00e5r Side 4 av 21 Lyngen kommune Arkiv: JournalpostID: 24/12278 Saksbehandler: Frode Hoang Dato: 04.11.2024 Saksframlegg Saksnr. Utvalg M\u00f8tedato PS 82/24 Formannskapet 12.11.2024 101/8 - s\u00f8knad om dispensasjon hyttetomt - Gunnar P. Fagerborg Henvisning til lovverk \u00a7 19-2.Dispensasjonsvedtaket Kommunen kan gi varig eller midlertidig dispensasjon fra bestemmelser fastsatt i eller i medhold av denne lov. Det kan settes vilk\u00e5r for dispensasjonen. Dispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. Det kan ikke dispenseres fra saksbehandlingsregler. Ved dispensasjon fra loven og forskriften til loven skal det legges s\u00e6rlig vekt p\u00e5 dispensasjonens konsekvenser for helse, milj\u00f8, jordvern, sikkerhet og tilgjengelighet. Departementet kan i forskrift gi regler for omfanget av dispensasjoner og fastsette tidsfrist for behandling av dispensasjonssaker, herunder fastsette tidsfrist for andre myndigheters uttalelse i dispensasjonssaker og gi regler om beregning av frister, adgang til fristforlengelse og konsekvenser av fristoverskridelse. \u00a7 26-1.Opprettelse og endring av eiendom Opprettelse av ny grunneiendom, ny anleggseiendom eller nytt jordsameie, eller opprettelse av ny festegrunn for bortfeste som kan gjelde i mer enn 10 \u00e5r, jf. matrikkellova, eller endring av eksisterende eiendomsgrenser, m\u00e5 ikke gj\u00f8res p\u00e5 en slik m\u00e5te at det oppst\u00e5r forhold som strider mot denne lov, forskrift eller plan. Opprettelse eller endring som nevnt i f\u00f8rste punktum, m\u00e5 heller ikke gj\u00f8res slik at det dannes tomter som er uegnet til bebyggelse p\u00e5 grunn av sin st\u00f8rrelse, form eller plassering etter reglene i denne lov. \u00a7 28-1.Byggegrunn, milj\u00f8forhold mv. Grunn kan bare bebygges, eller eiendom opprettes eller endres, dersom det er tilstrekkelig sikkerhet mot fare eller vesentlig ulempe som f\u00f8lge av natur- eller milj\u00f8forhold. Det samme gjelder for grunn som utsettes for fare eller vesentlig ulempe som f\u00f8lge av tiltak.For grunn som ikke er tilstrekkelig sikker, skal kommunen om n\u00f8dvendig nedlegge forbud mot opprettelse eller endring av eiendom eller oppf\u00f8ring av byggverk, eller stille s\u00e6rlige krav til byggegrunn, bebyggelse og uteareal. Side 5 av 21 Departementet kan gi n\u00e6rmere forskrifter om sikkerhetsniv\u00e5 og krav til unders\u00f8kelser, sikringstiltak for person eller eiendom, dokumentasjon av tiltaket og s\u00e6rskilte sikringstiltak. Saksopplysninger Generelle opplysninger om saken Gunnar Fagerborg s\u00f8ker om \u00e5 dele gnr/bnr 101/8, Koppangen, eiendom til fritidsbolig p\u00e5 ca. 1 daa og f\u00f8re opp en fritidsbolig. I f\u00f8lge s\u00f8knaden skal fritidsboligen ikke ha tilknytning til str\u00f8mnettet, vann eller avl\u00f8p. Det vil ikke bli bygget vei til fritidsboligen. Det s\u00f8kes om dispensasjon fra LNFR-form\u00e5let. S\u00f8kers kartutsnitt Side 6 av 21 S\u00f8kers kartutsnitt Saken har v\u00e6rt ute p\u00e5 h\u00f8ring blant sektormyndighetene og Ittunj\u00e1rga / Rendalen - Reinbeitedistrikt 33. Det kom inn tre uttalelser, se vedleggene for uttalelsene i sin helhet: Troms fylkeskommune: \u00abSamferdsel Det skrives i s\u00f8knad at det ikke skal bygges vei til hytta, men at \u00abEksisterende sti/kjerrevei som g\u00e5r forbi tomta vil bli benyttet for tilkomst, og fortransport i byggeperioden.\u00bb Vi forutsetter at vei som skal benyttes i anleggsperioden ikke er tilknyttet fylkesveg 7920. Samt at det ikke parkeres biler p\u00e5 eller langs ved fylkesvegen n\u00e5r hytten skal brukes b\u00e5de i anleggsperiode og etter ferdigstillelse. Hvis det er planen, m\u00e5 dette s\u00f8kes om til fylkeskommunen. S\u00f8knader finnes p\u00e5: S\u00f8knader og tillatelser for fylkesvei - Troms fylkeskommune. Vurdering og anbefaling Fylkeskommunen kan ikke se at de samlede fordelene ved dispensasjon overg\u00e5r ulempene og anbefaler at dispensasjon ikke innvilges. Kommunen b\u00f8r gj\u00f8re en vurdering av hvor det er \u00f8nskelig med ny fritidsbebyggelse gjennom revidering av kommuneplanens arealdel. Vi ber om oversendelse av kommunens vedtak n\u00e5r dette foreligger\u00bb Side 7 av 21 NVE: \u00abKonklusjon Kommunen har ikke gitt en konkret vurdering av om det foreligger s\u00e6rlige grunner for \u00e5 gi dispensasjon fra arealform\u00e5l i kommuneplanens arealdel. Vi kan ikke se at fare for kvikkleireskred, flomfare og hensyn til vassdrag for det planlagte tiltaket er avklart. Det m\u00e5 bli gjort en faglig vurdering, og tilstrekkelig sikkerhet m\u00e5 v\u00e6re dokumentert og ivaretatt, f\u00f8r kommunen gir tillatelse til gjennomf\u00f8ring av tiltaket. Vi frar\u00e5der at det gis tillatelse til dispensasjon inntil det foreligger faglige vurderinger av flom og kvikkleireskred som dokumenterer at tilstrekkelig sikkerhet er ivaretatt. Det m\u00e5 ogs\u00e5 vises til at hensyn til vassdrag er ivaretatt.\u00bb S\u00e1mediggi \u2013 Sametinget: \u00abS\u00e1mediggi \u2013 Sametinget har ingen merknader til s\u00f8knaden. Vi minner om aktsomhets- og meldeplikten etter kulturminneloven. Skulle det under anleggsarbeidet komme fram spor etter eldre aktivitet i omr\u00e5det, m\u00e5 arbeidet stanses og melding sendes S\u00e1mediggi \u2013 Sametinget omg\u00e5ende, jf. kulturminneloven \u00a7 8 annet ledd. Vi forutsetter at dette p\u00e5legget videreformidles til dem som skal utf\u00f8re arbeidet. Vi viser til egen kulturminneuttalelse fra fylkeskommunen.\u00bb Forhold til overordnet plan og \u00f8vrige vedtak I gjeldende plan er arealform\u00e5let Landbruks-, natur- og friluftsform\u00e5l samt reindrift - LNFR. \u00d8konomiske konsekvenser Ingen kjente. Risiko- og sikkerhetsmessige konsekvenser Aktsomhetsomr\u00e5de for kvikkleireskred og flom. Milj\u00f8konsekvenser Fra NVE: \"Mulig konflikt med vassdragshensyn NVE Atlas og kartbasert veiledning for reguleringsplan nr. 16 viser at tiltaket ligger n\u00e6rt Skjellelva. Det er ikke presisert i s\u00f8knaden hvor langt fra vassdraget tiltaket er planlagt. For tiltak n\u00e6rt vassdrag, m\u00e5 en vurdere om hensynet til vassdrag og vassdragsverdier er ivaretatt. Det gjelder en generell aktsomhetsplikt for tiltak i vassdrag (vannressursloven \u00a7 5)\" \"Vi kan ikke se at kommunen har vurdert om hensyn til vassdraget er tilstrekkelig ivaretatt. Vi frar\u00e5der at det gis tillatelse til tiltaket f\u00f8r det foreligger en vurdering som viser at vassdragshensyn er ivaretatt.\". Ellers konkluderer de med at kvikkleireskred og flomfare ikke avklart gjennom en faglig vurdering, og at tilstrekkelig sikkerhet m\u00e5 v\u00e6re dokumentert og ivaretatt f\u00f8r det blit gitt tillatelse. Se vedlegg for NVEs uttalelse. Det er beiteinteresser i dette omr\u00e5det i f\u00f8lge kart fra NIBIO Kilden. Ittunj\u00e1rga / Rendalen - Reinbeitedistrikt 33. Folkehelse/friluftsliv Ingen kjente. Side 8 av 21 Vurdering av alternativer og konsekvenser Det vurderes at kommunen er positiv til tiltaket hvis tiltaket blir utf\u00f8rt slik som det st\u00e5r i s\u00f8knaden ang\u00e5ende minst mulig inngrep i natur, \u00aboff-grid\u00bb-hytte og ikke bygging av vei til eiendommen. Omr\u00e5det har et kupert terreng, og egner seg ikke til landbruksform\u00e5l. Selv om det skal ikke bygges vei til eiendommen, m\u00e5 det sikres lovlig adkomst jf. pbl. \u00a7 27-4. Basert p\u00e5 plasseringen og strekningen opp til oms\u00f8kt fritidstomt, kan det se ut som at det blir ferdsel gjennom en annen grunneieres eiendom. Hvis det er slik, s\u00e5 m\u00e5 det v\u00e6re en avtale om veirett, eventuelt tinglysing av veirett. Dette behandles i delingss\u00f8knaden hvis det blir innvilget dispensasjon. Ang\u00e5ende s\u00f8kers begrunnelse i s\u00f8knaden om reindriften i omr\u00e5det b\u00f8r det v\u00e6re et h\u00f8ringsinnspill fra Ittunj\u00e1rga / Rendalen - Reinbeitedistrikt 33, hvor det ikke kom noe uttalelse innen fristen. Fra NVE: \u00abVi frar\u00e5der at det gis tillatelse til dispensasjon inntil det foreligger faglige vurderinger av flom og kvikkleireskred som dokumenterer at tilstrekkelig sikkerhet er ivaretatt. Det m\u00e5 ogs\u00e5 vises til at hensyn til vassdrag er ivaretatt.\u00bb. Dette er i sammenheng med plan- og bygningsloven \u00a7 28-1.Byggegrunn, milj\u00f8forhold mv. som sier at grunn kan bare bebygges, eller eiendom opprettes eller endres, dersom det er tilstrekkelig sikkerhet mot fare eller vesentlig ulempe som f\u00f8lge av natur- eller milj\u00f8forhold. Det samme gjelder for grunn som utsettes for fare eller vesentlig ulempe som f\u00f8lge av tiltak. Sikker byggegrunn m\u00e5 ogs\u00e5 dokumenteres i byggesak n\u00e5r fritidsboligen skal f\u00f8res opp. Fra Troms fylkeskommune: \u00abDet skrives i s\u00f8knad at det ikke skal bygges vei til hytta, men at \u00abEksisterende sti/kjerrevei som g\u00e5r forbi tomta vil bli benyttet for tilkomst, og fortransport i byggeperioden.\u00bb Vi forutsetter at vei som skal benyttes i anleggsperioden ikke er tilknyttet fylkesveg 7920. Samt at det ikke parkeres biler p\u00e5 eller langs ved fylkesvegen n\u00e5r hytten skal brukes b\u00e5de i anleggsperiode og etter ferdigstillelse. Hvis det er planen, m\u00e5 dette s\u00f8kes om til fylkeskommunen.\u00bb Troms fylkeskommune kommenterer at de ikke ser at fordelene i s\u00f8knaden overg\u00e5r ulempene, og anbefaler at det ikke innvilges dispensasjon. S\u00f8ker har skrevet en relativ utfyllende dispensasjonss\u00f8knad (se vedlegg), hvor han redegj\u00f8r fordelene ved saken, inkludert personlige og menneskelige hensyn som kan tillegges vekt. Formannskapet b\u00f8r vurdere hvilke andre fordeler denne saken har ved at s\u00f8ker \u00f8nsker \u00e5 dele en hyttetomt i kommunen. Faglig vurdering av naturfarene, og s\u00f8knaden om anleggsvei (hvis det er aktuelt) vil bli stilt som vilk\u00e5r i vedtaket. S\u00f8ker har ikke presisert hvor langt fra vassdraget tiltaket er planlagt, hvis det planlegges n\u00e6rt Skjellelva, s\u00e5 m\u00e5 hensynet til vassdraget v\u00e6re ivaretatt jf. uttalelse fra NVE. Det vurderes at dispensasjonen b\u00f8r innvilges med gitte vilk\u00e5r. Sikker byggegrunn m\u00e5 uansett dokumenteres hvis det skal f\u00f8res opp et bygg jf. pbl. \u00a7 28-1. R\u00e5dmannens innstilling I medhold av plan- og bygningsloven \u00a7 19-2, innvilger Lyngen kommune dispensasjon fra kommuneplanens arealdel LNFR, til deling av hyttetomt med areal p\u00e5 ca. 1 daa p\u00e5 eiendom gnr/bnr 101/8, p\u00e5 f\u00f8lgende vilk\u00e5r: Side 9 av 21 \uf0b7 Det m\u00e5 foreligge faglige vurderinger av flom og kvikkleireskred som dokumenterer at tilstrekkelig sikkerhet og byggegrunn er ivaretatt. \uf0b7 Det forutsettes at vei som skal benyttes i anleggsperioden ikke er tilknyttet fylkesveg 7920, samt at det ikke parkeres biler p\u00e5 eller langs ved fylkesvegen n\u00e5r hytten skal brukes b\u00e5de i anleggsperiode og etter ferdigstillelse. Hvis det er planen, m\u00e5 dette s\u00f8kes om til fylkeskommunen. \uf0b7 Hvis tiltaket plasseres n\u00e6rt elven, m\u00e5 det vurderes om hensynet til vassdrag er ivaretatt. Vedlegg: 101_8 - Fylkeskommunens uttalelse - S\u00f8knad om dispensasjon - deling og oppf\u00f8ring av fritidsbolig (1) 101_8 - NVEs uttalelse - H\u00f8ring - S\u00f8knad om dispensasjon for deling og oppf\u00f8ring av fritidsbolig - Gnr. 101 bnr. 8 i Koppangen - Lyngen kommune (2) 101_8 - Sametinget uttalelse - S\u00f8knad om dispensasjon - Deling og oppf\u00f8ring av fritidsbolig 101_8-Kart 101_8-S\u00f8knad 101_8 - s\u00f8knad om dispensasjon Side 10 av 21 Lyngen kommune Arkiv: JournalpostID: 24/12121 Saksbehandler: Terje St\u00f8rseth Dato: 30.10.2024 Saksframlegg Saksnr. Utvalg M\u00f8tedato PS 83/24 Formannskapet 12.11.2024 112/10 og 112/47 - S\u00f8knad om konsesjon - leie av fallrettigheter - Reinelva Konsesjonsloven: \u00a7 3.(s\u00e6rlige rettigheter som omfattes av loven) Lovens regler om konsesjon gjelder ogs\u00e5 stiftelse og overdragelse av leierett og annen lignende bruksrett over fast eiendom med mindre retten er stiftet for en tid av h\u00f8yst 10 \u00e5r, uten adgang for brukeren til \u00e5 kreve kontraktstiden forlenget ut over dette tidsrom. Det samme gjelder for andre rettigheter over fast eiendom som inneb\u00e6rer at eierens adgang til \u00e5 r\u00e5 over eiendommen eller til \u00e5 f\u00e5 det \u00f8konomiske utbyttet av den blir vesentlig innskrenket. Stiftelse og overdragelse av utbyggingskontrakter av enhver art, herunder avtaler om fortrinnsrett til \u00e5 foreta utbygging, medf\u00f8rer konsesjonsplikt uten hensyn til varighet. Fast eiendom kan ikke tas til brukelig pant for lengre tid enn 3 \u00e5r uten konsesjon. \u00a7 15.(konsesjon er et vilk\u00e5r for tinglysing og matrikkelf\u00f8ring) Erverv som krever konsesjon etter denne loven, kan ikke tinglyses eller matrikkelf\u00f8res med mindre konsesjon er gitt. Jordloven: \u00a7 2.Virkeomr\u00e5de (3. ledd) F\u00f8resegnene i \u00a7\u00a7 9 og 12 gjeld ikkje for tiltak med konsesjon etter energiloven \u00a7 3-1, vannressursloven eller vassdragsreguleringsloven. Saksopplysninger Generelle opplysninger om saken Bl\u00e5fall Prosjekt AS (org.nr 921 407 203) \u00f8nsker \u00e5 bygg et sm\u00e5kraftverk i Reinelva i Lyngen kommune. Reinelva ligger i S\u00f8r-Lenangen og renner ut rett nord for skolen i bygda. Norges Vassdrags- og energidirektorat (NVE) har i vedtak av 24.03.2017 gitt konsesjon til tiltaket. Denne s\u00f8knaden gjelder konsesjon etter konsesjonsloven. Bl\u00e5fall Prosjekt AS \u00f8nsker \u00e5 leie fallrettigheter fra grunneierne p\u00e5 utbyggingsstrekningen. Grunneierforhold: 112/10 - Daniel H\u00f8iseth, Lenangsveien 843, 9064 Svensby - 1/1 112/47 - Ann-June Hallar\u00e5ker, Var\u00e5sgrenda 99, 5210 Os - 1/3 Side 11 av 21 - H\u00e5vard A Kristiansen, Korallveien 3, 1639 Gamle Fredrikstad - 1/3 - Selmer Johan Kristiansen, Toras veg 24, 9022Krokelvdalen - 1/3 Kart: Side 12 av 21 Side 13 av 21 Om leieavtalen: S\u00f8ker \u00f8nsker \u00e5 leie fallrettighetene i vassdraget mellom ca. kote 134 og ca. kote 6. Leietiden er 60 \u00e5r fra kraftverket blir satt i kommersiell drift. Kraftverket vil ha en \u00e5rlig produksjon p\u00e5 ca. 4,70 GWh. Som kompensasjon for leie av fallretter skal grunneierne motta falleie som er en bestemt andel av kraftverkets omsetning. Vurdering av alternativer og konsekvenser Leieavtaler for fast eiendom som gjelder i mer enn 10 \u00e5r er konsesjonspliktige, jf. konsesjonsloven \u00a7 3. Det f\u00f8lger av konsesjonsloven \u00a7 15 at slike avtaler ikke kan tinglyses uten konsesjon. Dette gjelder ogs\u00e5 avtaler om leie av fallrettigheter. Det fremg\u00e5r av jordloven \u00a7 2 tredje ledd, andre setning, at det ikke er n\u00f8dvendig med egen vurdering av delingssp\u00f8rsm\u00e5let etter jordloven \u00a7 12 n\u00e5r energi- eller vassdragsmyndigheten har behandlet saken og har gitt anleggskonsesjon etter vassdragsreguleringsloven, vannressursloven eller energiloven. Siden NVE har gitt konsesjon etter vannressursloven, er det alts\u00e5 ikke n\u00f8dvendig \u00e5 s\u00f8ke om dispensasjon fra jordlovens \u00a7 12. Virkninger av tiltaket, herunder hensyn til milj\u00f8 og landbruk, er vurdert av vassdragsmyndighetene i forbindelse med behandling av s\u00f8knad om vassdragskonsesjon. Utbygging av sm\u00e5kraftverket i Reinelva er vurdert av NVE til \u00e5 v\u00e6re av samfunnsmessig interesse og forsvarlig sett hen til den avkastningen kraftverket vil gi eiendommene. R\u00e5dmannen vurderer at s\u00f8knad om konsesjon for leie av fallretten er godt forankret innenfor regelverket. I prosessen med konsesjonsbehandling av NVE hadde Lyngen kommune et innspill ang\u00e5ende felles inntak for vannforskyninga og kraftverket. Som avb\u00f8tende tiltak ble det da forel\u00e5tt \u00e5 legge inntaket til kraftverket 3-4 h\u00f8ydemeter nedenfor inntaket av drikkevann. NVE sitt konsesjonsvedtak skal da ha tatt hensyn til dette. R\u00e5dmannens innstilling I medhold av konsesjonsloven innvilges Bl\u00e5fall Prosjekt AS konsesjon for leie av fallrettighetene mellom ca. kote 134 og ca. kote 6 p\u00e5 eiendommene 112/10 og 112/47 i Lyngen kommune. Leietiden er 60 \u00e5r fra kraftverket blir satt i kommersiell drift. Vedtaket forutsetter at Bl\u00e5fall Prosjekt AS legger inntaket til kraftverket nedenfor inntaket til vannforskyninga og at det under anleggsperioden ikke er noe aktivitet i nedslagsfeltet til drikkevannsforskyninga. Vedlegg: F\u00f8lgebrev til kommunen Fullmakt LOCUS S\u00f8knad om konsesjon p\u00e5 erverv av fast eiendom - Bl\u00e5fall Prosjekt AS Vassdragskonsesjon \u2013 Kopi Side 14 av 21 Lyngen kommune Arkiv: JournalpostID: 24/11652 Saksbehandler: Trond Arne Hoe Dato: 16.10.2024 Saksframlegg Saksnr. Utvalg M\u00f8tedato PS 84/24 Formannskapet 12.11.2024 PS Kommunestyret Foresp\u00f8rsel om kj\u00f8p av n\u00e6ringsareal m/bygg - gjelder deler av 108/202 Henvisning til lovverk \uf0b7 Kommuneloven \uf0b7 Lov om offentlige anskaffelser Saksopplysninger Generelle opplysninger om saken Det er kommet inn en interessent som \u00f8nsker \u00e5 kj\u00f8pe opp deler av eiendommen Gr.nr/Br.nr. 108/202 ved Sandnes havneomr\u00e5de. Sandneset i Nord Lenangen er regulert til n\u00e6ringsform\u00e5l i gjeldende arealplan. I sak til kommunestyret 29.10.2020 \"Strategisk oppkj\u00f8p av eiendommer i strandsonen p\u00e5 Sandnesset\" med saksnummer 121/20 var der vedtatt et oppkj\u00f8p av blant annet det som ble til Gr./Br. nr: 108/202. Deler av oppkj\u00f8pet er n\u00e5 realisert, og n\u00e5v\u00e6rende eierstruktur i omr\u00e5det ser en nedenfor. Innledningsvis kan det ogs\u00e5 minnes om sak 118/23 i kommuestyret 05.12.23, \"Retningslinjer for salg/avhending av kommunal eiendom og bolig i Lyngen kommune\" der f\u00f8lgende vedtak ble gjort. Vedtak: Kommunestyret vedtar \"Retningslinjer for salg/avhending av kommunal eiendom og bolig i Lyngen kommune\". Under punktet \"\u00c5penhet\" p\u00e5 side 2 , f\u00f8rste setning i saksopplysninger, endres \"burde\" til \"skal\". Side 15 av 21 Eiendommer avmerket nedenfor ble lagt inn som \u00f8nsket kj\u00f8pt opp i saken 121/20. Eierskap for Lyngen kommune i dag ved Sandneset Side 16 av 21 Deler av 108/202 er det n\u00e5 et \u00f8nske om \u00e5 kj\u00f8pe opp Salgssummen har kan kaluleres ut fra kj\u00f8pspris og omregning her til kr/m2. Arealet vi kj\u00f8pte var p\u00e5 1009,2 m2 til en pris p\u00e5 kr. 302 760. Kr/m2 blir da kr. 300. Bygget var taksert til kr. 350 000. Arealet er p\u00e5 650 m2. Her vil kommunen fortsatt ha tilgang til strandsonen. Prisen for salg av arealet her vil da teknisk v\u00e6re kr. 544 910. Anbefalt minstepris her settes til kr. 400 000. Forhold til overordnet plan og \u00f8vrige vedtak Side 17 av 21 F\u00f8lges opp ihht. vedtak i sak 118/23. \u00d8konomiske konsekvenser Salgsinntekter. Risiko- og sikkerhetsmessige konsekvenser Ingen nevneverdige. Milj\u00f8konsekvenser Ingen nevenverdige hvis vi ser bort fra aktiviteter som kan komme her etter salg. Folkehelse/friluftsliv Ikke vurdert. Vurdering av alternativer og konsekvenser Ikke vurdert. R\u00e5dmannens innstilling: R\u00e5dmann legger frem denne saken i henhold til vedtatte retningslinjer. F\u00f8lgende prosess f\u00f8lges videre: \uf0b7 Eiendommen vurderes solgt hvis minstepris oppn\u00e5s p\u00e5 kr. 400 000 \uf0b7 Eiendommen er taksert. Rapporten er vedlagt saken \uf0b7 Eiendommen lyeses ut for salg \uf0b7 Eiendommen vurderes da solgt til h\u00f8sytbydene over minstepris s\u00e5 fremt en fremtidig driftskonsept er akseptalbel for Lyngen kommune \uf0b7 Eiendommen m\u00e5les opp og fradeles f\u00f8r eventuell salg Vedlegg: Rapport_0043828002010011156302153 Side 18 av 21 Lyngen kommune Arkiv: JournalpostID: 24/12219 Saksbehandler: Trond Arne Hoe Dato: 04.11.2024 Saksframlegg Saksnr. Utvalg M\u00f8tedato PS 85/24 Formannskapet 12.11.2024 PS Kommunestyret Omgj\u00f8ring av vedtak fra leie til eie - Nord Lenangen Havn Henvisning til lovverk \uf0b7 Kommuneloven \uf0b7 Plan og bygningsloven \uf0b7 Lov om offentlige anskaffelser Saksopplysninger Generelle opplysninger om saken Denne saken gjelder et areal p\u00e5 439 m2 av eiendom g.nr/b.nr 110/59 som Lyngen kommune eier. Det ble her gjort et vedtak i kommunestyret gjeldenden denne s\u00f8knaden (og andre) i sak 89/21 \"Kj\u00f8p og salg av n\u00e6ringstomter i Lyngen\". Etter purringer fra Lyngen Elektriske AS (LE) ble det klart at saken desverre ikke blitt fulgt opp 100 %, og n\u00e5r kj\u00f8per n\u00e5 etterlyser dette viser det seg at omr\u00e5det ikke er m\u00e5lt opp og effektuert. Oppm\u00e5ling er n\u00e5 gjort, men n\u00e5r en g\u00e5r tilbake p\u00e5 vedtaket (89/21) viser det seg LE ikke fikk et vedtak p\u00e5 kj\u00f8p men p\u00e5 leie. S\u00f8knad fra nabo om kj\u00f8p av det gr\u00f8nne avmerkede omr\u00e5det ble etterkommet. Dette mener r\u00e5dmann ble feil, og anbefaler n\u00e5 at det gj\u00f8res et nytt vedtak her for det gule omr\u00e5det og da fra leie til eie, Oversikt over omr\u00e5det - r\u00f8dt punkt er lokasjonen. Side 19 av 21 Saken her gjedler det gule avmerkede arealet. Det gr\u00f8nne arealet ble i sak 89/21 vedtatt solgt. Forhold til overordnet plan og \u00f8vrige vedtak \uf0b7 Reguleringsplan for Nord-Lenangen havn \uf0b7 P\u00e5g\u00e5ende arbeid med revsjon av denne reguleringsplanen \uf0b7 Retningslinjer for kj\u00f8p ov salg av eiendommer \u00d8konomiske konsekvenser Ubetydelige. Risiko- og sikkerhetsmessige konsekvenser Side 20 av 21 Ikke vurdert. Milj\u00f8konsekvenser Ikke relevant her. Folkehelse/friluftsliv Ikke relevant. Vurdering av alternativer og konsekvenser Ikke vurdert. R\u00e5dmannens innstilling: \uf0b7 Vedtaket som ble gjort i sak 89/21 oppheves n\u00e5r det gjelder denne lokasjonen/foresp\u00f8reslen \uf0b7 Omr\u00e5det her h\u00f8rer naturlig inn til eiendommen G.nr/B.nr. 110/105 og kan selges \uf0b7 Eiendommen sammenf\u00f8yes med 110/105 \uf0b7 Lyngen kommune f\u00f8lger ikke retningslinjer for salg i dette tilfellet da det her ikke er naturlig \uf0b7 Kj\u00f8pesum blir det samme som for naboeiendommen dvs. kr. 35 pr. m2. Vedlegg: Tilleggsareal til 110-105 - oppm\u00e5ling 17.10.2024 Fellessak i kommunestyre i 2021-kj\u00f8p og salg av tomter Side 21 av 21 "
}