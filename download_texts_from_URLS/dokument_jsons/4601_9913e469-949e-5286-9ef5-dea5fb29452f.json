{
  "dokument_id": "9913e469-949e-5286-9ef5-dea5fb29452f",
  "doc_type": "case_attachment",
  "kommune": 4601,
  "tittel": "Tilskuddsmodell \u00e5pne barnehager og lokale retningslinjer for rapportering av gjennomsnittlig fremm\u00f8te gjeldende fra 1. januar 2025",
  "url": "https://bergen.kommune.no/politikere-utvalg/api/fil/bk360/11659692/Tilskuddsmodell-apne-barnehager-og-lokale-retningslinjer-for-rapportering-av-gjennomsnittlig-fremmote-gjeldende-fra-1-januar-2025",
  "tekst": " V\u00e5r referanse: 2024/64164-24 Dato: 4. desember 2024 Tilskuddsmodell \u00e5pne barnehager og lokale retningslinjer for rapportering av gjennomsnittlig fremm\u00f8te gjeldende fra 1. januar 2025 Tilskudd til \u00e5pne barnehager er regulert i Forskrift om tildeling av tilskudd til private barnehager (fastsatt ved kgl.res. 9. oktober 2015 med hjemmel i lov 17. juni 2005 nr. 64 om barnehager (barnehageloven) \u00a7 19) samt a+ Avklaringer til forskriften fra Utdanningsdirektoratet. Dette skrivet omhandler beregning av tilskudd til \u00e5pne barnehager i Bergen kommune og fastsetter lokale retningslinjer for rapportering av gjennomsnittlig fremm\u00f8te av barn gjennom \u00e5ret. Det kommunale tilskuddet til drift For \u00e5pne barnehager tildeles tilskuddet med \u00e9n felles tilskuddssats gjeldende for barn over og under 3 \u00e5r. Bergen kommune driver ingen egne \u00e5pne barnehager. Tilskuddet til de \u00e5pne barnehagene i Bergen kommune baserer seg derfor p\u00e5 de til enhver tid gjeldende nasjonale tilskuddssatser. Det kommunale tilskuddet basert p\u00e5 nasjonale tilskuddssatser begrenses oppad til det antall barn som kan v\u00e6re til stede samtidig i barnehagen, det vil si antall barn barnehagen er godkjent for. Tilskuddet utm\u00e5les for ett \u00e5r av gangen, og utbetales kvartalsvis. Tilskuddet vil allikevel kunne endres i l\u00f8pet av \u00e5ret, se informasjon nedenfor. Grunnlaget for det kommunale tilskuddet til drift Grunnlaget for utm\u00e5lingen av det kommunale tilskuddet er if\u00f8lge Forskrift om tildeling av tilskudd til private barnehager (heretter kalt Forskriften) den \u00e5pne barnehagens \u00e5rsmeldingen fra 15. desember \u00e5ret f\u00f8r. Barnehageeier i \u00e5pne barnehager skal i \u00c5rsmeldingen rapportere om det antall barn som kan v\u00e6re til stede samtidig i barnehagen, jfr. punkt 1 over om barnehagens godkjenning, og barnehagens ukentlige \u00e5pningstid. Hvis det over tid viser seg at fremm\u00f8tet er vesentlig lavere enn det som f\u00f8lger av godkjenningen, legge et lavere barnetall til grunn ved beregningen av tilskudd. Dette g\u00e5r frem av Forskriften \u00a7 8, fjerde ledd. Kommunen kan gj\u00f8re dette ved \u00e5 fastsette egne rapporteringstidspunkt for \u00e5pne barnehager. Disse rapporteringene fra barnehagen kan v\u00e6re basert p\u00e5 antall barn over en periode som er representativ for barnehagens aktivitetsniv\u00e5. Dette f\u00f8lger av merknadene til Forskriften \u00a7 12. If\u00f8lge en avklaring fra Utdanningsdirektoratet h\u00f8sten 2024 kan tilskuddet basere seg p\u00e5 historisk fremm\u00f8te fra begynnelsen av \u00e5ret dersom godkjenningen er h\u00f8yere enn reelt oppm\u00f8te i tiden f\u00f8r vedtakstidspunktet. Avklaringen finner man her https://www.udir.no/regelverkstolkninger/barnehage/tildeling-av- tilskudd/verknadstidspunkt-for-endringsvedtak-og-over-tid/ . Lokale retningslinjer om telling og rapportering av faktisk gjennomsnittlig fremm\u00f8te gjennom \u00e5ret Kommunen vil ved begynnelsen av tilskudds\u00e5ret utm\u00e5le tilskudd basert p\u00e5 godkjenningen til den \u00e5pne barnehagen. Dersom rapportert barnetall v\u00e5ren \u00e5ret f\u00f8r tilskudds\u00e5ret er vesentlig lavere enn godkjenningen, vil kommunen i stedet benytte disse. Har den \u00e5pne barnehagen hatt et h\u00f8yere gjennomsnittlig oppm\u00f8te p\u00e5 h\u00f8sten enn den hadde p\u00e5 v\u00e5ren, \u00e5ret f\u00f8r tilskudds\u00e5ret, vil gjennomsnittet for h\u00f8sten danne grunnlag for tilskuddet fra januar \u00e5ret etter. Fra juni og ut \u00e5ret vil barnetallet innrapportert for v\u00e5ren i tilskudds\u00e5ret v\u00e6re grunnlag for tilskuddsutm\u00e5lingen, se n\u00e6rmere om rapporteringen under. Det betyr at barnehagen i de fleste tilfeller vil ha samme grunnlag for tilskudd fra juni og frem til juni \u00e5ret etter. N\u00e6rmere om rapporteringen av barn F\u00f8ring av fremm\u00f8teprotokoll De \u00e5pne barnehagene skal for tilskuddsform\u00e5l f\u00f8re fremm\u00f8teprotokoll og beregne gjennomsnittlig fremm\u00f8te per uke for uke 2 \u2013 uke 19 (heretter kalt kontrollperioden) i henhold til retningslinjene beskrevet under. I tillegg skal de \u00e5pne barnehagene f\u00f8re fremm\u00f8teprotokoll for uke 34 til uke 48 p\u00e5 h\u00f8sten for \u00e5 dokumentere oppm\u00f8tet og eventuelt kunne benytte oppm\u00f8tet i denne perioden som grunnlag for tilskudd fra januar \u00e5ret etter dersom gjennomsnittlig fremm\u00f8te p\u00e5 h\u00f8sten er h\u00f8yere enn v\u00e5rens fremm\u00f8te. For begge kontrollperiodene er innsendingsfristen 5 virkedager etter kontrollperiodens slutt. Det presiseres at den tidsavgrensningen som gjelder for f\u00f8ring fremm\u00f8teprotokoll i henhold til de lokale retningslinjene, kun gjelder for tilskuddsutm\u00e5lingen. Plikten til \u00e5 kunne dokumentere etterlevelse av krav etter andre lover og forskrifter er ikke omfattet av denne tidsavgrensningen. \u00c5pne barnehager plikter \u00e5 melde fra om store aktivitetsendringer og perioder med stengt barnehage jf. Forskriften \u00a7 12. Kommunen kan i slike tilfeller vurdere \u00e5 kreve tilbake tilskudd jf. Forskriften \u00a7 13. Beregning av fremm\u00f8te Beregning av fremm\u00f8te Det er det innrapporterte ukesgjennomsnittet for oppm\u00f8tte barn som legges til grunn ved utm\u00e5ling av tilskudd. Dette gjelder imidlertid kun s\u00e5 lenge gjennomsnittet ligger Side 2 av 3 innenfor barnehagens godkjenning. Ligger det innrapporterte ukegjennomsnittet over barnehagens godkjenning, er det antall barn iht. godkjenningen som blir lagt til grunn i beregningen. For en gitt enkeltdag kan barnehagen imidlertid rapportere, og f\u00e5 lagt til grunn, et fremm\u00f8te for denne dagen som er h\u00f8yere enn det barnehagens godkjenning tilsier, s\u00e5fremt det antall barn som er til stede samtidig, p\u00e5 et hvilket som helst tidspunkt i l\u00f8pet av den aktuelle dagen, ikke overstiger godkjenningen. Kommunen vil etter en skj\u00f8nnsmessig vurdering fastsette et barnetall i tilskuddsberegningen som ligger mellom det h\u00f8yeste fremm\u00f8tet den \u00e5pne barnehagen har hatt i kontrollperioden og det gjennomsnittlige fremm\u00f8tet i samme periode. Det nye tilskuddsvedtaket vil gjelde fra 1. juni og ut kalender\u00e5ret. I tillegg vil det i de fleste tilfeller ogs\u00e5 v\u00e6re grunnlag for tilskudd for v\u00e5ren etter. I de tilfeller snittet for h\u00f8sten er h\u00f8yere enn det p\u00e5 v\u00e5ren, vil h\u00f8stsnittet benyttes fra januar \u00e5ret etter Formler for beregning av fremm\u00f8te Gjennomsnittlig fremm\u00f8te per uke = antall fremm\u00f8tte barn/antall dager barnehager er \u00e5pen. Gjennomsnittlig fremm\u00f8te for hele kontrollperioden = (snitt uke 1+ snitt uke 2 + ..) / antall uker barnehagen er \u00e5pen Ved beregning av gjennomsnittet teller alle uker i kontrollperioden med, bortsett fra f\u00f8lgende: \u2022 Virkedager mandag, tirsdag og onsdag f\u00f8r p\u00e5ske \u2022 Planleggingsdager der alle/de aller fleste \u00e5pne barnehager deltar Innsending av fremm\u00f8teprotokoll Ved kontrollperiodenes slutt skal de \u00e5pne barnehagene sende inn fremm\u00f8teprotokoll og separate gjennomsnittsberegninger dersom disse ikke fremkommer i de innsendte protokollene. Rapportene kan skannes og sendes til BBSI.seksjonforokonomi@bergen.kommune.no Alternativt kan den sendes per post til: Byr\u00e5dsavdeling for barnehage og skole Seksjon for \u00f8konomi Postboks 7700 5020 Bergen Innsendingsfrist er 5 virkedager etter kontrollperiodens slutt. Side 3 av 3 "
}