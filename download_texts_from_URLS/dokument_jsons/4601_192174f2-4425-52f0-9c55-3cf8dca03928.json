{
  "dokument_id": "192174f2-4425-52f0-9c55-3cf8dca03928",
  "doc_type": "case_attachment",
  "kommune": 4601,
  "tittel": "Fagnotat, offentlig ettersyn - Oppheving av eldre sm\u00e5 reguleringsplaner i \u00c5rstad og Fana bydel",
  "url": "https://bergen.kommune.no/politikere-utvalg/api/fil/bk360/10580093/Fagnotat-offentlig-ettersyn-Oppheving-av-eldre-sma-reguleringsplaner-i-Arstad-og-Fana-bydel",
  "tekst": " Plan- og bygningsetaten REGULERINGSFORSLAG TIL Fagnotat OFFENTLIG ETTERSYN V\u00e5r referanse: PLAN-2023/10880-24 Saksbehandler: Malin Aasen Dato: 03.06.2024 Forslag til oppheving\u2013 offentlig ettersyn Oppheving av eldre sm\u00e5 reguleringsplaner i \u00c5rstad og Fana bydel Om opphevingsforslaget Plan- og bygningsetaten i Bergen kommune foresl\u00e5r \u00e5 oppheve 20 eldre reguleringsplaner (vedtatt f\u00f8r 1985) med 5 mindre endringer, samt 1 ubestemt plan, i \u00c5rstad og Fana bydel, vist i figur 1. Reguleringsplanene som foresl\u00e5s opphevet er i hovedsak veldig sm\u00e5, s\u00e5kalt \u00abrestplaner\u00bb. De eldre reguleringsplanene er i stor grad blitt erstattet av nyere planer. Det ligger dermed kun sm\u00e5 deler igjen av opprinnelig plan. I tillegg er det foresl\u00e5tt \u00e5 oppheve mindre eldre reguleringsplaner som ikke er realisert og mindre vegplaner som ikke er helt i samsvar med utbygget situasjon. Intensjonen med opphevingsforslaget er \u00e5 f\u00e5 et plangrunnlag som er mer relevant for dagens situasjon og lovverk. Hensikten er \u00e5 oppheve eldre reguleringsplaner som ikke egner seg som styringsverkt\u00f8y i byggesaks- behandling av nye byggetiltak eller til \u00e5 vektoriseres (\u00e5 gj\u00f8re plandataene digitale). Hovedform\u00e5let med opphevingen er \u00e5 forenkle plangrunnlaget i byggesaks- behandling for s\u00f8knad om nye tiltak, og rydde planregisteret for utdaterte Figur 1 Oversiktskart over eldre reguleringsplaner som foresl\u00e5s og fragmenterte opphevet Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN reguleringsplaner. I tillegg vil det redusere antall tolkningssp\u00f8rsm\u00e5l og dispensasjons- s\u00f8knader knyttet til planene, samt bidra til \u00e5 legge til rette for digitalisering av plan- og byggesaksprosessen. Omr\u00e5dene blir som en konsekvens av opphevingen uregulerte (uten en reguleringsplan). Overordnende planer, f\u00f8ringer og retningslinjer vil v\u00e6re tilfredsstillende plangrunnlag for saksbehandling av nye tiltak, inntil det eventuell utarbeides ny reguleringsplan. Utnyttingsgrad blir regulert i overordnet plan. Plan- og bygningsloven \u00a7 29-4 fastsetter byggverkets plassering, h\u00f8yde og avstand fra nabogrense. Vegloven \u00a7 29 fastsetter byggegrensen mot offentlig veg, og vegmyndigheten f\u00e5r vedtakskompetanse for dispensasjon fra byggegrensen mot offentlig veg, og for ny og endret avkj\u00f8rselstillatelse, s\u00e5 lenge forholdene er uregulerte. Opphevingsforslaget omfattes ikke av forskrift om konsekvensutredninger. Se planbeskrivelsen med vedlegg for utfyllende opplysninger. Opphevingsprosess og medvirkning Det er ikke planlagt ny reguleringsplan eller nye byggetiltak i opphevingsprosessen. Oppheving av eldre reguleringsplaner saksbehandles etter de samme bestemmelser som for utarbeiding av ny plan, jf. \u00a7 pbl. 12-14 f\u00f8rste ledd, herunder varsel om oppstart, offentlig ettersyn og vedtak i Bystyret. Oppheving av reguleringsplaner f\u00f8rer til at omr\u00e5dene blir uregulerte (uten en reguleringsplan). Det ble varslet oppstart for oppheving 16.03.2024. Merknader til kunngj\u00f8ring og varsling av oppstart Til varsel om oppstart ble det mottatt 4 uttalelser fra h\u00f8ringsinstanser. Disse er oppsummert og kommentert i merknadsskjema datert 03.05.2024. Det ble ikke mottatt private merknader. I uttalelsene og merknadene blir det i hovedtrekk pekt p\u00e5 f\u00f8lgende: Veg: \u2022 I regulerte omr\u00e5de er det plan- og bygningsloven som gjelder, og kommunen har kompetanse til \u00e5 gi dispensasjon, ogs\u00e5 fra byggegrense mot veg. Ved oppheving av reguleringsplanen vil vegloven sin generelle byggegrense mot veg bli gjeldende, og kompetansen til \u00e5 behandle s\u00f8knader om dispensasjon vil ligge hos vegmyndighet. Dette gjelder ogs\u00e5 tillatelse til nye avkj\u00f8rsler og utvidet bruk av avkj\u00f8rsler. \u2022 I reguleringsplan \u00c5rstad. Gnr. 15 Bnr. 7 og 107 og Gnr. 17 Bnr. 157, Kristianborg (Televerkets anlegg) vil opphevingen fjerne b\u00e5ndlegging av regulerte vegarealer som ikke er bygd. Natur: \u2022 Bymilj\u00f8etaten har ingen naturfaglige vurderinger til selve opphevingen, men innspill til gr\u00f8ntarealer som b\u00f8r sikres og legges inn i neste KPA. Vurdering av opphevingsforslaget Plan- og bygningsetaten kommenterer sakens sentrale problemstillinger. \u00d8vrige tema anses som tilfredsstillende l\u00f8st og belyst. Vi slutter oss til hovedform\u00e5let om \u00e5 oppheve de eldre reguleringsplanene. Dette er forel\u00f8pige vurderinger. V\u00e5r endelige anbefaling vil fremkomme av fagnotatet til sluttbehandling (2. gangs behandling). Saksnummer PLAN-2023/10880 Side 2 av 6 Forhold til de eldre reguleringsplanene og overordnet plan Det foresl\u00e5s \u00e5 oppheve 20 eldre reguleringsplaner (vedtatt f\u00f8r 1985) med 5 mindre endringer, samt 1 ubestemt plan, i \u00c5rstad og Fana bydel. Av disse er 19 av dem s\u00e5kalte \u00abrestplaner\u00bb, hvor kun sm\u00e5 deler eller kun arealplan-ID-nummeret er igjen av eldre plan, 3 av dem er mindre ikke realiserte planer som anses uaktuelle \u00e5 realisere i dag, 3 av dem er mindre vegplaner og 1 er ubestemt plan uten dokumenter. Fremstillingen av planene er opplistet i planbeskrivelsen punkt 1.3. Reguleringsplanene som er foresl\u00e5tt opphevet er evaluert, og f\u00f8lger saken i vedleggene \u00abEvalueringsskjema Fana\u00bb og \u00abEvalueringsskjema \u00c5rstad\u00bb. Hensikten med arbeidet er \u00e5 oppheve eldre reguleringsplaner som vi ikke lenger anser behov for, og som ikke egner seg som styringsverkt\u00f8y i byggesaksbehandling av nye byggetiltak eller vektorisering (digitalisering av plandata). Ryddearbeidet omfatter i hovedsak sv\u00e6rt sm\u00e5 areal i ferdig etablerte omr\u00e5der hvor nyere overordnet plan er et bedre styringsverkt\u00f8y enn de eldre reguleringsplanene for s\u00f8knad om nye tiltak. Tiltakene i reguleringsplanene er enten ferdig etablert, eller gir en arealstatus som ikke stemmer med dagens situasjon. Opphevingen p\u00e5virker plangrunnlaget for nye byggetiltak, ved at reguleringsplanene bortfaller, og nye tiltak blir kun behandlet etter overordnet plan. Det vil i hovedsak v\u00e6re de samme byggetiltakene det \u00e5pnes opp for, ogs\u00e5 etter at planene er opphevet, jamf\u00f8r bestemmelser og f\u00f8ringer i kommuneplanens arealdel (KPA) 2018, samt at plankrav med unntak (\u00a7 3) inntrer i de aktuelle omr\u00e5dene. Vestland fylkeskommune forutsetter at bestemmelser og f\u00f8ringer i kommuneplanens arealdel (KPA) 2018, planID 65270000, og gjeldende kommunedelplaner vil v\u00e6re utfyllende som grunnlag for saksbehandling p\u00e5 den enkelte eiendom innenfor planomr\u00e5dene. Vestland fylkeskommune og seksjon for n\u00e6ring og landbruk er positiv til kommunen sitt arbeid med oppheving av eldre planer som ikke lengre egner seg som styringsverkt\u00f8y i byggesaksbehandling. Plan- og bygningsetaten vurderer at bestemmelser og f\u00f8ringer i KPA 2018 og gjeldende kommunedelplaner er tilfredsstillende plangrunnlag for nye tiltak innenfor de aktuelle planomr\u00e5dene. Vurdering av vegforhold I regulerte omr\u00e5der er det plan- og bygningsloven som gjelder og kommunen har kompetanse til \u00e5 gi dispensasjon, ogs\u00e5 fra byggegrense mot offentlig veg. Ved oppheving av reguleringsplanene vil vegloven sin generelle byggegrense mot offentlig veg bli gjeldende, og kompetansen til \u00e5 behandle s\u00f8knader om dispensasjon vil ligge hos vegmyndighet. Dette gjelder ogs\u00e5 tillatelse til nye avkj\u00f8rsler og utvidet bruk av avkj\u00f8rsler. Bymilj\u00f8etaten i Bergen kommune vil f\u00e5 vedtaksmyndighet i saker som gjelder kommunale veger, og Vestland fylkeskommune vil f\u00e5 vedtaksmyndighet i sakene som gjelder fylkesveger. Byggegrense mot veg g\u00e5r fra \u00e5 v\u00e6re fastsatt av reguleringsplan til \u00e5 bli fastsatt av vegloven. Endringen gjelder kun innenfor de aktuelle planomr\u00e5dene. Det f\u00e5r ikke konsekvenser utenfor de aktuelle planavgrensningene. Endringen fra regulert avkj\u00f8rsel til uregulert avkj\u00f8rsel gjelder for alle som vil benytte seg av avkj\u00f8rselen. Reguleringsplanene er eldre planer, slik at Saksnummer PLAN-2023/10880 Side 3 av 6 det som er bebygget og godkjent i dag har avkj\u00f8rselstillatelse. Planene er sv\u00e6rt teknisk utdaterte, slik at avkj\u00f8rslene ofte ikke er etablert n\u00f8yaktig som regulert. Ved ny og endret bruk av avkj\u00f8rselen etter oppheving trenger ikke bygningsmyndigheten og grunneiere \u00e5 forholde seg til b\u00e5de regulert avkj\u00f8rsel og dagens etablerte avkj\u00f8rsel, som kan kreve dispensasjon fra reguleringsplanen om dette ikke er i samsvar. Ved uregulerte avkj\u00f8rsler er det vegmyndighetene som behandler s\u00f8knad om ny og endret bruk av avkj\u00f8rsler. Reguleringsplanene som er foresl\u00e5tt opphevet i dette arbeidet er i hovedsak sv\u00e6rt sm\u00e5, slik at endringen av vedtakskompetanse p\u00e5 vegforhold vil kun ha en sv\u00e6rt begrenset konsekvens for vegmyndighetene. For grunneierne anses det som positivt \u00e5 fjerne eldre reguleringsplaner, og f\u00e5 et forenklet plangrunnlag p\u00e5 eiendommene. Utbyggingspotensialet p\u00e5 arealene vil i hovedsak v\u00e6re likt som i dag, da det er overordnet plan som setter premisser for videre utvikling p\u00e5 de aktuelle omr\u00e5dene i dag. Vegmyndighetene kan i st\u00f8rre grad ivaretar hensynene til sine veganlegg med bakgrunn i vegloven, da de f\u00e5r vedtakskompetansen p\u00e5 vegforhold for uregulert areal. Omfanget av areal som blir uregulert som konsekvens av forsl\u00e5tt oppheving er sv\u00e6rt begrenset i denne saken med bakgrunn i st\u00f8rrelsen p\u00e5 planomr\u00e5dene. Det er i hovedsak sv\u00e6rt sm\u00e5 planer, s\u00e5kalte \u00abrest-reguleringsplaner\u00bb og mindre planer, som er foresl\u00e5tt opphevet for \u00e5 rydde planregisteret for planer som ikke lenger egner seg som styringsverkt\u00f8y. Reguleringsplan arealplan-ID 3150000 Bymilj\u00f8etaten har i sin uttale til oppstart gitt en vegfaglig vurdering p\u00e5 hver enkelt plan. Med unntak av \u00e9n reguleringsplan har de ingen merknader til oppheving. I reguleringsplan \u00c5rstad. Gnr. 15 Bnr. 7 og 107 og Gnr. 17 Bnr. 157, Kristianborg (Televerkets anlegg), planID 3150000, vil opphevingen fjerne b\u00e5ndlegging av regulerte vegarealer som ikke er bygd. De ber om at det blir gjort en vurdering av eksisterende vegnett og gangm\u00f8nsteret i omr\u00e5det, f\u00f8r b\u00e5ndleggingen eventuelt fjernes. Plan- og bygningsetaten har gjort en vurdering av eksisterende situasjon opp mot regulert situasjon ved de kommunale vegene innenfor planomr\u00e5det til nevnte reguleringsplan i vedlegg \u00abvurdering av arealplan-ID 3150000\u00bb. Det kan v\u00e6re bevaringsverdig \u00e5 beholde eldre reguleringsplaner som viser en \u00f8nsket fremtidig situasjon, slik som bredere veg og fortau, selv om det ofte m\u00e5 utarbeides ny reguleringsplan for \u00e5 f\u00e5 gjennomf\u00f8rt tiltakene. For reguleringsplan for Kristianborg (Televerkets anlegg), arealplan-ID 3150000, er det kun en liten del av planen som ligger igjen, og kun sv\u00e6rt sm\u00e5 deler langs kv. Kirkevegen og kv. Conrad Mohrs veg, samt kv. Hasselstien, som er ber\u00f8rt av vegform\u00e5l som ikke er bygd. Det er dermed sv\u00e6rt begrenset hva planen b\u00e5ndlegger til vegform\u00e5l. Omkringliggende eiendommer langs de kommunale vegene er i hovedsak uregulerte. Byggegrense mot offentlig veg vil i hovedsak ivareta den samme bevaringsverdien den eldre reguleringsplanen gir. Uten planen er forholdene til vegene ivaretatt i byggegrensen mot offentlig veg i vegloven \u00a7 29. Plan- og bygningsetaten anser det mer hensiktsmessig \u00e5 oppheve reguleringsplanen enn \u00e5 beholde den videre i dette konkrete tilfelle. Vi hadde vurdert det annerledes om planen hadde hatt en mer sammenhengende helhet ved seg. Vi ber Bymilj\u00f8etaten uttale seg om dette forholdet til offentlig ettersyn. Saksnummer PLAN-2023/10880 Side 4 av 6 Vurdering av naturforhold Naturforhold og gr\u00f8ntomr\u00e5der er viktige verdier \u00e5 ivareta og videref\u00f8re. Reguleringsplanene som er foresl\u00e5tt opphevet anses ikke \u00e5 ha naturforhold av vesentlig interesser som bortfaller ved oppheving. Dette fremg\u00e5r av evalueringsskjemaene som er vedlagt saken. Bymilj\u00f8etaten har i sin uttalelse til varsel om oppstart gitt naturfaglig vurdering til hver enkelt plan. Bymilj\u00f8etaten har ingen merknad til selve opphevingen ang\u00e5ende natur, men har innspill til gr\u00f8ntarealer som b\u00f8r sikres og legges inn i neste KPA. Vi har bemerket oss innspillene og anbefaler at dette tas videre ved rullering av neste KPA. Plan- og bygningsetaten anser naturforhold innenfor de aktuelle planomr\u00e5dene til \u00e5 v\u00e6re tilstrekkelig ivaretatt i overordnet plan. Vurdering av andre forhold Naturmangfold skal vurderes i alle plan- og byggesaker, og rikspolitiske retningslinjer for barn og unge skal legges til grunn for arealplanleggingen, samt universell utforming skal omtales i fagnotatet. Temaene er omtalt i planbeskrivelsen vedlagt saken. Forslaget om oppheving av eldre reguleringsplaner vurderes ikke \u00e5 gi negative konsekvenser for disse temaene. Temaene er bedre ivaretatt i overordnet plan, byggteknisk forskrift og plan- og bygningsloven, samt annet lovverk. Tematiske f\u00f8ringer i planarbeid skal ogs\u00e5 omtales i fagnotatet. I og med at dette arbeidet er et opphevingsarbeid, og ikke ny planlegging, vurderes disse f\u00f8ringene ikke som relevant \u00e5 omtale i denne saken. Plan- og bygningsetaten etterstreber imidlertid god involvering og medvirkning i forbindelse med opphevingsarbeidet. Anbefalt vedtak: 1. I medhold av plan- og bygningsloven \u00a7 12-14, sendes f\u00f8lgende forslag til oppheving p\u00e5 h\u00f8ring og legges ut til offentlig ettersyn: a. Oppheving av f\u00f8lgende eldre reguleringsplaner: i. Arealplan-ID 3950000 ii. Arealplan-ID 10320000 iii. Arealplan-ID 10320001 iv. Arealplan-ID 10320002 v. Arealplan-ID 10810000 vi. Arealplan-ID 10810001 vii. Arealplan-ID 11470000 viii. Arealplan-ID 11610000 ix. Arealplan-ID 11650000 x. Arealplan-ID 11660000 xi. Arealplan-ID 3150000 xii. Arealplan-ID 3150100 xiii. Arealplan-ID 3150101 xiv. Arealplan-ID 5570000 xv. Arealplan-ID 30020100 xvi. Arealplan-ID 30550000 xvii. Arealplan-ID 92170000 xviii. Arealplan-ID 30480000 Saksnummer PLAN-2023/10880 Side 5 av 6 xix. Arealplan-ID 3100100 xx. Arealplan-ID 30920000 xxi. Arealplan-ID 5430000 xxii. Arealplan-ID 5430001 xxiii. Arealplan-ID 3054000 xxiv. Arealplan-ID 31900000 xxv. Arealplan-ID 3080000 xxvi. Arealplan-ID 3160000 Plan- og bygningsetaten Aslaug Aalen avdelingsleder Tarje Iversen Wanvik etatsdirekt\u00f8r Dette dokumentet er godkjent elektronisk. Vedlegg: Oversiktskart datert 19.01.2024 Planbeskrivelse datert 24.05.2024 Merknadsskjema datert 03.04.2024 Evalueringsskjema \u00c5rstad datert 24.05.2024 Evalueringsskjema Fana datert 24.05.2024 Vurdering av arealplan-ID 3150000 datert 22.05.2024 Fullstendig dokumentoversikt og saksgang, se https://www.bergen.kommune.no/omkommunen/offentlig-innsyn/innsynplanogbyggesak saksnr: PLAN-2023/10880 Saksnummer PLAN-2023/10880 Side 6 av 6 "
}