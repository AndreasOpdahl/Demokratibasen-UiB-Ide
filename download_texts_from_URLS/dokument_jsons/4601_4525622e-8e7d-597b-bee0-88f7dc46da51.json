{
  "dokument_id": "4525622e-8e7d-597b-bee0-88f7dc46da51",
  "doc_type": "case_attachment",
  "kommune": 4601,
  "tittel": "Fagnotat - Kommunal forkj\u00f8psrett, Gnr 167 bnr 1654 Vetrlidsallmenningen 4 mfl.",
  "url": "https://bergen.kommune.no/politikere-utvalg/api/fil/bk360/10985970/Fagnotat-Kommunal-forkjopsrett-Gnr-167-bnr-1654-Vetrlidsallmenningen-4-mfl-",
  "tekst": " Boligetaten Til Fagnotat BBSM - Seksjon for strategi og utredning - V\u00e5r referanse: 2024/91071-7 Velferd og bolig (Arbeidssted) Saksbehandler: Espen Johan F\u00f8rde Dato: 22. august 2024 Fra Boligetaten Fagnotat - Kommunal forkj\u00f8psrett, Gnr 167 bnr 1654 Vetrlidsallmenningen 4 mfl. Hva saken gjelder: Merkantilbygg Holding AS (selger) har inng\u00e5tt avtale med Fremre Asset 5 AS (kj\u00f8per) vedr\u00f8rende overdragelse av 100% av aksjene i selskapene Broderg\u00e5rden AS, Vetrlidsallmenningen 6 AS, St\u00f8legaten 19 AS og Kong Oscarsgate 6 AS. Aksjeoverdragelsene medf\u00f8rer eierskifte av f\u00f8lgende eiendommer i Bergen kommune: Gnr 167 bnr 1654 \u2013 Vetrlidsallmenningen 4 Gnr 167 bnr 1655 \u2013 Vetrlidsallmenningen 6 Gnr 167 bnr 426 \u2013 St\u00f8legaten 19 Gnr 166 bnr 507 \u2013 Kong Oscars gate 6 Gnr 166 bnr 11 \u2013 Vetrlidsallmenningen 21 Som f\u00f8lge av at leieg\u00e5rdene inneholder mer enn fem boliger og mer enn halvparten av bruksarealet er innredet til beboelse, utl\u00f8ses kommunal forkj\u00f8psrett, jf. lov om kommunal forkj\u00f8psrett for leieg\u00e5rder (\u00ableieg\u00e5rdsloven\u00bb) \u00a7\u00a7 1 og 2. Det presiseres at gnr 166 bnr 11 Vetrlidsallmenningen 21 har f\u00e6rre boenheter enn fem og utl\u00f8ser derfor ikke kommunal forkj\u00f8psrett. Det opplyses om at leieg\u00e5rdene har en antatt samlet omsetningsverdi p\u00e5 NOK 180 746 451,-. Av melding om overdragelse datert 30.05.2024 fremg\u00e5r det at det foreligger leieforhold i samtlige leieg\u00e5rder. Boligetaten har ikke mottatt tilbakemelding fra et flertall av leietakerne i noen av leieg\u00e5rdene om at det er \u00f8nskelig at kommunen skal benytte seg av forkj\u00f8psretten. Saken har v\u00e6rt p\u00e5 h\u00f8ring hos Byr\u00e5dsavdeling for barnevern, sosiale tjenester og mangfold (BBSM) og Studentsamskipnaden p\u00e5 Vestlandet (Sammen). BBSM har i uttalelse datert 20.06.2024 anbefalt at forkj\u00f8psretten ikke benyttes i dette tilfellet. Boligetaten har ikke mottatt tilbakemelding fra Studentsamskipnaden p\u00e5 Vestlandet (Sammen). Konklusjonen etter en samlet vurdering er at det ikke foreligger grunn for kommunen til \u00e5 benytte forkj\u00f8psretten i dette tilfellet Fagetatens vurdering: 1. KOMMUNENS FORKJ\u00d8PSRETT TIL LEIEG\u00c5RDER Kommunen har forkj\u00f8psrett til leieg\u00e5rder n\u00e5r eiendomsrett til leieg\u00e5rd i kommunen blir overf\u00f8rt til andre enn staten eller den fylkeskommune der eiendommen ligger, jf. leieg\u00e5rdsloven \u00a7 2 f\u00f8rste ledd f\u00f8rste setning. Dette gjelder likevel ikke overf\u00f8ringer ved arv, skifte eller ekspropriasjon, jf. leieg\u00e5rdsloven \u00a7 2 f\u00f8rste ledd andre setning. Som overf\u00f8ring av eiendomsrett regnes ogs\u00e5 erverv av aksjer, sameieandeler eller parter i leieg\u00e5rdsselskap slik at erververen blir innehaver av minst 50 % av samtlige aksjer, sameieandeler eller parter, jf. leieg\u00e5rdsloven \u00a7 2 andre ledd. Med leieg\u00e5rd menes utleieeiendom hvor mer enn halvparten av bruksarealet er innredet til beboelse og inneholder minst fem boliger, jf. leieg\u00e5rdsloven \u00a7 1 f\u00f8rste ledd f\u00f8rste setning. Av leieg\u00e5rdsloven \u00a7 3 f\u00f8rste ledd f\u00f8rste setning f\u00f8lger det at: Kommunen kan nytte forkj\u00f8psretten p\u00e5 vegne av leierne, n\u00e5r disse \u00f8nsker \u00e5 overta leieg\u00e5rden som borettslag eller eierseksjons-sameie, p\u00e5 egne vegne, p\u00e5 vegne av studentsamskipnad eller p\u00e5 vegne av selskap som ledes og kontrolleres av kommunen eller stat. Kommunens forkj\u00f8psrett g\u00e5r foran forkj\u00f8psrett som grunner seg p\u00e5 avtale. Kommunens forkj\u00f8psrett g\u00e5r ogs\u00e5 foran sameiernes innl\u00f8sningsrett etter sameieloven \u00a7 11, jf. leieg\u00e5rdsloven \u00a7 4. 2. FRIST Frist for eventuell bruk av den kommunale forkj\u00f8psretten er satt til 30.09.2024, som er fire m\u00e5neder etter at kommunen mottok fullstendig melding om overdragelse av eiendommen, jf. leieg\u00e5rdsloven \u00a7 6, se melding mottatt 30.05.2024. 3. EIENDOMMENES BELIGGENHET Samtlige eiendommer ligger i Bergenhus bydel. 4. LEIETAKERE Av melding om overdragelse datert 30.05.2024 fremg\u00e5r det at det foreligger leieforhold i samtlige leieg\u00e5rder. For oversikt over antall leieforhold og antall boliger vises det til vedlagt melding om overdragelse. Den 18.06.2024 ble det sendt ut brev til leietakerne med orientering om salget av leieg\u00e5rden og stemmeslipper hvor de kunne stemme ja eller nei til \u00f8nske om \u00e5 danne borettslag/sameie. Frist for \u00e5 returnere disse ble satt til 02.07.2024. Ved fristens utl\u00f8p har vi ikke mottatt noen stemmeslipper i retur. Det foreligger s\u00e5ledes ikke noe flertall blant leietakerne om \u00e5 benytte den kommunale forkj\u00f8psretten. 5. OFFENTLIGE INSTANSER Byr\u00e5dsavdeling for barnevern, sosiale tjenester og mangfold (BBSM) og Studentsamskipnaden p\u00e5 Vestlandet (Sammen) er orientert om salget og kommunens adgang til \u00e5 benytte forkj\u00f8psretten. BBSM har i uttalelse datert 20.06.2024 uttalt at \u00abKj\u00f8p av leieg\u00e5rdene kan ikke forsvares innenfor eksisterende plan for \u00e5 anskaffe kommunale utleieboliger for v\u00e5re form\u00e5l. Eiendommene har en beliggenhet og utforming som ikke er i tr\u00e5d med de behovene Bergen kommune har i dag.\u00bb. Boligetaten har ikke mottatt tilbakemelding fra Studentsamskipnaden p\u00e5 Vestlandet (Sammen). 6. SAMTYKKE TIL UTLEIE Det er bedt om kommunens samtykke til utleie av leiligheter som st\u00e5r tomme i perioden frem til kommunens frist for \u00e5 gj\u00f8re forkj\u00f8psretten gjeldende har g\u00e5tt ut. Vi har gitt samtykke til utleie av leiligheter, jf. leieg\u00e5rdsloven \u00a7 5 andre ledd. 7. KONKLUSJON Det er ikke kommet inn \u00f8nsker fra de offentlige h\u00f8ringsinstansene om at forkj\u00f8psretten gj\u00f8res gjeldende i foreliggende sak. Det er heller ikke et flertall av leietakerne som har \u00f8nsket at kommunen skal benytte den kommunale forkj\u00f8psretten. Det anbefales derfor at den kommunale forkj\u00f8psretten ikke benyttes i denne saken. Fagetatens anbefaling: Bergen kommune gj\u00f8r ikke forkj\u00f8psretten gjeldende i henhold til \u00a7 3 i lov om kommunal forkj\u00f8psrett til leieg\u00e5rder, ved overdragelse av eiendommene: Gnr 167 bnr 1654 \u2013 Vetrlidsallmenningen 4 Gnr 167 bnr 1655 \u2013 Vetrlidsallmenningen 6 Gnr 167 bnr 426 \u2013 St\u00f8legaten 19 Gnr 166 bnr 507 \u2013 Kong Oscars gate 6 Med hilsen Boligetaten Espen F\u00f8rde Siv T\u00f8njum Saksbehandler Direkt\u00f8r Dokumentet er godkjent elektronisk. Vedlegg: Melding om overdragelse av leieg\u00e5rder Uttalelse fra BBSM om kommunal forkj\u00f8psrett til leieg\u00e5rder - Gnr 167 Bnr 1654 Vetrlidsallmenningen 4 mfl. "
}