{
  "dokument_id": "50b291f3-3d30-57cf-a315-c517aab16edb",
  "doc_type": "case_attachment",
  "kommune": 4601,
  "tittel": "Vedtak om avslag",
  "url": "https://bergen.kommune.no/politikere-utvalg/api/fil/bk360/8436931/Vedtak-om-avslag",
  "tekst": " Plan- og bygningsetaten Frode Hatlestad V\u00e5r referanse: DELE-2022/27210-11 Apeltunvegen 2F Saksbehandler: Hege Fj\u00e6restad Bauge Dato: 20.02.2023 5222 NESTTUN Avslag p\u00e5 s\u00f8knad om opprettelse og endring av eiendom Eiendom : Gnr 83 Bnr 5 Adresse : Hamrevegen 107 Tiltakets art : S\u00f8knad om opprettelse og endring av eiendom Hjemmelshaver/ : Frode Hatlestad / Frode Hatlestad s\u00f8ker Vi viser til s\u00f8knad mottatt 03.10.2022 og tilleggsdokumentasjon samt endring av s\u00f8knad mottatt 20.10.2022 og 04.11.2022. 1. S\u00f8knaden gjelder: \u2022 Fradeling av 1 parsell (2 teiger), med best\u00e5ende v\u00e5ningshus, driftsbygning og garasje, fra gnr 83 bnr 5. Tiltaket krever dispensasjon fra kommuneplanens arealdel KPA2018 bestemmelse \u00a7 31 med hensyn til deleforbudet innenfor arealform\u00e5let Landbruks-, natur- og friluftsform\u00e5l (LNF- omr\u00e5de) og ligger innenfor \u00a7 6.2.2 Byggegrensen langs vassdrag som i LNF-omr\u00e5der er minimum 50 meter. Det er s\u00f8kt om en slik dispensasjon. 2. VEDTAK S\u00f8knad om tillatelse til fradeling av 1 parsell (2 teiger), med best\u00e5ende v\u00e5ningshus, driftsbygning og garasje, fra gnr 83 bnr 5 avsl\u00e5s, jf. plan- og bygningsloven \u00a7 11-6 Rettsvirkning av kommuneplanens arealdel og kommuneplanens arealdel \u00a7 31 Landbruks-, natur- og friluftsform\u00e5l (LNF-omr\u00e5de). 2.1 Dispensasjoner S\u00f8knad om dispensasjon fra kommuneplanens arealdel KPA2018 med hensyn til oppretting av ny eiendom i strid med gjeldende arealform\u00e5l \u00a7 31 Landbruks-, natur- og friluftsform\u00e5l (LNF-omr\u00e5de) og innenfor \u00a7 6.2.2 Byggegrensen langs vassdrag avsl\u00e5s, jf. plan- og bygningsloven \u00a7 19-2. 3. BEGRUNNELSE FOR VEDTAKET Under f\u00f8lger punktvis v\u00e5r begrunnelse for vedtak som oppsummeres til slutt. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 3.1 Planstatus Eiendommen er ikke regulert. Kommuneplanens arealdel viser oms\u00f8kt parsell (2 teiger) som Landbruks-, natur- og friluftsomr\u00e5de (LNF-omr\u00e5de) og den ligger innenfor hensynssonene H570_5 \u2013 Kalandsvatnet og gul og r\u00f8d st\u00f8ysone vei. Parsellen grenser mot Kalandsvatnet. Kalandsvatnet ligger innenfor arealform\u00e5l friluftsomr\u00e5de og hensynssone H560_140 Naturmilj\u00f8 - viltomr\u00e5de. 3.2 Nabovarsling S\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og bekrefter at det ikke er mottatt noen merknader. 3.3 Atkomst og avkj\u00f8rsel S\u00f8knaden inneb\u00e6rer ingen endringer med hensyn til atkomst. 3.4 Vann og avl\u00f8p S\u00f8knaden inneb\u00e6rer ingen endringer med hensyn til vann og avl\u00f8p. 3.5 Andre uttalelser eller vedtak Vestland fylkeskommune har gitt uttalelse datert 20.12.2022 med saksnummer 2022/83385-3: Kulturhistorisk merknad til s\u00f8knadspliktig tiltak- opprettelse og endring av eiendom - gnr 83 bnr 5 - Hamrevegen 107 - Bergen kommune Viser til anmodning om uttalelse i ovanfor nemde sak datert 23.11.2022. Seksjon for kulturarv har ingen merknader til sj\u00f8lve fr\u00e5delinga av eigedommen, men vi gjer merksam p\u00e5 at det ligg eit automatisk freda kulturminne i det aktuelle omr\u00e5det. Kulturminnet vart p\u00e5vist under kulturhistoriske registreringar i samband med tiltak for bygging av landbruksveg (jf. Bergen kommune, etat for landbruk referanse 2022/34615-3) den 28-29 september og 13 oktober.2022. Kulturminnet er automatisk freda etter lov om kulturminne. Figur 1 Utklipp fr\u00e5 Askeladden som syner plassering av det automatisk freda kulturminnet id. 294448. \u00a7 3.Forbud mot inngrep i automatisk fredete kulturminner. Ingen m\u00e5 \u2013 uten at det er lovlig etter \u00a7 8 \u2013 sette i gang tiltak som er egnet til \u00e5 skade, \u00f8delegge, grave ut, flytte, forandre, tildekke, skjule eller p\u00e5 annen m\u00e5te utilb\u00f8rlig skjemme automatisk fredet kulturminne eller fremkalle fare for at dette kan skje. I s\u00f8knaden er det skildra ulike planar for framtidig utnytting av omr\u00e5det. Vi ber kommunen om at s\u00f8knad om tiltak vert sendt til Vestland fylkeskommune for vurdering. Saksnummer DELE-2022/27210 Side 2 av 11 Bymilj\u00f8etaten har gitt uttalelse datert 19.12.2022 med saksnummer 2022/149927-10: Intern h\u00f8ring - Anmodning om uttalelse til s\u00f8knadspliktig tiltak, gnr 83 bnr 5, Hamrevegen 107. Uttalelse fra Bymilj\u00f8etaten Saken gjelder Bymilj\u00f8etaten viser til oversendelse fra Plan- og bygningsetaten 23.11.22 (DELE- 2022/27210-6) vedr\u00f8rende s\u00f8knad om tillatelse til fradeling av 1 parsell (2 teiger) fra gnr 83 bnr 5. Tiltaket er avhengig av dispensasjon fra kommuneplanens arealdel hvor arealet er vist som \u00a7 31 Landbruks-, natur- og friluftsform\u00e5l (LNF-omr\u00e5de) og ligger innenfor \u00a7 6.2.2 Byggegrensen langs vassdrag som i LNF-omr\u00e5der er minimum 50 meter. Grunnlag Planforutsetning: Parsellen er ikke regulert. Kommuneplanens arealdel viser parsellen som LNF- omr\u00e5de (Landbruk, natur og friluftsliv), og de ligger innenfor hensynssonen kulturmilj\u00f8 for Kalandsvatnet og veg st\u00f8y \u2013 gul og r\u00f8d sone. Parsellen grenser mot Kalandsvatnet. Kalandsvatnet har arealform\u00e5l friluftsliv (F), og ligger i hensynssone naturmilj\u00f8 for viltomr\u00e5de (H560_140). Andre overordnede registreringer: Deler av parsellen ligger innenfor byfjellsgrensen og inng\u00e5r i det sv\u00e6rt viktige friluftsomr\u00e5det Stendafjellet og Sm\u00f8r\u00e5sfjellet (Kartlegging av friluftsomr\u00e5der i Bergen kommune i regi av Bymilj\u00f8etaten, 2016). Jubileumsstien krysser over parsellen i vest. Den nordligste delen av parsellen er vist som myr (AR5). Langs Hamrevegen i aktuelle omr\u00e5de er det registrert forekomst av de fremmede artene krypfredl\u00f8s og platanl\u00f8nn med sv\u00e6rt h\u00f8y risiko for spredning og honningknuppurt med h\u00f8y risiko for spredning. Kalandsvatnet, innsj\u00f8en tilgrensende parsellen, er b\u00e5de klassifisert som et viktig viltomr\u00e5de og et viktig friluftsomr\u00e5de. Det er et stort mangfold av fuglearter som lever i omr\u00e5det i tilknytning til Kalandsvatnet. Flere av disse artene er f\u00e5tallige og truet, bl.a. vipe (rapportert som mulig reproduksjon), gresshoppesanger og dvergdykker, henholdsvis EN \u2013 sterkt truet, NT \u2013 n\u00e6r truet og VU \u2013 s\u00e5rbar (Artskart og Naturbase). Det er ogs\u00e5 registrert ask i omr\u00e5det, en truet art av s\u00e6rlig stor forvaltningsinteresse klassifisert som VU \u2013 s\u00e5rbar (Artskart). Vurderinger Det s\u00f8kes om dispensasjon for opprettelse og endring av eiendom, hvor bygningsmassen og en del omkringliggende areal p\u00e5 gbnr 83/5 beholdes av dagens eier, mens hovedarealet av eiendommen \u00f8nskes fradelt og videre solgt til nabobruket p\u00e5 gbnr 83/14 som drives av Fana Skoganlegg. Det beskrives at Fana Skoganlegg har hogstmoden skog i n\u00e6romr\u00e5det men ikke anlegning til \u00e5 ta det ut grunnet tilkomst, samtidig som tiltakshaver ogs\u00e5 har hogstmoden skog p\u00e5 83/5. Bakgrunnen for s\u00f8knaden er at tiltakshaver og Fana Skoganlegg \u00f8nsker \u00e5 etablere en skogsbilveg p\u00e5 83/5. Dette p\u00e5 grunn av topografien p\u00e5 eiendommen som gj\u00f8r det mulig \u00e5 komme opp p\u00e5 Hamrefjellet uten for mye stigninger og svinger. Det beskrives videre at ved senere forlengelse av vegen vil det bli lett tilgang til all skogen p\u00e5 Hamrefjellet. Bakgrunnen for s\u00f8knaden er ogs\u00e5 at Fana Skoganlegg \u00f8nsker \u00e5 kj\u00f8pe tilleggsjord fra 83/5, ta ut ferdig skog, plante inn nytt, samt utvide plantet omr\u00e5de i st\u00f8rre deler av fjellsidene og omr\u00e5det ovenfor bebyggelsen. Disse planene er avhengig av en deling da Fana Skoganlegg ikke \u00f8nsker \u00e5 kj\u00f8pe bygninger. Bymilj\u00f8etaten skal vurdere tiltakets konsekvenser for interesser knyttet til natur, biologisk mangfold, landskap og friluftsliv. Vi gj\u00f8r oppmerksom p\u00e5 at det i LNF-omr\u00e5der skal tas hensyn til landbruk, natur- og kulturmilj\u00f8, friluftsliv og landskap, og ved en eventuell s\u00f8knad om endret arealbruk som ikke er i tr\u00e5d med arealform\u00e5let vil det gjennomf\u00f8res en streng forvaltningspraksis. Videre ligger parsellen delvis innenfor byfjellsgrensen, hvor naturkvaliteter og omr\u00e5dets verdi for friluftsliv, naturmangfold, Saksnummer DELE-2022/27210 Side 3 av 11 kulturminner, landbruk og drikkevannforsyning skal ivaretas, jf. retningslinjer til KPA \u00a7 35.2. Parsellen ligger ogs\u00e5 innenfor byggegrensen mot vassdrag, hvor hovedhensynet bak byggeforbudet er \u00e5 verne strand- og kantsonen mot byggetiltak og terrenginngrep for \u00e5 sikre natur- og kulturmilj\u00f8, friluftsliv, landskap og allmennhetens interesser, samt \u00e5 hindre at tilgjengeligheten til vassdrag reduseres. Det er store friluftsverdier i aktuelle omr\u00e5de, da parsellen delvis ligger innenfor byfjellsgrensen, og den mye brukte jubileumsstien g\u00e5r over parsellen. Det forekommer ogs\u00e5 viktige kvaliteter av biologisk mangfold innenfor parsellen, b\u00e5de tilknyttet kulturlandskapet og Kalandsvatnet. En fradeling av aktuelle parsell legger til rette for videreutvikling av skogsdriften p\u00e5 parsellen. Ettersom arealet er avsatt til LNF i KPA har vi ingen innvendinger til at landbruksvirksomhet p\u00e5 eiendommen videref\u00f8res og utvikles, men vi bemerker at natur- og friluftsverdiene i omr\u00e5det m\u00e5 hensyntas, jf. KPA \u00a7\u00a7 6.2.2, 31 og 35.2. Ettersom s\u00f8knaden kun gjelder fradeling, og en eventuell etablering av skogsbilveg ikke er detaljert eller oms\u00f8kt, er ikke skogsbilvegen vurdert i aktuelle uttalelse. Vi minner om at kantvegetasjon langs vassdrag har et s\u00e6rlig vern etter vannressursloven \u00a7 11, samt at det m\u00e5 unng\u00e5s handlinger som f\u00f8rer til videre spredning av arter p\u00e5 fremmedartslisten, jf. Forskrift om fremmede organismer, Kapittel V, Krav til aktsomhet og til virksomheter og tiltak som kan medf\u00f8re spredning av fremmede organismer. Bymilj\u00f8etatens anbefaling Tiltaket er i strid med bestemmelser i kommuneplanens arealdel, jf. \u00a7\u00a7 31 og 6.2.2. For \u00e5 f\u00e5 dispensasjon er det krav om at hensynet bak bestemmelsen ikke blir vesentlig tilsidesatt og at fordelene med \u00e5 gi dispensasjon er klart st\u00f8rre enn ulempene etter en samlet vurdering, jf. pbl \u00a7 19-2. Plan- og bygningsetaten m\u00e5 ta stilling til om det her foreligger en overvekt av grunner som taler for at dispensasjon kan gis. Bymilj\u00f8etaten vil p\u00e5 bakgrunn av overst\u00e5ende vurdering ikke frar\u00e5 at det gis tillatelse til oms\u00f8kte tiltak. Etat for landbruk har gitt uttalelse datert 04.01.2023 med saksnummer 2022/149927-9: Gnr 83 bnr 5 - S\u00f8knad om fradeling av to teiger med best\u00e5ende bygninger - Uttalelse fra Etat for landbruk Fradeling fra eiendom: Gnr 83 bnr 5 Adresse: Hamrevegen Tiltakets art: S\u00f8knad om opprettelse og endring av eiendom Hjemmelshaver/ s\u00f8ker: Frode Hatlestad Hva saken gjelder: Etat for landbruk viser til oversendelse for uttale fra Plan- og bygningsetaten 24.11.2022. Saken gjelder s\u00f8knad om fradeling av 1 parsell (2 teiger), med best\u00e5ende v\u00e5ningshus, driftsbygning og garasje, fra gnr. 83 bnr. 5, til en eiendom som skal opprettes. Eier \u00f8nsker \u00e5 dele hele landbrukseiendommen slik at den ene delen som han \u00f8nsker \u00e5 beholde selv, best\u00e5r av bolighuset, driftsbygning m.m., areal p\u00e5 omtrent 25 - 30 dekar, fordelt p\u00e5 10-15 dekar innmarksbeite, 4,4 dekar bebygd areal og 5,0 dekar annet markslag. Den andre delen av eiendommen blir totalt p\u00e5 omtrent 352 \u2013 357 dekar, fordelt p\u00e5 53,4 dekar fulldyrket jord, 7,5 dekar overflatedyrket jord, 34-39 dekar innmarksbeite, 175,4 dekar skog og 96,6 dekar annet markslag, og har ingen hus, er tenkt solgt til et skogselskap. Saksnummer DELE-2022/27210 Side 4 av 11 Tiltaket er blant annet avhengig av dispensasjon fra kommuneplanens arealdel hvor arealet er vist som \u00a7 31 Landbruks-, natur- og friluftsform\u00e5l (LNF-omr\u00e5de) og ligger innenfor \u00a7 6.2.2. Byggegrensen langs vassdrag som i LNF-omr\u00e5der er minimum 50 meter. Vurdering: Kommuneplanens arealdel viser oms\u00f8kt parsell (2 teiger) som Landbruks-, natur- og friluftsomr\u00e5de (LNF-omr\u00e5de) (100 %) og de ligger innenfor hensynssonene Kulturmilj\u00f8 H570_5 \u2013 Kalandsvatnet (68,2 %) og H570_4 Historiske veifar (<0,1 %) og Friluftsliv 530_4 Byfjellsgrense \u2013 s\u00f8r (31,1 %), Naturmilj\u00f8 H560_141 (25,6 %), B\u00e5ndlegging i forbindelse med Osvassdraget H740_1 (31,7 5), Faresone for Aktsomhetsomr\u00e5der for steinsprang, jord- og flomskred og sn\u00f8skred H310_1 (30,7 %) og gul og r\u00f8d st\u00f8ysone vei. Parsellen grenser mot Kalandsvatnet. Kalandsvatnet ligger innenfor arealform\u00e5l friluftsomr\u00e5de og hensynssone H560_140 Naturmilj\u00f8 \u2013 viltomr\u00e5de. I LNF-omr\u00e5der er det bare tillatt med tiltak som er n\u00f8dvendig for g\u00e5rdens n\u00e6ringsvirksomhet og enkel tilrettelegging for friluftsliv. Innenfor byfjellsgrensene skal naturkvaliteter og omr\u00e5dets verdi for friluftsliv, naturmangfold, kulturminner, landbruk og drikke-vannforsyning ivaretas. De respektive forvaltningsplanene, sammen med kommuneplanens LNF-status for arealene, skal legges til grunn for arealforvaltning. I hensynssone Naturmilj\u00f8 skal naturmangfold skal veie tungt. Det skal ut\u00f8ves en streng forvaltningspraksis ved behandling av saker etter landbrukslovverket, for eksempel ved arealendringer. Osvassdraget er vernet gjennom Verneplan 1 for vassdrag. Vannressursloven kap 5 og Rikspolitiske retningslinjer for vernede vassdrag supplerer kommuneplanens bestemmelser og retningslinjer i forvaltningen av nedb\u00f8rsfeltet. Vurdering etter jordloven Ingen kan dele en eiendom som er benyttet eller som kan benyttes til dyrket eller dyrkbar jord, eller til skogbruk, uten tillatelse. Deling skal i utgangspunktet gis, dersom det \u00abikke g\u00e5r utover de interessene bestemmelsen skal verne om\u00bb, jf. rundskriv M-2/2021 pkt. 5.1. Form\u00e5let med delingsparagrafen (\u00a7 12), er \u00e5 \u00absikre at arealressursene blir disponert p\u00e5 en m\u00e5te som gir tjenlig, variert bruksstruktur ut fra samfunnsutviklingen i omr\u00e5det og med hovedvekt p\u00e5 hensynet til bosetting, arbeid og driftsmessige gode l\u00f8sninger\u00bb og for \u00ab\u00e5 sikre og samle ressursene som grunnlag for landbruksdrift og fremtidige eier\u00bb, jf. M-2/2021 pkt. 5.2. Det skal ogs\u00e5 tas hensyn til vern av arealressursene og om delingen kan f\u00f8re til drifts- eller milj\u00f8messige ulemper for landbruket i omr\u00e5det. Det kan ogs\u00e5 legges vekt p\u00e5 andre hensyn som faller inn under jordloven. Oms\u00f8kte tiltak f\u00f8rer til deling av en landbrukseiendom og krever tillatelse etter jordloven \u00a7 12. S\u00f8ker m\u00e5 sende inn s\u00f8knad om tillatelse til deling ved et eventuelt positivt vedtak etter plan- og bygningsloven, til Etat for landbruk s\u00e5 snart saken er ferdig behandlet av Plan- og bygningsetaten. En eventuell gyldig tillatelse er ikke gitt, f\u00f8r den er gitt etter b\u00e5de plan- og bygningsloven og jordloven. Driftsmessige konsekvenser for landbruket Eiendommen har if\u00f8lge arealressurskartet (AR5) et totalareal p\u00e5 392 dekar, hvorav 53,4 dekar fulldyrket jord, 7,5 dekar overflatedyrket jord, 49,3 dekar innmarksbeite, 175,4 dekar skog, 101,6 dekar annet markslag og 4,4 dekar bebygd/ annet. Arealet er fordelt p\u00e5 tre teiger. Det er i dag tre bygninger p\u00e5 eiendommen, fordelt p\u00e5 et v\u00e5ningshus, en driftsbygning og en garasje. Saksnummer DELE-2022/27210 Side 5 av 11 Det arealet s\u00f8ker \u00f8nsker \u00e5 beholde p\u00e5 25 \u2013 30 dekar, best\u00e5ende av to teiger, som inneholder v\u00e5ningshus, driftsbygning og garasje, er i KPA 2018, klassifisert som bebygd, innmarksbeite og annet markslag. Arealet grenser til innmarksbeite, bebygd, fylkesvei og Kalandsvatnet, og ligger i n\u00e6rheten av Kaland i Fana bydel. Resten av arealet p\u00e5 352 \u2013 357 dekar, uten bygninger, \u00f8nskes fradelt uten at det blir lagt til en landbrukseiendom i drift. Delingen vil f\u00f8re til to separate eiendommer som vil v\u00e6re utfordrende \u00e5 drive l\u00f8nnsom landbruksdrift p\u00e5. I dag er det en godt arrondert eiendom som kan v\u00e6re mulig \u00e5 drive, med potensial for b\u00e5de jordbruk- og skogsdrift. Etaten anser det for tvilsomt om en landbrukseiendom uten driftsbygning og v\u00e5ningshus, er i tr\u00e5d med kravene i jordbruksloven om vern av arealressursene. Praksis er at dersom en skal deles st\u00f8rre areal fra en landbrukseiendom, skal arealet legges til en eksisterende eiendom i drift og med behov for tilleggsareal. Det er ikke oppgitt noe annet form\u00e5l med den delen av eiendommen som \u00f8nskes fradelt, enn skogsdrift. Denne delen av eiendommen er tenkt solgt til et skogselskap. Det er ikke oppgitt noe landbruksform\u00e5l eller planer om \u00e5 starte opp igjen en form for landbruksdrift p\u00e5 den delen av eiendommen. Det vurderes ikke som et godt argument for deling, at et skogselskap \u00f8nsker \u00e5 overta deler av en landbrukseiendom. Det er heller ingen automatikk at et selskap med flere eiere vil f\u00e5 konsesjon til eiendommen. Det vil m\u00e5tte s\u00f8kes om konsesjon for den delen som deles fra, dersom tillatelse blir gitt. Dersom andre enn det oppgitte skogselskapet skal overta resteiendommen, vil det med stor sannsynlighet kreve bygging av b\u00e5de driftsbygning og v\u00e5ningshus. Dette kan medf\u00f8re en nedbygging av dyrket eller dyrkbar jord, noe som ikke er i tr\u00e5d med jordlovens form\u00e5l. Det kan f\u00f8re til at innmarken og beitene p\u00e5 den eventuelt fradelte delen av eiendommen, som allerede med dette forslaget er sterkt redusert i st\u00f8rrelse, blir liggende brakk og uten drift. Den delen av eiendommen som s\u00f8ker \u00f8nsker \u00e5 beholde, er for stor som en boligeiendom, men blir s\u00e5 liten at det ikke er konsesjonsplikt, og kan selges p\u00e5 det frie markedet. Dette kan f\u00f8re til ulemper for driften p\u00e5 den \u00f8nsket fradelte delen av eiendommen og andre landbrukseiendommer i omr\u00e5det. Det er driveplikt p\u00e5 hele innmarksarealet arealet av gnr. 83 bnr.5, etter jordloven \u00a7 8. Det er ikke s\u00f8kt om/ mottatt produksjonstilskudd p\u00e5 landbrukseiendommen de siste fem \u00e5rene, noe som kan tyde p\u00e5 at det ikke er aktiv landbruksdrift p\u00e5 eiendommen i dag. Selv om arealet blir delt, vil det fortsatt v\u00e6re driveplikt p\u00e5 alt jordbruksareal/ innmarksareal, i hele eiertiden, og p\u00e5 begge de aktuelle eiendommene. Eiendommen ligger i et omr\u00e5de med spredt bebyggelse og flere landbrukseiendommer. Det er et sterkt behov for at eiendommen kommer i drift igjen, og ikke deles opp slik at det blir sv\u00e6rt vanskelig \u00e5 drive som en landbrukseiendom. Det arealet som er s\u00f8kt fradelt er uten bygninger, er i tillegg mye st\u00f8rre enn det som vanligvis kan tillates i slike saker. Det arealet som s\u00f8kes fradelt er ogs\u00e5 en stor andel av innmarken til dagens landbrukseiendom, og mye av driftsgrunnlaget p\u00e5 eiendommen. Etat for landbruk ikke se noe positivt i forhold til bosettingen i omr\u00e5det eller driften p\u00e5 den aktuelle landbrukseiendommen, med den oms\u00f8kte delingen. Etaten kan ikke ut fra landbruksmessige vurderinger, se noen \u00e5rsaker til at s\u00f8knaden b\u00f8r innvilges. Konklusjon: Tiltaket er i strid med bestemmelser i kommuneplanens arealdel. For \u00e5 f\u00e5 dispensasjon er det krav om at hensynet bak bestemmelsen etter en samlet vurdering ikke blir vesentlig tilsidesatt og at Saksnummer DELE-2022/27210 Side 6 av 11 fordelene med \u00e5 gi dispensasjon er klart st\u00f8rre enn ulempene, jf. pbl \u00a7 19-2. Plan- og bygningsetaten m\u00e5 ta stilling til om det her foreligger en overvekt av grunner som taler for at dispensasjon kan gis. Etat for landbruk vil ut fra landbruksfaglige vurderinger og f\u00f8ringer i jordloven, frar\u00e5de at det gis tillatelse til det oms\u00f8kte tiltaket. Dersom det gis tillatelse, m\u00e5 s\u00f8ker snarest sende inn s\u00f8knad til deling, etter jordloven \u00a7 12, til Etat for landbruk. Tillatelsen til tiltaket er ikke gitt, f\u00f8r det eventuelt er gitt tillatelse b\u00e5de etter b\u00e5de plan- og bygningsloven og jordloven. S\u00f8knaden er ogs\u00e5 sendt Statsforvaltaren i Vestland for uttalelse, det er ikke mottatt noen tilbakemelding. 3.6 Dispensasjon Tiltaket kommer i strid med kommuneplanens arealdel KPA2018 bestemmelse \u00a7 31 med hensyn til deleforbudet innenfor arealform\u00e5let Landbruks-, natur- og friluftsform\u00e5l (LNF- omr\u00e5de) og ligger innenfor \u00a7 6.2.2 Byggegrensen langs vassdrag som i LNF-omr\u00e5der er minimum 50 meter. Det s\u00f8kes om dispensasjon fra kommuneplanens arealdel KPA2018 for \u00e5 kunne opprette ny eiendom i strid med deleforbudet innenfor gjeldende arealform\u00e5l \u00a7 31 Landbruks-, natur- og friluftsform\u00e5l (LNF-omr\u00e5de) og innenfor \u00a7 6.2.2 Byggegrensen langs vassdrag. For at dispensasjon kan gis kreves det at verken hensynene bak bestemmelsen det s\u00f8kes om dispensasjon fra eller hensynene i plan- og bygningslovens form\u00e5lsbestemmelse \u00a7 1-1, blir vesentlig tilsidesatt. I tillegg m\u00e5 fordelene ved \u00e5 dispensere v\u00e6re klart st\u00f8rre enn ulempene etter en samlet vurdering. Hovedhensynet bak arealform\u00e5let i LNF-omr\u00e5de er \u00e5 sikre allmenne ferdsels- og friluftsinteresser, bevare landskaps- og jordbrukshensyn samt \u00e5 bevare sammenhengende landbruksomr\u00e5der. Uheldig omdisponering eller fragmentering av landbruksomr\u00e5der og gr\u00f8ntstruktur skal unng\u00e5s. Hovedhensynet bak byggeforbudet langs sj\u00f8 og vassdrag er \u00e5 verne strandsonen mot byggetiltak og terrenginngrep for \u00e5 sikre natur- og kulturmilj\u00f8, friluftsliv, landskap og allmennhetens interesser, samt \u00e5 hindre at tilgjengeligheten til sj\u00f8 og vassdrag reduseres. Det f\u00f8lger av form\u00e5lsbestemmelsen i plan- og bygningsloven at plan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet, likeverd og tas hensyn til barn og unges oppvekstmilj\u00f8 samt estetisk utforming av omgivelsene. S\u00f8ker begrunner s\u00f8knad om dispensasjon Saksnummer DELE-2022/27210 Side 7 av 11 Fagetatens vurdering I denne konkrete saken s\u00f8kes det om fradeling av 1 parsell (2 teiger) fra gnr 83 bnr 5 p\u00e5 om lag 25 dekar (v\u00e5r beregning). Oms\u00f8kt parsell er bebygget med v\u00e5ningshus, driftsbygning og garasje. Gjenv\u00e6rende del av gnr 83 bnr 5 \u00f8nskes solgt som tilleggsareal til gnr 83 bnr 14. Kj\u00f8per er Fana Skoganlegg. Oms\u00f8kte deling er i strid med bygge og deleforbudet i Landbruks-, natur- og friluftsomr\u00e5de (LNF-omr\u00e5de) og Byggegrensen langs vassdrag. Innenfor LNF-omr\u00e5de er det ikke tillatt med annen bygge- og anleggsvirksomhet enn den som har direkte tilknytning til landbruk eller stedbunden n\u00e6ring. Innenfor den langsiktige LNF-grensen skal landbrukets ressursgrunnlag, herunder jordressursene, vernes om i et langsiktig (100 \u00e5rs) perspektiv. Det skal ut\u00f8ves en streng forvaltningspraksis der framtidige generasjoners behov for \u00e5 kunne produsere egen mat p\u00e5 egen jord skal v\u00e6re et sv\u00e6rt tungtveiende hensyn ved alle sp\u00f8rsm\u00e5l om for eksempel omdisponering eller deling av dyrket mark. Saksnummer DELE-2022/27210 Side 8 av 11 I uttalelsen fra etat for landbruk er etat for landbruk veldig skeptisk til at eiendommen, gnr 83 bnr 5, deles slik s\u00f8ker \u00f8nsker. De begrunner dette blant annet med at en slik deling vil f\u00f8re til opprettelse av to eiendommer som vil v\u00e6re utfordrende \u00e5 drive l\u00f8nnsom landbruksdrift p\u00e5. Den oms\u00f8kte parsellen p\u00e5 om lag 25 dekar (v\u00e5r beregning), og som er bebygget med v\u00e5ningshus, driftsbygning og garasje, vil etter deling v\u00e6re for stor som boligeiendom. Videre vil parsellen bli s\u00e5 liten at den ikke vil v\u00e6re konsesjonspliktig og dermed kan den selges p\u00e5 det frie markedet. Dette vil igjen kunne f\u00f8r til ulempe for driften b\u00e5de p\u00e5 gjenv\u00e6rende del av gnr 83 bnr 5 og for andre landbrukseiendommer i omr\u00e5det. Den gjenv\u00e6rende delen av gnr 83 bnr 5, som \u00f8nskes solgt som tilleggsareal til gnr 83 bnr 14, vil etter deling v\u00e6re uten driftsbygning og v\u00e5ningshus. Det er heller ikke registrert bygninger p\u00e5 eiendommen, gnr 83 bnr 14. Etat for landbruk uttaler at de anser det som tvilsomt om en landbrukseiendom, uten driftsbygning og v\u00e5ningshus, vil v\u00e6re i tr\u00e5d med kravene i jordbruksloven om vern av arealressursene. Praksis er at dersom det skal deles st\u00f8rre areal fra en landbrukseiendom, skal arealet legges til en eksisterende eiendom i drift og med behov for tilleggsareal. Tiltaket vurderes til vesentlig \u00e5 tilsidesette de hensyn bestemmelsene skal ivareta. Etter en samlet vurdering vil ikke fordelene ved \u00e5 gi dispensasjon v\u00e6re klart st\u00f8rre enn ulempene. 3.7 Konklusjon Saken gjelder s\u00f8knad om fradeling av 1 parsell (2 teiger), med best\u00e5ende v\u00e5ningshus, driftsbygning og garasje, fra gnr 83 bnr 5. Oms\u00f8kt parsell (2 teiger) er uregulert og er i kommuneplanens arealdel vist som Landbruks-, natur- og friluftsomr\u00e5de (LNF-omr\u00e5de) og den ligger innenfor hensynssonene H570_5 \u2013 Kalandsvatnet og gul og r\u00f8d st\u00f8ysone vei. Parsellen grenser mot Kalandsvatnet. Kalandsvatnet ligger innenfor arealform\u00e5l friluftsomr\u00e5de og hensynssone H560_140 Naturmilj\u00f8 - viltomr\u00e5de. Tiltaket krever dispensasjon fra kommuneplanens arealdel KPA2018 bestemmelse \u00a7 31 med hensyn til deleforbudet innenfor arealform\u00e5let Landbruks-, natur- og friluftsform\u00e5l (LNF- omr\u00e5de) og ligger innenfor \u00a7 6.2.2 Byggegrensen langs vassdrag som i LNF-omr\u00e5der er minimum 50 meter. Det er ikke gitt slik dispensasjon. P\u00e5 bakgrunn av det overnevnte og med hjemmel i plan- og bygningsloven \u00a7 11-6 Rettsvirkning av kommuneplanens arealdel og kommuneplanens bestemmelse \u00a7 31 Landbruks-, natur- og friluftsform\u00e5l (LNF-omr\u00e5de) avsl\u00e5s s\u00f8knad om fradeling. 4. GENERELLE BESTEMMELSER OG KLAGEADGANG Vedtaket kan p\u00e5klages, se orientering om rett til \u00e5 klage og andre generelle bestemmelser p\u00e5 siste side. Med hilsen Plan- og bygningsetaten Saksnummer DELE-2022/27210 Side 9 av 11 Hege F. Bauge saksbehandler Vivian \u00c5. Skaflestad seksjonsleder Dette dokumentet er godkjent elektronisk. Hovedmottakere: Frode Hatlestad, Apeltunvegen 2F, 5222 NESTTUN Saksnummer DELE-2022/27210 Side 10 av 11 Generelle bestemmelser: Saken er behandlet etter plan- og bygningsloven med tilh\u00f8rende Rettslig grunnlag: forskrifter; byggteknisk forskrift og byggesaksforskriften. Du kan f\u00e5 tilgang til \u00e5 se dokumenter og kommentarer i saker som Din sak p\u00e5 internett gjelder din eiendom dersom du logge deg p\u00e5 \"Din side\" med nettadresse: www.bergen.kommune.no/dinside Orientering om rett til \u00e5 klage p\u00e5 vedtaket: Den som er part eller har rettslig klageinteresse har rett til \u00e5 klage over Klagerett: vedtaket. Klagen sendes til: Bergen kommune, Plan- og bygningsetaten, (forvaltningslovens \u00a7 28) Postboks 7700,5020 BERGEN. Klagefristen er tre uker fra den dag underretningen om vedtaket kom Klagefrist: frem til vedkommende part. Det er tilstrekkelig at klagen er postlagt (forvaltningslovens \u00a7\u00a7 29, 30 og innen fristens utl\u00f8p. Dersom klagen kommer inn etter fristens utl\u00f8p vil 31) den bli avvist. Klagen kan imidlertid tas under behandling n\u00e5r det foreligger s\u00e6rlige grunner eller klager ikke kan lastes for forsinkelsen. Rett til \u00e5 kreve begrunnelse: Dersom en part mener at vedtaket ikke er begrunnet, kan det settes (forvaltningslovens \u00a7\u00a7 24 og 25) frem krav om dette innen klagefristen utl\u00f8p. Klagen m\u00e5 nevne det vedtaket det klages over, hva som \u00f8nskes endret Klagens innhold: og v\u00e6re undertegnet av klageren eller hans fullmektig. Klagen b\u00f8r (forvaltningslovens \u00a7 32) begrunnes. Vedtaket kan gjennomf\u00f8res selv om det er p\u00e5klaget. Klager kan Utsetting av gjennomf\u00f8ring imidlertid anmode om \u00e5 f\u00e5 utsatt iverksettingen av vedtaket, inntil av vedtaket: klagefristen er ute eller klagen er avgjort. Statsforvaltaren kan p\u00e5 (forvaltningslovens \u00a7 42) selvstendig grunnlag ta stilling til anmodning om utsatt iverksetting av vedtaket. Rett til \u00e5 se sakens Med visse begrensninger har partene rett til \u00e5 se dokumentene i saken. dokumenter: Det m\u00e5 ved et slikt \u00f8nske tas kontakt med Kundesenteret til Plan- og (forvaltningslovens \u00a7 11) bygningsetaten i Johannes Bruns gate 12. Rett til \u00e5 f\u00e5 veiledning: Kommunen vil kunne gi n\u00f8dvendig veiledning for at alle parter skal (forvaltningslovens \u00a7 11) kunne ivareta sine interesser p\u00e5 best mulig m\u00e5te. Det er adgang til \u00e5 kreve dekning for n\u00f8dvendige og vesentlige Kostnader ved klagen: kostnader, f. eks advokatbistand, i forbindelse med klagesaken der (forvaltningslovens \u00a7 36) vedtaket er endret til gunst for klager. Kravet m\u00e5 v\u00e6re fremsatt innen tre uker etter at underretning om det nye vedtaket er kommet frem til klager. S\u00f8ksm\u00e5l om gyldigheten av vedtaket, eller krav om erstatning som f\u00f8lge Vilk\u00e5r for \u00e5 reise sak for av vedtaket, kan ikke reises uten at en har brukt sin adgang til \u00e5 klage p\u00e5 vedtaket og klagen er avgjort av h\u00f8yeste klageinstans. S\u00f8ksm\u00e5l kan domstolene om vedtaket: likevel reises n\u00e5r det er g\u00e5tt 6 m\u00e5neder fra klage f\u00f8rste gang ble (forvaltningsloven \u00a7 27 b) fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Saksnummer DELE-2022/27210 Side 11 av 11 "
}