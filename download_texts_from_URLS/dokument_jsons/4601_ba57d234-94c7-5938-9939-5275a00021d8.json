{
  "dokument_id": "ba57d234-94c7-5938-9939-5275a00021d8",
  "doc_type": "case_presentation",
  "kommune": 4601,
  "tittel": "Fana gnr 44 bnr 394 S\u00f8rlia 51. Klage over tillatelse til opprettelse og endring av eiendom",
  "url": "https://bergen.kommune.no/politikere-utvalg/api/fil/bk360/10254900/Framstilling-Fana-gnr-44-bnr-394-Sorlia-51-Klage-over-tillatelse-til-opprettelse-og-endring-av-eiendom",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/42701-5 Fana gnr 44 bnr 394 S\u00f8rlia 51. Klage over tillatelse til opprettelse og endring av eiendom Hva saken gjelder: Saken gjelder klage fra nabo p\u00e5 tillatelse til opprettelse og endring av eiendom til bolig. Den avgivende eiendommen er gbnr. 44/394, S\u00f8rlia 51. Det ble gitt tillatelse til oppretting og endring av eiendom, samt dispensasjon fra regulerte tomtegrenser, i vedtak datert 14.02.2024. Krav om dispensasjon er frafalt av Plan- og bygningsetaten i klageomgangen. Tiltakshaver er Havsol gruppen AS, med Bergen Eiendomsr\u00e5dgivning AS som s\u00f8ker. Tillatelsen er p\u00e5klaget av naboer p\u00e5 gbnr. 44/402 (Elvenesvegen 34), Lene Steinset og Egil Svarstad den 04.03.2024. Eiendommen er omfattet av reguleringsplan for Fana. \u00d8vsttun, gnr 44 bnr 139, Nordrevold, gnr 45 bnr 25, planid: 30140000. Planen tredde i kraft i 1959, og viser arealet som bolig. I kommuneplanens arealdel (KPA 2018) er arealet vist som bebyggelse og anlegg \u2013 \u00f8vrig byggesone. Se vedtak om tillatelse \u00a7 3.1 for utfyllende planstatus. Ved s\u00f8knad og vedtak om tillatelse ble det lagt til grunn at fradeling krevde dispensasjon fra regulerte tomtegrenser. Dette er frafalt i klageomgangen, da Plan- og bygningsetaten fant at det ikke var klar hjemmel for \u00e5 si at inntegnede grenser var ment juridisk bindende. S\u00f8ker opplyser at det er foretatt nabovarsling i samsvar med bestemmelsene i pbl. \u00a7 21-3, og at det er mottatt merknad fra gbnr. 44/402, Lene Steinset og Egil Svarstad. De viste til trafikale utfordringer i omr\u00e5det og feilparkerte biler, som de frykter blir forverret med en ny boenhet. De mente ogs\u00e5 at tiltaket ville v\u00e6re i strid med reguleringsplanens bestemmelser om bebyggelsens karakter. Nabomerknader og s\u00f8kers tilsvar er gjengitt i vedtakets \u00a7 3.2. Bymilj\u00f8etaten har gitt uttale datert 08.09.2023, hvor de uttaler at utvidet bruk av avkj\u00f8rsel kan godkjennes p\u00e5 gitte betingelser. Anbefalingen gjelder inntil 1 ny boenhet. Bergen vann har gitt uttalelse datert 29.08.2023, hvor de uttaler at de ikke har merknader til delingen og at det kan p\u00e5regnes tilknytningsrett til offentlig vann- og avl\u00f8psnett for ny grunneiendom. Etat for bygg og eiendom har i brev datert 05.12.2023 oversendt avtaler om tiltakshavers rett til vei og VA over kommunal grunn. Klage: Klagen er omfattende, og delt i 8 punkter. Hovedtrekkene er at det er trafikale problem, ved at biler parkerer p\u00e5 den kommunale tomten. Dette blokkerer innkj\u00f8ring til Elvenesvegen 34, og skaper trafikkfarlige situasjoner. Klager anf\u00f8rer ogs\u00e5 at S\u00f8rlia 51 har for f\u00e5 parkeringsplasser i dag, og at fradeling forverrer situasjonen. Klager mener ogs\u00e5 oms\u00f8kt byggeprosjekt p\u00e5 S\u00f8rlia 51 m\u00e5 behandles f\u00f8r fradelingss\u00f8knad kan bli behandlet. Klager 1 anf\u00f8rer ogs\u00e5 at bolig p\u00e5 fradelt eiendom vil f\u00f8re til innsyn p\u00e5 deres eiendom og at tiltaket er i strid med reguleringsplanens bestemmelser om bebyggelsen, samt at vilk\u00e5rene for dispensasjon ikke er oppfylt. Det anf\u00f8res ogs\u00e5 saksbehandlingsfeil ved at en nabomerknad ikke er vurdert, og at klager ikke mottok uttalelse fra bymilj\u00f8etaten. Det vises til komplett klage datert 04.03.2024. Fagetatens vurdering og anbefaling: Plan- og bygningsetaten som fagetat har vurdert saken p\u00e5 nytt, og tilr\u00e5r at vedtaket opprettholdes. Fagetaten kan ikke se at det er gjort saksbehandlingsfeil. Nabomerknad fra klagerne var like, fra samme husstand og det var oppgitt i vedtaket at det forel\u00e5 nabomerknad fra begge. Dokument fra Bymilj\u00f8etaten legges ikke ved utsendelse av vedtaket, men er tilgjengelig ved \u00e5 bestille innsyn eller ved \u00e5 kontakte kommunen. N\u00e5r det gjelder trafikk, kan ikke fagetaten se at parkeringsforholdene for S\u00f8rlia 51 vil bli endret ved fradeling. Arealet som fradeles brukes i dag som plen/uteareal, men avgivende eiendom vil fortsatt ha tilstrekkelig areal p\u00e5 nordsiden. Bymilj\u00f8etaten m\u00e5 gripe inn overfor eventuelle feilparkerte biler p\u00e5 kommunal grunn. Fagetaten kan ikke se at p\u00e5g\u00e5ende byggesak p\u00e5 S\u00f8rlia 51 vil ha p\u00e5virkning p\u00e5 s\u00f8knad om deling. Eventuelt innsyn og naboulempe ved byggetiltak p\u00e5 fradelt eiendom vil bli vurdert i forbindelse med bygges\u00f8knad. Fagetaten viser til at krav om dispensasjon er frafalt. For bestemmelser om bebyggelsens utforming vises det til at denne er vag og skj\u00f8nnsmessig, og neppe kan brukes som avslagshjemmel. Bestemmelsen kan likevel v\u00e6re et moment i forbindelse med senere s\u00f8knad om bolig, f.eks. i vurderingen av visuelle kvaliteter. Det vises til komplett fagnotat datert 02.04.2024. \u00d8konomiske konsekvenser: Ikke relevant. Byr\u00e5dets vurdering og anbefaling/konklusjon: Byr\u00e5det har vurdert klagen og er kommet til at vedtaket b\u00f8r opprettholdes. Byr\u00e5det viser til fagetatens vurderinger og konklusjon, og tiltrer disse i det vesentlige. Byr\u00e5det vil s\u00e6rlig bemerke at problem med feilparkering m\u00e5 h\u00e5ndteres av Bymilj\u00f8etaten, som forvalter kommunale veier. B\u00e5de fradelt parsell og avgivende eiendom vil ha mulighet for parkering i tr\u00e5d med KPA 2018 \u00a7 17, og parkeringsforholdene for avgivende eiendom blir heller ikke endret. N\u00e5r det gjelder innsyn og ulempe for naboeiendom ved bygging m\u00e5 det, som fagetaten har p\u00e5pekt, vurderes i forbindelse med bygges\u00f8knad. I s\u00f8knad om deling er det bare vist at eiendommen kan bebygges og ha tilgjengelig uteoppholdsareal, ikke den n\u00f8yaktige plassering eller utforming av fremtidig bygg. Hva gjelder problem med feilparkering er dette noe som m\u00e5 f\u00f8lges opp av Bymilj\u00f8etaten, ikke gjennom dele- og byggesak. Byr\u00e5det har forst\u00e5else for nabos merknader, men dette er ikke forhold som vurderes i en s\u00f8knad om deling. Byr\u00e5det kan ikke anbefale at klagen tas til f\u00f8lge. Vedtakskompetanse: I medhold av Reglement for Bergen bystyre og utvalgene 2023-2027 punkt 6.8.2, jf. bystyresak 368/23, er myndigheten til \u00e5 behandle klagesaker etter plan- og bygningsloven, med unntak av klagesaker som bystyret i plan eller vedtekt har fastsatt skal behandles av bystyret eller annet organ og klagesaker som er delegert til byr\u00e5det, delegert til Utvalg for 2 milj\u00f8 og byutvikling. Dersom klagen ikke tas til f\u00f8lge, skal saken sendes til Statsforvalteren i Vestland for endelig avgj\u00f8relse. Byr\u00e5det innstiller til utvalg for milj\u00f8 og byutvikling \u00e5 fatte f\u00f8lgende vedtak: Fagetatens vedtak datert 14.02.2024 opprettholdes. Klagen tas ikke til f\u00f8lge. Dato: 14. mai 2024 Christine B. Meyer Byr\u00e5dsleder Dokumentet er godkjent elektronisk. Vedlegg: Fagnotat datert 02.04.2024 med f\u00f8lgende vedlegg: 1. Oversiktskart 2. Oversiktsfoto 3. Situasjonsplan 4. Vedtak datert 14.02.2024 5. Klage datert 04.03.2024 6. Vedlegg til klage datert 05.03.2024 7. Uttale Bymilj\u00f8etaten datert 08.09.2023 8. Uttale Bergen Vann datert 29.08.2023 9. S\u00f8knad om dispensasjon 10. Nabomerknad 11. Tilsvar nabomerknad 3 "
}