{
  "dokument_id": "85d7834e-151e-5c93-bfff-cc3dafdbf27b",
  "doc_type": "case_attachment",
  "kommune": 4601,
  "tittel": "Klage datert 19.10.2023",
  "url": "https://bergen.kommune.no/politikere-utvalg/api/fil/bk360/9405490/Klage-datert-19-10-2023",
  "tekst": "Bergen kommune Plan- og bygningsetaten Sendt kun til: postmottak.planogbygg@bergen.kommune.no V\u00e5r referanse: Ansvarlig advokat: Dato: 1127016501/2768123 Olav Pedersen 19. oktober 2023 SAK BYGG-2023/14696: KLAGE P\u00c5 AVSLAG P\u00c5 S\u00d8KNAD OM TERRENGINNGREP OG FASADEENDRING \u2013 STAMSNESET 65 GNR. 32 BNR. 19 1. Innledning Harris Advokatfirma AS er engasjert av tiltakshaver, Dag Hope, i forbindelse med s\u00f8knad om legalisering av vesentlig terrenginngrep ved utfylling av stein 2100m3, samt fasadeendring av vertshus p\u00e5 eiendommen gnr. 32 bnr. 19 i Bergen kommune. S\u00f8knaden ble avsl\u00e5tt av kommunen den 29.09.2023. Avslaget er hjemlet i f\u00f8lgende: \u2022 Omr\u00e5deplan Ytrebygda. Gnr. 33 bnr. 7 mfl., Dolvik \u2013 Hope, marina- og boligomr\u00e5de (plan-ID60200000, av 16.06.21) \u00a7 2.1.1 om krav om detaljregulering \u2022 KPA18 \u00a7 8.2.9 om minst mulig bruk av store fyllinger \u2022 KPA18 \u00a7 31.1 om LNF-omr\u00e5de P\u00e5 vegne av tiltakshaver p\u00e5klages vedtaket. Vi gj\u00f8r gjeldende at vilk\u00e5rene for dispensasjon fra plankravet og LNF-form\u00e5l er oppfylt. Som alternativ l\u00f8sning, foresl\u00e5s vilk\u00e5rsstillelse for utbedring av krysset mellom Stamsneset x Grimstadvegen som et avb\u00f8tende trafikktiltak. Klagen er rettidig fremsatt. Vi ber dermed kommunen om \u00e5 omgj\u00f8re sitt eget vedtak, jf. forvaltningsloven (fvl) \u00a7 33 andre ledd. 2. Planstatus Eiendommen er regulert til N\u00e6ringsbebyggelse \u2013 BN1 \u2013 i gjeldende omr\u00e5deplan, hvorav det er stilt krav til detaljreguleringsplan for bl.a. BN1, jf. \u00a7\u00a7 2.1.1 og 5.4, hvor eiendommen i sistnevnte bestemmelse forutsettes forvaltet som LNF-omr\u00e5de inn detaljregulering er godkjent og rekkef\u00f8lgekrav oppfylt. Overordnet er eiendommen ellers omfattet av LNF-form\u00e5l i henhold til kommuneplanen, KPA18. 3. Kommunens begrunnelse Kommunen begrunner i hovedsak avslaget med at; Harris Advokatfirma AS Dreggsallmenningen 10/12 Postboks 4115 Sandviken Den norske advokatforening 5003 Bergen 5835 Bergen Globaladvocaten NO 921 027 583 MVA Tlf.:55 30 27 00 1127016501/2768123 harris.no Side 1 av 5 \u2022 Eiendommen har f\u00e5tt et \u00f8kt bebygd areal med utfylling av stein og grus etter opph\u00f8r av gartnerivirksomhet i 2004/2005. kommunen mener p\u00e5 sin side at fyllingen er et omfattende tiltak med uheldig fragmentering av landbruksareal i strid med KPA18 \u00a7 8.2.9 om minst mulig bruk av store fyllinger. \u2022 Videre at vilk\u00e5rene i pbl. \u00a7 19-2 ikke er oppfylt for innvilgelse av n\u00f8dvendige dispensasjoner \u2013 Utvikling av eiendommen medf\u00f8rer en uheldig omdisponering og fragmentering av landbruksareal, og at bedriften ikke lengre er av hensyn til drift av stedbunden n\u00e6ring. \u2022 Dessuten at det fortsatt er uklart hvilken trafikkbelastning planlagt virksomhet vil tilf\u00f8re. 4. Klagebegrunnelse 4.1. Innledning \u2013 Form\u00e5l og trafikksituasjon p\u00e5 eiendommen Driften av Hope Gartneri opph\u00f8rte i 2004/2005. Driften p\u00e5 eiendommen har tidligere v\u00e6rt omfattende med \u00e5rlig omsetning p\u00e5 om lag 18 MNOK, hvorav virksomheten hadde 18 ansatte og to egne lastebiler som genererte mye trafikk. Dagens drift, Utomhus Vest AS, driver i vesentlig redusert skala med en omsetning p\u00e5 om lag 7-8 MNOK, kun med \u00e8n ansatt, som ikke lengre har egne lastebiler. Transport til/fra eiendommen best\u00e5r av \u00e8n lastebil med to-tre bes\u00f8k i uken. Dette angir klare rammer for at dagens drift, herunder oms\u00f8kte tiltak, ikke utl\u00f8ser en utvidet bruk av vei. Tiltakshaver er kun ansvarlig for 10% av drift og vedlikeholdskostnader av den felles tilkomstveien, Stamsneset \u2013 privatvei med tilknytning til fylkesvei Grimstadvegen (FV5184) av fem virksomheter p\u00e5 Stamsneset. Dette underbygger at det er begrenset med trafikk til eiendommen. Veiens t\u00e5legrense ble ellers ogs\u00e5 privatrettslig overpr\u00f8vd av jordskifteretten i 2017, hvor retten konkluderte med at t\u00e5legrense ikke var n\u00e5dd, og industribedriftene MTB Eiendom, Endur og Dag Hope har full veirett. Bakgrunnen for rettstvisten var at P\u00e5l \u00d8ystein Hope og Tove Savland betvilte veiretten til disse eiendommene. Merk at det er de samme parter/naboer som har p\u00e5klaget oms\u00f8kte tiltak. Denne side oppfatter at kommunen legger til grunn at dagens drift kun vil best\u00e5 av lager og utsalg av gr\u00f8nne produkter, sedumtak og ferdigplen. Dette er ikke korrekt; Tiltakshaver driver ogs\u00e5 med videre avling og s\u00e5ing av stiklinger for sedumtak. I tillegg forekommer det ingen reell endring ved utfylling av steinmasser, ettersom steinmassene er tilfylt p\u00e5 allerede grusede arealer. Med andre ord, medf\u00f8rer ikke tiltaket en reduksjon av dyrkbar jord. Veksthuset anf\u00f8res videre \u00e5 ha en bruk innenfor godkjente form\u00e5l. F\u00f8lgelig at oms\u00f8kte fasadeendring ikke medf\u00f8rer en bruksendring i praksis. Det bestrides ikke at det er knyttet krav om detaljregulering til regulerte n\u00e6ringsform\u00e5l i gjeldende omr\u00e5deplan. Videre at planen bestemmer at det er LNF-form\u00e5l som skal forvaltes p\u00e5 oms\u00f8kte eiendom inntil detaljregulering er godkjent og rekkef\u00f8lgekrav er oppfylt, jf. \u00a7 5.4. I lys av overst\u00e5ende, fastholdes likevel at det er grunnlag for \u00e5 innvilge n\u00f8dvendige dispensasjoner. 1127016501/2768123 harris.no Side 2 av 5 Som et alternativt avb\u00f8tende trafikktiltak, er tiltakshaver villig til \u00e5 utbedre krysset mellom Stamsneset x Grimstadvegen i p\u00e5vente av utbygging i tr\u00e5d med reguleringsplan, slik Vestland Fylkeskommune foresl\u00e5r i uttalelse av 21.09.23, hvor f\u00f8lgende uttrykkes; \u00abDette vil i praksis sei \u00e5 avgrense radius mot aust med semi-avvisande kantstein og asfaltering i innanforliggande areal\u00bb. F\u00f8lgelig p\u00e5klages avslaget i sin helhet, hvorav det subsidi\u00e6rt fremmes et l\u00f8sningsforslag med bruk av vilk\u00e5rsstillelse for realisering av avb\u00f8tende trafikktiltak for bedre trafikksikkerhet. 4.2. Det er grunnlag for \u00e5 gi dispensasjon 4.2.1. Innledning I det f\u00f8lgende vil det redegj\u00f8res for at vilk\u00e5rene for innvilgelse av de oms\u00f8kte dispensasjoner knyttet til plankrav og form\u00e5l er oppfylt iht. pbl. \u00a7 19-2. Det vil foretas separate hensynsdr\u00f8ftelser, f\u00f8r interesseavveiingen vil foretas samlet, ettersom fordels- og ulempes vurderingen langt p\u00e5 vei vil gj\u00f8re seg tilsvarende gjeldende for begge dispensasjonsforholdene. 4.2.2. Gjeldende hensyn blir ikke tilsidesatt 4.2.2.1. Plankrav \u2013 omr\u00e5deplanen \u00a7\u00a7 2.1.1 og 5.4, jf. KPA18 \u00a7 3.1 Plankravet skal sikre en helhetlig arealdisponering og forsvarlig utredning av overordnede forhold som infrastruktur, tomteutnyttelse, bygningstype, forholdet til kulturminner mv., samt sikre medvirkning fra offentlige myndigheter og ber\u00f8rte grunneiere. Kommunen p\u00e5peker at det ikke er gjort noen former for trafikk faglige vurderinger for begrunnelse av dispensasjon for plankrav. Denne side fastholder at verken tilfylling av steinmasser eller fasadeendring av veksthuset p\u00e5 eiendommen vil vesentlig tilsidesette overnevnte hensyn; Som innledningsvis redegjort for, forholder bruken og driften p\u00e5 eiendommen seg innenfor rammene av tidligere godkjente bruk. Dette tilsier isolert sett at tiltakene forholder seg innenfor rammene av godkjente infrastruktur, dermed at tilkomst til eiendommen ikke kommer p\u00e5 spissen mht. behov for utvidet bruk av avkj\u00f8rsel. Kommunen viser ogs\u00e5 til at en planprosess ogs\u00e5 kan bidra til belyse behovet for utbedring av den private veien, Stamneset, for \u00e5 gj\u00f8re den mer oversiktlig og trafikksikker. Igjen, vises det til den faktiske bruken, samt jordskiftedommen fra 2017 som bekrefter veirett og at veiens t\u00e5legrense ikke er oversteget ved slik bruk. Omr\u00e5dereguleringen gj\u00f8r unntak for plankrav for mindre tiltak knyttet til eksisterende eiendommer og bygninger, jf. \u00a7 2.1.1 siste pkt. Det kan diskuteres hvorvidt fasadeendring og massetilfylling av et slikt omfang kan betraktes som \u00abmindre tiltak\u00bb. Sett i lys av den faktiske situasjonen ved at massene utelukkende er tilfylt p\u00e5 allerede steinsatte arealer \u2013 hvor forskjellen i praksis kun er at omr\u00e5de n\u00e5 best\u00e5r av ett sammenhengende planert omr\u00e5de, fremfor planering p\u00e5 flere ulike niv\u00e5er slik eiendommen var opparbeidet n\u00e5r det bestod gartneri p\u00e5 eiendommen \u2013 videre at veksthuset fortsatt skal nyttes i henhold til det godkjente form\u00e5l, kan vi uansett ikke se at det er slike tiltak plankravet i omr\u00e5dereguleringen har ment \u00e5 omfatte. Oms\u00f8kte tiltak vanskeliggj\u00f8r heller ikke en senere regulering av omr\u00e5det. 1127016501/2768123 harris.no Side 3 av 5 Etter en samlet vurdering, fastholdes det standpunkt om at gjeldende hensyn ikke blir vesentlig tilsidesatt. 4.2.2.2. LNF-form\u00e5l Hovedhensynet bak arealform\u00e5let LNF er \u00e5 sikre allmenne ferdsels- og friluftsinteresser, bevare landskaps- og jordbrukshensyn, samt \u00e5 bevare sammenhengende jordbruksomr\u00e5der. For landbruksomr\u00e5der vil det sentrale v\u00e6re \u00e5 opprettholde landbruksdrift og stedbunden n\u00e6ring. Uheldig omdisponering eller fragmentering av landbruksomr\u00e5der og gr\u00f8nnstruktur skal unng\u00e5s. Kommunen legger til grunn at virksomhetsendringen vil g\u00e5 gartneridrift til lager og salg av gr\u00f8nne produkter, sedumtak og ferdigplen. Vi tolker dette dithen at kommunen bygger avslaget p\u00e5 at tiltaket legger til rette for en drift som er i konflikt med LNFf-form\u00e5let, noe vi er sterkt uenige i. Som innledningsvis beskrevet, inng\u00e5r ogs\u00e5 delvis produksjon/dyrking av sedumtak p\u00e5 eiendommen. Lagringsform\u00e5l m\u00e5 vurderes i lys av driften. Den tidligere gartneridriften omfattet ogs\u00e5 et visst lagringsform\u00e5l uten at dette blir ansett \u00e5 komme i konflikt med gjeldende form\u00e5l. Som redegjort for i dispensasjonss\u00f8knaden, er eiendommen i hovedsak vist som \u00abbebygd\u00bb og uten landbrukskvaliteter i NIBIO g\u00e5rdskart. Terrenget heves der hvor tidligere veksthus stod plassert som n\u00e5 er revet. Terrengfyllingen er ikke til hinder for at tilsvarende veksthus kan reetableres p\u00e5 denne delen av eiendommen i fremtiden. Ettersom eiendommen i hovedsak er bebygd, og hvor tiltak om steinfylling ikke medf\u00f8rer en reduksjon av dyrkbar jord eller annen gr\u00f8nnstruktur, kan vi ikke se at gjeldende hensyn knyttet til landskaps- og jordbrukshensyn blir vesentlig tilsidesatt. 4.2.3. Fordelene er klart st\u00f8rre enn ulempene Kommunen mener at det er uheldig at eiendommen over tid har f\u00e5tt en uheldig omdisponering og fragmentering av landskapsarealer. Vi kan imidlertid ikke se at oms\u00f8kte tiltak i seg selv medf\u00f8rer en omdisponering av areal. Heving av terrenget medf\u00f8rer ikke en ytterligere oppstykking enn tidligere situasjon p\u00e5 eiendommen n\u00e5r det ble drevet gartneri. N\u00e6ringen og behovet har endret seg over tid \u2013 Oms\u00f8kte tiltak bidrar derimot til en mulighet for en mer hensiktsmessig utnyttelse p\u00e5 eiendommen, hvilket anses som en klar fordel. Steinmassene kommer ogs\u00e5 fra egen eiendom \u2013 utf\u00f8rt iht. tillatelse til slik sprengning. Massene er f\u00f8lgelig rene, og det vurderes som en milj\u00f8messig fordel \u00e5 kunne nyttiggj\u00f8re seg massene p\u00e5 egen eiendom, uten behov for bort-transportering; som ville v\u00e6rt ulemper b\u00e5de for milj\u00f8 og belastning/p\u00e5virkning av veinett og trafikksikkerhet. Ettersom tiltakene i seg selv ikke medf\u00f8rer noe form for \u00f8kt belastning p\u00e5 eksisterende infrastruktur, vil fordelen v\u00e6re at tiltakshaver kan fortsette n\u00e6ringsdrift p\u00e5 eiendommen ved \u00e5 f\u00e5 legalisert tiltakene. Vi kan heller ikke se at en planprosess vil belyse- eller gi mer enn en byggesaksh\u00e5ndtering av oms\u00f8kte tiltak om planering av et begrenset areal og en fasadeendring av eksisterende 1127016501/2768123 harris.no Side 4 av 5 veksthus. En planprosess vil i dette tilfellet v\u00e6re uforholdsmessig tid- og kostnadskrevende, sett hen til tiltakenes karakter og omfang. Etter en samlet vurdering, mener vi \u00e5 ha godtgjort at fordelene vil v\u00e6re \u00e5 regne som klart st\u00f8rre enn ulempene. Avslutningsvis, vises det ellers til innspill i klagesaken om \u00e5 utbedre krysset mellom Stamsneset og Grimstadvegen som et avb\u00f8tende tiltak for \u00e5 utbedre trafikksikkerheten i form av bedre sikt og oppn\u00e5else av redusert fart. Dette er tiltak foresl\u00e5tt av Vestland Fylkeskommune som vurderes tilstrekkelig for \u00e5 innvilge dispensasjon fra plankravet. Tiltakshaver er villig til \u00e5 utf\u00f8re en slik utbedring for \u00e5 oppn\u00e5 bedre trafikksikkerhet. Dette anf\u00f8res ogs\u00e5 som en klar fordel som m\u00e5 tillegges betydelig vekt. Med byggesaksh\u00e5ndtering vil en da oppn\u00e5 en snarlig utf\u00f8relse og en rask bedring av trafikksikkerheten, fremfor en planprosess som vil ta vesentlig lengre tid. 4.3. Avslutning Det anf\u00f8res med dette at vilk\u00e5rene for \u00e5 gi dispensasjon er oppfylt iht. pbl \u00a7 19-2, slik at oms\u00f8kte dispensasjoner kan innvilges. Det blir opp til kommunen \u00e5 vurdere om de vil omgj\u00f8re avslaget til en tillatelse i sin helhet, eller hvorvidt dette m\u00e5 betinges av vilk\u00e5rsstillelse om kryssutbedring. Til slutt vises det for \u00f8vrig ogs\u00e5 til at deler av tiltakene ble oms\u00f8kt i 2010 ble det s\u00f8kt om tillatelse i ett trinn. Kommunen endret dette til en totrinnss\u00f8knad, uten \u00e5 informere eller innhente samtykke fra tiltakshaver. Det anf\u00f8res at det ikke er rettslig adgang til dette med henvisning til rettsdata norsk lovkommentar note 657 til \u00a7 21-4 tredje ledd hvor det fremg\u00e5r at \u00ab[k]ommunen kan ikke p\u00e5 eget initiativ dele s\u00f8knaden, uten s\u00f8kerens samtykke\u00bb. I vurderingen av hvorvidt det skal innvilges dispensasjon m\u00e5 det derfor tillegges betydelig vekt p\u00e5 at det i 2010 ble gitt rammetillatelse til flere av de oms\u00f8kte tiltakene. Under enhver omstendighet m\u00e5 tiltakshavers handling uten igangsettelsestillatelse sees i lys av denne saksbehandlingsfeil. Dette har ogs\u00e5 hatt betydning for at tiltakshaver og dennes utf\u00f8rende entrepren\u00f8r igangsatte uten at de oppfattet at det var krav om igangsettelsestillatelse. Vi kan ikke se at kommunen har tatt stilling til dette i sin avslagsbegrunnelse. f\u00f8lgelig anf\u00f8res dette som en saksbehandlingsfeil ved manglende begrunnelse iht. forvaltningsloven. 1127016501/2768123 harris.no Side 5 av 5 "
}