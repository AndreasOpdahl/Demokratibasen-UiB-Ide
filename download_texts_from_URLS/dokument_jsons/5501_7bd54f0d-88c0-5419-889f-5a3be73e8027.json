{
  "dokument_id": "7bd54f0d-88c0-5419-889f-5a3be73e8027",
  "doc_type": "case_minutes",
  "kommune": 5501,
  "tittel": "Vedtak",
  "url": "https://innsyn.tromso.kommune.no/application/getMoteDokument?dokid=2001682683",
  "tekst": " Saksprotokoll Utvalg: Helse- og velferdsutvalget Arkivsaknr. 24/06025 Saksbehandler Magne Nicolaisen Behandlet av M\u00f8tedato Saknr 1 Helse- og velferdsutvalget 03.04.2024 13/24 H\u00f8ringsinnspill \u00abTiltak for \u00e5 sikre b\u00e6rekraft i Helse Nord\u00bb Helse- og velferdsutvalget har behandlet saken i m\u00f8te 03.04.2024 sak 13/24 M\u00f8tebehandling Tormod Ingebrigtsen (H) fremmet f\u00f8lgende tilleggsforslag: 1. Behovet for et kreftsenter ved UNN. Det handler om \u00e5 f\u00e5 et sterkere fagmilj\u00f8, ogs\u00e5 fordi dette er et omr\u00e5de som g\u00e5r mot mer subspesialisering. 2. Byggingen av UNN \u00c5sg\u00e5rd m\u00e5 settes i gang. Det er gammelt og slitt bygg, som er uverdig for pasienter, p\u00e5r\u00f8rende og ansatte. 3. Nyf\u00f8dtintensiven p\u00e5 UNN m\u00e5 bedres. S\u00e5 er det ogs\u00e5 slik at vi har et regionsykehus i Nor- Norge, og det er UNN. Vi m\u00e5 ikke fragmentere spesialisthelsetjenesten mer. Det har vi ikke til n\u00e5r vi har et pasientgrunnlag i hele landsdelen p\u00e5 rundt en halv million mennesker. Derfor m\u00e5 UNN som regionsykehus styrkes, og f\u00e5 mer spesialisering p\u00e5 flere omr\u00e5der, blant annet kreftomr\u00e5det. Thomas Birkeland (Ap) fremmet f\u00f8lgende tilleggsforslag: Troms\u00f8 kommune ber om at Helse Nord styrker UNN i sin p\u00e5g\u00e5ende omstillingsprosess. Som Helse Nords regionssykehus og universitetssykehus er det viktig \u00e5 v\u00e6re i stand til \u00e5 ivareta kvaliteten for hele landsdelen. Tilgangen p\u00e5 spesialisert medisinsk behandling, spesialister og avansert utstyr er viktig for \u00e5 sikre innbyggerne i Nord-Norge likeverdige tilbud. UNNs rolle som regionens universitetssykehus gir muligheter for forskning og utdanning, noe som styrker mulighetene for utvikling av behandlinger og rekruttering av helsepersonell. Thomas Birkeland (Ap) fremmet f\u00f8lgende endringsforslag: Siste setning av innstillinga \u00abEndelig uttalelse behandles pr. epost innen h\u00f8ringsfristens utl\u00f8p 25. april.\u00bb strykes. Votering Voteringspunkt: Ingebrigtsens tilleggsforslag Forslaget ble enstemmig vedtatt med 10 stemmer. Voteringspunkt: Birkelands tilleggsforslag Forslaget ble enstemmig vedtatt med 10 stemmer. 1 Voteringspunkt: Birkelands endringsforslag mot kommunedirekt\u00f8rens innstilling Birkelands endringsforslag ble vedtatt med 10 stemmer, kommunedirekt\u00f8rens innstilling falt med 0 stemmer. Helse- og velferdsutvalgets vedtak Basert p\u00e5 Helse- og velferdsutvalgets innspill p\u00e5 m\u00f8te 3. april lager administrasjonen forslag til h\u00f8ringsuttalelse til Helse Nords h\u00f8ringsnotat \u00abTiltak for \u00e5 sikre b\u00e6rekraft i Helse Nord\u00bb. Helse- og velferdsutvalget gir f\u00f8lgende innspill til administrasjonen: 1. Behovet for et kreftsenter ved UNN. Det handler om \u00e5 f\u00e5 et sterkere fagmilj\u00f8, ogs\u00e5 fordi dette er et omr\u00e5de som g\u00e5r mot mer subspesialisering. 2. Byggingen av UNN \u00c5sg\u00e5rd m\u00e5 settes i gang. Det er gammelt og slitt bygg, som er uverdig for pasienter, p\u00e5r\u00f8rende og ansatte. 3. Nyf\u00f8dtintensiven p\u00e5 UNN m\u00e5 bedres. S\u00e5 er det ogs\u00e5 slik at vi har et regionsykehus i Nor- Norge, og det er UNN. Vi m\u00e5 ikke fragmentere spesialisthelsetjenesten mer. Det har vi ikke til n\u00e5r vi har et pasientgrunnlag i hele landsdelen p\u00e5 rundt en halv million mennesker. Derfor m\u00e5 UNN som regionsykehus styrkes, og f\u00e5 mer spesialisering p\u00e5 flere omr\u00e5der, blant annet kreftomr\u00e5det. Troms\u00f8 kommune ber om at Helse Nord styrker UNN i sin p\u00e5g\u00e5ende omstillingsprosess. Som Helse Nords regionssykehus og universitetssykehus er det viktig \u00e5 v\u00e6re i stand til \u00e5 ivareta kvaliteten for hele landsdelen. Tilgangen p\u00e5 spesialisert medisinsk behandling, spesialister og avansert utstyr er viktig for \u00e5 sikre innbyggerne i Nord-Norge likeverdige tilbud. UNNs rolle som regionens universitetssykehus gir muligheter for forskning og utdanning, noe som styrker mulighetene for utvikling av behandlinger og rekruttering av helsepersonell. 2 "
}