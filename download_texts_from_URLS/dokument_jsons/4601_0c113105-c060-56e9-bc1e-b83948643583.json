{
  "dokument_id": "0c113105-c060-56e9-bc1e-b83948643583",
  "doc_type": "case_attachment",
  "kommune": 4601,
  "tittel": "Lamberts vei 3A - Presentasjon UMBY 17.10.2024",
  "url": "https://bergen.kommune.no/politikere-utvalg/api/fil/bk360/11342268/Lamberts-vei-3A-Presentasjon-UMBY-17-10-2024",
  "tekst": "LAMBERTS VEI 3A Klage p\u00e5 avslag - Klage p\u00e5 byr\u00e5dens fullmaktvedtak \u2013 oppf\u00f8ring av nytt boligbygg med fire enheter Innlegg p\u00e5 vegne av Eiendoms- selskapet Skuteviken Utvikling AS Saksnr. 359/24 KLAGE-2024/12304-16 Saken gjelder \u2022 Klage p\u00e5 avslag - Klage p\u00e5 byr\u00e5dens omgj\u00f8ringsvedtak om tillatelse til oppf\u00f8ring av nytt boligbygg med fire boenheter, gr\u00f8ntareal og innvendig sykkelparkering og boder. Historikk \u2022 En til En arkitekter engasjert for \u00e5 utforme et leilighetsbygg som hensyntar naboer og bygningsmilj\u00f8et i Skuteviken p\u00e5 en sk\u00e5nsom og visuelt god m\u00e5te. \u2022 Opprinnelig enstemmig rammetillatelse etter behandling i UMBY 03.11.2016. Det ble gitt igangsettingstillatelse i 2020, men denne utl\u00f8p da man grunnet en misforst\u00e5else ikke igangsatte arbeidene innen fristen. \u2022 Ny s\u00f8knad for et identisk bygg ble sendt inn 15.12.2022. I siste s\u00f8knad er det imidlertid hensyntatt krav til sykkelparkering og bygg senket 50 cm. Referat fra behandling i UMBY 2016 Bergenhus, gnr. 167 bnr. 786, Skutevikens Tverrgate 5. Klage over avslag p\u00e5 s\u00f8knad om nybygg for 4 boenheter Komite for milj\u00f8 og byutvikling behandlet saken i m\u00f8tet 031116 sak 324-16 og fattet f\u00f8lgende vedtak: 1. Med hjemmel i forvaltningslovens (fvl.) \u00a7 33, 2. ledd, 2. setning oppheves fagetatens vedtak av 04.03.2016. 2. Med hjemmel i plan- og bygningslovens (pbl.) \u00a7 19-2, jf. \u00a7 11-6 gis det dispensasjon fra gjeldende reguleringsplan (nr. 5810000, i kraft fra den 25.04.1988) \u00a7\u00a7 8 og 15 vedr. bevaring og utnyttelse av eiendommen, for oppf\u00f8ring av 4 nye boenheter, p\u00e5 vilk\u00e5r av at bygget senkes 50 cm i terrenget. 3. Det gis dispensasjon fra bestemmelsene i KPA \u00a7 15 vedr. parkering. 4. Det gis dispensasjon fra bestemmelser om byggegrense langs vei jf. veglovens \u00a7 29 i tr\u00e5d med de betingelsene som fremkommer av Trafikketatens brev datert 26. november 2015. 5. Det gis dispensasjon fra plan- og bygningsloven \u00a7 29-4 vedr. avstand til nabogrensen. 6. Etter en samlet vurdering vil fordelene ved \u00e5 gi dispensasjoner v\u00e6re klart st\u00f8rre enn ulempene. Verken hensyn bak bestemmelsene det dispenseres fra, eller hensyn til lovenes form\u00e5lsbestemmelser, vil bli vesentlig tilsidesatt. 7. Klagen tas til f\u00f8lge. Begrunnelse Av fagnotat og byr\u00e5dets kommentarer fremkommer det at avslaget p\u00e5 dispensasjonss\u00f8knaden i stor grad skyldes innsigelser mot tiltakets form og omfang, samt krav om parkering p\u00e5 egen eiendom. Fagetaten lener seg i det vesentlige p\u00e5 byantikvarens vurderinger vedr\u00f8rende prosjektets utforming. Byantikvaren er i utgangspunktet positiv til tiltaket, men er i tvil om tiltaket ivaretar eksisterende bygningsmilj\u00f8 i tilstrekkelig grad, og har derfor \u00f8nsket tiltakets omfang redusert i volum. Etter befaring er komiteen enig i at volum over bakkeniv\u00e5 kan reduseres noe. Komiteen mener at det vil v\u00e6re positivt at bygges senkes noe i terrenget. Dette med hensyn til lysforholdene for leilighetene i bakenforliggende bebyggelses 1.etg. Etter komiteens mening vil det oms\u00f8kte tiltaket bidra til \u00e5 skape en gradvis overgang mellom den eldre, lavere trehusbebyggelse og nyere ruvende bebyggelse i bakgrunnen, i det som idag fremst\u00e5r som et lite attraktivt, negativt rom mellom eksisterende bygninger. Samtidig slutter komiteen seg til vurderingen av at tiltakets moderne arkitektoniske kvaliteter, som fagetaten ikke motsetter seg isolert sett, ogs\u00e5 effektivt vil fremheve de antikvariske, kulturelle og arkitektoniske kvalitetene ved den eldre trehusbebyggelsen i omr\u00e5det for\u00f8vrig, og det verneverdige nabobygget i s\u00e6rdeleshet. Fagetat og byantikvar uttaler at eiendommen kan t\u00e5le fortetting til tross for \u00e5 inng\u00e5 i et bevaringsomr\u00e5de. Av den grunn anser ikke komiteen det som n\u00f8dvendig \u00e5 adressere problemstillingen ytterligere. Komiteen kan heller ikke se at parkeringsbestemmelsene b\u00f8r v\u00e6re avgj\u00f8rende, all den tid tiltaket befinner seg i Bergen sentrum, og ogs\u00e5 sv\u00e6rt kort vei fra to ulike bussholdeplasser. Eiendommen tiltaket skal iverksettes p\u00e5, er i utgangspunktet ikke tenkt som parkeringsplass, og komiteen anser dessuten det planlagte gr\u00f8ntomr\u00e5det som langt gunstigere arealutnyttelse for fremtidige beboere samt naboer. Komiteen kan ikke se at parkeringsituasjonen i omr\u00e5det som helhet forverres p\u00e5 grunn av oms\u00f8kte tiltak. Komiteen vurderer det ikke dithen at hensynet bak bestemmelsene det dispenseres fra, eller hensynet til lovens form\u00e5lsbestemmelser, blir vesentlig tilsidesatt. Verken helse, milj\u00f8, sikkerhet eller tilgjengelighet er hensyn som tilsidesettes ved oms\u00f8kte dispensasjoner - hverken brannvesen eller trafikketat motsetter seg tiltaket som s\u00e5dan, n\u00e5r det gjelder dispensasjoner for bestemmelsene om avstand til nabogrense og byggegrenser til veg. Tiltakshaver har fremvist skisser som b\u00f8r anses tilstrekkelige mtp. lysforhold og sikt, jf. naboenes bekymringer, og fagetaten ser ikke ut til \u00e5 ha problematisert disse aspektene ytterligere. Komiteens samlede vurdering er at fordelene ved at omr\u00e5det tilf\u00f8res fire nye, varierte og tidsmessige boenheter vil v\u00e6re betydelig, og i tr\u00e5d med nye, overordnede m\u00e5lsettinger vedtatt senere (eks. Gr\u00f8nn Strategi - Klima og energihandlingsplan for Bergen, september 2016) enn gjeldende planer for omr\u00e5det, og hensynene bak disse. Ulempene ved dispensasjoner anses helt klart \u00e5 v\u00e6re mindre enn fordelene. Komiteens behandling: F\u00f8lgende representanter tok ordet: Njaal Hendrik Neckelmann (V), Tor A. Woldseth (FrP), Norvald Bjarne Visnes (H), Lillian Blom (SV) og Geir Steinar Dale (A). Kjernen i klagene og innstillingen \u2022 Klagene: \u2022 Bevaringshensyn \u2022 P\u00e5virkning p\u00e5 naboenes utsyn, solforhold og bokvalitet. \u2022 Grunnforhold og brannsikkerhet \u2022 Byr\u00e5dens innstilling \u2022 I utgangspunktet positivt til utbygging p\u00e5 eiendommen, men ny KPA og kulturminnestrategi gj\u00f8r at man n\u00e5 ikke kan gi tillatelse til samme tiltak n\u00e5. \u2022 Grunnforhold og brannsikkerhet vil ivaretas i byggetiltaket. \u2022 Kjernen i saken \u2013 skal det n\u00e5 gis avslag til fortettingsprosjekt med familieboliger i sentrum fordi det er vedtatt ny KPA, n\u00e5r kulturmilj\u00f8et er det samme og ble vurdert ved sist s\u00f8knadsprosess? Bilder av tomten, 14.10.2024 Utsikt fra naboeiendommer \u2013 Nye Sandviksvei Visuell fremstilling f\u00f8r og etter Visuell fremstilling 2 oversiktsbilde Klagen fra Fylkeskommunen \u2022 Klagen fra Fylkeskommunen er innkommet for sent og skal avvises \u2022 Fylkeskommunen som forvaltningsorgan m\u00e5 forventes \u00e5 opptre i tr\u00e5d med forvaltningsloven. Det foreligger ikke s\u00e6rlige grunner slik at klagen kan tas under behandling etter unntaket i forvaltningslovens \u00a7\u00a7 29 (4) eller 31. Oppsummering / Fordeler \u2022 Plassert i utkanten av kulturmilj\u00f8et og er ikke plassert i n\u00e6rheten til den historiske trehusbebyggelsen i Skuteviken \u2013 ikke negativ p\u00e5virkning p\u00e5 kulturmilj\u00f8 \u2022 Omringet av betongblokker - vil bryte overgangen fra de h\u00f8ye blokkene og skjule den h\u00f8ye murveggen \u2022 Parkeringsplass og skur erstattes med familieboliger og gr\u00f8ntareal \u2013 positivt tilskudd til kulturmilj\u00f8et \u2022 En til En arkitekter utformet et bygg som hensyntar det tradisjonelle bygningsmilj\u00f8et i Skuteviken opp mot nyere og moderne boligblokker i bakkant av Lambertsvei 3A \u2022 Vil ikke medf\u00f8re redusert bokvalitet, tap av utsikt eller solforhold for naboeiendommer \u2022 Anmoder om befaring for \u00e5 foreta korrekt vurdering av tiltaket "
}