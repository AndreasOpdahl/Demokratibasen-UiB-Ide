{
  "dokument_id": "70f807f9-c21f-52d0-9791-8aee5b6bb716",
  "doc_type": "case_attachment",
  "kommune": 4601,
  "tittel": "Klage datert 17.01.2024",
  "url": "https://bergen.kommune.no/politikere-utvalg/api/fil/bk360/9805802/Klage-datert-17-01-2024",
  "tekst": " V\u00e5r dato: V\u00e5r ref: 17.01.2024 2023/7426 Deres dato: Deres ref: 2023/14556 BERGEN KOMMUNE PLAN- OG BYGNINGSETATEN Saksbehandler, innvalgstelefon Postboks 7700 Torgeir Flo, 5557 2146 5020 BERGEN Klage p\u00e5 dispensasjon for tiltak i strandsonen p\u00e5 gbnr. 40/216 - Skiparviken - naust Vi viser til brev fra Bergen kommune datert 04.01.2024 til advokatfirmaet Thommessen med kopi til Statsforvalteren, med underretning om vedtak av byr\u00e5den og brev fra kommunen til Byggoppdrag Prosjekt RN datert 09.01.2024 med kopi til Statsforvalteren om tillatelse til tiltak med ansvarsrett. Saken gjelder dispensasjon fra kommuneplanens \u00a7 6.1.1 om byggegrense langs sj\u00f8 for oppf\u00f8ring av naust ved Nord\u00e5svannet i Bergen kommune. Kommunens fagetat ga avslag p\u00e5 s\u00f8knad om dispensasjon 19.06.2023. Avslaget ble p\u00e5klaget av tiltakshaver i brev datert 07.07.2023. Klagen ble behandlet av byr\u00e5d for byutvikling 28.12.2023, der klagen ble tatt til f\u00f8lge: \u00abByr\u00e5d for byutvikling fattar f\u00f8lgjande vedtak: 1. Med heimel i forvaltningslova \u00a7 33 andre ledd vert avslag datert 19.06.2023. 2. Med heimel i plan- og bygningslova \u00a7 19-2 vert det gjeve dispensasjon fr\u00e5 KPA 2018 \u00a7 6.1.1 byggegrense langs sj\u00f8 for oppf\u00f8ring av naust. 3. Med heimel i plan- og bygningslova \u00a7 20-1 jf. \u00a7 21-4 vert det gjeve l\u00f8yve til tiltak i tr\u00e5d med innsendte teikningar og situasjonsplan. 4. Det vert overlate til Plan- og bygningsetaten \u00e5 utferdige l\u00f8yvet og stille andre naudsynte vilk\u00e5r. 5. Klagen vert teken til f\u00f8lgje. Dato: 28. desember 2023\u00bb Statsforvalteren i Vestland klager med dette p\u00e5 byr\u00e5d for byutvikling sitt vedtak 28.12.2023 og vedtak om tillatelse til tiltak med ansvarsrett 09.01.2024. Begrunnelse Tiltaket inneb\u00e6rer oppf\u00f8ring av naust i strandsonen ved Nord\u00e5svannet. Nord\u00e5svannet ligger sentralt i Bergen og representerer derfor en viktig bl\u00e5gr\u00f8nn struktur for en st\u00f8rre del av byens befolkning. Nord\u00e5svannet har ogs\u00e5 verdifull funksjon for naturmangfold, bla. for fisk. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/2 Statsforvalteren ga uttalelse til s\u00f8knaden i brev datert 30.05.2023 hvor vi bl. a skrev: I denne saken s\u00f8kes det om oppf\u00f8ring av nytt naust tett p\u00e5 eksisterende naust like ved en liten odde utenfor Skiparviken. Strandsone som er tilgjengelig for allmennheten er s\u00e6rlig knapp ved Nord\u00e5svannet, og s\u00e6rlig ved denne delen av vannet. Bokstavelig talt hver meter strandsone blir s\u00e6rlig viktig \u00e5 sikre for allmenhetens ferdsel og opphold. I omr\u00e5det Skiparviken og Skjoldnes er det i senere \u00e5r foretatt omfattende boligutbygging. Behovet for tilgjengelig strandsone er s\u00e5ledes sterkt \u00f8kende. Tiltaket vil legge beslag p\u00e5 strandsone og virke privatiserende og derfor negativ for allmenhetens ferdsels- og oppholdsmuligheter. Det er viktig \u00e5 forhindre tiltak i strandsonen som hindrer allmennhetens ferdsels- og oppholdsmuligheter i strandsonen. Strandsonen ved Nord\u00e5svannet er s\u00e6rlig verdifull for friluftsliv og naturmangfold og under sterkt press for nedbygging og privatisering. Tiltaket som oms\u00f8kt vil ytterligere bidra til dette. Kommunen m\u00e5 f\u00f8re en streng praksis n\u00e5r det gjelder strandsonen i kommunen og s\u00e6rlig i omr\u00e5der som har relativt stor verdi for friluftsliv. Tiltakene bidrar til nedbygging og privatisering av strandsonen og vil slik vi ser det v\u00e6re i strid med Statlige planretningslinjer for differensiert forvaltning av strandsonen langs sj\u00f8. Nybygging av privat naust i et s\u00e5 sentralt landskapsrom som strandsonen rundt Nord\u00e5svannet representerer, er etter v\u00e5rt syn uheldig og verdiene i strandsonen vil i vesentlig grad bli satt til side. Strandsonen p\u00e5 stedet er fremdeles godt egnet til rekreasjon for allmennheten der ytterligere privatisering og nedbygging av strandsonen vil v\u00e6re vesentlig i strid med statlige planretningslinjer for differensiert forvaltning av strandsonen lang sj\u00f8. Vi mener ogs\u00e5 at det sv\u00e6rt sterke byggepresset p\u00e5 gjenv\u00e6rende strandsone i Bergen generelt og langs Nord\u00e5svannet, taler for at kommunen m\u00e5 vektlegge en planmessig styring av arealbruken sterkt. Statsforvalteren i Vestland ber om at vedtaket blir gjort om slik at det ikke blir gitt dispensasjon som oms\u00f8kt p\u00e5 gnr. 40, bnr. 216 Skiparviken i Fana bydel. Vi viser ellers til v\u00e5re brev til Bergen kommune datert 09.06.2022 og 20.06.2022 om klager p\u00e5 strandsonesaker i Bergen. Vi ber om at vedtaket blir gitt utsatt iverksettelse. Med hilsen Egil Hauge Torgeir Flo seksjonssjef saksbehandler Dokumentet er elektronisk godkjent "
}