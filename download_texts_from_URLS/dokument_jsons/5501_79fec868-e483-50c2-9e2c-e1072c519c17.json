{
  "dokument_id": "79fec868-e483-50c2-9e2c-e1072c519c17",
  "doc_type": "case_presentation",
  "kommune": 5501,
  "tittel": "\u00d8kt grunnbemanning i kommunale barnehager",
  "url": "https://innsyn.tromso.kommune.no/application/getMoteDokument?dokid=2001728730",
  "tekst": "Arkivsaksnr. 24/09261-1 Saksbehandler Tina Berntsen Hole Saksgang M\u00f8tedato Kommunalt r\u00e5d for mennesker med nedsatt 03.06.2024 funksjonsevne Oppvekst- og utdanningsutvalget 07.06.2024 \u00d8kt grunnbemanning i kommunale barnehager Kommunedirekt\u00f8rens innstilling til vedtak: Kommunedirekt\u00f8rens beskrivelse av hvordan seksjon barnehage kan gjennomf\u00f8re et prosjekt for \u00e5 \u00f8ke grunnbemanning ved en enhet i barnehagesektoren tas til orientering Stig Tore Johnsen Kari Henriksen Kommunedirekt\u00f8r Direkt\u00f8r Avdeling for oppvekst, utdanning og kultur 1 Hva saken gjelder Det ble i Kommunestyret sak 153/23 Handlingsprogram for 2024-2027 og sak 55/24 Kvalitets- og utviklingsmelding seksjon barnehage 2023 vedtatt f\u00f8lgende: \u00abAdministrasjonen bes komme tilbake med en sak til oppvekst og utdanningsutvalget for \u00e5 gjennomf\u00f8re et prosjekt med \u00f8kt grunnbemanning ved en enhet i barnehagesektoren, med hensikt \u00e5 m\u00e5le og evaluere tiltaket om det gir mer kvalitet, mindre sykefrav\u00e6r og mindre vikarbruk\u00bb Saksutredning Lovhjemmel Grunnbemanning i barnehagen er avgj\u00f8rende for \u00e5 sikre et godt barnehagetilbud. 1. Minimumsnorm for grunnbemanning: o Barnehageloven \u00a7 26 fastsetter minimumsnormen for grunnbemanning i norske barnehager. o N\u00e5r barna er under tre \u00e5r, skal det v\u00e6re minst \u00e9n ansatt per tre barn. o N\u00e5r barna er over tre \u00e5r, skal det v\u00e6re minst \u00e9n ansatt per seks barn. o Barn regnes som over tre \u00e5r fra og med august det \u00e5ret de fyller tre \u00e5r. 2. Hvem skal telles med i grunnbemanningen?: o Grunnbemanningen skal inkludere \u00e5rsverk for ansatte som jobber direkte med barna i barnehagen. o Dette omfatter pedagogisk leder/barnehagel\u00e6rer, barne- og ungdomsarbeidere og assistenter som utf\u00f8rer oppgaver innenfor det ordin\u00e6re barnehagetilbudet. o Tiden styrer arbeider direkte med barna, kan ogs\u00e5 tas med i beregningen. o Personer som er i barnehagen i praksis eller p\u00e5 arbeidstiltak, l\u00e6rlinger, spesialpedagoger og andre som er ekstra personale, skal holdes utenfor beregningen. 3. Prosentvise stillinger: o Bemanningsnormen gjelder for hele barnehagen. o Kravet til grunnbemanning er det antallet \u00e5rsverk som m\u00e5 tilsettes n\u00e5r man vet hvor mange barn det skal v\u00e6re i barnehagen. o Barnehagen skal ikke runde oppover til n\u00e6rmeste hele \u00e5rsverk for \u00e5 oppfylle bemanningsnormen. I stedet skal barnehagen beregne prosentvise stillinger for \u00e5 oppfylle kravet. o Kommunen kan gi dispensasjon fra minimumsnormen for inntil ett \u00e5r av gangen n\u00e5r s\u00e6rlige hensyn tilsier det. o Kravet til grunnbemanning er uavhengig av barnehagens \u00e5pningstid, men dimensjonering av grunnbemanningen m\u00e5 hensynta \u00e5pningstiden. Erfaringer fra andre kommuner som har gjennomf\u00f8rt prosjekter knyttet \u00f8kt grunnbemanning Resultat fra andre kommuner som har gjennomf\u00f8rt prosjekt med \u00f8kt grunnbemanning viser at sammenhengen mellom \u00f8kt grunnbemanning og sykefrav\u00e6r i barnehage ikke er entydig. Noen av hovedfunnene er at styrket grunnbemanning kan ha en positiv effekt p\u00e5 sykefrav\u00e6ret fordi det kan redusere arbeidsbelastning, rollekonflikter og emosjonelle krav som de ansatte opplever i barnehagen. \u00d8kt grunnbemanning i seg selv er ikke nok for \u00e5 redusere sykefrav\u00e6ret. Det er ogs\u00e5 viktig med god ledelse, h\u00f8y kompetanse, systematisk HMS-arbeid og tverrfaglig samarbeid. Fors\u00f8k i andre kommuner viser ogs\u00e5 at styrket grunnbemanning kan bidra til \u00e5 2 forbedre kvaliteten p\u00e5 barnehagetilbudet, fordi bemanningstettheten gjennom barnehagedagen \u00f8kes. Erfaringer viser at dersom \u00f8kt grunnbemanning skal ha effekt p\u00e5 kvalitet er det ikke tilstrekkelig \u00e5 sette inn ekstra bemanning \u00abp\u00e5 topp\u00bb. Det b\u00f8r v\u00e6re avklart hvilken funksjon eller arbeidsoppgave den ekstra ressursen skal ivareta i barnehagen. Det m\u00e5 gjerne v\u00e6re en dedikert oppgave som bidrar til redusert arbeidsbelastning for alle ansatte, som for eksempel ivaretagelse av kj\u00f8kkenfunksjon. For kvalitet i tilbudet til barna kan \u00f8kt grunnbemanning sikre styrking av bemanningstettheten p\u00e5 avdelingen med mer tilstedev\u00e6relse n\u00e5r personal avvikler m\u00f8ter, plantid og utf\u00f8relse av praktiske eller administrative oppgaver. Dersom \u00f8kt grunnbemanning skal utgj\u00f8re en forskjell for barn og ordin\u00e6r grunnbemanning er det derfor ikke \u00f8nskelig at ressursen \u00absm\u00f8res tynt utover\u00bb i alle oppgavel\u00f8sninger eller benyttes som vikarressurs. Forslag til prosjektgjennomf\u00f8ring i Troms\u00f8 kommune Form\u00e5let med \u00e5 gjennomf\u00f8re prosjektet i en enhet er \u00e5 frambringe et kunnskapsgrunnlag for mulig videreutvikling av tiltaket til \u00e5 gjelde alle barnehager. Prosjektet er \u00f8nsket gjennomf\u00f8rt i en enhet. En barnehageenhet best\u00e5r av 5-6 barnehager, og antall barnehager som kan delta i prosjektet avhenger av finansiering. Det foresl\u00e5s to alternativer til prosjektgjennomf\u00f8ring: 1. \u00d8ke grunnbemanning med 100% stilling i to - tre barnehager i en enhet. De \u00f8vrige barnehagene i samme enhet vil v\u00e6re kontrollgruppe. Mulig oppstart av prosjekt kan v\u00e6re januar 2025 dersom finansiering av 2-3 \u00e5rsverk er p\u00e5 plass. For \u00e5 sikre overf\u00f8rbare effektstudier b\u00f8r prosjektet foreg\u00e5 over 2 \u00e5r, fra januar 2025 til desember 2026 2. \u00d8ke grunnbemanning med 100% stilling i alle barnehagene i en enhet. En annen barnehageenhet vil v\u00e6re kontrollgruppe. Mulig oppstart av prosjekt kan v\u00e6re i august 2025. For \u00e5 sikre overf\u00f8rbare effektstudier b\u00f8r prosjektet foreg\u00e5 over to \u00e5r, fra august 2025 til juli 2027. Det er valgt en inngang til prosjektet der \u00f8kt grunnbemanning i hovedsak skal benyttes til kj\u00f8kkenarbeid og mattilberedning samt tilstedev\u00e6relse i barnegruppene ved planleggings- og evt. m\u00f8tetid. Dette m\u00e5 organiseres p\u00e5 den enkelte barnehage i en egen fastlagt plan. Form\u00e5let med prosjektet er \u00e5 unders\u00f8ke om dette kan gi en positiv effekt p\u00e5 sykefrav\u00e6r, \u00f8ke kvaliteten p\u00e5 det pedagogiske arbeidet og bedre forutsetning for \u00e5 organisere det praktiske arbeidet i barnehagen p\u00e5 en mer hensiktsmessig m\u00e5te. P\u00e5 denne m\u00e5ten styrkes muligheten for \u00e5 gi mer tid og rom til \u00e5 f\u00f8lge opp barnegruppen og barn som trenger ekstra oppf\u00f8lging og omsorg. Ved \u00e5 styrke ressurs til kj\u00f8kkenoppgavene kan \u00f8kt grunnbemanning gj\u00f8re barnehagen bedre i stand til \u00e5 tilby forsvarlig matservering i henhold til nasjonal veileder samt sikre et likeverdig og helsefremmende kosthold i alle barnehagene. Et sunt og variert kosthold har stor betydning for barns utvikling og helse. En ekstra personalresurs som kan ivareta praktisk kj\u00f8kkenarbeid og math\u00e5ndtering/servering vil gi pedagogene mer rom for \u00e5 gjennomf\u00f8re de oppgavene de er p\u00e5lagt, som \u00e5 forberede og gjennomf\u00f8re pedagogisk arbeid for enkeltbarn og barn i gruppe samt \u00e5 veilede \u00f8vrige ansatte. Tiltaket skal ogs\u00e5 bidra til \u00e5 opprettholde bemanningstettheten en st\u00f8rre del av dagen enn i dag. Kompetansekrav til ekstra grunnbemanning vil v\u00e6re som for assistent/fagarbeider i barnehage, gjerne med ekstra interesse eller kompetanse innenfor mat og helse. 3 \u00d8konomi \u00d8kt grunnbemanning medf\u00f8rer \u00f8kte kostnader for barnehagesektoren i form av \u00f8kt l\u00f8nnsbudsjett og de to ulike alternativene vil ha ulike kostnader og konsekvenser. Det er gjort en vurdering av hva barnehagene totalt sett kan klare \u00e5 dekke av egen ramme. Budsjettene til barnehage best\u00e5r hovedsakelig av l\u00f8nnskostnader og noen driftsmidler som i hovedsak g\u00e5r til n\u00f8dvendig forbruksmateriell. Dersom \u00f8kt grunnbemanning skal gjennomf\u00f8res i enkelte barnehager m\u00e5 dette gj\u00f8res gjennom et \u00abspleiselag\u00bb der alle barnehagene bidrar med noe midler fra eget vikarbudsjett. Bemanningsnorm for barnehager er et minimumskrav og barnehagene m\u00e5 sette inn vikar ved frav\u00e6r, det er derfor ikke mulig \u00e5 redusere vikarbudsjettene mye. Dermed kan reduksjon i vikarbudsjett medf\u00f8re at enhetene i prosjektperioden m\u00e5 redusere p\u00e5 andre tiltak knyttet barnehagedriften. Dette vil ikke v\u00e6re b\u00e6rekraftig over tid, men kan fungere for en kortere periode. De kommunale barnehagene f\u00e5r tildelt et vikarbudsjett som utgj\u00f8r 5,4 % av grunnbemanningen i barnehagene. Det vil si at en 4-avdelings barnehage med 12 ansatte har ca. 0,65 \u00e5rsverk avsatt til vikar. I tillegg til \u00e5 dekke sykefrav\u00e6r skal dette dekke kortere og lengre permisjoner, frav\u00e6r ved syke barn, frav\u00e6r ved deltagelse i kompetansetiltak samt all ferieavvikling. Barnehagene benytter i dag hele vikarbudsjettet, da h\u00f8yt sykefrav\u00e6r og annet frav\u00e6r gj\u00f8r dette n\u00f8dvendig for \u00e5 opprettholde forsvarlig drift. Det medf\u00f8rer stor slitasje p\u00e5 ansatte \u00e5 ikke ta inn vikarer ved frav\u00e6r samt at det ikke er forenelig med krav til bemanningsnorm og forsvarlig drift. Det er derfor n\u00f8dvendig \u00e5 opprettholde et visst minimumsniv\u00e5 p\u00e5 vikarbudsjettene. Kostnader ved to alternativer: 1. \u00d8ke grunnbemanning i to- tre barnehager, 100% stilling i hver barnehage, har en kostnad p\u00e5 ca. 1,2 - 1,8 millioner per \u00e5r i prosjektperioden. Dette er en kostnad, som alternativt kan dekkes av dagens budsjettramme for seksjon barnehage, dersom det ikke er mulig \u00e5 tilf\u00f8re rammen friske midler. Konsekvensen blir at alle barnehageenhetene trekkes ca. 20% av vikarbudsjett, og p\u00e5 denne m\u00e5ten spleiser p\u00e5 \u00e5 teste ut \u00f8kning av grunnbemanning i to- tre barnehager. 2. \u00d8kt grunnbemanning i en barnehageenhet med fem barnehager, 100% stilling i hver barnehage, har en kostnad p\u00e5 3 millioner per \u00e5r i prosjektperioden. Dette er en kostnad som ikke kan fullfinansieres av dagens budsjettramme for seksjon barnehage, da \u00f8vrige barnehager vil m\u00e5tte redusere en for stor del av vikarbudsjettet i prosjektperioden. Dette tiltaket m\u00e5 derfor tilf\u00f8res friske midler med en finansiering p\u00e5 ca. 1,2 millioner kroner. For \u00e5 sikre gjennomf\u00f8ring av dette tiltaket m\u00e5 tiltaket innarbeides i handlingsprogrammet for 2025-2028. Dersom det i forbindelse med Handlings- og \u00f8konomiplanarbeidet for 2025-2028, eller i forbindelse med innsparingstiltak for 2024 vedtas midlertidige eller varige kutt i barnehageramma, vil det ikke v\u00e6re mulig \u00e5 foreta reduksjon i vikarbudsjettet til de barnehageenhetene som skal bidra i \u00abspleiselaget\u00bb. Tiltaket m\u00e5 da settes p\u00e5 vent til kostnader knyttet tiltaket kan innarbeides i Handlings- og \u00f8konomiplanarbeidet. Dette gjelder for begge forslag. Dersom tiltaket etter prosjektperioden skal videref\u00f8res som et tiltak gjeldende for alle kommunale barnehager kan det gj\u00f8res ved \u00e5 \u00f8ke grunnbemanning med i gjennomsnitt 60% stilling per kommunale barnehage som et varig tiltak. Det vil gi en kostnad p\u00e5 ca. 10 millioner per barnehage\u00e5r, med en tilsvarende \u00f8kning i tilskuddssatsen til private barnehager to \u00e5r etter. 4 Oppf\u00f8lging og evaluering Barnehagene som deltar i prosjektet skal f\u00f8lges opp gjennom prosjektperioden for \u00e5 m\u00e5le og evaluere om tiltaket gir mer kvalitet, mindre sykefrav\u00e6r og mindre vikarbruk. Kartlegging og evalueringen kan best\u00e5 av punktm\u00e5linger av kvantitative data knyttet vikarbruk og sykefrav\u00e6r \u2013 b\u00e5de kort- og langt tidsfrav\u00e6r, samt kvalitative data knyttet til opplevd arbeidsmilj\u00f8 og kvalitet innhentet via sp\u00f8rreunders\u00f8kelser rettet mot ansatte og foresatte. De aktuelle barnehagene vil f\u00e5 ansvar for at dette gjennomf\u00f8res og administrasjonen vil samordne data fra barnehagene. For \u00e5 se p\u00e5 effekt av tiltaket gjennomf\u00f8res de samme unders\u00f8kelser i en kontrollgruppe utenfor prosjektet, hvor kvantitative data og eventuelle kvalitative data innhentes. Det vil m\u00e5tte gjennomf\u00f8res kartlegging og evaluering f\u00f8r prosjektet starter, underveis og ved prosjektets slutt. Det antas at det er lite sannsynlig at et fors\u00f8k i Troms\u00f8 kommune vil f\u00e5 andre resultat enn i de kommunene det allerede er gjennomf\u00f8rt fors\u00f8k. Et risikomoment er at overf\u00f8ringsverdi av resultat blir sv\u00e6rt usikkert n\u00e5r tiltaket gjennomf\u00f8res i s\u00e5 f\u00e5 barnehager. Det er mange tilfeldigheter som kan spille inn i en barnehage som har relativt f\u00e5 ansatte, og som kan gj\u00f8re resultat lite signifikante. Oppsummering Fors\u00f8k i andre kommuner viser at \u00f8kt grunnbemanning kan medf\u00f8re \u00f8kt tilstedev\u00e6relse og trivsel, gi mindre stress og belastning og dermed lavere sykefrav\u00e6r blant ansatte samt at det kan heve kvaliteten p\u00e5 barnehagetilbudet. Det kan ogs\u00e5 v\u00e6re et bidrag til \u00e5 rekruttere og beholde kvalifisert bemanning. \u00c5 styrke kvalitet i barnehagen med \u00f8kt bemanningstetthet og mer stabilitet blant ansatte kan styrke forebyggingsarbeidet og tidlig innsats, som er et viktig element i oppvekstreformen. Det antas at et fors\u00f8ksprosjekt i Troms\u00f8 kommune vil frembringe samme resultat som er p\u00e5vist i andre kommuner. Basert p\u00e5 vedtak i kommunestyre om et slikt prosjekt i Troms\u00f8 er det \u00f8nskelig \u00e5 \u00f8ke grunnbemanningen med et \u00e5rsverk per barnehage i enheten som deltar i prosjektet. Erfaringer viser at det er enklere \u00e5 rekruttere til fulltidsstillinger samt at det antas at det vil gi best effekt innenfor m\u00e5lomr\u00e5dene. Kostnad for \u00f8kt grunnbemanning i to til tre barnehager i en enhet vil v\u00e6re ca. 1,2- 1,8 millioner, mens kostnad for alle fem barnehager i en enhet vil v\u00e6re ca. 3 millioner. Det er med dagens budsjetter mulig \u00e5 dekke inntil tre stillinger innenfor dagens ramme dersom alle kommunale sentrumsbarnehager reduserer vikarbudsjettene sine med 20 %. Det er en risiko for at dette kan p\u00e5f\u00f8re de ansatte i disse barnehagene mer slitasje og belastning dersom de m\u00e5 redusere vikarbruk ytterligere. Dersom f\u00f8rs\u00f8ket skal gjennomf\u00f8res i fullskala i en enhet (alle barnehagen i en enhet) m\u00e5 barnehageramma tilf\u00f8res 1,2 millioner. Dersom det foretas kutt i barnehagerammen som innsparingstiltak for 2024 eller barnehageramma reduseres i vedtak i Handlings- og \u00f8konomiprogram for 2025-2028 vil det ikke v\u00e6re mulig \u00e5 gjennomf\u00f8re tiltaket ved \u00e5 redusere i vikarbudsjettene til enhetene. Det m\u00e5 da tilf\u00f8res finansiering, knyttet begge forslagene, for \u00e5 iverksette tiltaket med \u00f8kt grunnbemanning p\u00e5 et senere tidspunkt. \u00d8kt grunnbemanning med i gjennomsnitt 60% stilling per kommunale barnehage som et varig tiltak vil gi en kostnad p\u00e5 ca. 10 millioner per barnehage\u00e5r, med en tilsvarende \u00f8kning i tilskuddssatsen til private barnehager to \u00e5r etter. Konklusjon Det er i saken beskrevet alternative muligheter for prosjektgjennomf\u00f8ring av fors\u00f8k med \u00f8kt grunnbemanning ved en kommunal enhet i barnehagesektoren. Begge forlagene som er 5 beskrevet medf\u00f8rer \u00f8kte kostnader i enheten som skal gjennomf\u00f8re prosjektet. Kommunen st\u00e5r for tiden i en s\u00e6rlig krevende \u00f8konomisk situasjon og dette gir store usikkerheter knyttet til finansiering av forslagene. Kommunedirekt\u00f8ren ber om at beskrivelse av mulig gjennomf\u00f8ring av prosjekt med \u00f8kt grunnbemanning i en kommunal barnehageenhet tas til orientering. Vedtakskompetanse Oppvekst og utdanningsutvalget Vedlegg Vedlegg 1 Referat dr\u00f8ftingsm\u00f8te - \u00d8kt grunnbemanning i kommunale barnehager 6 "
}