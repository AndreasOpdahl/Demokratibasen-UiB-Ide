{
  "dokument_id": "511742eb-bd85-525e-a30e-e8e3f96ac5ac",
  "doc_type": "case_attachment",
  "kommune": 5501,
  "tittel": "Prosjektbeskrivelse infoskilt Kr\u00f8keb\u00e6rsletta fangeleir og jugoslavmonumentet",
  "url": "https://innsyn.tromso.kommune.no/application/getMoteDokument?dokid=2002083522",
  "tekst": "Kr\u00f8keb\u00e6rsletta fangeleir og jugoslavtragedien \u2013 informasjonstavle og oppussing - prosjektbeskrivelse Bakgrunn I 2025 er det 80 \u00e5r siden andre verdenskrig var over. To av krigsminnene som har v\u00e6rt bortgjemt og lite kjent er Kr\u00f8keb\u00e6rsletta fangeleir og minnesmerket over de 30 jugoslaviske fangene som ble skutt her 14. juli 1942. I enden av skoleg\u00e5rden ved Tromstun skole st\u00e5r en granittbauta med skilt til minne om Kr\u00f8keb\u00e6rsletta fangeleir. Litt lenger mot s\u00f8r \u2013 i skogen ned mot Tromsdalselva, st\u00e5r et minnesmerke over de jugoslaviske fangene. Ut over det er det ingen informasjon om stedet og hva som skjedde her under krigen. Minnesmerket ble avduket i 1988. Utf\u00f8rt av kunstneren og tidligere fange i Sydspissen fangeleir, Torleif Markussen. Steinen hadde han funnet p\u00e5 Kval\u00f8ya \u2013 han jobbet i Vannverket. Minneplata er en gave fra Troms\u00f8 kommunes vennskapsby Zagreb. Minnesmerket er reist i samarbeid mellom Norsk-jugoslavisk samband og Troms\u00f8 kommune. Minnesmerket har forfalt de senere \u00e5rene og sokkelen er oppsprukken og skiferen l\u00f8s. I sin tid var det elvegrus rundt minnesmerket, men denne er n\u00e5 borte. Bydrift har klippet gresset og pynter med blomster i krukke her. Men utover det er omr\u00e5det og minnesmerket preget av forfall. Historiker ved UiT, Marianne Neerland Soleim, etterlyste i en kronikk i Nordlys i august 2022 at det ble gjort mer for \u00e5 informere om de jugoslaviske fangenes skjebne i Tromsdalen. Kronikken avsluttes slik: Krigshistorie, Minnesmerke | Ondskapens minnesmerke - gjemt og glemt Prosjekt informasjonstavle og oppussing I 2022 ble det satt opp en informasjonstavle om Sydspissen fangeleir ved turveien rundt Sydspissen. Informasjonstavlen har l\u00f8ftet stedets historie og blitt et stoppested \u00e5ret rundt for de som g\u00e5r turveien. Det er samme grafisk profil, type og st\u00f8rrelse som vil v\u00e6re aktuelt for en informasjonstavle om Kr\u00f8keb\u00e6rsletta og jugoslavtragedien. Arkeoplan har gitt tilbud p\u00e5 informasjonsskiltet og har designmalen for Sydspissentavla \u2013 noe som gj\u00f8r det enkelt \u00e5 legge inn ny tekst, bilder og illustrasjoner i samme mal. Professor Marianne Neerland Soleim vil forfatte teksten til informasjonstavlen. Teksten skal fokusere p\u00e5 Kr\u00f8keb\u00e6rsletta fangeleir samt henrettelsen av de 30 jugoslaviske fangene. P\u00e5 samme m\u00e5te som informasjonstavlen p\u00e5 Sydspissen har \u00e5pnet manges \u00f8yne om hva som skjedde der, vil en tilsvarende informasjonstavle ved Kr\u00f8keb\u00e6rsletta bli et viktig bidrag til at vi ikke m\u00e5 glemme. Informasjonstavlen er tenkt satt opp ved siden av minnesmerket for de jugoslaviske ofrene. Det vil ogs\u00e5 bli satt opp en benk av typen Vestre april \u2013 samme som er brukt i kommunens byn\u00e6re friomr\u00e5der. Omr\u00e5det rundt minnesmerket og informasjonstavlen vil bli ryddet for nedfallsskog og noen tr\u00e6r felles s\u00e5 en f\u00e5r tilbake den flotte utsikten oppover Tromsdalen mot elva og Tromsdalstiden. Tromstun ungdomsskole er n\u00e6rmeste nabo til minnesmerket og skolen er bygget p\u00e5 samme sted som Kr\u00f8keb\u00e6rsletta fangeleir sto. De vil involveres i arbeidet og det er \u00f8nskelig \u00e5 f\u00e5 hjelp fra skolens elever til \u00e5 rydde opp i omr\u00e5det rundt minnesmerket. Skilting fra Tromstun og Kr\u00f8keb\u00e6rstien skal ogs\u00e5 komme opp s\u00e5 turg\u00e5ere blir vist til minnesmerket. Stien mellom R\u00f8dbrua og Tromstun skole er en mye brukt snarvei. Stien ble delvis satt i stand av Troms\u00f8 kommune \u2013 Dreis sommeren 2024. Arbeidet vil fortsette i \u00e5r med snarveimidler fra Tenk Troms\u00f8. Stien er ogs\u00e5 flott som en naturskj\u00f8nn sti langs Tromsdalselva fra Tromsdalen camping ned til bussholdeplassen ved hovedveien. Med bedre skilting og bedre fremkommelighet langs stien vil flere turister og bes\u00f8kende til Troms\u00f8 g\u00e5 her \u2013 og flere vil se minnesmerket og f\u00e5 informasjon om det som skjedde her under krigen. Minnesmerket settes i stand av fagfolk fra Troms\u00f8 kommune - Bydrift Park i juni. Befaring av minnesmerket er gjort i mai 2025 med Bydrift og de estimerer arbeidet til inntil tre dagers jobb. Informasjonstavlen, benk, skilting og istandsetting av minnesmerket og omr\u00e5det skal v\u00e6re ferdig til avduking av tavlen 14. juli 2025. P\u00e5 dagen 83 \u00e5r siden tragedien skjedde. Finansiering Da Troms\u00f8 kommune er i en sv\u00e6rt utfordrende \u00f8konomisk situasjon, er prosjektet planlagt som et spleiselag mellom flere akt\u00f8rer. Prosjektet vil ledes og gjennomf\u00f8res av Troms\u00f8 kommune ved Park, idrett og friluft og finansieres via investeringsprosjektet \u00abParker, n\u00e6rmilj\u00f8 og friluftstiltak\u00bb, samt f\u00f8lgende bidragsytere. Sparebanken Nord-Norge Samfunnsl\u00f8ftet \u00e5pner en hurtigs\u00f8knadsprosess i mai for mindre s\u00f8knader om st\u00f8tte. I m\u00f8te med banken 23. april ble prosjektet lagt frem og det ble gitt positive tilbakemeldinger \u2013 uten at det kan gis lovnad f\u00f8r s\u00f8knad er levert. Samfunnsl\u00f8ftet kan st\u00f8tte inntil 50% av totale kostnader. Troms\u00f8 Arbeiderforening har etter s\u00f8knad innvilget st\u00f8tte p\u00e5 kr 20 000 til ny benk ved jugoslavmonumentet og skilt som viser fra stien og skolen til stedet. Norsk-jugoslavisk vennskapsforening har etter s\u00f8knad innvilget st\u00f8tte p\u00e5 kr 5 000 og \u00f8nsker \u00e5 v\u00e6re tilstede ved avdukingen. Troms\u00f8 kommune Bydrift Park har hatt driften av omr\u00e5det og sl\u00e5tt gress, satt ut blomster i urne ved minnesmerkene i flere \u00e5r. De vil bidra med sine fagfolk for \u00e5 reparere minnesmerket og sine arbeidstimer. Troms\u00f8 er vennskapsby med Zagreb. Og det er Zagreb som i sin tid ga kobberplaten til minnesmerket. Med bakgrunn i dette og 80-\u00e5rsmarkeringen for freden i 1945 vil det s\u00f8kes formannskapet i Troms\u00f8 kommune om kr 20 000 til oppussing av minnesmerket. Perspektivet museum bidrar med bilder av Kr\u00f8keb\u00e6rsletta fangeleir. Tenk Troms\u00f8 vil bidra med opparbeiding av stien forbi minnesmerket fra R\u00f8dbrua til Tromstun skole. Arbeidet utf\u00f8res av Troms\u00f8 kommune Dreis med veiledning fra Henrik Romsaas, PIF. Tromsdalen bydelsr\u00e5d inviteres og informeres til \u00e5 bidra i prosjektet. Dreis og PIF vil sammen bidra med en arbeidsdag ute for \u00e5 rydde omr\u00e5det. Eventuell underfinansiering dekkes av midler fra sekkepost 5488, parker, byrom og friluftsomr\u00e5der avsatt til friluftstiltak. Budsjett Kostnader \u2022 Informasjonstavle og grafisk designer kr 60 000 \u2022 Honorar tekst Marianne Soleim kr 5 000 \u2022 Transport av tavle til plassering i regi av Bydrift 3 t kr 3 000 \u2022 Benk montert kr 10 000 \u2022 Skilt og stolper montert kr 10 000 \u2022 Oppussing minnesmerke \u2013 materialer kr 30 000 \u2022 Prosjekttimer PIF kr 52 360 \u2022 Arbeid Bydrift kr 19 000 -------------- kr 189 360 Inndekning \u2022 Sparebanken Nord- Norge - Samfunnsl\u00f8ftet kr 60 000 \u2022 Troms\u00f8 Arbeiderforening kr 20 000 \u2022 Formannskapet \u2013 Troms\u00f8 kommune kr 20 000 \u2022 Park, idrett og friluft \u2013 Troms\u00f8 kommune (sekkepost 5488) kr 70 360 \u2022 Bydrift \u2013 Troms\u00f8 kommune (arbeidstimer) kr 19 000 --------------- Kr 189 360 Minnesmerket og platen i 2024. Minnesmerket ved avduking i 1988. Fra boka Minner i stein av Jonny Hansen. Informasjonstavlen ved Sydspissen fangeleir Stedet der minnesmerket st\u00e5r. Informasjonstavlen og benk skal opp her. Stien nedenfor Tromstun skole og minnesmerket f\u00f8r og etter omr\u00e5det ble ryddet av Dreis, Troms\u00f8 kommune sommeren 2024. Kontaktperson Friluftsr\u00e5dgiver Henrik Romsaas Park, idrett og friluft, Troms\u00f8 kommune Henrik.romsaas@tromso.kommune.no Tlf 99 25 24 95 "
}