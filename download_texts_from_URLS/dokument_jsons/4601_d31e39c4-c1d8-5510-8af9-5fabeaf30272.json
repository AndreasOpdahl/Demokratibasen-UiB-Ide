{
  "dokument_id": "d31e39c4-c1d8-5510-8af9-5fabeaf30272",
  "doc_type": "case_attachment",
  "kommune": 4601,
  "tittel": "Statsforvalteren opphever 34_512 Ingen adresse. Klage p\u00e5 tillatelse. Tomannsbolig",
  "url": "https://bergen.kommune.no/politikere-utvalg/api/fil/bk360/12199190/Statsforvalteren-opphever-34-512-Ingen-adresse-Klage-pa-tillatelse-Tomannsbolig",
  "tekst": " V\u00e5r dato: V\u00e5r ref: 31.01.2025 2024/14830 Deres dato: Deres ref: 17.07.2024 WEBARK AS Saksbehandler, innvalgstelefon Gamlebrygga 16 Stine Ross Ids\u00f8, 5764 3148 3475 S\u00c6TRE Bergen kommune gnr. 34 bnr. 512. Oppf\u00f8ring av tomannsbolig. Vi viser til oversending av klagesak fra Bergen kommune den 07.10.2024, og klage datert 17.07.2024. Vi beklager lang saksbehandlingstid. Vedtak Statsforvalteren i Vestland opphever Bergen kommune v/Byr\u00e5d for byutviklings vedtak datert 25.06.2024, ref.nr. 2023/265706-17. Saken hjemsendes for ny behandling. Sakens bakgrunn Saken har en lengre historikk som vi forutsetter at partene er kjent med. Vi gir derfor kun en kort oppsummering. Tiltakshaver Rett Hjem Eiendommer AS s\u00f8kte den 02.03.2022 om oppf\u00f8ring av tomannsbolig p\u00e5 eiendom med gbnr. 23/512. Bergen kommune gav avslag p\u00e5 s\u00f8knaden i vedtak datert 06.12.2022 med hjemmel i pbl. \u00a7 28-1 Kommunen la til grunn at det var risiko for str\u00e5lingsverdier p\u00e5 over 0,4 microtesla p\u00e5 tomten, og at barn som vokser opp i str\u00e5lemilj\u00f8 med langvarig eksponering over 0,4 microtesla kan ha \u00f8kt risiko for \u00e5 utvikle leukemi Avslaget ble p\u00e5klaget. Statsforvalteren opphevet avslaget i klageomgangen 1 ettersom vi ikke kunne se hold for at det er vitenskapelig dokumentert en sammenheng mellom barneleukemi og langvarig eksponering av str\u00e5lingsverdier over 0,4 microtesla. Vi kunne derfor ikke se at en eventuell overstigning av str\u00e5lingsverdier p\u00e5 0,4 microtesla p\u00e5 tomten tilsa at det foreligger en \u00abfare\u00bb etter pbl. \u00a7 28-1 f\u00f8rste ledd. Etter hjemsendelsen av saken behandlet kommunen s\u00f8knaden p\u00e5 ny. I vedtak datert 19.10.2023 ble s\u00f8knaden p\u00e5 nytt avsl\u00e5tt. Avslaget var hjemlet i pbl. \u00a7 28-1, reguleringsplanbestemmelse \u00a7 1.2 om 1 I vedtak datert 13.06.2023, ref.nr. 2023/1269. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/8 boligtype, \u00a7 2.3.1 om antall etasjer, \u00a7 3.2 om tomteutnyttelse, KPA \u00a7 8.2.2 og pbl. \u00a7 29-2 om visuelle kvaliteter. Rett Hjem Eiendommer AS p\u00e5klaget avslaget. Ved klagebehandlingen den 25.06.2024 ved kommunen v/Byr\u00e5d for byutvikling ble klagen tatt til f\u00f8lge, og det ble gitt tillatelse til oppf\u00f8ring av tomannsbolig som oms\u00f8kt. Dere, Webark AS, har p\u00e5klaget tillatelsen av 25.06.2024 p\u00e5 vegne av naboer p\u00e5 gbnr. 34/520, Per Haugstvedt Olsen og Kari Feste, i brev datert 17.07.2024. Dere gj\u00f8r gjeldende at det er grunnlag for avslag etter pbl. \u00a7 28-1. Det vises til at saken er av prinsipiell karakter og ikke er tilstrekkelig utredet n\u00e5r det gjelder risiko for helsemessige konsekvenser som f\u00f8lge av str\u00e5lingsfare. S\u00f8knaden er endret og tiltaket har en n\u00e6rmere plassering til h\u00f8yspentledningen enn det Swecorapporten fra 2021 viser. Det anf\u00f8res at saken kan ha s\u00e6rs store negative konsekvenser for barn og unges helse og oppvekstmilj\u00f8. Det vises her til tre vitenskapelige avhandlinger fra nyere tid. Videre at saken vil kunne ha presedensvirkning for andre lignende saker og at den m\u00e5 utredes bedre. Det er naturlig at saken b\u00f8r behandles som en endring av gjeldende reguleringsplan. Barn og unge har rett til \u00e5 bli h\u00f8rt i et slikt viktig prinsipielt sp\u00f8rsm\u00e5l. Det vises til uttalelse i Veileder for bebyggelse n\u00e6rt h\u00f8yspentanlegg utredet av DSA om at det ved s\u00f8knad om bebyggelse ved forventede str\u00e5leverdier over 0,4 microtesla skal det \u00abVurderes tiltak eller alternative l\u00f8sninger, samt kostnader og begrunnelse for tiltakene\u00bb. Det p\u00e5pekes at det m\u00e5 vurderes fremtidig belastning p\u00e5 h\u00f8yspentkabelen. Ut fra de utbedringer som er foretatt p\u00e5 linjen og innmeldt energibehov fra industrien alene m\u00e5 det forventes niv\u00e5er p\u00e5 linjen p\u00e5 minst det som er m\u00e5lt tidligere (2018-2019) og som gir str\u00e5lingsverdier p\u00e5 rundt 0,8 microtesla p\u00e5 den oms\u00f8kte tomten. Det vises til at Swecorapporten fra 2021 unnlater \u00e5 redegj\u00f8re for at nedgangen i str\u00f8mbelastningen p\u00e5 linjen sammenfaller med de planlagte oppgraderingsarbeider. Dere bestrider at tiltaket oppfyller kravene til visuelle kvaliteter. Tiltaket utgj\u00f8r store terrengendringer som sammenholdt med antall etasjer, bygningsvolum, og bygningstypologi- tomannsbolig- blir for omfattende. Dere stiller ogs\u00e5 sp\u00f8rsm\u00e5l ved hvorfor vesentlig terrengendring etter pl. \u00a7 20-1 bokstav k og reguleringsplanbestemmelse \u00a7 2.5.3 ikke er realitetsbehandlet i saken. Heller ikke forst\u00f8tningsmurer er realitetsbehandlet etter nevnte planbestemmelser. Det p\u00e5pekes at tiltaket fordrer dispensasjon fra reguleringsplanbestemmelse \u00a7 2.1 for oppf\u00f8ring av tomannsbolig, uten at slik dispensasjon er oms\u00f8kt. Vilk\u00e5rene for dispensasjon fra etasjetall i reguleringsplanen, eller forbudet mot vesentlig nybygging i \u00f8vrig byggesone i KPA, er heller ikke oppfylt. Tiltaket tilfredsstiller ikke krav til uteoppholdsareal ettersom delen som vender mot h\u00f8yspentledningene, og som er eksponert for str\u00e5lingsfare, ikke er egnet til dette form\u00e5let. Advokatfirmaet Kyrre ANS v/senioradvokat Petter Randa B\u00f8e har p\u00e5 vegne av Rett Hjem Eiendommer gitt kommentarer til klagen i brev datert 06.08.2024. Det blir anf\u00f8rt at det i klagen i det vesentlige er gjort gjeldende for forhold som allerede er behandlet og avgjort i de to forutg\u00e5ende klagesakene, og at en derfor ikke kan se at klagen gir grunnlag for \u00e5 endre p\u00e5 byr\u00e5dets vedtak datert 25.06.2024. Det p\u00e5pekes at eiendommen er detaljregulert til boligform\u00e5l og at reguleringsplanen gjennom faresone rundt h\u00f8yspentanlegget tar stilling til forholdet mellom str\u00e5lingsfare og utbyggingsareal. Det er derfor ikke behov for ytterligere regulering. Det p\u00e5pekes videre at kommunen har mottatt b\u00e5de Swecorapport og justert plassering i situasjonsplanen, og forutsettes kjent med tiltakets oms\u00f8kte plassering gjennom disse. Det vises videre til at b\u00e5de boligen og MUA er plassert i \u00abgr\u00f8nn sone\u00bb som angitt i Swecorapporten, dvs sone hvor registrerte str\u00e5lingsverdier er under 0,4 microtesla. N\u00e5r det gjelder anf\u00f8rsler vedr\u00f8rende terrengendringer vises det til at hele Side: 3/8 tiltaket, ogs\u00e5 n\u00f8dvendige terrengendringer er oms\u00f8kt og beskrevet i s\u00f8knaden med tilh\u00f8rende tegninger og situasjonsplan. Kommunen har godkjent tiltaket basert p\u00e5 dette. Endelig vises det til at kommunen i klageomgangen har frafalt kravet om dispensasjon fra reguleringsplanbestemmelse \u00a7 1.2. Tiltaket krever derfor ikke dispensasjon fra denne bestemmelsen. Dere har sendt inn tilleggsmerknader til klagen i brev datert 20.08.2024. Det vises her til at det foreligger ny informasjon i saken som sier at belastningen p\u00e5 h\u00f8yspentkabelen Fana \u2013 Kollsnes vil \u00f8ke og overstige anbefalte verdier for maksimal eksponering av mikrotesla, med p\u00e5f\u00f8lgende \u00f8kende helserisiko. Det vises til at Swecos rapport fra 2021 vedr\u00f8rende fremtidig belastning ikke er riktig og at premissene som er lagt til grunn i rapporten er feil ut fra dagens belastning p\u00e5 kabelen. Det vises til KVU Bergen og omland 2020 som angir en dobling av energiuttak i regionen. Det er grunnet forbruksveksten satt i gang arbeid p\u00e5 linjen, og som n\u00e6rmer seg sluttfasen (v\u00e5ren 2025). Som f\u00f8lge av arbeidet p\u00e5 linjen er linjebelastningen falt. Det anf\u00f8res at det nok er dette Sweco viser til i 2021 med tilvisning til fallende trend i gjennomsnittlig \u00e5rlig belastning. Beregningene n\u00e5 viser, for siste 12 m\u00e5neder, et \u00e5rsgjennomsnitt p\u00e5 490 A. Sett hen til at siste oppgraderinger ikke er utf\u00f8rt p\u00e5 linjen er det n\u00e6rliggende \u00e5 anta at trenden for fremtidig belastning er \u00f8kende og ikke minkende. Det gj\u00f8res gjeldende at rapporten fra 2021 g\u00e5r imot rapporten fra 2008 ettersom det i sistnevnte rapport vises til matematisk utregning av str\u00e5ling i horisontal og vertikal linje. Konklusjonen i rapporten er at det ved en belastning p\u00e5 500 A vil omr\u00e5det med str\u00e5lingsverdi over grenseverdien p\u00e5 0,4 microtesla ligger et sted mellom 53-60 meter fra linjen. Oms\u00f8kte bygg ligger 44 meter fra linjen. I tillegg ligger MUA flere meter n\u00e6rmere enn dette igjen. Ved en fremtidig gjennomsnittbelastning p\u00e5 700 A vil oms\u00f8kte bygg f\u00e5 en str\u00e5leverdi p\u00e5 rundt 0,6 microtesla. Det vises avslutningsvis til at det er stor usikkerhet knyttet til hvor mye mer enn dagens 490 A gjennomsnittlig belastning linjen vil f\u00e5. Som p\u00e5pekt av senioringeni\u00f8r K\u00e5re Eidem i Statnett er tallene for de \u00e5rene hvor h\u00f8yspentledningen var frakoblet i store deler av \u00e5ret, sv\u00e6rt usikre. Det p\u00e5pekes at det derfor er for usikkert/tvilsomt \u00e5 legge til grunn tall fra denne perioden. Klagen ble behandlet av kommunen v/UMBY i m\u00f8te den 19.09.2024, sak 316/24. Klagen ble ikke tatt til f\u00f8lge. Statsforvalteren har i brev datert 09.08.2024 besluttet \u00e5 ikke ta begj\u00e6ring om utsatt iverksetting av vedtak av 25.06.2024 til f\u00f8lge. Klagesaken er oversendt til Statsforvalteren for endeling behandling. Regelverk Statsforvalteren er delegert myndighet til \u00e5 avgj\u00f8re klager som gjelder enkeltvedtak etter plan- og bygningsloven, se plan- og bygningsloven \u00a7 1-9 femte ledd og rundskriv T-2/09 fra Kommunal- og distriktsdepartementet. Statsforvalteren kan pr\u00f8ve alle sider ved vedtaket, ogs\u00e5 de skj\u00f8nnsmessige vurderingene som kommunen har gjort, jf. forvaltningsloven \u00a7 34. Ved pr\u00f8ving av det kommunale skj\u00f8nnet skal Statsforvalteren legge stor vekt p\u00e5 hensynet til det lokale selvstyret. Kommunen skal gi tillatelse til tiltak som ikke er i strid med bestemmelser gitt i eller i medhold av plan- og bygningsloven, jf. plan- og bygningsloven \u00a7 21-4 f\u00f8rste ledd. Side: 4/8 Regel om byggegrunn, milj\u00f8forhold mv. Det f\u00f8lger av plan- og bygningsloven \u00a7 28-1 f\u00f8rste ledd f\u00f8rste setning at grunn kan bare bebygges dersom det er tilstrekkelig sikkerhet mot fare eller vesentlig ulempe som f\u00f8lge av natur- eller milj\u00f8forhold. Planstatus Eiendommen er i gjeldende reguleringsplan regulert til frittliggende sm\u00e5husbebyggelse i felt B4.2 Se utsnitt fra reguleringsplanen til h\u00f8yre. I kommuneplanen er eiendommen avsatt til arealform\u00e5let bebyggelse og anlegg \u2013 \u00f8vrig byggesone og ligger i bestemmelsesomr\u00e5de #10 Flesland lufthavn \u2013 meldeplikt.3 Statsforvalterens vurdering Det er i klagen reist en rekke innvendinger mot tillatelsen. Det gj\u00f8res gjeldende at tiltaket er i strid med bestemmelser i plan- og bygningsloven, manglende oppfylling av vilk\u00e5r for dispensasjon og manglende dispensasjonss\u00f8knader. Hovedessensen i klagen er likevel anf\u00f8rsler om at tiltakseiendommen har str\u00e5lingsfare, og at det som f\u00f8lge av dette er fare for barns liv og helse. Statsforvalteren finner ikke grunn til \u00e5 g\u00e5 inn i alle klageanf\u00f8rslene i saken. Dette ettersom vi uansett mener saken er for d\u00e5rlig opplyst, og at dette har hatt innvirkning p\u00e5 kommunes vedtak. Vi skal begrunne dette, men vi vil f\u00f8rst ta en kort vurdering av anf\u00f8rslene rettet mot str\u00e5lingsfare. Statsforvalteren opphevet som kjent kommunens avslag datert 02.03.2022 om oppf\u00f8ring av samme tomannsbolig p\u00e5 samme tomt i v\u00e5rt vedtak av 13.06.2023. Begrunnelsen for opphevingen var at vi ikke kunne se hold for at det er vitenskapelig dokumentert en sammenheng mellom barneleukemi og langvarig eksponering av str\u00e5lingsverdier over 0,4 microtesla. Vi kunne derfor ikke se at en eventuell overstigning av str\u00e5lingsverdier p\u00e5 0,4 microtesla p\u00e5 tomten tilsa at det forel\u00e5 en \u00abfare\u00bb etter pbl. \u00a7 28-1 f\u00f8rste ledd. Vi oppfatter at det i klagen f\u00f8rst og fremst er gjort gjeldende at Swecos estimater, i rapporten fra 2021, vedr\u00f8rende str\u00e5ling p\u00e5 tomten ikke kan legges til grunn sett hen til at estimatene bygger p\u00e5 tall som stammer fra periode da linjebelastningen var lavere enn det er i dag og lavere enn det vil bli i fremtiden. Videre er det p\u00e5pekt at oms\u00f8kt bolig har en annen plassering enn i rapporten fra 2021, og at den reelle str\u00e5lingen derfor vil v\u00e6re st\u00f8rre for oms\u00f8kt bolig enn det som er lagt til grunn i rapporten. Det vises til at det m\u00e5 antas fremtidige str\u00e5lingsverdier p\u00e5 tomten p\u00e5 opp mot 0,8 2 PlanID 4601_7190006, Ytrebygda. Gnr. 34 bnr. 2, 17 mfl., Dolvik Storrinden. I kraft fra 18.10.2004. 3 PlanID 4601_65270000, Bergen. Kommuneplanens arealdel 2018 \u2013 2030. I kraft fra 19.06.2019. Side: 5/8 microtesla. Det er videre vist til tre vitenskapelige artikler for \u00e5 underbygge at det er en sammenheng mellom barneleukemi og n\u00e6rhet til h\u00f8yspentledninger. Statsforvalteren presiserer innledningsvis at 0,4 microtesla er utredningsgrensen som er satt i str\u00e5levernforskriften \u00a7 5 trede ledd jf. veilederen til bestemmelsen. Det f\u00f8lger av \u00a7 5 tredje ledd at: For ikke-ioniserende str\u00e5ling skal all eksponering av mennesker holdes s\u00e5 lav som god praksis tilsier. Av veilederen til bestemmelsen fremg\u00e5r det at: Ved nye bygg n\u00e6r eksisterende h\u00f8yspentanlegg eller nye anlegg n\u00e6r bebyggelse, skal man velge den l\u00f8sningen som gir lavest eksponering under r\u00e5dende forhold. Det kreves en utredning dersom \u00e5rsgjennomsnittet for magnetfelt overskrider 0,4 Netteier eller utbygger m\u00e5 gjennomf\u00f8re evalueringer av alternative l\u00f8sninger dersom \u00e5rsgjennomsnittet er h\u00f8yere enn 0,4 \u03bcT. Utredningskravet gjelder fortrinnsvis for bygg der barn har langvarig opphold. Virksomheter som eier elektriske h\u00f8yspentanlegg skal kunne gi opplysninger om magnetfelt i bygninger eller i omr\u00e5der med langvarig opphold n\u00e6r virksomhetens anlegg. Kommunene b\u00f8r v\u00e6re oppmerksomme p\u00e5 magnetfeltproblematikken ved behandling av bygges\u00f8knader, byggeprosjekt og i arealplanarbeidet. (...). Dersom \u00e5rsgjennomsnittet for magnetfeltet er under 0,4 \u03bcT anses forskriftens krav \u00e5 v\u00e6re oppfylt, og ytterligere utredning eller vurdering av tiltak er ikke n\u00f8dvendig. At utredningsgrensen er satt til 0,4 microtesla etter str\u00e5levernforskriften tilsier likevel ikke at langvarig eksponering av str\u00e5lingsverdier over 0,4 microtesla er en \u00abfare\u00bb slik begrepet m\u00e5 forst\u00e5s etter pbl. \u00a7 28-1. B\u00e5de ordlyden etter pbl. \u00a7 28-1 f\u00f8rste ledd og \u00f8vrige rettskilder er klar p\u00e5 at det m\u00e5 foreligge et forhold som objektivt sett representerer en fare for menneskeliv ut fra den kunnskapen vi har i dag, samt at det m\u00e5 foreligge en markert risiko for at faren kan inntre, for at bestemmelsen skal kunne hjemle et avslag. Vi kan ikke se holdepunkter i informasjonen fra Direktoratet for str\u00e5levern og atomsikkerhet, DSA (tidligere Statens str\u00e5levern), som bygger p\u00e5 vitenskapelig dokumentasjon, for at langvarig eksponering over 0,4 microtesla utgj\u00f8r en fare for liv og helse verken for barn eller voksen. Vi viser her til dokumentasjonen p\u00e5 nettsidene4 hvor det fremg\u00e5r at grenseverdien for magnetfelt fra str\u00f8mnettet for befolkningen er satt til 200 mikrotesla. N\u00e5r det gjelder barneleukemi vises det til at befolkningsstudier har indikert mulig fordoblet risiko for leukemi hos barn som vokser opp i n\u00e6rheten av h\u00f8yspentlinjer med str\u00e5ling med 0,4 microtesla eller mer. Dette er likevel ikke bekreftet med celle- og dyrefors\u00f8k, noe som er helt n\u00f8dvendig for \u00e5 kunne konkludere med en sammenheng. Vi kan derfor ut fra dette ikke legge til grunn at det er vitenskapelig dokumentert en sammenheng mellom barneleukemi og langvarig eksponering over 0,4 microtesla. N\u00e5r det gjelder tilvisningen til tre vitenskapelige artikler i klagen viser vi til at DSA sin nettside er oppdatert 17.01.2025, og at det p\u00e5 nettsiden vises til at uavhengige og internasjonale 4 https://dsa.no/straum-og-hogspent Side: 6/8 ekspertgrupper jevnlig gjennomg\u00e5r forskningen p\u00e5 omr\u00e5det. Basert p\u00e5 den samlede forskningen vurderer ekspertgrupper om eksponering fra h\u00f8yspentanlegg kan f\u00f8re til helsefare. DSA viser til at til tross for mye forskning er det fremdeles ikke dokumentert at eksponering fra h\u00f8yspentanlegg utgj\u00f8r noen helserisiko s\u00e5 lenge niv\u00e5er er under de anbefalte grenseverdiene. Statsforvalteren vektlegger denne informasjonen fra DSA som er oppdatert og bygger p\u00e5 ekspertgruppers vurderinger av all tilgjengelig forskning p\u00e5 omr\u00e5det, fremfor tre tilfeldige vitenskapelige artikler. Bakgrunnen for at utredningsgrensen er satt til 0,4 microtesla, til tross for at det per i dag ikke er vitenskapelig dokumentert en sikker sammenheng mellom barneleukemi og langvarig eksponering over 0,4 microtesla, er at myndighetene har valgt \u00e5 f\u00f8lge et varsomhetsprinsipp. Selv om det ikke vitenskapelig er konkluderte med en sammenheng s\u00e5 r\u00e5r det fremdeles usikkerhet rundt sp\u00f8rsm\u00e5let. Myndighetene har derfor valgt \u00e5 f\u00f8lge et varsomhetsprinsipp. Varsomhetsprinsippet i form av utredningskravet g\u00e5r som nevnt frem av str\u00e5levernforskriften \u00a7 5 med tilh\u00f8rende veileder. Vi kan ikke se at varsomhetsprinsippet g\u00e5r frem av plan- og bygningsloven. Vi kan derfor ikke se at det finnes en hjemmel per i dag etter plan- og bygningsloven til \u00e5 avsl\u00e5 en s\u00f8knad om bolig p\u00e5 omr\u00e5de avsatt til boligform\u00e5l i reguleringsplan, med begrunnelse i at det vil v\u00e6re str\u00e5lingsverdier over 0,4 microtesla p\u00e5 eiendommen. Imidlertid er vi enig med klager i at forvaltningsorganet skal p\u00e5se at saken er s\u00e5 godt opplyst som mulig f\u00f8r vedtak treffes. N\u00e5r det skal bygges p\u00e5 en tomt som krever utredning etter str\u00e5levernforskriften \u00a7 5 er det etter v\u00e5r vurdering relevant at utredningen er oppdatert b\u00e5de n\u00e5r det gjelder fremtidig linjebelastning, og dermed antatt fremtidig str\u00e5ling p\u00e5 tomten, men ogs\u00e5 sett i forhold til plasseringen av boligen i forhold til h\u00f8yspentledningen som faktisk blir oms\u00f8kt. Dette s\u00e6rlig sett hen til at noe av form\u00e5let med en utredning er at utbygger skal evaluere alternative l\u00f8sninger dersom \u00e5rsgjennomsnittet til tomten er h\u00f8yere enn 0,4 microtesla jf. veilederen til str\u00e5levernforskriften \u00a7 5. Alternative l\u00f8sninger kan for eksempel v\u00e6re at utbygger trekker bygningen s\u00e5 langt vekk fra h\u00f8yspentledningen som mulig. Isolert sett kan det argumenteres for at en oppdatert utredning i dette tilfellet ikke har betydning for byggesaken i og med at plan- og bygningsloven per dags dato uansett ikke hjemler avslag p\u00e5 en bygges\u00f8knad basert p\u00e5 at bygningen f\u00e5r str\u00e5lingsverdier p\u00e5 over 0,4 microtesla. Kommunen skal imidlertid etter plan- og bygningsloven \u00a7 29-4 godkjenne et byggverks plassering. Etter rundskriv H- 8/15 s. 10 fremg\u00e5r det at selv om bygningsmyndighetene ikke har kompetanse til \u00e5 overpr\u00f8ve vurderingene som er gjort av helsemyndighetene, herunder de grenser for tillatte verdier for str\u00e5ling og minste avstand som er satt av Statens str\u00e5levern, kan imidlertid \u00abstr\u00e5ling fra basestasjon eller andre innretninger (...) inng\u00e5 som relevant moment etter plan- og bygningsloven \u00a7 29-4.\u00bb Pbl. \u00a7 29-4 er ikke en avslagshjemmel, men gir bygningsmyndighetene hjemmel til \u00e5 styre blant annet byggverkets plassering p\u00e5 tomten. I dette tilfellet er det klart at Swecorapporten fra 2021 tar utgangspunkt i en situasjon for aktuell tiltakseiendom der boligen er trukket s\u00e5 langt vekk fra h\u00f8yspentledningen som mulig. I situasjonsplanen til oms\u00f8kt tiltak er boligen plassert n\u00e6rmere h\u00f8yspentledningen enn det som var utgangspunktet for Swecorapporten. Se utsnitt til h\u00f8yre. Ettersom det kan v\u00e6re av relevans ved vurderingen etter pbl. \u00a7 29-4, sammenholdt med str\u00e5levernforskriften \u00a7 5 og varsomhetsprinsippet, \u00e5 minimalisere str\u00e5lingen ved \u00e5 trekke boligen lengst mulig vekk fra h\u00f8yspentledningen, mener vi at utredningen som forel\u00e5 ved Side: 7/8 s\u00f8knaden i form av Swecorapporten fra 2021 ikke er tilstrekkelig som utredning for tiltaket slik tiltaket n\u00e5 foreligger med en endret plassering. Etter v\u00e5r vurdering har derfor ikke saken v\u00e6rt tilstrekkelig opplyst etter fvl. \u00a7 17 ved behandlingen, og vi mener at dette kan ha hatt betydning for utfallet i saken, og da f\u00f8rst og fremst ved kommunens vurdering av plasseringen av boligen etter pbl. \u00a7 29-4. Vi finner med dette grunn til \u00e5 oppheve tillatelsen, og hjemsende den for ny behandling. Det forutsettes med dette at kommunen innhenter ytterligere opplysninger i saken, og i alle tilfeller foretar en uttrykkelig vurdering av tiltakets plassering etter pbl. \u00a7 29-4 ved s\u00f8knadsbehandlingen. S\u00e6rlig om dispensasjon fra etasjetall Avslutningsvis bemerker vi ogs\u00e5, sett hen til Byr\u00e5dets innvilgning av dispensasjon fra reguleringsplanbestemmelse \u00a7 2.3.1 om etasjetall, at hovedregelen er at reguleringsplaner skal f\u00f8lges inntil de endres eller oppheves. I begrunnelsen for dispensasjonen har Byr\u00e5det vist til at bygningene i omr\u00e5det har mange fellestrekk, som blant annet ogs\u00e5 det oms\u00f8kte tiltaket deler. Det vises som eksempel til saltak. Videre at boligene i omr\u00e5det ikke er identiske, slik at oms\u00f8kt bolig med dette ikke vil skille seg ut. Byr\u00e5det vektlegger ogs\u00e5 at eiendommen ligger i utkanten av det bebygde omr\u00e5det. Statsforvalteren kan ikke se at Byr\u00e5dets begrunnelse, for at hensynet bak bestemmelsen det dispenseres fra ikke blir satt vesentlig til side, er tilstrekkelig i dette tilfellet. Vi kan ikke se at variert bebyggelse i planomr\u00e5det generelt tilsier at hensynet bak bestemmelsen om etasjetall ikke blir vesentlig satt til side i den foreliggende sak. Dersom det med henvisningen til at boligene i omr\u00e5det ikke er identiske er ment \u00e5 vise til at flere av boligene i omr\u00e5det er etablert med to etasjer viser vil til Sivilombudets sak 2017/27, som ogs\u00e5 gjaldt dispensasjon fra reguleringsplanbestemmelse om etasjeantall. Ombudet la her til grunn at det skal foretas en vurdering av hvorvidt planen er fraveket i s\u00e5 stor grad at hensynene bak planens bestemmelse om etasjeantall er vanskelig eller umulig \u00e5 ivareta. Vi kan ikke se at kommunen har vurdert hvorvidt hensynene bak planens krav om etasjeantall fremdeles kan ivaretas. Det foreligger heller ikke konkrete opplysninger, for eksempel om de n\u00e6rmeste omkringliggende boligene, og elles hvor mange boliger som har hhv. en eller to etasjer i planomr\u00e5det, herunder om disse er innvilget ved dispensasjon eller tillatelse. Det er heller ikke utredet hvor mange boligeiendommer som eventuelt er oppf\u00f8rt i samsvar med planbestemmelsene om etasjetall, og om hvordan dette p\u00e5virker str\u00f8kskarakteren. Sivilombudet skriver ogs\u00e5 f\u00f8lgende i samme sak: \u00abOm behovene til tiltakshaver kan dekkes p\u00e5 en m\u00e5te som ikke n\u00f8dvendiggj\u00f8r dispensasjon, kan v\u00e6re et relevant moment i dispensasjonsvurderingen. Dette er fremhevet i juridisk teori. I Pedersen m. fl, Plan- og bygningsrett (2. utg. 2011) s. 214 er det fremhevet at dersom tiltakshavers \u00f8nsker kan oppn\u00e5s p\u00e5 en m\u00e5te som ikke n\u00f8dvendiggj\u00f8r dispensasjon, \u00abvil det v\u00e6re et sterkt moment mot at dispensasjon gis\u00bb. I Innjord, Plan og bygningsloven med kommentarer (1. utgave 2012) s 522- 523, er det fremholdt at dersom behovene til den som s\u00f8ker dispensasjon, kan dekkes uten at dispensasjon gis, vil det kunne v\u00e6re sentralt ved vurderingen. At Fylkesmannen ikke synes \u00e5 ha vurdert om tiltakshaveren kan f\u00e5 dekket sine behov p\u00e5 andre m\u00e5ter enn \u00e5 bygge i strid med reguleringsplanen, er en mangel ved dispensasjonsvurderingen.\u00bb Statsforvalteren kan ikke se at kommunen har vurdert hvorvidt tiltakshavers \u00f8nsker kan oppn\u00e5s p\u00e5 en m\u00e5te som ikke n\u00f8dvendiggj\u00f8r dispensasjon fra bestemmelsen om etasjeantall. Slik vi forst\u00e5r Side: 8/8 Sivilombudet b\u00f8r det vurderes hvorvidt det kan la seg gj\u00f8re \u00e5 bygge innenfor rammene som planen angir. Dersom dette kan oppn\u00e5s, vil det v\u00e6re et sterkt moment mot at dispensasjon skal gis. Vi ber om at denne siden av saken ogs\u00e5 utredes og begrunnes n\u00e6rmere n\u00e5r kommunen n\u00e5 skal behandle saken p\u00e5 nytt. Oppsummering Vi opphever kommunens Bergen kommune v/Byr\u00e5d for byutviklings vedtak datert 25.06.2024 Vedtaket er endelig og kan ikke p\u00e5klages, jf. forvaltningsloven \u00a7 28 tredje ledd. Klagen har f\u00f8rt frem. Etter forvaltningsloven \u00a7 36 skal klager da gj\u00f8res kjent med retten til \u00e5 f\u00e5 dekning for vesentlige sakskostnader som har v\u00e6rt n\u00f8dvendige for \u00e5 f\u00e5 endret vedtaket. Eventuelle krav om sakskostnader m\u00e5 settes frem innen tre uker fra dette brevet ble mottatt. Kravet skal stiles til Statsforvalteren i Vestland. Utgiftene skal v\u00e6re dokumenterte. Utgifter til partens eget arbeid med klagen dekkes normalt ikke. Med hilsen Anne-Kjersti Sande Karen Elin Bakke fung. seksjonsleder. seniorr\u00e5dgiver Dokumentet er elektronisk godkjent Kopi til: Per Haugstvedt Olsen Storrinden 135 5252 S\u00f8reidgrend Kari Feste Storrinden 135 5252 S\u00f8reidgrend Bergen kommune Postboks 7700 5020 BERGEN RETT HJEM EIENDOMMER AS Olsvikveien 60A 5184 OLSVIK "
}