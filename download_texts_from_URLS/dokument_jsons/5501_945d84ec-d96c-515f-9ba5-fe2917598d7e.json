{
  "dokument_id": "945d84ec-d96c-515f-9ba5-fe2917598d7e",
  "doc_type": "case_presentation",
  "kommune": 5501,
  "tittel": "Klage p\u00e5 bel\u00f8psst\u00f8rrelse fra Jusshjelpa i Nord-Norge p\u00e5 s\u00f8knad til helse og velferdsform\u00e5l sak 7/24 ",
  "url": "https://innsyn.tromso.kommune.no/application/getMoteDokument?dokid=2001697050",
  "tekst": "Arkivsaksnr. 24/07239-1 Saksbehandler Ann-Karin Furskognes Saksgang M\u00f8tedato Helse- og velferdsutvalget 03.05.2024 Klage p\u00e5 bel\u00f8psst\u00f8rrelse fra Jusshjelpa i Nord-Norge p\u00e5 s\u00f8knad til helse og velferdsform\u00e5l sak 7/24 Kommunedirekt\u00f8rens innstilling til vedtak: Klagen tas ikke til f\u00f8lge. Vedtaket opprettholdes og klagesaken sendes til formannskapet for behandling. Stig Tore Johnsen Magne Nicolaisen Kommunedirekt\u00f8r Avdelingsdirekt\u00f8r helse og omsorg 1 Hva saken gjelder S\u00f8knader om tilskudd til frivillige organisasjoner for 2024, ble behandlet i Helse-og velferdsutvalget 06.03.24 med saksnr 07/24. Jusshjelpa i Nord-Norge har p\u00e5klaget vedtaket. Klagen ble mottatt innen klagefristen. Klagen skal behandles av Helse- og velferdsutvalget som tar stilling til opprinnelig vedtak. Dersom klagen ikke tas til f\u00f8lge sendes saken til formannskapet for endelig behandling. Saksutredning Klage p\u00e5 vedtak I brev datert 21. mars fra Jusshjelpa i Nord-Norge klages det p\u00e5 vedtak 0007/24 hvor de ble tildelt kr 20 000. Hovedpunktet i klagen er at tildelte midler ikke fullt ut dekker de midler de har s\u00f8kt om, som var kr. 100 000. Bakgrunn for tilskuddsordningen Tilskuddsordningen til frivillige organisasjoner har en \u00f8konomisk ramme for 2024 p\u00e5 kr. 15 140 198. Troms\u00f8 kommune \u00f8nsker gjennom tilskuddsordningen \u00e5 st\u00f8tte opp om frivillige og ideelle organisasjoners innsats i Troms\u00f8. I tillegg \u00f8nskes det \u00e5 stimulere til nytenking om hvordan tiltak kan videreutvikles og tilpasses innbyggere og brukergruppers \u00f8nsker og behov i st\u00f8rre grad. Tilskuddene skal supplere kommunens egen innsats overfor lokalsamfunn, borgere og brukere, og styrke muligheten for \u00e5 gjennomf\u00f8re ulike arrangement for spesifikke m\u00e5lgrupper. Tilskuddet er forankret i kommunens handlingsprogram 2024-2027. Form\u00e5let med ordningen er \u00e5 forebygge sosialt utenforskap, og bidra til bedre levek\u00e5r og aktiv samfunnsdeltakelse for innbyggere i Troms\u00f8 kommune som er utviklingshemmede, og som har utfordringer knyttet til psykisk helse, rus og annen avhengighetsproblematikk. Tildelingskriterier - dette vektlegges: \u2022 Om s\u00f8knaden bidrar til form\u00e5let med tilskuddsordningen. \u2022 Det skal framg\u00e5 av s\u00f8knaden hvilke konkrete oppgaver de frivillige akt\u00f8rene skal bidra med. \u2022 Vise hvordan tiltaket utfyller Troms\u00f8 kommune sine tilbud. \u2022 Stimulerer tiltaket til samhandling, hvordan og med hvem? \u2022 Fokus p\u00e5 hjelp til selvstendighet, likepersonst\u00f8tte. \u2022 Fremmer innbyggermedvirkning. \u2022 Inkludering av \u00f8konomisk og sosialt vanskeligstilte. \u2022 S\u00f8knader innrettet mot nasjonale f\u00f8ringer, overordnet strategi og kommunens m\u00e5lsettinger p\u00e5 omr\u00e5dene forebygging, frivillighet, innbyggermedvirkning og likemannsarbeid skal prioriteres. \u2022 S\u00f8ker bes opplyse om mottak av andre st\u00f8tteordninger, b\u00e5de \u00f8konomisk og annen st\u00f8tte som for eksempel gratis lokaler, dekning av str\u00f8m. Organisasjoner som mottar 100 000 kroner eller mer, m\u00e5 innen 1. april \u00e5ret etter sende inn \u00e5rsrapport og revidert regnskap som synliggj\u00f8r den samlede virksomheten og \u00f8konomien i organisasjonen. \u2022 For s\u00f8knader om tilskudd over 500 000 kroner i kommunal st\u00f8tte, skal organisasjonene ha vurdert samarbeidsavtale/intensjonsavtale med andre frivillige organisasjoner som det vil v\u00e6re naturlig \u00e5 samarbeide med, eller med kommunens tjenester. Satsingsomr\u00e5der for 2024: \u2022 P\u00e5r\u00f8rendearbeid (barn, s\u00f8sken, ektefelle, familie og annet nettverk). \u2022 Forebyggende fokus p\u00e5 avhjelping av ensomhet gjennom \u00e5 bygge fellesskap, skape samskapningsarenaer og trygge rom. \u2022 Dyktiggj\u00f8ring til \u00e5 st\u00e5 i egne liv. 2 \u2022 M\u00f8teplasser (spesielt kveld, helg og h\u00f8ytid). \u2022 Tiltak som bidrar til bedre levek\u00e5r, sosial inkludering, aktiv samfunnsdeltaking i Troms\u00f8samfunnet og \u00f8kt selvstendiggj\u00f8ring. Det har v\u00e6rt mulig \u00e5 s\u00f8ke p\u00e5 to typer tilskudd: ordin\u00e6rt tilskudd og forprosjekt til utvikling av nye samarbeidstiltak. Begrunnelse for avslag p\u00e5 tilskudd for 2024 fremg\u00e5r nedenfor: S\u00f8knad 2024, Jusshjelpa i Nord-Norge - S\u00f8knad om tilskudd til helse- og velferdsform\u00e5l. S\u00f8knadsbel\u00f8p for 2024: kr 120 000. Innstilling administrasjon: kr. 0 Vedtaket fra Helse- og velferdsutvalget: kr 20 000. Begrunnelse Administrasjonens begrunnelse: Treffer en mer ressurssterk m\u00e5lgruppe, de fleste m\u00e5 selv aktivt opps\u00f8ke tjenesten. Begrenset \u00f8konomisk ramme. Administrasjonen er av den oppfatning at Jusshjelpa i Nord-Norge ikke er orientert mot m\u00e5lgruppa for tilskuddsordningen (innbyggere i Troms\u00f8 kommune som er utviklingshemmede, og som har utfordringer knyttet til psykisk helse, rus og annen avhengighetsproblematikk) i s\u00e6rlig grad. Jusshjelpa i Nord-Norge er et regionalt tilbud. I sin klage henviser Jusshjelpa til \u00c5rsrapport for 2022 for et detaljert bilde av m\u00e5lgruppen. I denne \u00e5rsrapporten vises det tydelig at av 355 saker registrert med fullstendig statistikk, er det kun 14 saker som er tilh\u00f8rende Troms\u00f8 kommune. Tildelingen skjer p\u00e5 bakgrunn av en begrenset \u00f8konomisk ramme, og det er ingen disponible midler i denne tilskuddsordningen for innev\u00e6rende \u00e5r. Konklusjon Administrasjonens vurdering i klagesaken: Klagen tas ikke til f\u00f8lge. Vedtaket opprettholdes. Vedtakskompetanse Helse- og velferdsutvalget Vedlegg \u2022 Innkommet s\u00f8knad fra Jusshjelpa i Nord-Norge \u2022 Innkommet klage fra Jusshjelpa i Nord-Norge \u2022 \u00c5rsrapport 2022 fra Jusshjelpa i Nord-Norge \u2022 Utlysningstekst 2024 24_01276-1 FNYBVP Innkommet s\u00f8knad fra Jusshjelpa i Nord Norge om tilskudd til helse- og velferdsform\u00e5l 1587972_1_1 (1) 210324 - Innkommet klage p\u00e5 tilskudd Jusshjelpa i Nord Norge 24_01276-1 FNYBVP Jusshjelpa i Nord Norge \u00e5rsrapport 2022 1587971_2_1 (1) Utlysningstekst 2024 (2) 3 "
}