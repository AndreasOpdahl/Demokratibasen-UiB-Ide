{
  "dokument_id": "bd531668-7aaa-5788-96c3-ee7e5cfdabdb",
  "doc_type": "case_attachment",
  "kommune": 4601,
  "tittel": "Tilleggsnotat - \u00c5sane gnr 207 bnr 95 Liavegen 8. Klagebehandling - klage p\u00e5 vilk\u00e5r om midlertidighet ved oppf\u00f8ring av rubbhall",
  "url": "https://bergen.kommune.no/politikere-utvalg/api/fil/bk360/10671866/Tilleggsnotat-Asane-gnr-207-bnr-95-Liavegen-8-Klagebehandling-klage-pa-vilkar-om-midlertidighet-ved-oppforing-av-rubbhall",
  "tekst": " BYR\u00c5DSAVDELING FOR BYUTVIKLING BBU - kommunaldirekt\u00f8rens stab Bystyrets kontor V\u00e5r referanse: 2024/33137-11 Postboks 7700 Saksbehandler: Andrea Heitman Olsen 5020 BERGEN Dato: 18. juni 2024 Deres ref.: Tilleggsnotat - \u00c5sane gnr 207 bnr 95 Liavegen 8. Klagebehandling - klage p\u00e5 vilk\u00e5r om midlertidighet ved oppf\u00f8ring av rubbhall Det vises til innstilling i byr\u00e5dssak 184/24, behandlet 13.06.2024 som er oversendt Utvalg for milj\u00f8 og byutvikling for behandling. Det ble fattet fullmaktvedtak den 14.06.2024 om endring av vilk\u00e5r i byggesak for Liamyrane 16 (v\u00e5r ref: 2023/284199-33), hvor problemstillingen gjaldt samme avkj\u00f8rsel som benyttes i gjeldende sak. Fullmaktvedtaket lemper vilk\u00e5r om utbedring av avkj\u00f8rsel fra f\u00f8r midlertidig brukstillatelse til f\u00f8r ferdigattest. I lys av dette vedtaket ser man behov for en presisering av innstillingen til Utvalg for milj\u00f8 og byutvikling. I det p\u00e5klagede vedtaket, datert 29.01.2024, er det gitt godkjenning til \u00f8kt bruk av avkj\u00f8rsel iht. Bymilj\u00f8etatens uttalelse, og vilk\u00e5r og krav i uttalelsen skal etterkommes, jf. vedtakets punkt 2.5. I vedtakets punkt 2.6 er det ogs\u00e5 presisert at vilk\u00e5r og krav stilt i uttalelsen skal etterkommes. Bymilj\u00f8etatens uttalelse i v\u00e5r sak, datert 14.12.2023, har likelydende anbefalinger som uttale datert 12.02.2024, gitt i Liamyrane 16-saken. I vedtak om oppf\u00f8ring av rubbhall er det ikke presisert n\u00e5r avkj\u00f8rselen skal v\u00e6re utbedret, men da punktet gjelder \u00f8kt bruk legges det til grunn at dette er f\u00f8r tiltaket, her rubbhall, tas i bruk. Iht. Bymilj\u00f8etatens uttalelse har avkj\u00f8rselen behov for utbedring av hensyn til trafikksikkerheten. Dette er hensyn som gj\u00f8r seg gjeldende fra bygget tas i bruk, ikke n\u00f8dvendigvis n\u00e5r det er helt ferdig. Som i fullmaktvedtaket finner man likevel at et vilk\u00e5r om utbedring f\u00f8r midlertidig brukstillatelse kan sl\u00e5 uheldig ut, og det kan stilles sp\u00f8rsm\u00e5l om vilk\u00e5ret er forholdsmessig. Det vil ta tid \u00e5 utbedre avkj\u00f8rselen, og det er ogs\u00e5 flere grunneiere som m\u00e5 bli enige. Et krav om utbedring f\u00f8r brukstillatelse kan f\u00f8re til at bygget blir st\u00e5ende tomt i en periode, hvilket ikke er \u00f8nskelig. Hensynet til at det her er flere grunneiere som er avhengige av samme avkj\u00f8rsel taler ogs\u00e5 for at de b\u00f8r ha likelydende vilk\u00e5r for utbedring. N\u00e5r det gjelder hensynet til likebehandling vises det til at b\u00e5de Liavegen 8 og Liamyrane 16 har f\u00e5tt likelydende uttalelser fra Bymilj\u00f8etaten, noe som taler for at sp\u00f8rsm\u00e5l om avkj\u00f8rselen b\u00f8r behandles likt videre. Det tas ikke stilling til faktisk og rettslig likhet ut over dette. Innstilling til vedtak er derfor: Plan- og bygningsetatens vedtak datert 29.01.2024 opprettholdes, med presisering av at vilk\u00e5r knyttet til Bymilj\u00f8etatens uttalelse i vedtakets punkt 2.5 og 2.6 gjelder f\u00f8r ferdigattest. Klagen tas ikke til f\u00f8lge. Med hilsen Christine Kahrs Byr\u00e5d for byutvikling Postadresse: Telefon: 55565556 Postboks 7700, 5020 BERGEN E-post: byutvikling@bergen.kommune.no Kontoradresse: Internett: www.bergen.kommune.no R\u00e5dhusgaten 10 Dokumentet er godkjent elektronisk. Kopi til: Bystyrets kontor - Bjarte Kristiansen Fr\u00f8nsdal, Bystyrets kontor - Andreas Graue Berg Vedlegg: 1. Underretning om vedtak av byr\u00e5den. \u00c5sane gnr 207 bnr 96 Liamyrane 16. 2. Byr\u00e5den endrer vilk\u00e5r. \u00c5sane gnr 207 bnr 96 Liamyrane 16. Side 2 av 2 "
}