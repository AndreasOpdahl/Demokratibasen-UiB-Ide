{
  "dokument_id": "5def89c8-b7ae-5870-ad46-dd269f789fba",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l fra Linn Kristin Langley-Rasmussen Eng\u00f8 (AP) om Kapasitet ved Mj\u00f8lker\u00e5en skole - Utvalg for barnehage, skole og idrett - Innsendt: 8.4.2025",
  "url": "https://bergen.kommune.no/politikere-utvalg/api/fil/bk360/12516704/Svar-pa-skriftlig-sporsmal-fra-Linn-Kristin-Langley-Rasmussen-Engo-AP-om-Kapasitet-ved-Mjolkeraen-skole-Utvalg-for-barnehage-skole-og-idrett-Innsendt-8-4-2025",
  "tekst": " Seksjon for strategi, utvikling og utredning (SUU) Til Intern korrespondanse Bystyrets kontor V\u00e5r referanse: 2025/152041-3 Saksbehandler: Ylva-Helen Svanberg Helle Fra Dato: 30. april 2025 Byr\u00e5d for barnehage og skole Svar p\u00e5 skriftlig sp\u00f8rsm\u00e5l fra Linn Kristin Langley-Rasmussen Eng\u00f8 (AP) om Kapasitet ved Mj\u00f8lker\u00e5en skole - Utvalg for barnehage, skole og idrett - Innsendt: 8.4.2025 I svar p\u00e5 skriftlig sp\u00f8rsm\u00e5l skriver byr\u00e5den: \u00abMj\u00f8lker\u00e5en skole har 395 elever p\u00e5 barnetrinnet skole\u00e5ret 2024/2025. Kapasiteten er 488.\u00bb. Etter det jeg forst\u00e5r har rektor ved Mj\u00f8lker\u00e5en informert foreldre ved Salhus skule at Mj\u00f8lker\u00e5en er full. Dette gjentas ogs\u00e5 av rektor ved Salhus skule i BT-artikkel fra 31. mars (https://www.bt.no/familieogoppvekst/i/73gG1w/bergen-elevtallet-synker-naa-vil-byraadet- legge-nedskoler-for-aa-spare-penger). I utvalgsm\u00f8te 8. april kunne ikke byr\u00e5den svare p\u00e5 hvorfor byr\u00e5dsavdelingen og rektor ved Mj\u00f8lker\u00e5en opererer med ulikt syn p\u00e5 kapasitet ved skolen, men p\u00e5pekte at prognoser vil legges frem i Skolebruksplanen. Undertegnede spurte ikke om prognoser, s\u00e5 sp\u00f8rsm\u00e5let gjentas her i h\u00e5p om et mer utfyllende skriftlig svar. Sp\u00f8rsm\u00e5l til byr\u00e5den: 1. Hvordan kan byr\u00e5den mene at det er kapasitet ved skolen, mens rektor tilsynelatende mener at skolen er full? 2. Hvor mange elever er det ved skolen skole\u00e5ret 2024/25 p\u00e5 8.-10. trinn? 3. Hvor mange elever har skolen kapasitet til totalt og p\u00e5 8.-10. trinn? 4. Hvordan vil Mj\u00f8lker\u00e5en kunne gjennomf\u00f8re kropps\u00f8ving for ytterligere 100 elever (som jeg forst\u00e5r byr\u00e5den mener skolen har kapasitet til)? Svar fra byr\u00e5den: 1. Mj\u00f8lker\u00e5en skole sin elevkapasitet er ikke oppgitt i Helsevernetaten sitt godkjenningsvedtak for skolen utover at arealnormen p\u00e5 2-2,5m2 per elev overholdes i klasserommene. I gjeldende skolebruksplan for Bergen kommune st\u00e5r det at for Mj\u00f8lker\u00e5en skole er det beregnet en normalkapasitet p\u00e5 700 elever \u2013 400 elever p\u00e5 barnetrinnet og 300 elever p\u00e5 ungdomstrinnet. Normalkapasitet p\u00e5 400 elever angir en utnyttelsesgrad p\u00e5 om lag 90 prosent av makskapasiteten p\u00e5 450 elever. I forbindelse med arbeidet med rullering av skolebehovsplanen vil kapasiteten p\u00e5 samtlige skoler bli gjennomg\u00e5tt, og skolenes maksimalkapasitet vil vurderes/oppdateres. For Mj\u00f8lker\u00e5en skole har gjennomgangen f\u00f8rt til at barnetrinnet er oppjustert til en makskapasitet p\u00e5 488 elever, som gir en normalkapasitet p\u00e5 440. 2. Skole\u00e5ret 2024-2025 har barnetrinnet p\u00e5 Mj\u00f8lker\u00e5en 395 elever. P\u00e5 trinn 8-10. er det 280 elever. 3. Mj\u00f8lker\u00e5en har en maksimalkapasitet p\u00e5 793 elever, fordelt med 488 elever p\u00e5 barnetrinnet og 305 elever p\u00e5 ungdomstrinnet. 4. For ytterligere vurderinger rundt l\u00f8sninger for Salhus skule og Mj\u00f8lker\u00e5en skole vises det til rullering av skolebehovsplan som kommer p\u00e5 h\u00f8ring om kort tid. Christian E. Haugen - Byr\u00e5d for barnehage og skole Dokumentet er godkjent elektronisk. "
}