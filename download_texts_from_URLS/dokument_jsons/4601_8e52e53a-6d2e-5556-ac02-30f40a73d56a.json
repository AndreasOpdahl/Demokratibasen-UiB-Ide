{
  "dokument_id": "8e52e53a-6d2e-5556-ac02-30f40a73d56a",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 4 fra Ingrid Nergaard Fjeldstad (V) om innfartsparkeringsplasser. Utvalg for milj\u00f8 og byutvikling 2024",
  "url": "https://bergen.kommune.no/politikere-utvalg/api/fil/bk360/9696751/Svar-pa-skriftlig-sporsmal-nr-4-fra-Ingrid-Nergaard-Fjeldstad-V-om-innfartsparkeringsplasser-Utvalg-for-miljo-og-byutvikling-2024",
  "tekst": " BBU - kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2024/02292-3 Saksbehandler: Malene Nesse Gr\u00f8nningen Fra Dato: 18. januar 2024 Byr\u00e5d for byutvikling Svar p\u00e5 skriftlig sp\u00f8rsm\u00e5l nr. 4 fra Ingrid Nergaard Fjeldstad (V) om innfartsparkeringsplasser. Utvalg for milj\u00f8 og byutvikling 2024 I byr\u00e5det sin erkl\u00e6ring st\u00e5r det: For \u00e5 legge til rette for \u00f8kt bruk av kollektiv vil byr\u00e5det arbeide for innfartsparkering i tilknytning til kollektivknutepunkt. Sp\u00f8rsm\u00e5l til byr\u00e5den: F\u00f8rst lurer jeg p\u00e5 om det er mulig \u00e5 f\u00e5 en oversikt over bruken av dagens innfartsparkeringsplasser i 2023, gjerne fordelt ned p\u00e5 m\u00e5neder/uker/tidspunkt etc. S\u00e5 er neste sp\u00f8rsm\u00e5l er hvor byr\u00e5det har tenkt \u00e5 anlegge innfartsparkeringsplasser som skal s\u00f8rge for mer bruk av kollektiv? Svar fra byr\u00e5den: Innfartsparkering er ett av fire satsningsomr\u00e5der i Byvekstavtalen for Bergensomr\u00e5det 2019- 2029 som skal bidra til nullvekstm\u00e5let; at veksten i persontransporten skal tas med gange, sykkel og kollektivtransport. Innfartsparkering inng\u00e5r i byvekstsamarbeidet som en del av kollektivtilbudet. Det er derfor Vestland fylkeskommune som har det overordnede ansvaret for innfartsparkeringsplasser. Strategisk styringsdokument for innfartsparkering 2022 - 2029 s. 12 inneholder prinsipper for lokalisering av innfartsparkeringsanlegg: - Etableres i de ytre omr\u00e5dene i Bergensomr\u00e5det (omr\u00e5dene B2, C1, C2, D1, D2, ihht. i enhver tid gjeldende ABC-kart). - Etableres opp mot by- og regionstamlinjenettet i Bergensomr\u00e5det. - Behovet for innfartsparkering b\u00f8r vurderes opp mot gang- og sykkeltilgjengelighet til kollektivtilbud og muligheten for \u00e5 bedre denne. Dersom det vurderes \u00e5 v\u00e6re behov for innfartsparkering i senteromr\u00e5der anbefales det \u00e5 etablere det som sambruk med sentrumsparkering, kj\u00f8pesentre eller kultur-/idrettsanlegg. - Etableres utenfor et bompengesnitt - Etableres utenfor strekninger der det ofte oppst\u00e5r k\u00f8 inn mot Bergen - Etableres utenfor strekninger med prioritert fremkommelighet for kollektivtrafikk Byr\u00e5det vil prim\u00e6rt arbeide sammen med partene i Milj\u00f8l\u00f8ftet om videre satsning p\u00e5 innfartsparkering i kommunen. Byr\u00e5det vil i l\u00f8pet av v\u00e5ren ogs\u00e5 legge frem en overordnet sak om parkering i Bergen. Det grove bildet p\u00e5 bruken av dagens innfartsparkeringsplasser i 2023 ser slik ut if\u00f8lge Vestland fylkeskommune: Det opplyses at datakvaliteten varierer avhengig av hva slags kontrollregime den enkelte innfartsparkering er underlagt. Vi har dessverre ikke lyktes med \u00e5 f\u00e5 tilgang til mer detaljert data for 2023. Fylkeskommunen opplyser at de forventer mer detaljert informasjon om parkeringene i 2024. Fylkeskommunen vurderer imidlertid at belegget i 2023 er relativt stabilt. Stikkpr\u00f8ver har blitt gjennomf\u00f8rt p\u00e5 ulike dager og klokkeslett. Christine Kahrs - Byr\u00e5d for byutvikling Dokumentet er godkjent elektronisk. "
}