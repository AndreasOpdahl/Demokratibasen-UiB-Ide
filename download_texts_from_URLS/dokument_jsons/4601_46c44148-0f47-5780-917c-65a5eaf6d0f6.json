{
  "dokument_id": "46c44148-0f47-5780-917c-65a5eaf6d0f6",
  "doc_type": "case_attachment",
  "kommune": 4601,
  "tittel": "Rammes\u00f8knad og s\u00f8knad om dispenasjoner",
  "url": "https://bergen.kommune.no/politikere-utvalg/api/fil/bk360/11596012/Rammesoknad-og-soknad-om-dispenasjoner",
  "tekst": " BERGEN KOMMUNE Plan og bygningsetaten 31.05.2024 Johannes Bruns gate 12 Postboks 7700 5020 Bergen S\u00f8knad om dispensasjon, gnr./bnr. 162/27 Fj\u00f8sangerveien 30, 5053 Bergen S\u00f8knad om dispensasjon fra Kommuneplanens \u00a7 14 om uteoppholdsareal. Bakgrunn Det s\u00f8kes om bruksendring fra tannlegekontor til boliger i Fj\u00f8sangerveien 30. Det s\u00f8kes om \u00e5 opprette to nye boenheter. Tiltaket skal i sin helhet gj\u00f8res i eksisterende bygg Regelverk: Plan og bygningsloven \u00a7 19-1 \u00e5pner for at det kan gis dispensasjon. De n\u00e6rmere vilk\u00e5r fremg\u00e5r av \u00a7 19-2 (2), f\u00f8rste og annet punkt. Etter f\u00f8rste punkt kan dispensasjon ikke gis dersom hensynene bak bestemmelsen det dispenseres fra, eller hensynene i lovens form\u00e5lsbestemmelse blir \u00abvesentlig tilsidesatt\u00bb. Videre m\u00e5 fordelene ved \u00e5 gi dispensasjon v\u00e6re \u00abklart st\u00f8rre\u00bb enn ulempene. Vilk\u00e5rene er kumulative. Vilk\u00e5ret \u00abVesentlig tilsidesatt\u00bb viser til at hensynene bak bestemmelsen eller loven m\u00e5 v\u00e6re tilstrekkelig ivaretatt for at dispansensasjon skal kunne gis. Dette er i tr\u00e5d med tanken bak dispensasjonsadgangen, som er \u00e5 sikre fleksibilitet i behandling av enkeltsaker, jf. NOU 2005:12 s. 264. Dette st\u00f8ttes ogs\u00e5 av generelle effektivitetshensyn. Ordlyden \u00abKlart st\u00f8rre\u00bb viser til at det m\u00e5 foretas en samlet vurdering av fordelene og ulempene, hvor fordelen ved \u00e5 gi dispensasjon m\u00e5 v\u00e6re tydelig for at dispensasjon skal kunne gis. 2. Dispensasjon fra KPA 2018 \u00a7 14 om uteoppholdsarealer Tiltaket er plassert i sentrumssonen for Danmarksplass (S4) Etter KPA 2018 \u00a7 14.3.2 kommer det frem at boenheter i sentrumskjerne S2-S32 m\u00e5 ha minst 25 m2 uteoppholdsareal per boenhet. Offentlig tilgjengelig areal p\u00e5 bakkeplan kan regnes som uteoppholdsarealer. I dette tilfellet er det store offentlig tilgjengelige uteoppholdsarealer i n\u00e6rheten av de to nye boenhetene. Disse er imidlertid omfattet av r\u00f8de og gule st\u00f8ysoner. Det f\u00f8lger ikke av kvalitetskravene til uteoppholdsarealer etter \u00a7 14 at omr\u00e5dene skal v\u00e6re st\u00f8yfrie. Det heter imidlertid at \u00abnye boenheter skal ha tilgang til gode og hensiktsmessige utend\u00f8rs uteoppholdsarealer\u00bb, jf. \u00a7 14.1. I veiledningen til bestemmelsen nevnes det alternativer som kan godkjennes i problematiske tilfeller \u00abf.eks knyttet til st\u00f8y\u00bb. Det stilles imidlertid ikke noen st\u00f8ykrav etter KPA 2018, det legges derfor til grunn at tiltaket oppfyller kravene i \u00a7 14. Etter \u00a7 22.2 c) stilles det n\u00e6rmere vilk\u00e5r om krav til st\u00f8y for uteoppholdsarealer. I bestemmelsen fremg\u00e5r det at det uteoppholdsarealer ikke kan overstige nedre grense for gul st\u00f8ysone. I dette tilfellet ligger de mest tilgjengelige offentlige arealene i gul og r\u00f8d st\u00f8ysone fra veg. i tillegg er det gul st\u00f8ysone for helikopterst\u00f8y i deler av omr\u00e5det. Selv om forholdet strider mot st\u00f8ybestemmelsene, f\u00f8rer situasjonen til at det ikke vil v\u00e6re tilgjengelige uteoppholdsarealer som oppfyller kravene. Etter v\u00e5rt syn vil det v\u00e6re mer hensiktsmessig \u00e5 s\u00f8ke om dispensasjon fra uteoppholdsarealene, enn \u00e5 s\u00f8ke om dispensasjon fra st\u00f8ybestemmelsene i dette tilfellet. Vurderingen under viser hvorfor vi mener dispensasjon kan gis Vesentlig tilsidesatt Hensynet bak minste uteoppholdsareal er \u00e5 sikre gode bo og oppvekstmilj\u00f8 for fremtidige brukere, og slik fremme en b\u00e6rekraftig utvikling i henhold til plan og bygningsloven \u00a7 1-1. Bestemmelsen skal ogs\u00e5 sikre et omr\u00e5de som er egnet til opphold, rekreasjon og andre aktiviteter. Eksiterende bebyggelse har ingen uteoppholdsarealer, det m\u00e5 derfor vurderes om dette f\u00f8rer til at bestemmelsen er vesentlig tilsidesatt. Omr\u00e5det er hovedsakelig typisk sentrumsstruktur med n\u00e6ringsstruktur i PART ARKITEKTUR AS \u2013 ORG. NR. 920 470 556 \u2013 DOMKIRKEGATEN 11 \u2013 5017 BERGEN f\u00f8rste etasje og boliger i de \u00f8vrige etasjene. Det har heller aldri eksistert balkonger eller uteoppholdsarealer i direkte tilknytning til boligkomplekset, som ble utbygget p\u00e5 1930-tallet. Det er viktig \u00e5 understreke at leilighetene har tilgang p\u00e5 offentlige uteoppholdsarealer. Det er kvaliteten p\u00e5 disse som er problematisk og da hovedsakelig med tanke p\u00e5 st\u00f8y. St\u00f8y oppleves forskjellig av mennesker. Det er helt \u00e5penbart at en leilighet p\u00e5 Danmarksplass vil v\u00e6re uaktuell for en st\u00f8ysensitiv person, det kan derfor legges til grunn at menneskene som \u00f8nsker \u00e5 bo p\u00e5 danmarksplass har en st\u00f8rre t\u00e5legrense for st\u00f8y, slik at de tilgjengelige uteoppholdsarealene har en viss rekreativ funksjon. Et av s\u00e6rpregene til omr\u00e5det er den sentrale beliggenheten. Boligen har ikke tilgang p\u00e5 private fellesarealer, men utviklingen p\u00e5 Danmarksplass de siste 15 \u00e5rene har f\u00f8rt til at det finnes flere sosiale samlingspunkter. I n\u00e6romr\u00e5det er det flere restauranter og caf\u00e9er, blant annet Burger Boys, Peppes Pizza og Baker Brun. Bien Pizza og Bien Snackbar er lokaler i samme bygning. Bien Snackbar viser fotballkamper og har ulike sosiale arrangementer. Det er ogs\u00e5 flere gratis arrangementer p\u00e5 Krohnsminde Idrettsplass. Forum scene kan ogs\u00e5 v\u00e6re en sosial m\u00f8teplass for religi\u00f8se og ikke religi\u00f8se arrangementer. Omr\u00e5det er godt egnet for et aktivt liv og har generelt sv\u00e6rt gode kvaliteter. Dette gjelder s\u00e6rlig n\u00e6rhet til bydelssentrum, idrettsplass og gangavstand til L\u00f8vstakken og Nyg\u00e5rdsparken. De gode kvalitetene kompenserer i stor grad for mangelen p\u00e5 umiddelbare st\u00f8yfrie uteoppholdsarealer. De unike forholdene ved Danmarksplass gj\u00f8r at det vil v\u00e6re flere steder som er egnet til opphold eller rekreasjon. Den sentrale beliggenheten f\u00f8rer til at tilbudet av aktiviteter er vesentlig st\u00f8rre enn dersom boligen ble etablert i mer sub-urbane omr\u00e5der. Det er kort vei til byfjellene, sentrum, badeanlegg, popul\u00e6re joggeruter og lignende. Etter v\u00e5r vurdering vil hensynene bestemmelsene er ment \u00e5 ivareta ikke v\u00e6re vesentlig tilsidesatt. P\u00e5 bakgrunn av det ovennevnte er det klart at \u00e5 gi en dispensasjon i dette tilfellet ikke vil f\u00f8re til en \u00abvesentlig tilsidesettelse\u00bb av form\u00e5let bak bestemmelsene og hensynene i KPA 2018 \u00a7 14, Klart St\u00f8rre Det neste som m\u00e5 vurderes er om fordelene med dispensasjon er klart st\u00f8rre enn ulempene. I denne sammenhengen er den prim\u00e6re ulempen ved selve byggesaken en lemping av st\u00f8ykravene. Dette er ogs\u00e5 en del av argumentasjonen i denne byggesaken. Vurderingen over viser hvorfor denne ulempen gjelder med like stor tyngde. Terskelen for \u00e5 dispensere fra uteoppholdsareal b\u00f8r v\u00e6re h\u00f8y og kun tillates i spesielle tilfeller. Dette er fordi gode uteoppholdsarealer ber\u00f8rer helsen. Videre er kravet til utend\u00f8rs areal vanligvis ikke vanskelig \u00e5 oppfylle. I tillegg har kravet en side mot utnyttelsesgrad og byplanleggingsgrep som er sentrale for planinstituttet. I dette tilfellet finnes det ikke noe reelt alternativ til dispensasjon. Omr\u00e5det er ber\u00f8rt av b\u00e5de veist\u00f8y og helikopterst\u00f8y, slik at det ikke vil v\u00e6re mulig \u00e5 etablere uteoppholdsarealer uten st\u00f8y i en radius p\u00e5 100 m. I tillegg er det ikke praktisk mulig \u00e5 etablere innvendige arealer til rekreasjon. Omr\u00e5det rundt Danmarksplass er sv\u00e6rt sentralt og har som nevnt sv\u00e6rt gode kvaliteter. Den st\u00f8rste negative faktoren i omr\u00e5det er st\u00f8yproblematikken. Dette gj\u00f8r at omr\u00e5det st\u00e5r i en s\u00e6rstilling. I dag er det ikke vanlig \u00e5 bygge store innfarts\u00e5rer tett p\u00e5 boliger. Problematikken er som nevnt sv\u00e6rt kjent og de gode kvalitetene i omr\u00e5det vil langt p\u00e5 vei veie opp for ulempen ved \u00e5 ikke kunne lufte til stilles side. St\u00f8yrapporten viser at det er mulig \u00e5 oppn\u00e5 riktig niv\u00e5 p\u00e5 innsiden av boenhetene. Etter samtale med akustiker kan det oppn\u00e5s mulighet for lufting ved at man monterer s\u00e5kalte \u00abrusservinduer\u00bb. Slike vinduer er doble, og det kan luftes med st\u00f8yskjerming. Ved \u00e5 montere slike vinduer p\u00e5 byggets s\u00f8rfasade, vil man kunne lufte uten at st\u00f8yen innvendig overstiger nedre grense for gul hensynssone. Etter en vurdering har vi kommet frem til at kvalitetene i leiligheten og i omr\u00e5det ellers, sammenholdt med at boligomr\u00e5det er etablert v\u00e6re tilstrekkelig for \u00e5 kunne tillate dispensasjon fra st\u00f8ykravene. Russervinduene vil kunne monteres uten at det p\u00e5virker arkitekturen i vesentlig grad, men det legges til grunn at disse vil v\u00e6re kostbare. Dersom kommunen kommer frem til at det uansett b\u00f8r kunne PART ARKITEKTUR AS \u2013 ORG. NR. 920 470 556 \u2013 DOMKIRKEGATEN 11 \u2013 5017 BERGEN luftes slik at st\u00f8y innvendig ikke overstiger grenseverdiene, ber vi om at dere stiller vilk\u00e5r om dette i tillatelsen. Planlagt boenhet vil ha gode kvaliteter med tanke p\u00e5 lys og utsyn. En hj\u00f8rneleilighet sentralt i Bergen vil v\u00e6re sv\u00e6rt attraktiv, uavhengig av st\u00f8yen. Utover dette er det f\u00e5, om noen, konkrete ulemper ved \u00e5 gi dispensasjon n\u00e5r man ser p\u00e5 tiltaket isolert. Det er ingen konflikt med reguleringsform\u00e5l, utnyttelsesgrad eller omr\u00e5dets generelle bruk. Tillatelsen kan medf\u00f8re flere betydelige fordeler for eiendommen. For det f\u00f8rste er etableringen av nytt boareal i eksisterende bygningsmasse et sv\u00e6rt milj\u00f8vennlig og utslippsbesparende tiltak sammenlignet med \u00e5 bygge nytt. Videre vil etableringen av nytt boareal i eksisterende bebyggelse i sentrumsomr\u00e5det v\u00e6re gunstig med tanke p\u00e5 arealbruk. Det er b\u00e5de et politisk \u00f8nske og et stort behov for gode boliger i sentrumsn\u00e6re omr\u00e5der. Denne fordelen blir ytterligere forsterket i lys av strategiene for samfunnsutvikling i Kommuneplanens Samfunnsdel (KPS). If\u00f8lge KPS skal \"g\u00e5byen\" prioriteres, og de fleste daglige m\u00e5l ligger innen gangavstand fra boligen. Det er god kollektivdekning og infrastruktur som dagligvarehandel, apotek, restauranter, kino og treningssenter i omr\u00e5det. Dermed vil beboerne i omr\u00e5det ha lite behov for personbiltransport, noe som fremst\u00e5r som en vesentlig fordel ved tillatelsen til tiltaket. KPS indikerer ogs\u00e5 at bysentrumet m\u00e5 utvides og kan i fremtiden strekke seg fra Kristianborg til Sandviken, med Danmarksplass midt i denne aksen. Eiendommen ligger i et etablert og velfungerende sentrumstr\u00f8k innenfor dette omr\u00e5det, og tiltaket vil derfor legge til rette for en utbygging i tr\u00e5d med de overordnede strategiene og fortettingshensynene i KPS. Enhetene vil v\u00e6re av h\u00f8y kvalitet, med gode lysforhold og utsikt. Dispensasjonen vil ogs\u00e5 f\u00f8re til en god fortetting i eksisterende byggverk, uten at det g\u00e5r p\u00e5 bekostning av hensyn som butikkd\u00f8d eller nedbygging av hensiktsmessige butikklokaler. Ved \u00e5 se ulempene i sammenheng med milj\u00f8- og klimavennligheten, gode arealbruken og samsvar med kommunale f\u00f8ringer, fremst\u00e5r fordelene ved tillatelsen som klart st\u00f8rre enn ulempene Konklusjon Etter v\u00e5r vurdering har vi kommet frem til at hensynene bak bestemmelsene som det skal dispenseres fra, eller hensynene i lovens form\u00e5lsbestemmelse, ikke blir vesentlig tilsidesatt. Fordelene ved \u00e5 gi dispensasjon er etter en samlet vurdering klart st\u00f8rre enn ulempene. Det er etter v\u00e5rt syn dermed grunnlag for \u00e5 kunne fatte vedtak om dispensasjon i samsvar med plan- og bygningsloven sin \u00a719-2. Med vennlig hilsen Martin Sande PART Arkitektur AS PART ARKITEKTUR AS \u2013 ORG. NR. 920 470 556 \u2013 DOMKIRKEGATEN 11 \u2013 5017 BERGEN "
}