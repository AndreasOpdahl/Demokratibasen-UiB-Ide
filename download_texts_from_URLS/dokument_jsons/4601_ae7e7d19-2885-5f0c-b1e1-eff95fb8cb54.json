{
  "dokument_id": "ae7e7d19-2885-5f0c-b1e1-eff95fb8cb54",
  "doc_type": "case_minutes",
  "kommune": 4601,
  "tittel": "Saksprotokoll UMBY, 21012025, Sak 29/25, Oppf\u00f8lging av UMBY-sak 26/25 H\u00f8ringsuttalelse - H\u00f8yring av meldingar om ny 420 kV kraftleidning Sauda \u2013 Bl\u00e5falli \u2013 Mauranger \u2013 Samnanger \u2013 \u00d8ygarden.'",
  "url": "https://bergen.kommune.no/politikere-utvalg/api/fil/bk360/12004066/Innstilling-vedtak-Oppfolging-av-UMBY-sak-26-25-Horingsuttalelse-Hoyring-av-meldingar-om-ny-420-kV-kraftleidning-Sauda-Blafalli-Mauranger-Samnanger-Oygarden-",
  "tekst": "Oppf\u00f8lging av UMBY-sak 26/25 H\u00f8ringsuttalelse - H\u00f8yring av meldingar om ny 420 kV kraftleidning Sauda \u2013 Bl\u00e5falli \u2013 Mauranger \u2013 Samnanger \u2013 \u00d8ygarden.' Utvalg for milj\u00f8 og byutvikling behandlet saken i m\u00f8tet 21.01.2025 sak 29/25 og fattet f\u00f8lgende vedtak: Saken behandles av UMBY 29.1 og endelig av bystyret i januar. Utvalg for milj\u00f8 og byutviklings behandling Trond Tystad (BL) og Per Harald Storli (FrP) ba begge om habilitetsvurdering da saken skulle behandles av utvalget den 16. januar. Utvalget kjente da Trond Tystad inhabil og Per Storli habil. Det har siden utvalgets m\u00f8te ikke kommet nye momenter i saken som tilsier en annen konklusjon, og utvalget kjente p\u00e5 nytt Trond Tystad inhabil og Per Storli habil til \u00e5 behandle sak 29/25. Kristin Opdahl (BL) m\u00f8tte. F\u00f8lgende representanter tok ordet: Geir Steinar Dale (A), Lillian Blom (SV), Katrine Berg N\u00f8dtvedt (MDG), Chris J\u00f8rgen Knudsen R\u00f8dland (H), Ingrid Nergaard Fjeldstad (V), Thomas Modulv Flesland (Sp), Helge Stormoen (FrP). Forslag fremsatt i utvalget: Chris J\u00f8rgen Knudsen R\u00f8dland (H) fremsatte p\u00e5 vegne av H f\u00f8lgende alternative forslag: Saken behandles av UMBY 29.1 og endelig av bystyret i januar. Geir Steinar Dale (A) fremsatte p\u00e5 vegne av A f\u00f8lgende alternative forslag: Utvalg for milj\u00f8 og byutvikling oppfatter, med bakgrunn i notat fra kommuneadvokaten i Bergen, som inhabil og foresl\u00e5r derfor \u00e5 avvise behandlingen av byr\u00e5dsleders anmodning om tilbakevending av saken. Med bakgrunn i kommuneadvokatens notat om at saken kan \"repareres\" i bystyrets behandling, mener UMBY at saken behandles i UMBY's ekstram\u00f8te 29.januar f\u00f8r sluttbehandling i bystyret. Ingrid Nergaard Fjeldstad (V) fremsatte p\u00e5 vegne av V f\u00f8lgende alternative forslag: 1. UMBY ber om at innsendt h\u00f8ringsuttalelse trekkes p\u00e5 grunn at tvil knyttet om det hefter saksbehandlingsfeil ved byr\u00e5det sin behandling. 2. UMBY henstiller byr\u00e5dsleder til \u00e5 gi tilstrekkelig opplysninger til kommuneadvokaten for at det blir ferdigstilt en grundig habilitetsvurdering knyttet til byr\u00e5det sin behandling. 3. UMBY ber om at det blir foretatt en tilsvarende habilitetsvurdering av kommunaldirekt\u00f8r. Katrine Berg N\u00f8dtvedt (MDG) fremsatte p\u00e5 vegne av MDG f\u00f8lgende alternative forslag: UMBY sender saken tilbake for ny behandling av byr\u00e5det. Votering: Alternativt forslag fra MDG, fremsatt av Katrine Berg N\u00f8dtvedt (MDG), fikk 3 stemmer (SV, MDG), og var dermed falt. Alternativt forslag fra A, fremsatt av Geir Steinar Dale (A), fikk 6 stemmer, (A, SV, R), og var dermed falt. Alternativt forslag punkt 1-3 fra V, fremsatt av Ingrid Nergaard Fjeldstad (V), fikk 8 stemmer (A, SV, MDG, V, R), og var dermed falt. Alternativt forslag fra H, fremsatt av Chris J\u00f8rgen Knudsen R\u00f8dland (H), ble vedtatt med 13 stemmer (H, A, FrP, BL, V, INP, Sp). Forslag til vedtak: Sak 26/25 returneres til byr\u00e5det for ny behandling. 2 "
}