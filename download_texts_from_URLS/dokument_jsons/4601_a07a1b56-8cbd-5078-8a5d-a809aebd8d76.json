{
  "dokument_id": "a07a1b56-8cbd-5078-8a5d-a809aebd8d76",
  "doc_type": "case_attachment",
  "kommune": 4601,
  "tittel": "Fagnotat av 07.01.2025: Rolland skole (U2300). Gjennomf\u00f8ringsvedtak",
  "url": "https://bergen.kommune.no/politikere-utvalg/api/fil/bk360/11780710/Fagnotat-av-07-01-2025-Rolland-skole-U2300-Gjennomforingsvedtak",
  "tekst": " Etat for utbygging Til Fagnotat Seksjon for strategisk eiendomsforvaltning V\u00e5r referanse: 2018/06255-5 Saksbehandler: Lars Mortensen Fra Dato: 19. februar 2025 Etat for utbygging Fagnotat av 07.01.2025: Rolland skole (U2300). Gjennomf\u00f8ringsvedtak Hva saken gjelder: Bystyret vedtok 20.05.2014 (sak 117-14) at dagens hovedbygg p\u00e5 1752 m2 skal rives, og erstattes av et nybygg. Beslutningen er stadfestet i gjeldende skolebruksplan (sak 164/16). Byr\u00e5dsavdeling for barnehage og skole (BBS) har i bestilling datert 16.06.2016 bedt Etat for utbygging (EFU) om \u00e5 st\u00e5 for prosjektledelse av tiltaket med rivning av eksisterende skole og bygging av ny barneskole p\u00e5 Rolland med plass til 350 elever. Denne saken gjelder endelig vedtak om gjennomf\u00f8ring av prosjektet. Fagetatens vurdering: Bakgrunn Tilstandskartlegging av skolene i Bergen kommune avdekket at hovedbygget Rolland skole, fra 1977, har setningsskader og store mengder asbestholdig materiale. Rolland skole best\u00e5r i dag av et hovedbygg og to grendeskoler med totalt 312 elever. Alle de tre skolebyggene er i d\u00e5rlig stand. Hovedbygget huser ca. 175 elever fra 4. til 7. klassetrinn. Elevene fra 1.-3. klassetrinn, med 137 elever, er fordelt med ca. 50 % p\u00e5 hver av grendeskolene og Stor\u00e5sen. Det er sterkt \u00f8nskelig og mest hensiktsmessig \u00e5 samle skoledriften p\u00e5 \u00e9n lokasjon. Den nye skolen skal planlegges slik at det vil v\u00e6re mulig \u00e5 \u00f8ke arealet ytterlig ved fremtidig behov. Skolebygget skal v\u00e6re et godt fysisk og psykososialt milj\u00f8 for alle elever og ansatte. Rolland skole ligger i \u00c5sane bydel, med adresse \u00c5slia 13, tomteareal ca. 17750 m2. Det er gjennomf\u00f8rt en detaljregulering av omr\u00e5det og det er gjennomf\u00f8rt en mulighetsstudie med tegninger som er lagt til grunn i konkurransegrunnlaget. Prosjektbeskrivelse Eksisterende skolebygg rives, og nytt bygg f\u00f8res opp. Elevene fra de tre skolene vil da samles i ett bygg som vil romme inntil 350 barn samt forsterket avdeling for inntil 10 elever. Skolen dimensjoneres for 60 ansatte, fordelt p\u00e5 30 \u00e5rsverk. Skolebygget er 1-3 etasjer, avtrappende fra nordvest mot s\u00f8r\u00f8st. I reguleringsplanen er det bestemt at bygget skal formes som to parallelle bygningskropper i forskjellige h\u00f8yder, sammenbundet i plan 2. Byarkitekt har v\u00e6rt involvert i mulighetsstudiet og bygget skal prosjekteres og bygges med gode arkitektoniske, tekniske og funksjonelle kvaliteter. Anerkjente og velpr\u00f8vde byggemetoder skal benyttes. EFU har inng\u00e5tt en totalentreprisekontrakt med samhandling med entrepren\u00f8r. Prosjektet skal v\u00e5ren 2025 ha en optimaliseringsfase med tanke p\u00e5 kvalitet og l\u00f8sninger med utgangpunkt i kommunens behov og funksjonskrav. EFU, Etat for bygg og eiendom (EBE), BBS samt bruker skal v\u00e6re involvert i denne fasen i form av arbeidsm\u00f8ter. Fasen skal resultere i omforente l\u00f8sninger, tegninger og modell. Med forbehold om dette gjennomf\u00f8ringsvedtaket planlegges deretter byggestart andre halv\u00e5r 2025. I tillegg til skolebygg skal det opparbeides et allsidig uteomr\u00e5de med bl.a. parkeringsplass med rundkj\u00f8ring ved legesenteret like ved, og infrastruktur for billading for inntil 24 plasser. Kunst og utsmykning anskaffes i egne anskaffelser. Kunsten planlegges i sammenheng med byggets og/eller uteomr\u00e5dets utforming. Det er planlagt at kunstutvalget sammensettes og gjennomf\u00f8rer valg av kunst i optimaliseringsfasen. Det er bebyggelse, barnehage og legesenter tett opp mot byggetomten og tilkomstveier er smale. Det tilstrebes at arbeidet tilrettelegges s\u00e5 sk\u00e5nsomt som mulig for omgivelsene, og det legges til rette for god informasjon og dialog med barnehage/legesenter og nabolag. I konkurransegrunnlaget er det satt krav om sikring av byggeplass og skjerming mot omgivelser, herunder st\u00f8yskjerming mot barnehagen. Elever fra Rolland skal g\u00e5 p\u00e5 erstatningsskole ved Eidsv\u00e5g skole i byggeperioden. Figur 1 - Eksisterende plassering Figur 2 - Ny plassering vist som hvitt omriss Figur 3 - Modell fra mulighetsstudiet viser vestfl\u00f8yen i 3 etasjer og \u00f8stfl\u00f8yen i 2 etasjer Brukermedvirkning I forbindelse med arealreduksjon har b\u00e5de BBS og rektor med en gruppe l\u00e6rere bidratt til utvikling av planl\u00f8sningene som utarbeidet i mulighetsstudiet og som skal videreutvikles i optimaliseringsfasen. Videre har Bymilj\u00f8etaten, Byarkitekten og Byantikvaren v\u00e6rt involvert i mulighetsstudieprosessen. I reguleringsprosessen som har g\u00e5tt forut for mulighetsstudien har en lang rekke akt\u00f8rer medvirket til l\u00f8sningene som foreligger i reguleringsplanen. Totalentrepren\u00f8ren skal utarbeide et forprosjekt i optimaliseringsfasen med medvirkning fra oppdragsgiver, byggeier og brukerrepresentanter. I optimaliseringsfasen skal det s\u00f8kes \u00e5 optimalisere prosjektet med tanke p\u00e5 kvalitet og l\u00f8sninger med utgangspunkt i Bergen kommunens behov og funksjonskrav. Brukerprosessen i optimaliseringsfasen gjennomf\u00f8res med brukersamlinger/workshops der rom og l\u00f8sninger visualiseres ved hjelp av 3D-modell (BIM), her kan brukere komme med sine innspill. Det er lagt til rette for 3-5 dager med brukersamlinger/workshops. Fasen skal resultere i omforente l\u00f8sninger. Klima og milj\u00f8 Det stilles krav til utslippsfri byggeplass innenfor byggegjerde. Nybygget skal oppf\u00f8res med utbredt bruk av trematerialer og som n\u00e6r nullenergibygg (nZEB), iht. Futurebuilt kriterier. nZEB er bygg som bruker veldig lite energi. De er designet slik at de nesten ikke trenger energi fra eksterne kilder. Dette oppn\u00e5s ved \u00e5 bruke gode isolasjonsmaterialer, energieffektive vinduer, og smarte oppvarmings- og kj\u00f8lesystemer. I tillegg produserer byggene ofte sin egen energi, for eksempel gjennom solcellepaneler. Sammenlignet med gjeldende nasjonale krav, som allerede har strenge krav til energieffektivitet, g\u00e5r nZEB noe lengre ved \u00e5 ytterligere minimere energiforbruket og maksimere bruk av fornybar energi. Dette gj\u00f8r nZEB enda mer b\u00e6rekraftig med hensyn til \u00e5 redusere klimagassutslipp. Fremdrift FASER START SLUTT Optimalisering Januar 2025 April 2025 Detaljprosjektering April 2025 August 2025 Produksjon / bygging August 2025 Mai 2028 M\u00f8blering, klargj\u00f8ring Mai 2028 Januar 2029 F\u00f8rste skoledag i nybygg Januar 2029 \u00d8konomi Budsjettstatus I gjeldende handlings- og \u00f8konomiplan (2025-28) er vedtatt brutto totalramme for prosjektet 555 mill. Av disse er 15,6 mill. avsatt tidligere \u00e5r (t.o.m. 2024), mens resterende 539,8 mill. er budsjettert i \u00f8konomiplanperioden 2025-28. Kalkyle og estimater for investeringsprosjektet Det er utarbeidet en kostnadskalkyle p\u00e5 basis av mottatt tilbud fra entrepren\u00f8r samt p\u00e5g\u00e5ende optimaliseringsfase. Kalkylen inkluderer kostnader til gjennomf\u00f8ring av rivning av eksisterende skolebygg, oppf\u00f8ring av nytt skolebygg, opparbeiding av utearealer samt utf\u00f8relse av tiltak som f\u00f8lge av rekkef\u00f8lgekrav. I tr\u00e5d med Etat for utbyggings rutiner for gjennomf\u00f8ring av investeringsprosjekter med kostnadsestimat over 50 mill. er det gjennomf\u00f8rt en ekstern usikkerhetsanalyse 03.02.2025. I usikkerhetsanalysen blir det utf\u00f8rt en grundig gjennomgang av prosjektets forutsetninger og risikomomenter, og kostnadskalkylen kvalitetssikres. Det gj\u00f8res kvalifiserte anslag p\u00e5 kostnad og sannsynlighet ved prosjektets usikkerheter av en bredt sammensatt gruppe, og disse analyseres ved hjelp av en matematisk modell. Som del av resultatet fremkommer prosjektets forventete kostnad (P50), samt dets anbefalte totale kostnadsramme (P85). Ved usikkerhetsniv\u00e5 P50 er det en sannsynlighet p\u00e5 50 % for at prosjektet kan gjennomf\u00f8res innenfor det angitte bel\u00f8pet. Ved budsjettering anbefales det benyttet bel\u00f8pet som i modellen betegnes som P85, dvs. der det er 85 % sannsynlig at prosjektets sluttkostnad vil havne innenfor rammen. Rapport fra usikkerhetsanalyse angir en forventet prosjektkostnad (P50) p\u00e5 408 mill, mens anbefalt total kostnadsramme er beregnet til 460 mill. Inkludert byggel\u00e5nsrenter og l\u00f8nns- og prisstigning (LPS) frem til ferdigstilt prosjekt vil anbefalt kostnadsramme v\u00e6re 497,3 mill. Dette er en reduksjon i forhold til budsjett p\u00e5 57,8 mill. dette skyldes arealreduksjon som ble foretatt etter en gjennomgang av rom- og funksjonsprogram for skoler i Bergen kommune. Overskytende bel\u00f8p trekkes inn ved rullering av handlings- og \u00f8konomiplan. Driftskonsekvenser Kalkulatoriske kostnader for investeringen er beregnet til kr. 25 114 776 per \u00e5r ved angitt kostnadsramme. Utgifter til FDVU hos byggforvalter er estimert \u00e5 utgj\u00f8re 3 364 000 per \u00e5r, en \u00f8kning p\u00e5 kr 243 600 i forhold til dagens arealer. I tillegg kommer driftskostnader hos bruker av bygg. \u00d8kning i bygningsmasse er ca. 420 kvm, men man vil anta at det samtidig vil v\u00e6re en besparelse i \u00e5 drifte et nytt bygg fremfor tre eldre bygg. Fagetatens anbefaling: 1. Prosjektet U2300 Rolland skole med en anbefalt total investeringsramme p\u00e5 kr 497,3 mill. gjennomf\u00f8res. 2. Investeringsramme p\u00e5 497,3 mill. innarbeidet i vedtatt handlings- og \u00f8konomiplan bevilges til prosjektet. Budsjettavsetning fremg\u00e5r av tabell under. 3. Overskytende bel\u00f8p, kr 57,8 mill., trekkes inn ved rullering av handlings- og \u00f8konomiplan. Tidligere \u00c5r Tjeneste Budsjettpost Budsjett Denne sak bevilget T.o.m. 2024 22210 BUD351 15 601 856 15 601 856 2025 22210 BUD351 55 000 000 55 000 000 2026 22210 BUD351 120 000 000 120 000 000 2027 22210 BUD351 153 000 000 153 000 000 2028 22210 BUD351 76 698 144 76 698 144 2029 22210 BUD351 77 000 000 77 000 000 SUM 497 300 000 15 601 856 481 698 144 Tabell 1 - Alle bel\u00f8p inkludert mva. og uten fratrekk for midler som er mottatt / s\u00f8kt om Med hilsen Etat for utbygging Willy-Andre Gjesdal Lars Mortensen Direkt\u00f8r Prosjektleder Dokumentet er godkjent elektronisk. Vedlegg: Kostnadsskjema F\u00f8lgeskjema til gjennomf\u00f8ringsvedtak "
}