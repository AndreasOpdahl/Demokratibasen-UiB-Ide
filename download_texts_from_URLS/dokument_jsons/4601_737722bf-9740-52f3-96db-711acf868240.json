{
  "dokument_id": "737722bf-9740-52f3-96db-711acf868240",
  "doc_type": "case_presentation",
  "kommune": 4601,
  "tittel": "Christies gate, EM p\u00e5 Festplassen (Beck Sports AS). S\u00f8knad om lengre skjenketid for alminnelig skjenkebevilling for alkoholholdig drikk gruppe 1 og 2",
  "url": "https://bergen.kommune.no/politikere-utvalg/api/fil/bk360/10635057/Framstilling-Christies-gate-EM-pa-Festplassen-Beck-Sports-AS-Soknad-om-lengre-skjenketid-for-alminnelig-skjenkebevilling-for-alkoholholdig-drikk-gruppe-1-og-2",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/97371-3 Christies gate, EM p\u00e5 Festplassen (Beck Sports AS). S\u00f8knad om lengre skjenketid for alminnelig skjenkebevilling for alkoholholdig drikk gruppe 1 og 2 Hva saken gjelder: Kontor for skjenkesaker mottok 3. april 2024 s\u00f8knad om ny alminnelig skjenkebevilling for alkoholholdig drikk gruppe 1 og 2 utend\u00f8rs for perioden 14.06.2024 \u2013 14.07.2024, ved EM p\u00e5 Festplassen, Christiesgate. Bevillingss\u00f8ker er Beck Sport AS, org. nr. 933 295 613. Totalt oms\u00f8kt skjenkeareal er 2 160 kvm, fordelt p\u00e5 telt 1 600 kvm og ute 560 kvm. Stedet beskrives som et sted med liten eller ingen matomsetning. Saken ble avgjort av byr\u00e5det den 06.06.24 hvor s\u00f8knaden ble innvilget som oms\u00f8kt. Skjenketiden ble satt til kl. 22.30, basert p\u00e5 en \u00e5pningstid til kl. 23.00. Kontor for skjenkesaker mottok den 12.06.24 en ny s\u00f8knad hvor det s\u00f8kes om lenger skjenketid, og da frem til kl. 23.15, og med en \u00e5pningstid frem til kl. 23.45. Kontor for skjenkesaker sin vurdering og anbefaling: Notat fra kontor for skjenkesaker, fagnotat datert 30.04.24, samt bystyrets vedtak av 06.06.24, er vedlagt saken, og det vises til disse i sin helhet. Kontor for skjenkesaker sin vurdering henviser i all hovedsak til det opprinnelige fagnotatet datert 30.04.24. Dette gjelder b\u00e5de reglene knyttet til delegasjon, s\u00f8knaden ellers med unntak av skjenketiden, alkohollovens regler med hensyn til vandel m.v. I den foreliggende s\u00f8knad er det s\u00f8kt om en utvidelse av skjenketiden fra kl. 22.30 til kl. 23.15. Grunnen for s\u00f8knaden er at det i l\u00f8pet av fotball em kan oppst\u00e5 kamper som ikke er ferdig innen ordin\u00e6r tid grunnet eventuelle ekstraomganger og straffespark konkurranse. Det er med dette grunnlag at s\u00f8knaden om utvidet skjenketid er s\u00f8kt om. Da saken ble sendt til politiet for uttalelse gjaldt dette en skjenketid til kl. 22.30. Leder ved kontor for skjenkesaker har v\u00e6rt i dialog med politiet og f\u00e5tt svar om at det ikke hadde medf\u00f8rt noen endring dersom det hadde v\u00e6rt s\u00f8kt om en skjenketid frem til kl. 23.15. Kontor for skjenkesaker foresl\u00e5r at byr\u00e5det endrer skjenketiden frem til kl. 23.15. Begrunnelsen for dette er at dette harmoniserer bedre med kampprogrammet og lengden p\u00e5 kampene. Det vil ikke v\u00e6re forsvarlig og for eksempel \u00e5 samle inn all alkoholen etter 1 fort\u00e6ringstiden, min under ekstraomganger og straffesparkkonkurranser. Dette kan medf\u00f8re uante konsekvenser. Anbefaling: S\u00f8knaden om ny alminnelig skjenkebevilling for alkoholholdig drikk gruppe 1-3, ved uteareal, ved EM p\u00e5 Festplassen, Christiesgate, innvilges slik det er gjort i vedtak fra byr\u00e5det den 06.06.24, med den endring at skjenketiden settes fra kl. 12.00 til kl. 23.15. Byr\u00e5dens vurdering og anbefaling/konklusjon: Byr\u00e5den st\u00f8tter kontor for skjenkesaker sin anbefaling og innstiller p\u00e5 at ny alminnelig skjenkebevilling for alkoholholdig drikk gruppe 1-3, ved uteareal ved EM p\u00e5 Festplassen, Christiesgate, innvilges slik det er gjort i vedtak fra byr\u00e5det den 06.06.24, med den endring at skjenketiden settes fra kl. 12.00 til kl. 23.15. Vedtakskompetanse: Byr\u00e5dets fullmakter \u00a7 28, vedtatt av bystyret 16.12.2020 i sak 378/20: \u00abFullmakter vedr\u00f8rende skjenkesaker\u00bb. Byr\u00e5d for n\u00e6ring, kultur og idrett innstiller til byr\u00e5det \u00e5 fatte f\u00f8lgende vedtak: 1. S\u00f8knaden om ny alminnelig skjenkebevilling for alkoholholdig drikk gruppe 1-3, ved ute areal ved EM p\u00e5 Festplassen, Christies gate, innvilges. a. Bevillingshaver er Beck Sport AS, org. nr. 933 295 613 b. Styrer for skjenkebevillingen er Birthe Augestad Nilsen, f. 05.02.74 Stedfortreder for styrer er Rudi Bakken, f. 19.07.71 c. Bevillingen er gitt til et sted med liten eller ingen matomsetning. Det skal for skjenkebevilling settes krav om at skjenkestedet skal ha gratis og lett tilgjengelig vann i lokalet til kunder for selvbetjening. Det skal informeres om at springvann er gratis i alle menyer der det opplyses om andre drikkevarer. Dersom det finnes oppslagstavle for drikkevarer i baren, skal denne inneholde informasjon om at man kan f\u00e5 gratis springvann. d. Totalt skjenkeareal er 2 160 kvm, fordelt p\u00e5 telt 1 600 kvm og ute 560 kvm. 2. Bevillingen gis frem til og med 14.07.24 3. Skjenketiden fra 12.00-23.15 4. Etter at det er fattet vedtak om f\u00f8rstegangstildeling av ny bevilling, m\u00e5 bevillingshaver, f\u00f8r bevillingsdokumentet blir utferdiget, og f\u00f8r bevillingen kan tas i bruk, sende inn f\u00f8lgende dokumentasjon til Kontor for skjenkesaker: a. kopi av brukstillatelsen fra bygningsmyndighetene b. kvittering fra Altinn p\u00e5 at oppstartskjema er innsendt til Mattilsynet c. bevillingsgebyr m\u00e5 v\u00e6re betalt d. kopi som viser at alle ansatte har lovlige arbeidskontrakter, og at det er tegnet yrkesskadeforsikring for alle ansatte. Alle ansatte skal registreres i arbeidstakerregisteret s\u00e5 snart som mulig, og senest en m\u00e5ned fra oppstart 2 5. F\u00f8r tillatelsen til uteservering tas i bruk, skal s\u00f8ker sende kopi til Kontor for skjenkesaker som bekrefter: a. at s\u00f8ker har lovlig adgang til \u00e5 benytte arealet til uteservering b. kopi av leiekontrakt, eller bekreftelse p\u00e5 at arealet ligger p\u00e5 egen grunn c. at Bymilj\u00f8etaten har godkjent uteserveringen med eventuelle innretninger p\u00e5 offentlig areal d. at tiltak som er s\u00f8knadspliktige etter plan- og bygningsloven er godkjent av bygningsmyndigheten F\u00f8r tillatelsen til uteservering tas i bruk skal Kontor for skjenkesaker ha v\u00e6rt p\u00e5 befaring p\u00e5 stedet. Befaring skal finne sted innen 5 virkedager etter at Kontor for skjenkesaker har mottatt skriftlig melding fra bevillingshaver om at befaring kan gjennomf\u00f8res. Overholdes ikke fristen kan tillatelsen tas i bruk uten befaring. 6. S\u00f8ksm\u00e5l om gyldigheten av vedtaket eller krav om erstatning som f\u00f8lge av vedtaket, kan ikke reises f\u00f8r parten har nyttet sin adgang til \u00e5 klage over vedtaket, og klagen er avgjort av klageinstansen. I henhold til bestemmelsen i forvaltningslovens \u00a7 27b kan s\u00f8ksm\u00e5l likevel reises n\u00e5r det har g\u00e5tt 6 m\u00e5neder fra klagen f\u00f8rste gang er fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Dato: 18. juni 2024 Reidar Digranes Byr\u00e5d for n\u00e6ring, kultur og idrett Dokumentet er godkjent elektronisk. Vedlegg: 1. Fagnotat datert 14.06.2024 - Christies gate, EM p\u00e5 Festplassen (Beck Sports AS). S\u00f8knad om serveringsbevilling, samt ny alminnelig skjenkebevilling for alkoholholdig drikk gruppe 1 og 2 for perioden 14.06.24 - 14.07.24 2. Fagnotat datert 30.04.2024 - Christies gate, EM p\u00e5 Festplassen - S\u00f8knad om serveringsbevilling, samt ny alminnelig skjenkebevilling for alkoholholdig drikk gruppe 1 og 2 for perioden 14.06.24 - 14.07.24 3. Vedtak BR2, 06062024, Sak 1157/24, Christies gate, EM p\u00e5 Festplassen - S\u00f8knad om serveringsbevilling, samt ny alminnelig skjenkebevilling for alkoholholdig drikk gruppe 1 og 2 for perioden 14.06.24 - 14.07.24 3 "
}