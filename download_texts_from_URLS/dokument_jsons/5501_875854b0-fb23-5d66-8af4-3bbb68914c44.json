{
  "dokument_id": "875854b0-fb23-5d66-8af4-3bbb68914c44",
  "doc_type": "case_presentation",
  "kommune": 5501,
  "tittel": "Utbyggingsavtale Strandkanten K9b og K10 (Nyholmen) - endelig vedtak",
  "url": "https://innsyn.tromso.kommune.no/application/getMoteDokument?dokid=2001731765",
  "tekst": "Arkivsaksnr. 19/00048-14 Saksbehandler Benedikte R\u00f8rvik Nilsen Saksgang M\u00f8tedato Kommune- og byutviklingsutvalget 06.06.2024 Utbyggingsavtale Strandkanten K9b og K10 (Nyholmen) - endelig vedtak Kommunedirekt\u00f8rens innstilling til vedtak: Utbyggingsavtale mellom Troms\u00f8 kommune og Norsk Boligutvikling AS vedtas. Stig Tore Johnsen Mette Moh\u00e5g Kommunedirekt\u00f8r Avdelingsdirekt\u00f8r bymilj\u00f8 1 Hva saken gjelder Endelig vedtak av utbyggingsavtale for Strandkanten K9b og K10 (Nyholmen). Saksutredning I. Generelt om utbyggingsavtaler Utbyggingsavtaler inng\u00e5s mellom kommunen som planmyndighet og utbyggere for \u00e5 gjennomf\u00f8re kommunale arealplaner, typisk reguleringsplan. Plan- og bygningsloven (PBL.) har i kapittel 17 bestemmelser om form\u00e5l, innhold og saksbehandling av slike avtaler. Utbyggingsavtaler kan omfatte krav til offentlig teknisk og gr\u00f8nn infrastruktur (f.eks. vei, vann/avl\u00f8p og lekeplasser) som utbygger m\u00e5 opparbeide i henhold til arealplanen eller lovp\u00e5lagt opparbeidingsplikt. Det kan ogs\u00e5 avtales gjennomf\u00f8ring av boligpolitiske tiltak og utforming av boliger. Endelig kan utbygger/grunneier gjennom avtalen helt eller delvis p\u00e5ta seg \u00e5 bekoste og/eller utf\u00f8re andre tiltak som er n\u00f8dvendige for gjennomf\u00f8ringen av arealplanen. Dette kan v\u00e6re eksterne veianlegg, st\u00f8yskjerming og milj\u00f8tiltak. Tiltakene m\u00e5 st\u00e5 i rimelig forhold til utbyggingens art og omfang, og kostnadene til dette m\u00e5 v\u00e6re forholdsmessige. Kostnadsdekning av sosial infrastruktur (skoler, barnehager, mv.) kan ikke avtales. Kommunestyret vedtok i sak 201/06 prinsippet om at de enkelte utbyggingsomr\u00e5der selv skal b\u00e6re alle kostnadene med tilrettelegging av teknisk og gr\u00f8nn infrastruktur gjennom en utbyggingsavtale. II. Saksbehandlingen Administrasjonen og utbygger har etter forhandling kommet frem til et omforent avtaleutkast. Det kommer frem av PBL. \u00a7 17-4 annet ledd at forslag til utbyggingsavtale som hovedregel skal legges ut til offentlig ettersyn med 30 dagers frist for merknader. Myndigheten til \u00e5 inng\u00e5 utbyggingsavtaler ligger til kommune- og byutviklingsutvalget, jf. Delegasjonsreglementet punkt 9. Forslaget har v\u00e6rt ute til offentlig ettersyn uten at det har kommet inn merknader. III. N\u00e6rmere om avtaleutkastet Omr\u00e5det som bygges ut ligger midt p\u00e5 Strandkanten like nedenfor gamle Meieriet p\u00e5 Strandvegen. 2 Kart over omr\u00e5det (utbyggingsomr\u00e5det i bl\u00e5tt): Gr\u00f8nnstruktur: Utbygger skal etablere strandpromenade gjennom planomr\u00e5det. Videre inng\u00e5r det \u00e5 etablere bru over Innhavet. N\u00e6rmere detaljer omkring utformingen kommer frem av detaljerte tekniske planer som er godkjent av Troms\u00f8 kommune ved enhet for park, idrett og friluftsliv. Sluttf\u00f8ring av omr\u00e5det har v\u00e6rt utsatt i over ti \u00e5r som f\u00f8lge av at det har v\u00e6rt behov for \u00e5 opprettholde forbindelsen over Innhavet til anleggsvei. Ettersom denne delen av bydelen ved denne utbyggingen sluttf\u00f8res, vil promenaden over Innhavet bli opparbeidet og ferdigstilt. Dette er viktig for byen generelt og beboerne i bydelen spesielt. Ellers ivaretar avtalen p\u00e5 vanlig m\u00e5te krav til overtakelse, garantistillelse mv. 3 Konklusjon Utbyggingsavtalen anbefales vedtatt. Vedtakskompetanse Kommune- og byutviklingsutvalget har vedtakskompetanse i saker om utbyggingsavtaler. Vedlegg Bestemmelser plan 1819a Plankart 1819a Utbyggingsavtale signert av utbygger 4 "
}