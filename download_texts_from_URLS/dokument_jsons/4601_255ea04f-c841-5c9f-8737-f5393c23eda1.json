{
  "dokument_id": "255ea04f-c841-5c9f-8737-f5393c23eda1",
  "doc_type": "case_attachment",
  "kommune": 4601,
  "tittel": "Fagnotat datert 26.01.2023",
  "url": "https://bergen.kommune.no/politikere-utvalg/api/fil/bk360/9782682/Fagnotat-datert-26-01-2023",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2023/16528-9 (Arbeidssted) Saksbehandler: Daniel Holm\u00e5s Aalerud Dato: 26.01.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 70670000 Bergenhus. Bybanen fra sentrum til \u00c5sane, Fl\u00f8yfjellstunnelen - rigg- og anleggsomr\u00e5de Det er mottatt 17 klager som gjelder alle de syv planvedtakene for Bybanen til \u00c5sane, og det er mottatt 17 klager p\u00e5 omr\u00e5dereguleringsplan 70670000, Saken gjelder Fl\u00f8yfjelltunnelen \u2013 Rigg og anleggsomr\u00e5de. N\u00e6rmere opplisting av klagene fremg\u00e5r av vedlagt oversendelsesbrev under punkt 4. Vedtaket Bergen bystyre vedtok planen i m\u00f8te 27.09.2023. Klagene anf\u00f8rer i hovedsak at lovens krav til utredning og medvirkning og tilrettelegging ikke er ivaretatt. Dette gjelder b\u00e5de forholdet til trafikk, st\u00f8y, Klagegrunner vibrasjoner, helserisiko og konsekvenser av planforslagene for \u00f8vrig. Plan- og bygningsetatens saksutredning ble f\u00f8rst oversendt Statsforvalteren i Vestland den 18.01.2023, da fagetaten ikke finner at klagene bringer p\u00e5 banen forhold som er egnet til \u00e5 endre forutsetningene Oppf\u00f8lging for planvedtaket. Plan- og bygningsetatens saksutredning f\u00f8lger av oversendelsesbrev datert 16.01.2023. Behov for ytterligere Nei. saksbehandling ved eventuell omgj\u00f8ring Vedtaket datert 27.09.2023 opprettholdes. Klagene tas ikke til f\u00f8lge. Anbefalt vedtak Med hilsen Plan- og bygningsetaten Tarje I. Wanvik Etatsdirekt\u00f8r Ulf S\u00e6terdal Avdelingsleder Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Bystyret i Bergen vedtok i m\u00f8te 31.05.2023, sak 161/23 - Bybane til \u00c5sane, forlenget Fl\u00f8yfjellstunnel, hovedsykkelrute og rigg- og anleggsomr\u00e5de. Bystyresaken inneholdt syv ulike enkeltvedtak av syv ulike reguleringsplaner. P\u00e5 grunn av gjensidig avhengighet mellom reguleringsplanforslagene ble det fremmet en felles sak for de syv reguleringsplanene. I forbindelse med forberedelser til kunngj\u00f8ring av reguleringsplanene om Bybane til \u00c5sane, forlenget Fl\u00f8yfjellstunnel, hovedsykkelrute og rigg- og anleggsomr\u00e5de, ble det avdekket at det forel\u00e5 avvik mellom noen av vedleggene omtalt i vedtaket og de vedleggene som var tilknyttet til bystyresaken. Saken ble derfor fremmet p\u00e5 nytt i m\u00f8te 27.09.2023, sak 287/23, hvor det ble fattet f\u00f8lgende vedtak: 1.2. Opplysninger av vesentlig betydning for behandling av klagen Det gj\u00f8res oppmerksom p\u00e5 at det er bedt om utsatt iverksetting i saken. Anmodning om utsatt iverksetting er ikke tatt til f\u00f8lge. Vedlagt ligger dokumentliste over alle dokumenter i saken, og relevante saksdokumenter. Saken har et sv\u00e6rt stort dokumentomfang. Vi im\u00f8teser derfor foresp\u00f8rsler om oversendelse av andre dokumenter av betydning for behandlingen. Merk at dokumentene som f\u00f8lger vedlagt dette brev er de dokumentene som ikke ligger tilgjengelig i planregisteret eller i Milj\u00f8l\u00f8ftets dokumentoversikt. Saksdokumenter som har fulgt som vedlegg til saksframlegg i plansaken er tilgjengelig digitalt via kommunens planregister: arealplaner.no. Ytterligere sentrale dokumenter er tilgjengelig p\u00e5 milj\u00f8l\u00f8ftet.no: Dokumenter (miljoloftet.no). Saksnummer KLAGE-2023/16528 Side 2 av 4 2. Om klagene Det er mottatt flere klager som gjelder alle de syv reguleringsplanen for Bybanen til \u00c5sane, i tillegg er det mottatt flere klager p\u00e5 det planvedtaket som er til behandling her. I vedlagt oversendelsesbrev under punkt 4 gis det en oversiktlig fremstilling av alle klagerne og deres anf\u00f8rsler. Det vises for \u00f8vrig til klagene i sin helhet. 3. Vurdering av klagen Saken gjelder klage p\u00e5 bystyrets planvedtak etter plan- og bygningslovens \u00a7 12-12. Det er Statsforvalteren som er klageinstans for vedtak etter plan- og bygningsloven. Klagen skal fremsettes for kommunen (underinstansen) som skal foreta de unders\u00f8kelser som klagen gir grunn til, jf. forvaltningslovens \u00a7 33(2). Dersom klagen ikke f\u00f8rer frem, skal underinstansen sende klagesaken til Statsforvalteren for endelig avgj\u00f8relse. Klagene som har kommet inn i sakene om reguleringsplanene for Bybanen til \u00c5sane er omfattende. En rekke av klagene retter seg i det vesentlige mot valg av l\u00f8sninger. Enten det gjelder overordnede l\u00f8sninger om valg av trase for anlegget, eller mer detaljerte forhold som plassering av avkj\u00f8rsler, eller hensynet til landskapsestetikk og bebyggelsesstruktur. Planmyndighetene skal etter plan- og bygningslovens \u00a7 3-1 utforme planer som ivaretar og balanserer en rekke forskjellige hensyn, samtidig som planer skal virke som sektorovergripende koordineringsverkt\u00f8y gjennom samordning av relevante offentlige interesser innenfor det enkelte planomr\u00e5det. For kommunale planer er planmyndigheten tillagt kommunestyret jf. pbl. \u00a7 3-3(2). Planprosessen skal tilfredsstille de prosessuelle krav som framg\u00e5r av lovens kap. 10 til 12, samt ivareta krav til utredning og medvirkning som framg\u00e5r av lovens kapittel 4 og 5. Kommunenes adgang til \u00e5 vedta planer om arealbruken er vid. For st\u00f8rre bygge- og anleggstiltak (slik som bybaneanlegget) er det lovfestet plikt til \u00e5 regulere tiltaket f\u00f8r man kan gjennomf\u00f8re utbyggingen jf. pbl. \u00a7 12-1(3). Kommunens vedtak av reguleringsplan er et uttrykk for det kommunale selvstyret. Dette selvstyret kan ut\u00f8ves innenfor de gjeldende nasjonale rammer jf. koml. \u00a7 2-1. Statsforvalteren har full pr\u00f8vingsrett ved klager p\u00e5 kommunale planvedtak1, mens adgangen til oppheving av planer begrenser seg til tilfeller av \u00e5penbart ugyldige vedtak, alts\u00e5 hvor det er fattet vedtak om forhold som er klart lovstridig, eller hvor det foreligger klare feil ved saksbehandlingen2 . Planmyndigheten har en vidtrekkende omgj\u00f8ringsadgang mht. tidligere vedtatt arealbruk ved vedtak av reguleringsplan3. En rekke av klagene fremmer at planene gir tap av r\u00e5dighet eller utnyttelsesverdi for deres eiendommer. Reguleringsplaner f\u00e5r virkning for framtidige tiltak og aktiviteter jf. pbl. \u00a7 12-4, og f\u00e5r ikke direkte virkning for igangv\u00e6rende virksomheter. Det klare utgangspunktet er at grunneiere m\u00e5 t\u00e5le de r\u00e5dighetsbegrensingene som en vedtatt plan medf\u00f8rer uten at dette 1 Rundskriv T-8/86 2 Brev fra Milj\u00f8verndepartementet til fylkesmennene av 16.01.2004 3 NOU 2019:5 kap. 25.2.6 beskriver omgj\u00f8ringsadgangen etter pbl. \u00a7 12-14 om endring og oppheving av reguleringsplaner som \u00abhelt fri\u00bb. Tilsvarende utgangspunkt legges til grunn ved vedtak av nye planer. Saksnummer KLAGE-2023/16528 Side 3 av 4 medf\u00f8rer erstatning eller oppreisning4. Det finnes lovfestede regler i pbl. Kap. 15 og 16 om grunneiers rett p\u00e5 innl\u00f8sning og erstatning som f\u00f8lge av reguleringsplan. Det vil prim\u00e6rt v\u00e6re forhold som retter seg mot de rettslige rammene for den kommunale bygningsmyndighetens virkeomr\u00e5de etter pbl. Kap. 12, samt s\u00e6rlige krav til utredning, medvirkning og etterlevelse av kommunens planoppgaver jf. pbl. Kap. 3-5 som kan f\u00e5 virkning for vedtakets gyldighet. Rene uenigheter med de l\u00f8sninger som kommunestyret har vedtatt er ikke i seg selv egnet til \u00e5 p\u00e5virke gyldigheten av planvedtaket. Fagetaten har ved vurdering av klagene lagt til grunn de planfaglige vurderingene som Bystyret har gjort med hensyn til tras\u00e9 for Bybanen til \u00c5sane. Klagevurderingen som f\u00f8lger av oversendelsesbrev datert 16.01.2023 utgj\u00f8r en lovlighetskontroll av bystyrets planvedtak. Planvedtaket er etter gjennomgangen ikke beheftet med feil eller mangler som kan p\u00e5virke vedtakets gyldighet. Det vises til fagetatens vurdering av klagernes anf\u00f8rsler funder punkt 5 i vedlagte oversendelsesbrev. 4. Konklusjon Det anbefales at klagene ikke tas til f\u00f8lge. Vedtak datert 27.09.2023 opprettholdes. Vedlegg: 1. Oversendelse av klagesak til Statsforvalteren i Vestland datert 16.01.2023 2. Dokumentliste 1 3. Dokumentliste 2 4. Sakens dokumenter 4 KDDs reguleringsplanveileder kap. S. 180, se ogs\u00e5 Rt. 1970 s. 67 om at inngrep i eierr\u00e5digheten kun i s\u00e6rtilfeller vil inneb\u00e6re erstatningsansvar for det offentlige. Saksnummer KLAGE-2023/16528 Side 4 av 4 "
}