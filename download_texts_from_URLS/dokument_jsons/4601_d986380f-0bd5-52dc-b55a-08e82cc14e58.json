{
  "dokument_id": "d986380f-0bd5-52dc-b55a-08e82cc14e58",
  "doc_type": "case_attachment",
  "kommune": 4601,
  "tittel": "Laksev\u00e5g. Gnr 146 bnr 300. Gravdalsfeltet. Varsel om retting og ilegging av tvangsmulkt",
  "url": "https://bergen.kommune.no/politikere-utvalg/api/fil/bk360/11162945/Laksevag-Gnr-146-bnr-300-Gravdalsfeltet-Varsel-om-retting-og-ilegging-av-tvangsmulkt",
  "tekst": " Plan- og bygningsetaten OPTIBO UTBYGGING AS V\u00e5r referanse: ULOV-2023/13754-8 Hatlestad terrasse 1 Saksbehandler: Ida B\u00f8rve Dato: 05.09.2024 5227 NESTTUN Eiendom : Gnr 146 Bnr 300 Tiltakets adresse : Ingen adresse Varsel om retting og ilegging av tvangsmulkt Vi mottok en henvendelse fra byr\u00e5dsavdelingen for klima, milj\u00f8 og byutvikling den 09.03.2023 om \u00e5 vurdere situasjonen for eiendom 146/88 sin tilkomst til egen eiendom og om det innebar et avvik fra vedtatte reguleringsplan. P\u00e5 bakgrunn av henvendelsen gjennomf\u00f8rte vi en befaring av omr\u00e5de og etter befaringen opprettet vi sak p\u00e5 forholdet. Vi ba om en redegj\u00f8relse fra dere i brev av 30.05.2024 og mottok redegj\u00f8relse fra dere 02.07.2024. Dette er et varsel om at vi vurderer \u00e5 p\u00e5legge dere \u00e5 rette opp det ulovlige forholdet. Vi varsler samtidig at det kan bli vedtatt tvangsmulkt dersom forholdet ikke blir rettet opp. Beskrivelse av forhold i strid med plan- og bygningsloven Dere eier eiendommen og er derfor ansvarlig for at reglene i plan- og bygningsloven (pbl.) f\u00f8lges. I v\u00e5rt arkiv viser godkjente plantegninger med tilh\u00f8rende planbestemmelser vedtatt 26.05.2008 at omr\u00e5de: P4 er regulert til avkj\u00f8rsel for GNR/BNR: 146/100 og 146/88 jf.\u00a7 5.1.1.1 E22 er regulert til kj\u00f8readkomst for B/F/K1 og Gravdalsveien 156 jf. \u00a7 6.2.1 O_SKV1 er nye gravdalslien O_ SVG er annen veigrunn. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN Plantegning viser at den nye veien i gravdalslien ikke skal g\u00e5 over veien vist som P4 i plankartet. Ved befaringen 13.06.2023 ble det konstatert at veifoten til gravdalslien har en fylling som strekker seg ut over det som fremg\u00e5r av reguleringsplanen. Bilder fra befaring den 13.06.2023 Oppf\u00f8rt vei strid med reguleringsplan: V\u00e5r vurdering er at veien og veifoten er oppf\u00f8rt i strid med den vedtatte reguleringsplanen og avviker fra det som er oms\u00f8kt i byggesak 201207369. I deres s\u00f8knad om ferdigattest ligger det ved kart og beskrivelse som viser at tiltaket er utf\u00f8rt i tr\u00e5d med gjeldende reguleringsbestemmelser. Av kartet som er vedlagt s\u00f8knad om ferdigattest fremg\u00e5r det heller ikke at noen del av veifoten til veien skal ligge over veien som f\u00f8rer til eiendom 146/88. Saksnummer ULOV-2023/13754 Side 2 av 6 I ditt svar p\u00e5 anmodning om redegj\u00f8relse viser dere til at det som f\u00f8lge av ny veistandard ble avvik for den regulerte stigningen, kurvatur og slyng som ikke lenger var i samsvar med offentlige krav. Dere viser til at dette ble l\u00f8st ved at det var innvilget en dispensasjon i forbindelse med byggesaken for infrastrukturen. Vi kan ikke se i deres s\u00f8knad om midlertidige dispensasjoner fra plankrav er s\u00f8kt om at veifoten skal g\u00e5 utover deg som er regulert i planen. Heller ikke den etterf\u00f8lgende tillatelsen gir tillatelse til at veifoten g\u00e5r utover det som er regulert i planen. N\u00e5r det gjelder forholdet til eiendom 146/88 viser dere til at eier ikke har dokumentert en lovlig atkomst i form av tinglyst veirett over 146/300. Der opplyser ogs\u00e5 at dette er et privatrettslig forhold som ikke tillegger kommunen \u00e5 vurdere. Det er riktig at vi ved vurderingen av ulovlige forhold ikke skal vurdere om eier av 146/88 har veirett eller ikke. Det vi har unders\u00f8kt er om veien er oppf\u00f8rt i samsvar med plan. Vi har funnet at dere ikke har oppf\u00f8rt veien slik det er vedtatt i planen at dere skal gj\u00f8re. Av kartutsnitt for oppm\u00e5lingen du viser til at kan vi heller ikke se at fyllingsfoten for veien skal g\u00e5 over veien som f\u00f8rer opp til eiendom 146/88. Kartutsnitt fra redegj\u00f8relsen. Saksnummer ULOV-2023/13754 Side 3 av 6 V\u00e5r vurdering er at den oppf\u00f8rte veien er i strid med det som f\u00f8lger av reguleringsplanen og dens bestemmelser. Vi har ikke funnet noen tillatelser til endring eller dispensasjoner som gir adgang til at fyllingsfoten strekker seg utover det som f\u00f8lger av de opprinnelige plantegningene. P\u00e5 alle illustrasjoner i planen og i byggesaken viser dere at den nye veien skal inntil, men ikke over veien som f\u00f8rer til 146/88. Hvordan kan dere unng\u00e5 tvangsmulkt? Retter dere opp det ulovlige forholdet, unng\u00e5s tvangsmulkt. Dette kan skje p\u00e5 f\u00f8lgende m\u00e5ter: Deler av steinfylling som ligger utenfor planomr\u00e5det, dette betyr at stein som ligger over den gamle veien, under den r\u00f8de linjen, m\u00e5 fjernes innen 06.01.2025. Alternativt at det kan settes opp en vertikal mur i ytterkant der hvor det fremg\u00e5r av planomr\u00e5de at veien skal slutte, det vil si f\u00f8r den g\u00e5r utover den eldre veien innen 06.01.2025. Illustrert med r\u00f8dt. Vi skal underrettes skriftlig med bilder av utf\u00f8rt retting n\u00e5r arbeidet er gjort. Dere m\u00e5 vurdere om rettingsarbeidet er s\u00f8knadspliktig f\u00f8r tiltaket rettes. Dersom dere \u00f8nsker \u00e5 sette opp en mur vil det kunne v\u00e6re s\u00f8knadspliktig med ansvarsrett dersom muren er av en viss st\u00f8rrelse. Saksnummer ULOV-2023/13754 Side 4 av 6 Dere har rett til \u00e5 gi uttalelse Send oss en redegj\u00f8relse dersom dere har opplysninger om saken vi ikke er kjent med. Legg gjerne med dokumentasjon som kan underbygge forklaringen. Frist for uttale er 4 uker fra brevets dato. Etter fristen for uttale vil vi vurdere \u00e5 fatte vedtak om p\u00e5legg. Fristen i vedtaket vil v\u00e6re den samme som i dette varselet. Tiltaket kan oms\u00f8kes Dere ved hjelp av en ansvarlig s\u00f8ker (fagperson) kan s\u00f8ke om \u00e5 f\u00e5 forholdet godkjent. S\u00f8knaden m\u00e5 v\u00e6re komplett og mottatt hos oss innen 06.01.2025. Om dere trenger hjelp av en ansvarlig s\u00f8ker, er avhengig av hvilke arbeid som er utf\u00f8rt. Dersom s\u00f8knaden tas til behandling, venter vi med \u00e5 f\u00f8lge opp v\u00e5rt p\u00e5legg om retting inntil s\u00f8knaden er ferdig behandlet. Dersom s\u00f8knaden ikke inkluderer alle tiltakene, gjelder fristen som varslet for \u00f8vrige tiltak. Blir s\u00f8knaden avvist gjelder fristen som blir gitt i varslet p\u00e5legg. Godkjennes s\u00f8knaden avsluttes ikke ulovlighetsoppf\u00f8lgingen f\u00f8r det er gitt brukstillatelse/ferdigattest. Deler av steinfyllingen skal fjernes slik at den samsvarer med reguleringsplanen dersom s\u00f8knaden blir avvist eller avsl\u00e5tt. Hva skjer hvis dere ikke retter det ulovlige forholdet? Dersom vi ikke mottar nye opplysninger som gir grunnlag for \u00e5 avslutte saken helt eller delvis, vil det bli fattet vedtak i saken om 4 uker. Det vil bli gitt samme frist for retting i vedtaket. Dersom det ulovlige forholdet ikke rettes innen de fristene som er satt, vil dere bli ilagt tvangsmulkt. Det kan bli fattet f\u00f8lgende vedtak om tvangsmulkt: L\u00f8pende dagmulkt p\u00e5 kr 1.500, - fra og med 07.01.2025 dersom det ulovlige forholdet ikke er rettet innen fristen. Hvordan s\u00f8ke om tillatelse? Her finner dere mer informasjon om hva som er s\u00f8knadspliktig og hvordan man s\u00f8ker: Direktoratet for byggkvalitet: www.dibk.no Bergen kommune: https://www.bergen.kommune.no/innbyggerhjelpen/planer-bygg-og- eiendom/bygging/ Kundesenteret v\u00e5rt gir ogs\u00e5 generell veiledning i sp\u00f8rsm\u00e5l om byggesaker. Kundesenteret kan kontaktes p\u00e5 telefon 55 56 63 10 eller ved oppm\u00f8te i kundesenterets lokaler i Johannes Bruns gate 12. Saksnummer ULOV-2023/13754 Side 5 av 6 Hvilket ansvar har en eier av en eiendom? Den som eier en eiendom, er ansvarlig for at alle endringer som er utf\u00f8rt p\u00e5 eiendommen er i henhold til plan- og bygningsloven (pbl) og gitte tillatelser. Det betyr at n\u00e5v\u00e6rende eier er ansvarlig, selv om det er tidligere eier som har utf\u00f8rt arbeidene. Regelverk som er brukt \u2022 V\u00e5r rett til \u00e5 gi p\u00e5legg og tvangsmulkt sl\u00e5s fast i pbl. \u00a7 32-3 f\u00f8rste ledd og pbl. \u00a7 32-5. \u2022 V\u00e5r plikt til \u00e5 forh\u00e5ndsvarsle eventuelle vedtak sl\u00e5s fast i pbl. \u00a7 32-2. Myndighet Saken er behandlet og avgjort administrativt i medhold av delegert myndighet. F\u00f8lg saken p\u00e5 saksinnsyn Saker som behandles ved etaten kan f\u00f8lges p\u00e5 internett via kommunens nettside: www.bergen.kommune.no/innsynpb Har dere sp\u00f8rsm\u00e5l? Ta kontakt med saksbehandler p\u00e5 tlf. 40809031 eller p\u00e5 e-post Ida.Borve@bergen.kommune.no. Ved all videre kontakt i denne saken, vennligst referer til saksnummer ULOV- 2023/13754. Med hilsen Plan- og bygningsetaten Ida B\u00f8rve Saksbehandler Veronica Fosse Seksjonsleder Dette dokumentet er godkjent elektronisk. Saksnummer ULOV-2023/13754 Side 6 av 6 "
}