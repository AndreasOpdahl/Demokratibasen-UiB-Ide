{
  "dokument_id": "39ab3619-3a90-5cfd-9fe0-8179a192e7fe",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 158 til sp\u00f8rsm\u00e5l nr. 128 fra Mailiss Solheim-\u00c5kerblom, vedr\u00f8rende oppf\u00f8lging av kommunens tiltak ",
  "url": "https://bergen.kommune.no/politikere-utvalg/api/fil/bk360/11369296/Svar-pa-skriftlig-sporsmal-nr-158-til-sporsmal-nr-128-fra-Mailiss-Solheim-Akerblom-vedrorende-oppfolging-av-kommunens-tiltak-",
  "tekst": " BBU \u2013 Kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2024/155541-3 Saksbehandler: Malene Nesse Gr\u00f8nningen Fra Dato: 23. oktober 2024 Byr\u00e5d for byutvikling Svar p\u00e5 skriftlig sp\u00f8rsm\u00e5l nr. 158 til sp\u00f8rsm\u00e5l nr. 128 fra Mailiss Solheim-\u00c5kerblom, vedr\u00f8rende oppf\u00f8lging av kommunens tiltak mot matsvinn - Utvalg for milj\u00f8 og byutvikling I sitt svar p\u00e5 sp\u00f8rsm\u00e5l 128 om matsvinn, informerte byr\u00e5den om at det ikkje var gjennomf\u00f8rt ei samla veging av matavfall hos Etat for sykehjem, men at enkelte institusjonar likevel hadde gjennomf\u00f8rt ei slik veging. Vidare svarte byr\u00e5den at oppg\u00e5vene til Klimaetaten vil overf\u00f8rast til Bymilj\u00f8etaten 1. oktober, og at det p\u00e5 tidspunkt for svaret ikkje var avklart kva for oppg\u00e5ver som ville bli prioritert og kva for oppg\u00e5ver som eventuelt ville falle bort. Sp\u00f8rsm\u00e5l til byr\u00e5den: 1) Er no den samla veginga av matavfall hos Etat for sykehjem gjennomf\u00f8rt? 2) Finst det no oversikt over resultata fr\u00e5 dei institusjonane som har gjennomf\u00f8rt veging? 3) Kven har no ansvar for \u00e5 f\u00f8lgje opp \u00abForum for berekraftig mat\u00bb? 4) Kva for oppg\u00e5ver knytt til matsvinn er overf\u00f8rt fr\u00e5 Klimaetaten til Bymilj\u00f8etaten? Svar fra byr\u00e5den: 1. Etat for behandlingssentre og sykehjem har arbeidet med matsvinn over flere \u00e5r. F\u00f8rste prosjekt i 2021 var et pilotprosjekt mellom to sykehjem. Erfaring ble tatt videre gjennom et matsvinnprosjekt rettet mot alle de kommunale sykehjemmene i 2022. I 2023 ble det gitt st\u00f8tte til tilsvarende prosjekt for de private/ideelle sykehjemmene. Prosjektet ble finansiert med tildelte midler fra Klimaetaten. Erfaring fra hvert prosjekt har gitt godt grunnlag for arbeidet videre, og totalbildet har gitt oss en oversikt og kunnskap rundt problemstillingen rundt matsvinn. 2. Av vedlagte rapporter fremg\u00e5r det som er kartlagt av matsvinn i prosjektene 2021 og 2023. 3. Klimaavdelingen ved Bymilj\u00f8etaten (tidligere Klimaetaten) har tatt initiativ til \u00e5 opprette og koordinere \u00abForum for b\u00e6rekraftig mat\u00bb, som best\u00e5r av representanter fra Byr\u00e5dsavdeling for helse og omsorg, Byr\u00e5dsavdeling for skole og barnehage, Etat for skole, Etat for barnehage, Etat for behandlingssentre og sykehjem, Seksjon for n\u00e6ring og landbruk og Innkj\u00f8p konsern. Klimaavdelingen vil ta ansvar for \u00e5 koordinere \u00abForum for b\u00e6rekraftig mat\u00bb i tiden fremover, men understreker viktigheten av \u00e5 f\u00e5 p\u00e5 plass en endelig ansvarsfordeling av tiltakene i Gr\u00f8nn virksomhet. Forumet har selv utformet f\u00f8lgende mandat: \u00abForumet skal bidra til \u00e5 samordne arbeidet innen b\u00e6rekraftig mat i kommunens virksomhet og ovenfor lokalsamfunnet. Hensikten med forumet er \u00e5 dele erfaringer og kunnskap, etablere samarbeid p\u00e5 tvers av byr\u00e5dsavdelingene, koordinere felles prosesser, samt skape engasjement og interesse for b\u00e6rekraftig mat.\u00bb 4. Klimaavdelingen har formelt sett ikke hatt ansvar for noen arbeidsoppgaver knyttet til matsvinn, og det er derfor heller ingen arbeidsoppgaver som er overf\u00f8rt fra Klimaetaten til den nye klimaavdelingen i Bymilj\u00f8etaten. Tidligere har dav\u00e6rende Klimaetaten tildelt interne klima- og milj\u00f8tilskudd til matsvinnprosjekter i regi av helse og omsorg, og i den sammenheng ogs\u00e5 bist\u00e5tt noe i deres prosjektgrupper. Dette har blant annet omhandlet kunnskapsutvikling og faglige innspill, samt r\u00e5dgivning om ekstern finansiering og oppskalering av arbeidet. Dersom tilskuddsordningen videref\u00f8res i neste \u00e5rs budsjett, vil den nye klimaavdelingen trolig kunne fortsette en slik faglig oppf\u00f8lging av tilskuddsmottakere. Klimaavdelingen har ogs\u00e5 som nevnt ovenfor tatt initiativ til \u00e5 opprette og koordinere \u00abForum for b\u00e6rekraftig mat\u00bb. Ettersom arbeidet med b\u00e6rekraftig mat i kommunens virksomhet krever en koordinert innsats, s\u00f8kte klimaavdelingen tilskudd til prosjektet \u00abHelhetlig satsning p\u00e5 klimavennlig mat\u00bb fra Klimasats - Milj\u00f8direktoratets st\u00f8tteordning til lokale klimatiltak. Prosjektet tar sikte p\u00e5 en helhetlig satsing p\u00e5 klimavennlig mat og matsvinn, med en koordinator som kan sikre samordning og fremdrift i en oppstartsfase p\u00e5 2 \u00e5r. Koordinatoren vil kunne bist\u00e5 i arbeidet med \u00e5 sikre at tiltakene i Gr\u00f8nn virksomhet igangsettes p\u00e5 tvers av sektorer og myndighetsniv\u00e5. 05.sept 2024 fikk prosjektet tilsagn p\u00e5 1.495.000 kr. Christine Kahrs \u2013 Byr\u00e5d for byutvikling Dokumentet er godkjent elektronisk. "
}