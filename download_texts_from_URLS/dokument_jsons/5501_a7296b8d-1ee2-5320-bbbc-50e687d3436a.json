{
  "dokument_id": "a7296b8d-1ee2-5320-bbbc-50e687d3436a",
  "doc_type": "case_attachment",
  "kommune": 5501,
  "tittel": "Tilleggsnotat til sak om Romssa-erkl\u00e6ringa",
  "url": "https://innsyn.tromso.kommune.no/application/getMoteDokument?dokid=2001525772",
  "tekst": " NOTAT Til: Utvalgene og kommunestyret Fra: Kommunedirekt\u00f8ren Dato: 09.11.23 Sp\u00f8rsm\u00e5l vedr\u00f8rende sak \u00abOrientering om Romssa-erkl\u00e6ringen\u00bb 1. Bakgrunn Gruppeleder i Troms\u00f8 H\u00f8yre, Anne Berit Figenschau har rettet sp\u00f8rsm\u00e5l til kommunedirekt\u00f8ren som gjelder saken \u00aborientering om Romssa-erkl\u00e6ringen\u00bb som ligger til behandling i utvalgene samt til kommunestyret den 22.11.23. Kommunedirekt\u00f8ren anser det som hensiktsmessig \u00e5 orientere kommunestyret om tilbakemeldingen som gis Figenschaus gjennom dette notatet. I samr\u00e5d med Figenschau legges ogs\u00e5 hennes e-post av 07.11.23 som vedlegg til saken. 2. Kompetansen til \u00e5 sette saker p\u00e5 sakslisten Figenschau har stilt sp\u00f8rsm\u00e5l til kommunedirekt\u00f8ren om man har vurdert \u00e5 nekte \u00e5 sette saken p\u00e5 sakslisten, siden den ikke er utredet og som s\u00e5dan ikke ivaretar kommunelovens \u00a713-1. Generelt n\u00e5r det gjelder politiske samarbeidserkl\u00e6ringer som forfattes etter kommunevalg er kommunedirekt\u00f8ren kjent med at publisering praktiseres ulikt omkring i kommunene. Noen kommuner publiserer slike samarbeidserkl\u00e6ringer p\u00e5 sine nettsider, i andre kommuner er det kun samarbeidspartiene som selv publiserer dette, og i noen kommuner gj\u00f8res begge deler. Samarbeidserkl\u00e6ringen som fulgte etter kommunevalget i 2019 ble til opplysning ogs\u00e5 satt p\u00e5 sakslisten som en orienteringssak til kommunestyret i Troms\u00f8 kommune. N\u00e5r det gjelder kompetanse til \u00e5 sette saker p\u00e5 sakslisten f\u00f8lger det av kommuneloven \u00a7 11-3 at det er: \u00abLederen av et folkevalgt organ setter opp saksliste for hvert enkelt m\u00f8te.\u00bb Selv om det praktiske arbeid med \u00e5 fremme saker til det enkelte m\u00f8te i stor utstrekning foretas av administrasjonen, ligger ansvaret for \u00e5 sette opp saksliste til et m\u00f8te p\u00e5 samme m\u00e5te som i andre kollegiale organer i siste instans p\u00e5 organets leder. For klarhets skyld er dette sagt uttrykkelig i loven. Bestemmelsen avskj\u00e6rer ikke at man lar administrasjonen utarbeide forslag til dagsorden for Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900, 9299 Troms\u00f8 Bankkonto: 4750 05 08236 Telefon: 77 79 00 00 Org.nr.: Foretaksregisteret NO 940 101 808 MVA Telefax: 77 79 00 01 Side 2 av 3 m\u00f8tene, men dette vil ikke kunne danne grunnlag for innkalling uten lederens godkjenning. (Se Ot.prp. nr. 42 (1991-92) s. 284, videref\u00f8rt i ny kommunelov av 2018) Etter kommuneloven \u00a7 11-3 f\u00f8lger det at \u00abEt folkevalgt organ kan med alminnelig flertall vedta \u00e5 utsette realitetsbehandlingen av en sak som er oppf\u00f8rt p\u00e5 den utsendte sakslisten.\u00bb Bestemmelsen har den viktige funksjonen at den understreker at n\u00e5r en sak f\u00f8rst er oppf\u00f8rt p\u00e5 sakslisten, kan ikke organets leder eller administrasjonen \u00abtrekke saken\u00bb under henvisning til at etter det som er kommet frem i m\u00f8tet, eller forslag som er fremsatt der, trenges det en ytterligere utredning av saken. Sp\u00f8rsm\u00e5let om en sak som er satt opp p\u00e5 dagsordenen er tilstrekkelig utredet til \u00e5 kunne avgj\u00f8res i det aktuelle m\u00f8te, avgj\u00f8r organet selv. (Jf. Ot.prp. nr. 42 (1991-92) s. 285. videref\u00f8rt i ny lov av 2018) 3. Kommunedirekt\u00f8rens utredningsplikt Videre som representanten Figenschau korrekt viser til, f\u00f8lger kommunedirekt\u00f8rens utredningsplikt av kommuneloven \u00a7 13-1. Det f\u00f8lger av bestemmelsen at \u00abkommunedirekt\u00f8ren skal p\u00e5se at saker som legges fram for folkevalgte organer, er forsvarlig utredet.\u00bb Ansvaret for \u00e5 p\u00e5se at sakene er forsvarlig utredet, inneb\u00e6rer ikke noen form for utsettende veto fra kommunedirekt\u00f8rens side om hen mener det ikke har v\u00e6rt tid eller ressurser til \u00e5 gjennomf\u00f8re en fullverdig saksutredning. Det er lederen av vedkommende folkevalgte organ som setter opp saklisten til det enkelte m\u00f8te, se \u00a7 11-3 f\u00f8rste punktum, og vedkommende organ selv som avgj\u00f8r om det vil realitetsbehandle en sak, se \u00a7 11-3 fjerde ledd. Kommunedirekt\u00f8ren \u2013 eller den som legger saken frem p\u00e5 hens vegne \u2013 vil imidlertid ha plikt til \u00e5 gj\u00f8re oppmerksom p\u00e5 ev. svakheter og ufullstendigheter i saksforelegget, slik at de folkevalgte kan forholde seg og ta hensyn til dette. Kommunedirekt\u00f8ren kan etter dette ikke se at utredningsplikten etter kommuneloven \u00a7 13-1 gir hjemmel til \u00e5 nekte at saken settes p\u00e5 sakslisten. 4. F\u00f8lgene av vedtak i saken Figenschau peker p\u00e5 at dersom erkl\u00e6ringen skal tas til orientering i kommunestyret, m\u00e5 det inneb\u00e6re at konsekvensene av erkl\u00e6ringen er kjent, og dermed ogs\u00e5 utredet av administrasjon. S\u00e5kalte samarbeidserkl\u00e6ringer mellom samarbeidene partier enten det er i de enkelte kommunestyrer, eller mellom samarbeidende partier utg\u00e5tt fra Stortinget har status som politiske plattformer med beskrivelser av politiske ambisjoner og en redegj\u00f8relse for hvilke sentrale saker man politisk vil jobbe for i valgperioden. Disse skiller seg dermed klart fra de \u00f8vrige styrende dokumenter som legges til behandling i politiske organer i kommunen, slik som handlingsprogram og budsjett, kommuneplaner og planstrategi osv. Saken er derfor lagt frem med f\u00f8lgende saksutredning: Side 3 av 3 \u00abRomssa-erkl\u00e6ringen inneholder partienes overordnede m\u00e5l for Troms\u00f8, hva partiene skal jobbe for p\u00e5 ulike omr\u00e5der, og hvordan Troms\u00f8 kommune skal styres politisk. Erkl\u00e6ringen ligger vedlagt.\u00bb Videre er innstillingen til vedtak: \u00abDen politiske plattformen Romssa-erkl\u00e6ringen tas til orientering\u00bb Kommunedirekt\u00f8ren legger til grunn at de faktiske og rettslige konsekvensene av et slikt vedtak, dersom det blir vedtatt med denne ordlyden - er at kommunestyret tar Rommsa-erkl\u00e6ringen til orientering. Et slikt vedtak anses ikke som problematisk. Dersom et flertall i kommunestyret derimot skulle legge fram et forslag til vedtak i saken med en annen ordlyd, som for eksempel vil kunne ha den virkning at det vil medf\u00f8re en form for forh\u00e5ndsbinding av forvaltningsmyndighet, vil kommunaldirekt\u00f8ren etter sin plikt i kommuneloven \u00a7 13-1 m\u00e5tte gi uttrykk at man mener at det er rettslig relevante mangler ved forslaget til vedtak eller den saksforberedelsen som har g\u00e5tt forut for dette. Det sentrale her er at det f\u00f8lger av sikker ulovfestet rett at dersom en forh\u00e5ndsbinding av forvaltningsmyndighet skal v\u00e6re gyldig, m\u00e5 den v\u00e6re undergitt en forsvarlig saksbehandling, tilstrekkelig kontradiksjon og en balansert saksforberedelse. Kommunedirekt\u00f8ren vurderer at disse kravene ikke er oppfylt her. P\u00e5 denne m\u00e5ten kan de folkevalgte ta hensyn til dette n\u00e5r vedtak skal treffes jf. pkt. 3 ovenfor. Sp\u00f8rsm\u00e5let om saken da er tilstrekkelig utredet til \u00e5 kunne avgj\u00f8res, avgj\u00f8r organet selv. For \u00e5 svare opp Figenschaus to siste sp\u00f8rsm\u00e5l anser man etter dette ikke at et vedtak om at man tar Rommsa-erkl\u00e6ringen til orientering \u00e5 kunne p\u00e5virke hvilke saker som kommer til kommunestyret, eller ellers v\u00e6re egnet til \u00e5 kunne innskrenke administrasjonens arbeid p\u00e5 noen m\u00e5te. Med vennlig hilsen Stig Tore Johnsen Kommunedirekt\u00f8r "
}