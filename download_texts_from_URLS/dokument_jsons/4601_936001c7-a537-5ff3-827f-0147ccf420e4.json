{
  "dokument_id": "936001c7-a537-5ff3-827f-0147ccf420e4",
  "doc_type": "case_attachment",
  "kommune": 4601,
  "tittel": "2023_259685-9 \u00c5rstad, gnr.10 bnr. 485, S\u00f8ndre Nattlandsfjellet. Klage over avslag p\u00e5 s\u00f8knad.pdf",
  "url": "https://bergen.kommune.no/politikere-utvalg/api/fil/bk360/10095254/2023-259685-9-Arstad-gnr-10-bnr-485-Sondre-Nattlandsfjellet-Klage-over-avslag-pa-soknad-pdf",
  "tekst": " Byr\u00e5d for byutvikling Fullmaktssak /23 Saksframstilling V\u00e5r referanse: 2023/259685-9 \u00c5rstad, gnr.10 bnr. 485, S\u00f8ndre Nattlandsfjellet. Klage over avslag p\u00e5 s\u00f8knad om dispensasjon for oppf\u00f8ring av tomannsbolig. Hva saken gjelder: Norstrand Eiendomsr\u00e5dgivning AS klager p\u00e5 vegne av tiltakshaver PEF-Eiendom AS. Klagen gjelder vedtak om avslag p\u00e5 s\u00f8knad om dispensasjon datert 09.10.2023. Avslagshjemler er: - Reguleringsplan nr. 30510000 (boligtype), - KPA 2018 \u00a7 3.1 (plankrav) og - KPA 2018 \u00a7 8.2.9 (arkitektur og byform). Norstrand Eiendomsr\u00e5dgivning er ansvarlig s\u00f8ker. Plansituasjon: KPA 2018 viser eiendommen som \u00f8vrig byggesone. I kommunedelplan for \u00c5RSTAD/FANA/BERGENHUS. KDP LAND\u00c5S, plan ID 9730000, ikrafttredelse 15.01.1996 er eiendommen vist som boligomr\u00e5de. Eiendommen ligger i omr\u00e5de uten rettsvirkning. Eiendommen omfattes av reguleringsplan \u00c5RSTAD/FANA. GNR 10 BNR 111, 230, NEDRE NATTLAND, plan ID 30510000, ikrafttredelse 11.05.1964, og er regulert til enebolig. Kartutsnitt til venstre nedenfor viser oms\u00f8kt eiendom. Flyfoto til h\u00f8yre nedenfor. Oms\u00f8kt nybygg er illustrert nedenfor, jf. utklipp fra tegningsmaterialet: 1 Nabomerknader: Det er mottatt totalt 11 merknader til nabovarsel fra gnr. 10, bnr. 493 (Borgny Martha Kolmeyer), bnr. 505 (Mikal Angell), bnr. 504 (Hilde Olset), bnr. 543 (Kjetil Birkeland Daatland), bnr. 441 (Kjell Yngvard Garatun-Tjeldst\u00f8), bnr. 504 (Vegar Vangen Fl\u00e5), bnr. 415 (Sven-Egil B\u00f8e), bnr. 544 (Michael Leslie Butt), bnr. 542 (Britt Kristin Holsen), bnr. 542 (Steinar Ellingsen), bnr. 505 (Vibeke Juriks). Naboene mener i hovedtrekk at reguleringsplanen ikke \u00e5pner for tomannsboliger og at bygget blir for stort og dominerende. Bymilj\u00f8etaten har i uttale datert 05.05.2023 godkjent utvidet bruk av regulert avkj\u00f8rsel p\u00e5 vilk\u00e5r, for inntil 2 nye boenheter. Klagerens anf\u00f8rsler: Utfyllende klage er datert 12.12.2023. Klagen i hovedtrekk: - klageren mener at tomannsbolig omfattes av reguleringsplanens begrep \u00abv\u00e5ningshus\u00bb, - oms\u00f8kt bolig er godt tilpasset terrenget og omgivelsene, - boligen oppf\u00f8res med 2 etasjer og valmtak, tilsvarende som for andre boliger i omr\u00e5det, - m\u00f8neh\u00f8yden p\u00e5 kote 235,75 blir kun 25 cm over m\u00f8neh\u00f8yden p\u00e5 nabobolig p\u00e5 bnr. 493, - det er ikke p\u00e5vist konkrete ulemper for eksisterende bebyggelse, - omr\u00e5det har eneboliger med sekund\u00e6rleilighet, - reguleringsplanen \u00e5pner for bolig med to boenheter, belastningen p\u00e5 infrastrukturen blir den samme, - klageren mener at KPA \u00a7 3.3.2 \u00e5pner for \u00e5 unnta fra plankrav, - Klosterhagen-erkl\u00e6ringen signaliserer en ja-holdning til utvikling av egen eiendom. Fagetatens vurdering og anbefaling: Om begrepet \u00abv\u00e5ningshus\u00bb: F\u00f8lgende framg\u00e5r av reguleringsbestemmelsen fra 1964: \u00abBebyggelsen skal v\u00e6re \u00e5pen villamessig med v\u00e5ningshus i inntil 2 etasjer foruten kjeller og loft og med garasjer og uthus i 1 etasje. For \u00f8vrig gjelder bygningsloven og de alminnelige bygningsvedtekter for Fana bygningsdistrikt.\u00bb Fagetaten mener at i denne sammenhengen m\u00e5 \u00abv\u00e5ningshus\u00bb forst\u00e5s som enebolig, eventuelt med sekund\u00e6rleilighet. Side 2 av 5 Om plankravet: KPA 2018 \u00a7 3.3.2 gir rom for fritak p\u00e5 f\u00f8lgende vilk\u00e5r: \u00abTiltak i \u00f8vrig byggesone (\u00a7 26.5) som samsvarer med kommuneplanens arealdel for \u00f8vrig.\u00bb Det f\u00f8lger av KPA 2018 \u00a7 8.2.9 at \u00abNye byggetiltak skal ha god terrengtilpasning med minst mulig bruk av store skj\u00e6ringer, fyllinger og murer.\u00bb Fagetaten viser til avslaget, der det framg\u00e5r at tiltaket krever et omfattende terrenginngrep, i strid med KPA \u00a7 8.2.9. Videre framg\u00e5r av vedtaket at: \u00abSett i sammenheng med at regulert lekeplass ikke er utarbeidet, og at veien ikke har gang- og sykkelvei, og dermed ikke har tilfredsstillende trafikksikker ferdsels\u00e5re for myke trafikanter, er det ikke forsvarlig \u00e5 unnta fra plankravet.\u00bb Om dispensasjon: Fagetaten viser til at tiltaket er i strid med reguleringsplan og plankravet i KPA. Tomannsboligen er prosjektert med 2 fulle etasjer + loft, over et garasjeanlegg. Tiltaket framst\u00e5r som \u00e5 ha 3 etasjer. Garasjeanlegget er p\u00e5 et fullverdig etasjeniv\u00e5, selv om det ikke er direkte sammenbundet med resten av bygningskroppen. Tiltaket er ikke tilstrekkelig bearbeidet med tanke p\u00e5 et godt samspill mellom tomtens topografi og bygningsvolum med tilh\u00f8rende utomhusanlegg. Fagetaten mener det er mulig \u00e5 bygge ut tomten med en enebolig av mindre volum, med mindre terrenginngrep, og bedre kvaliteter p\u00e5 bolig og utomhusanlegg. Oms\u00f8kte bolig bryter med boligkarakteren i omr\u00e5det. Fagetaten viser til sterke reaksjoner fra naboene p\u00e5 den oms\u00f8kte byggeh\u00f8yden, samt byggets ruvende karakter. I en helhetsvurdering av nybyggets tilpasning til omgivelsene, vil det v\u00e6re relevant \u00e5 vurdere ogs\u00e5 nabomerknader. Fagetaten mener at det ikke kan dispenseres fra plankravet i dette tilfellet. Fagetaten viser til at selv om det dels er gjennomf\u00f8rt mye utbygging i omr\u00e5det s\u00e5 er det en rekke forhold som ikke er belyst. Dette gjelder temaer i forhold til antall boliger p\u00e5 tomter, fortetting, utnyttelsesgrad, tilpasningsbehov til omr\u00e5det, h\u00f8yde p\u00e5 tiltak, avstandskrav, terrenginngrep, trafikk og infrastruktur. Fagetaten viser til alle innsigelsene fra naboer som er innkommet. Alle disse punktene er forhold som b\u00f8r belyses i en st\u00f8rre sammenheng, og da er en plan bedre egnet som middel for avklaring enn dispensasjoner. Fagetaten vurderer at hensynet bak plankravet blir vesentlig tilsidesatt, og kan ikke se spesielle fordeler ut over at s\u00f8ker f\u00e5r sitt tiltak gjennomf\u00f8rt. Fagetaten anbefaler at vedtaket opprettholdes. Byr\u00e5dens vurdering og konklusjon: Byr\u00e5den har etter en vurdering av sakens samlede opplysninger, kommet til at klagen kan gis medhold. Om boligtypen: Byr\u00e5den har vektlagt at eksisterende reguleringsplan er gammel og at begrepet \u00abv\u00e5ningshus\u00bb i denne sammenhengen ikke utelukkende kan forst\u00e5s som enebolig. Byr\u00e5den viser til at v\u00e5ningshus opprinnelig er en betegnelse for beboelseshus s\u00e6rlig p\u00e5 g\u00e5rdsbruk. At uttrykket v\u00e5ningshus er brukt, illustrerer etter byr\u00e5dens oppfatning at reguleringsplanen er utdatert. Utover at form\u00e5let er bolig, mener byr\u00e5den det blir en for streng tolkning \u00e5 legge til grunn at begrepet kun gjelder enebolig. Byr\u00e5den viser til at bestemmelsene til reguleringsplanen er sv\u00e6rt kortfattet og i liten grad gir veiledning utover at omr\u00e5det er ment for boliger p\u00e5 inntil 2 etasjer med kjeller, loft, garasjer og uthus. Byr\u00e5den viser til at plan- og bygningsloven i utgangspunktet er en ja-lov, og at det kreves klar hjemmel for \u00e5 avsl\u00e5 en s\u00f8knad om byggetiltak. Garasjene er plassert i forkant av boligen og inng\u00e5r dermed ikke i etasjetallet. Om plankrav: Byr\u00e5den viser til at tiltaket gjelder bygging p\u00e5 en relativt stor resttomt (1259 m2) i et godt Side 3 av 5 etablert boligomr\u00e5de med n\u00f8dvendig infrastruktur. Moderne arealpolitikk stiller i st\u00f8rre grad enn i 1964 krav til effektiv arealutnyttelse. Det var mer vanlig med store eneboligtomter p\u00e5 den tiden reguleringsplanen ble vedtatt. Innen planomr\u00e5det er det ogs\u00e5 mange eksempel p\u00e5 h\u00f8yere utnyttingsgrad, f.eks. har eneboligen p\u00e5 naboeiendommen gbnr. 10/543 en tomt p\u00e5 kun 331 m2. Byr\u00e5den kan ikke se at de hensyn som ligger bak plankravet i KPA 2018 \u00a7 3.1 blir vesentlig tilsidesatt ved en dispensasjon, jf. pbl. \u00a7 19-2 andre ledd. Byr\u00e5den mener i dette tilfellet ogs\u00e5 at fordelene ved en dispensasjon klart overstige ulempene, jf. samme bestemmelse. Byr\u00e5den har kommet til at de rettslige vilk\u00e5rene for \u00e5 dispensere er oppfylt i dette spesielle tilfellet, jf. pbl. \u00a7 19-2 annet ledd. Etter pbl. \u00a7 19-2 f\u00f8rste ledd er det da opp til forvaltningens frie skj\u00f8nn om det skal dispenseres, jf. formuleringen om at kommunen \u00abkan\u00bb gi varig eller midlertidig dispensasjon. I dette tilfellet mener byr\u00e5den at det kan gis dispensasjon Boligens utforming: Fagetaten har vist til f\u00f8lgende bestemmelse i KPA 2018 \u00a7 8.2.9: \u00abNye byggetiltak skal ha god terrengtilpasning med minst mulig bruk av store skj\u00e6ringer, fyllinger og murer.\u00bb Byr\u00e5den viser til at det er ca. 15 m h\u00f8ydeforskjell mellom laveste og h\u00f8yeste punkt p\u00e5 tomten. Dette stiller naturlig nok h\u00f8ye krav til terrengtilpassing. Men skal tomten kunne utnyttes p\u00e5 en hensiktsmessig m\u00e5te m\u00e5 det n\u00f8dvendig gj\u00f8res noen inngrep som medf\u00f8rer skj\u00e6ringer til en viss grad. Tomtens bratthet illustreres ved snittegning vedlagt s\u00f8knaden: Byr\u00e5den mener at terrenginngrepet i dette tilfellet ligger innenfor det som kan aksepteres for \u00e5 oppn\u00e5 en hensiktsmessig utnyttelse av en krevende tomt. Byr\u00e5den viser for \u00f8vrig til begrunnelsen for utforming som framg\u00e5r av klagen datert 12.12.2023. Byr\u00e5den forutsetter at fagetaten ved s\u00f8knad om rammetillatelse tar stilling til eventuell s\u00f8knad om dispensasjon fra avstand til nabogrense, jf. det p\u00e5klagde vedtaket p\u00e5 side 6, andre avsnitt. Side 4 av 5 Vedtakskompetanse: Byr\u00e5d for byutvikling har myndighet til \u00e5 treffe vedtak i enkeltsaker eller typer av saker som ikke er av prinsipiell betydning, jf. byr\u00e5dssak 1282/23. Alle viktige saker eller saker av prinsipiell betydning legges frem for byr\u00e5det til beslutning. Byr\u00e5d for byutvikling fatter f\u00f8lgende vedtak: 1. Fagetatens vedtak datert 09.10.2023 oppheves med hjemmel i forvaltningsloven \u00a7 33, andre ledd. 2. Med hjemmel i plan- og bygningsloven \u00a7 19-2 innvilges dispensasjon fra KPA 2018 \u00a7 3.1 om plankrav. 3. Klagen tas til f\u00f8lge. Dato: 12. mars 2024 Christine Kahrs Byr\u00e5d for byutvikling Dokumentet er godkjent elektronisk. Vedlegg: Fagetatens notat datert 14.12.2023 med f\u00f8lgende vedlegg: Side 5 av 5 "
}