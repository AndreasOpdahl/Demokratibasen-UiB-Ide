{
  "dokument_id": "02f29c94-2acf-5be1-9a56-bc0b8861acaa",
  "doc_type": "case_minutes",
  "kommune": 4601,
  "tittel": "Saksprotokoll FORUTV, 04032025, Sak 73/25, Protokoll fra byr\u00e5dets m\u00f8ter 20.02.2025 og 27.02.2025. Fordeling av saker til bystyreutvalgene",
  "url": "https://bergen.kommune.no/politikere-utvalg/api/fil/bk360/12223648/Innstilling-vedtak-Protokoll-fra-byradets-moter-20-02-2025-og-27-02-2025-Fordeling-av-saker-til-bystyreutvalgene-",
  "tekst": "Protokoll fra byr\u00e5dets m\u00f8ter 20.02.2025 og 27.02.2025. Fordeling av saker til bystyreutvalgene Forretningsutvalget behandlet saken i m\u00f8tet 04.03.2025 sak 73/25 og fattet f\u00f8lgende vedtak: 1. Byr\u00e5dssak 33 \u2013 34, 41 \u2013 43 sendes utvalg for finans, kultur og n\u00e6ring. Byr\u00e5dssak 42 sendes i tillegg til utvalg for helse og omsorg til orientering. Byr\u00e5dssak 43 sendes i tillegg til utvalg for milj\u00f8 og byutvikling til orientering. 2. Byr\u00e5dssak 35 \u2013 36, 39, 46 - 48 sendes utvalg for milj\u00f8 og byutvikling. 3. Byr\u00e5dssak 49 sendes utvalg for helse og sosial. Forretningsutvalgets behandling F\u00f8lgende representanter tok ordet: Anne-Margrete Bollmann (BL), Rune Bakervik (A), Thomas Flesland (Sp), Thor Haakon Bakke (MDG), Linn Kristin Eng\u00f8 (A). Forslag fremmet i m\u00f8tet: Anne-Margrete Bollmann (BL) fremsatte p\u00e5 vegne av BL, INP, PP, f\u00f8lgende alternative forslag: Sak 47/25 fra Byr\u00e5det tilbakesendes til Byr\u00e5det. Saken omhandler detaljregulering for Nyhaugveien. Av Byr\u00e5dets f\u00f8ringer framg\u00e5r det at saken baserer seg p\u00e5 vedtak av Sykkelplan for samme omr\u00e5de i Bystyret. Sykkelplanen er enda ikke annonsert vedtatt av kommunen og klagemulighet og klagefrist har ikke begynt \u00e5 l\u00f8pe. Klager som det er offentlig kjent at kan komme er p\u00e5 kulturmilj\u00f8, naturmilj\u00f8 og ikke minst regulering p\u00e5 annen persons eiendom, med ufrivillig grunnavst\u00e5else som mulig utfall. S\u00e6rlig hensyntatt det siste kan ikke Bystyret behandle byr\u00e5dets sak 47/25 f\u00f8r beboerne har f\u00e5tt sin mulighet til \u00e5 klage p\u00e5 vedtaket i sykkelveisaken. Det vises til at Byr\u00e5det nylig tapte ekspropriasjonssak for Tingretten under omr\u00e5deplanen for Wergeland p\u00e5 grunn av mangler knyttet til vurderinger om ekspropriasjon i henhold til oreigningslovens bokstav. Planer som kan medf\u00f8re ufrivillig grunnavst\u00e5else m\u00e5 behandles ytterst korrekt. Ved \u00e5 starte behandling av boligplanen med vedtatt sykkelplan som vesentlig element fremhevet av Byr\u00e5det, f\u00f8r ber\u00f8rte parter har f\u00e5tt sin lovmessige rett til \u00e5 klage p\u00e5 sykkelplanen er \u00e5 frar\u00f8ve sv\u00e6rt ber\u00f8rte parter deres reelle lovmessige klageadgang. Bystyresiden ber om at saken ikke sendes fram igjen f\u00f8r planer den refererer til som vedtatt er lagt til mulighet for klage og klageadgangen er utl\u00f8pt. Votering: Alternativt forslag fra BL, INP, PP, fremsatt av Anne-Margrete Bollmann (BL) fikk 3 stemmer (BL, INP, PP). Forslag til vedtak punkt 1-3 ble vedtatt med 14 stemmer (H, A, FrP, SV, MDG, V, INP, R, KrF, Sp, PP). Forslag til vedtak: Forslaget og utvalgets vedtak er likelydende. "
}