{
  "dokument_id": "6ab2c8f6-d559-52c4-9b90-145f0c16f305",
  "doc_type": "case_presentation",
  "kommune": 5501,
  "tittel": "Leieavtale for parkeringsplass - Fl\u00f8ya anlegg",
  "url": "https://innsyn.tromso.kommune.no/application/getMoteDokument?dokid=2001829286",
  "tekst": "Arkivsaksnr. 24/13887-5 Saksbehandler Kjersti Lund Martinsen Saksgang M\u00f8tedato Formannskapet Leieavtale for parkeringsplass - Fl\u00f8ya anlegg Kommunedirekt\u00f8rens innstilling til vedtak: Avtale om leie av kommunal grunn gnr. 119 bnr. 3569 til bruk for parkering mellom Troms\u00f8 kommune og Fl\u00f8ya anlegg godkjennes. Stig Tore Johnsen Mette Moh\u00e5g Kommunedirekt\u00f8r Direkt\u00f8r avdeling for Bymilj\u00f8 1 Hva saken gjelder Saken gjelder leie av kommunal grunn gnr. 119 bnr. 3569 til parkering for Fl\u00f8ya anlegg. Saksutredning Parkeringsplassen ved Fl\u00f8yahallen har siden 2015 v\u00e6rt leid og driftet av Fl\u00f8ya anlegg. Driften av parkeringsplassen gjennomf\u00f8res av Fl\u00f8ya anlegg i samarbeid med Troms\u00f8 Parkering. Eiendommen er ca. 4900 kvm og regulert til parkeringsplass i plan ID 1535. Parkeringsplassen betjener et stort omr\u00e5de og benyttes av Fl\u00f8ya IL sine medlemmer, samt brukere av Tennishallen, Ishallen, Breivang VGS og Templarheimen barnehage. Selve parkeringsplassen er opparbeidet med grus, og har etter flere \u00e5rs bruk noe hull og humper. Fl\u00f8ya anlegg har derfor en plan for \u00e5 oppgradere parkeringsplassen. Fl\u00f8ya anlegg \u00f8nsket i utgangspunktet \u00e5 opparbeide hele parkeringsplassen med infrastruktur som asfalt og lys. Dette ble for kostbart, og de har n\u00e5 landet p\u00e5 at de \u00f8nsker \u00e5 asfaltere adkomst og en stripe inn mot inngangen til Fl\u00f8ya hallen, se vedlagte kart hvor dette er tegnet opp. N\u00e5v\u00e6rende leieavtale er l\u00f8pende med ett \u00e5rs oppsigelse. For \u00e5 kunne gjennomf\u00f8re eventuelle oppgraderinger er det n\u00e5 et behov for en mer langsiktig og forutsigbar leietid. Foresl\u00e5tt leieavtale er p\u00e5 10 \u00e5r, med muligheter for forlengelse p\u00e5 nye vilk\u00e5r. Leieavtalen legger opp til at arealet skal v\u00e6re offentlig tilgjengelig. Fl\u00f8ya anlegg kan ta vederlag for parkering, men denne skal v\u00e6re lav i tidsrommet 16-22 p\u00e5 hverdager, og 08-22 i helger. Dette med hensyn til brukere av idrettsanlegget. Troms\u00f8 kommune har anledning til \u00e5 f\u00f8re kontroll med vederlaget for parkeringen. Det leide arealet skal kun benyttes til parkering, og leietaker m\u00e5 s\u00f8ke utleier om \u00e5 gj\u00f8re tiltak p\u00e5 eiendommen, herunder eksempelvis asfaltering. Troms\u00f8 kommune vil i f\u00f8rste omgang godkjenne at adkomst og en stripe frem til inngangen asfalteres. Dersom leietaker vil gj\u00f8re andre tiltak skal dette forh\u00e5ndsgodkjennes av Troms\u00f8 kommune som grunneier. Vederlag for leie av arealet settes til kr. 80.000,- pr \u00e5r. Leien kan justeres \u00e5rlig i henhold til gjeldende kpi. Avtalen f\u00f8lger ellers standard avtalevilk\u00e5r. Konklusjon Avtale om leie av kommunal grunn til parkering mellom Troms\u00f8 kommune og Fl\u00f8ya anlegg b\u00f8r videref\u00f8res gjennom inng\u00e5else av ny leieavtale med nye vilk\u00e5r for pris og varighet. Vedtakskompetanse Formannskapet Vedlegg Asfaltplan_adkomstveg til hall Avtale 2 "
}