{
  "dokument_id": "c2dd7694-e092-5bce-9c33-c4c061b61144",
  "doc_type": "case_presentation",
  "kommune": 4601,
  "tittel": "Navneendring av Nattland Oppveksttun",
  "url": "https://bergen.kommune.no/politikere-utvalg/api/fil/bk360/9549725/Framstilling-Navneendring-av-Nattland-Oppveksttun",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2023/248847-2 Navneendring av Nattland Oppveksttun Hva saken gjelder: Saken har sitt utspring i en henvendelse fra byr\u00e5dsavdeling for barnehage, skole og idrett, vedr\u00f8rende en navneendring av Nattland Oppveksttun. Fra august 2023 er barnehagedelen p\u00e5 Nattland Oppveksttun relokalisert til S\u00e6dalen barnehage. Derfor er det behov for en navneendring fra Nattland oppveksttun til Nattland skole. Fagetatens vurdering og anbefaling: Plan- og bygningsetaten som fagetat anbefaler at Nattland oppveksttun endrer navn til Nattland skole. Fagetaten har v\u00e6rt i kontakt med Spr\u00e5kr\u00e5det, som skriver f\u00f8lgende: Det virker tilr\u00e5delig \u00e5 la den aktuelle skolen f\u00e5 navnet Nattland skole. Etter det vi skj\u00f8nner, har skolen adresse til Merkurvegen, og denne vegen ligger i helhet p\u00e5 g\u00e5rden Nedre Nattland, gnr. 10. Skolebygningene ser ut til \u00e5 ligge like over grensen til g\u00e5rden Sanddal, gnr. 8, men dette kan en ikke legge s\u00e6rlig vekt p\u00e5 i skolenavnssaken; navnet Nattland har v\u00e6rt knyttet til skolen helt siden den ble tatt i bruk i 1964, da ogs\u00e5 i den perioden da skolen var en del av det som ble kalt Nattland oppveksttun. Om omr\u00e5det Nattland kan det ellers sies at det blir regnet n\u00e6rmest som en bydel, og det er vel da egentlig tale om et omr\u00e5de som dekker mer enn den g\u00e5rden som b\u00e6rer navnet Nattland. (I SSR er Nattland registrert som navn p\u00e5 en tettbebyggelse.) \u00d8konomiske konsekvenser: Ikke relevant for denne saken. Byr\u00e5dens vurdering og anbefaling/konklusjon: P\u00e5 bakgrunn av fagetatens anbefaling, tilr\u00e5r byr\u00e5den at Nattland oppveksttun endrer navn til Nattland skole. Vedtakskompetanse: I henhold til byr\u00e5dets fullmakter \u00a7 18.2, vedtatt i bystyresak 378-20 i m\u00f8te 16.12. 2020, er myndighet til \u00e5 navnsette kommunale gater, veier, parker, plasser, skoler, barnehager, institusjoner, bydeler, boligfelt og andre kommunale bygninger og anlegg, lagt til byr\u00e5det. Byr\u00e5d for byutvikling innstiller til byr\u00e5det \u00e5 fatte f\u00f8lgende vedtak: Nattland oppveksttun endrer navn til Nattland skole. Dato: 16. januar 2024 Christine Kahrs byr\u00e5d for byutvikling 1 Dokumentet er godkjent elektronisk. Vedlegg: Fagnotat, datert 06.12.2023 Endring av navnet p\u00e5 en skole p\u00e5 Nattland \u2013 tilr\u00e5ding 2 "
}