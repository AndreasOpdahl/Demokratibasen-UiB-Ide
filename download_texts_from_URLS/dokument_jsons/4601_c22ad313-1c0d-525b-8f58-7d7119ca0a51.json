{
  "dokument_id": "c22ad313-1c0d-525b-8f58-7d7119ca0a51",
  "doc_type": "case_attachment",
  "kommune": 4601,
  "tittel": "Fagnotat datert 29.11.2023",
  "url": "https://bergen.kommune.no/politikere-utvalg/api/fil/bk360/10247815/Fagnotat-datert-29-11-2023",
  "tekst": " Plan- og bygningsetaten Til Fagnotat BKMB - Seksjon forvaltning og samhandling V\u00e5r referanse: KLAGE-2023/16263-3 (Arbeidssted) Saksbehandler: Herman Gr\u00f8m Dato: 29.11.2023 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 43/920/0/0 Kjenndalstoppen 26. Klage p\u00e5 avslag. Bruksendring bolig mm. Tiltakshaver, Sigrid Bardsley og Bergfinn S\u00f8rlie, klager p\u00e5 vedtaket, i Hvem klager? brev mottatt 02.10.2023. Tilbygg til bolig i to etasjer, 1. etg 19,3 m2 BYA, 2. etg 20 m2 BRA, og bruksendring fra tilleggsdel til hoveddel av totalt 13 m2 i f\u00f8rste og andre Tiltaket etasje og fasadeendring. Det er s\u00f8kt om dispensasjon fra reguleringsplanens \u00a7 3 d) og KPA2018 \u00a7 26.5.3 om grad av utnytting, og reguleringsplanen form\u00e5l gangvei. Avslag datert 12.09.2023, jf. reguleringsplanens \u00a7 3 d) og KPA2018 \u00a7 Vedtaket 26.5.3 om grad av utnytting. Eiendommen omfattes av reguleringsplan 6985300 Fana. Gnr 43 bnr 823, Sandal/S\u00e6dal/Nattland, plan for utbygging og er regulert til Planstatus konsentrert sm\u00e5husbebyggelse. KPA2018 viser eiendommen som \u00f8vrig byggesone, og delvis innenfor hensynssone vei st\u00f8y-gul sone. Klagen anf\u00f8rer i hovedsak at vedtaket bygger p\u00e5 uriktige faktiske forhold. Gangveien vil beholde like gode kvaliteter som i dag, samtidig som den Klagegrunner trafikale situasjonen vil forbedres noe. Nabo sine ulemper er sv\u00e6rt begrenset, og presedensvirkninger av en dispensasjon vil v\u00e6re sv\u00e6rt lite sannsynlig, og kan heller ikke utgj\u00f8re en ulempe ved tiltaket. Behov for ytterligere S\u00f8knad om dispensasjon fra regulert form\u00e5l gangvei i reguleringsplanen saksbehandling ved m\u00e5 behandles. eventuell omgj\u00f8ring Anbefalt vedtak Avslag datert 12.09.2023 opprettholdes, klagen f\u00f8rer ikke fram. Med hilsen. Plan- og bygningsetaten Vivian Ruth Meyer Fungerende avdelingsleder Tarje I. Wanvik etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk S\u00f8knad mottatt 04.05.2023 gjaldt tilbygg i to plan, oppgitt til totalt 38 m2 BRA, inkludert inngangsparti markert som vindfang. I tillegg ble det s\u00f8kt om bruksendring fra tilleggsdel til hoveddel av totalt 13 m2, hvorav 9,6 m2 i f\u00f8rste etasje og 3,4 m2 i andre etasje, og endring av deler av planl\u00f8sning. Det ble redegjort for positivt vedtak i \u00e5rsm\u00f8te i Kjenndalstoppen huseierlag den 20.03.2023, og innsendt nabosamtykker til plassering n\u00e6rmere nabogrense enn 4 m. Nabosamtykke (vedlegg C4) til plassering n\u00e6rmere nabogrense enn 4 m ble trukket fra Kjenndalstoppen 32, Elizabeth R\u00f8ttingen. Merknaden ble f\u00f8rst framsatt 23.05.2023, og senere bekreftet av ansvarlig s\u00f8ker den 01.06.2023. Den 28.06.2023 framsatte nabo ny merknad til s\u00f8knaden, utformet av Stiegler Advokatfirma AS. Den 04.07.2023 og 19.07.2023 ble s\u00f8knaden endret ved at tidligere oms\u00f8kt tilbyggs del ved inngangspartiet (vindfang) ble fjernet. Med denne endringen overholdt tiltaket avstandskravet, og tiltaket fordret derfor ikke nabosamtykke eller dispensasjon for plassering. Endringene ble nabovarslet samme dag. Nye plantegninger er datert 04.06.2023. S\u00f8knaden ble behandlet i avslag datert 12.09.2023. Vedtaket ble p\u00e5klaget av tiltakshaver i brev datert 02.10.2023. 1.2. Opplysninger av vesentlig betydning for behandling av klagen Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og det er mottatt merknad fra g\u00e5rdsnummer 43 bruksnummer 915. Endringer i s\u00f8knaden av 04.07.2023 er nabovarslet p\u00e5 nytt. I tillegg til tidligere innsendte merknader som opprettholdes har det blitt innsendt merknad p\u00e5 vegne av nabo p\u00e5 bnr 915 av Stiegler Advokatfirma AS. Opprinnelig merknad fra Elizabeth R\u00f8ttingen, eier av Kjenndalstoppen 32, gnr 43 bnr 915, datert 24.03.2023, beskriver i hovedsak ulemper for nabo i form av utsikt, innsyn, sollys, parkering, plassbehov og trafikksikkerhet, og uttaler seg negativt til \u00f8kning i tomteutnyttelse. Det er ogs\u00e5 innsendt takstrapport om eventuell verdireduksjon av Kjenndalstoppen 32 datert 10.04.2023, utf\u00f8rt av Arnar Taks Eiendom. Notatet viser at oms\u00f8kt tilbygg vil ta all utsikt og redusere dagslysinnslipp. Utsiktsforringelsen vil medf\u00f8re vesentlig redusert markedsinteresse, og det ansl\u00e5s et verditap p\u00e5 mellom om lag 10 og 15 %. Verdivurderingen er kun gjort med bakgrunn i utsiktsforringelse, men det p\u00e5pekes i tillegg en rekke andre faktorer som ikke er spesielt vurdert, inkludert blant annet trangere adkomst, avstand til nabogrense og fellesarealer, tak og utnyttelsesgrad. I tillegg nevnes at s\u00f8ker i nabovarselet ikke har p\u00e5pekt ulemper og andre forhold for naboer knyttet til dispensasjonss\u00f8knadene, og at innhentingen av samtykker fra huseierlaget kan se ut til \u00e5 v\u00e6re ikke korrekt gjennomf\u00f8rt. Saksnummer KLAGE-2023/16263 Side 2 av 8 Merknad til endret s\u00f8knad er datert 28.06.2023, og innsendt av Stiegler Advokatfirma AS, p\u00e5 vegne av R\u00f8ttingen. Innhold i opprinnelig merknad opprettholdes, i tillegg til at oms\u00f8kt tiltaks plassering og avstand til nabogrensen problematiseres, ettersom det vil p\u00e5virke nabos utsikt og lysinnslipp. Oms\u00f8kte l\u00f8sning kan ikke v\u00e6re innenfor det en nabo skal m\u00e5tte forvente i omr\u00e5det. Videre framheves at s\u00f8knaden strider mot b\u00e5de lovens avstandskrav og krav til utnyttelsesgrad, tilsier at tiltaket er problematisk. Det konkluderes videre med at en dispensasjon vesentlig vil tilsidesette hensynene bak bestemmelsen, og at fordelene ikke er klart st\u00f8rre enn ulempene. Det er ikke fremmet fordeler av objektiv art. Eiere av gnr 43 bnr 915 seksjon 1 og 2, og bnr 847, har sendt inn samtykke til plassering av tiltaket n\u00e6rmere nabogrensen enn 4 meter. Bnr 915 seksjon 1, R\u00f8ttingen, har senere trukket sitt samtykke den 23.05.2023, se dokument BYGG-2023/12933-4. 2. Om klagen Tiltakshaver klaget p\u00e5 vedtaket i brev av 02.10.2023. Den 27.10.2023 har vi mottatt brev med utfyllende klagegrunner. Klagen anf\u00f8rer i hovedsak at vedtaket bygger p\u00e5 flere uriktige faktiske forutsetninger. Om gangvei anf\u00f8res at gjeldende reguleringsplan p\u00e5 dette punktet har utspilt sin rolle, og at en dispensasjon derfor b\u00f8r v\u00e6re kurant \u00e5 f\u00e5. Oms\u00f8kt tilbygg vil ikke vanskeliggj\u00f8re tilkomst ettersom gangveien vil v\u00e6re opp mot 5 meter bred og innenfor kravene til atkomst i TEK \u00a7 8- 5. Oms\u00f8kt l\u00f8sning vil bedre trafikksikkerheten noe, sikre sikt- og lysforhold. Det vises ogs\u00e5 til betydelig d\u00e5rligere tilkomstl\u00f8sning som tidligere har eksistert p\u00e5 eiendommen. Tiltaket er ikke sjenerende for beboerne i sameiet. Det vises til at alle beboerne har gitt samtykke til plassering, med unntak av en nabo som har uttalt seg negativt. Ulemper for denne enkelte naboen kan ikke tillegges avgj\u00f8rende vekt. Det vises til at det er stor avstand til naboeiendommer p\u00e5 alle andre sider enn vest, der merknadsstiller bor. Naboen bor imidlertid p\u00e5 en h\u00f8yere koteh\u00f8yde, og med betydelig avstand. Klager har gjennomg\u00e5tt merknaden fra nabo, og er ikke enig i at nabo blir s\u00e5 ber\u00f8rt som framkommer i merknaden. Utsikt, solforhold og innsyn blir ikke vesentlig ber\u00f8rt av tiltaket. Fordelene tiltaket medf\u00f8rer inkluderer at tiltakshaver f\u00e5r utnyttet sin eiendom, forbedring av den trafikale situasjonen ved kortenden av huset, og at det skapes boenheter med variasjon i st\u00f8rrelse. Ang\u00e5ende ulemper anf\u00f8res det at presedensvirkninger ikke kan utgj\u00f8re en ulempe i vurderingen etter pbl. \u00a7 19-2, og det vises til uttalelse fra sivilombudet SOMB-2022/1042. Det vises videre til at det er veldig lite realistisk at framtidige situasjoner vil kunne v\u00e6re faktisk og rettslige like slik at forskjellsbehandling kan utgj\u00f8re usaklig behandling. Det vises til klagen i sin helhet. Saksnummer KLAGE-2023/16263 Side 3 av 8 3. Vurdering av klagen 3.1 Om hva som er oms\u00f8kt og s\u00e6rlig om fasadeendring Fagetaten har vurdert innkomne merknader og innhentede samtykker fra naboer. S\u00f8ker har ogs\u00e5 kommentert merknadene. Fagetaten ser at de p\u00e5pekte naboulempene har blitt avhjulpet av endringen i s\u00f8knaden i juli 2023, der opprinnelig oms\u00f8kt tilbygg med inngangsparti (vindfang) ble fjernet. Endringen medf\u00f8rer videre at lovens avstandskrav ovenfor naboer p\u00e5 bnr 915 er overholdt. Fagetaten har ikke merknader til innsendte samtykker fra sameiet. Vi vurderer videre at enkelte av naboulempene som p\u00e5pekt i merknadene forblir relevante, ogs\u00e5 etter endringer i s\u00f8knaden. S\u00f8knaden som behandlet i avslag datert 12.09.2023 omfatter f\u00f8lgende punkter: Tilbygg p\u00e5 nord\u00f8stre side, 1. etg 19,3 m2 BYA, 2. etg 20 m2 BRA, til sammen 39,3 m2, som angitt p\u00e5 plantegning datert 04.06.2023. Bruksendring fra tilleggsdel til hoveddel, 1. etg 9,4 m2, 2 etg 3,4 m2, til sammen 12,7 m2 BRA. For s\u00f8knadens deler om tilbygg og bruksendring har vi lagt til grunn m\u00e5lene som angitt i plantegning datert 04.06.2023. Fasadeendring, i form av fjerning av ett vindu i etasjeplan p\u00e5 fasade mot s\u00f8rvest. S\u00f8knad om dispensasjon fra krav til grad av utnytting b\u00e5de i reguleringsplanen og kommuneplanen. Det er ogs\u00e5 s\u00f8kt om dispensasjon fra regulert form\u00e5l gangvei i reguleringsplanen. Sistnevnte s\u00f8knad har ikke blitt behandlet, ettersom s\u00f8knaden er gitt avslag p\u00e5 annet grunnlag. Dispensasjonene er kun n\u00f8dvendige for \u00e5 muliggj\u00f8re s\u00f8knadens del om tilbygg. Ang\u00e5ende s\u00f8knadens del om fasadeendring vurderer fagetaten denne delen som lite problematisk. Vi har vurdert at s\u00f8knaden oppfyller krav til visuelle kvaliteter i pbl. \u00a7 29-2. Fasaden som endringen oms\u00f8kes p\u00e5 er vendt mot s\u00f8rvest, og m\u00f8ter ikke nabo p\u00e5 bnr 915, som har stilt merknad om naboulemper. S\u00f8knadens del om bruksendringer i f\u00f8rste og andre etasje har ikke blitt utt\u00f8mmende teknisk vurdert. Det er gitt avslag p\u00e5 denne delen av s\u00f8knaden, siden vi har vurdert at innvendig bruksendring avhenger av at det blir gitt tillatelse til s\u00f8knadens del om tilbygg, ettersom planl\u00f8sningen er oms\u00f8kt endret til \u00e5 omfatte tilbygg. Saksnummer KLAGE-2023/16263 Side 4 av 8 Situasjonsplan vedlagt s\u00f8knaden er datert 23.02.2023 og viser tiltaket som opprinnelig oms\u00f8kt. I s\u00f8knaden som behandlet i vedtak av 12.09.2023 er tilbygg p\u00e5 fasade mot nord/nordvest (\u00abvindfang\u00bb) tatt ut, og inng\u00e5r ikke lenger i s\u00f8knaden. Det har ikke blitt innhentet ny situasjonsplan som viser endret situasjon. 3.2 Dispensasjoner Det er s\u00f8kt om dispensasjon fra reguleringsplan 6985300 Fana. Gnr 43 bnr 823, Sandal/S\u00e6dal/Nattland, plan for utbygging \u00a7 3 d) om krav til grad av utnytting. Bestemmelsen fastsetter utnyttelsesgrad til maks. 0,3 regnet av netto tomteareal, i omr\u00e5de b. I KPA2018 er krav til grad av utnytting regulert i \u00a7 26.5.3 for \u00f8vrig byggesone. Grad av utnytting for ny bebyggelse skal v\u00e6re maks. 45 % BRA. Det er s\u00f8kt om dispensasjon ogs\u00e5 fra denne bestemmelsen. De to ulike kravene til grad av utnytting i reguleringsplanen og kommuneplanen regnes ikke som motstridende, og vil begge gjelde for tiltaket. Vi har derfor behandlet s\u00f8knad om dispensasjon fra begge kravene. Det er videre s\u00f8kt om dispensasjon fra regulert form\u00e5l gangvei i reguleringsplanen. Regulert gangvei er angitt delvis p\u00e5 arealet der tilbygget er oms\u00f8kt plassert. Til venstre: reguleringsplan 6985300 overlagt eiendommen. Til h\u00f8yre: oversiktsfoto over eiendommen og tilgrensende eiendommer. Etter plan- og bygningsloven kapittel 19 kan kommunen gi dispensasjon fra bestemmelser i loven eller planer. Pbl. \u00a7 19-2 andre ledd bestemmer at: \u00abdispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse Saksnummer KLAGE-2023/16263 Side 5 av 8 eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene.\u00bb Hovedhensynene bak krav til grad av utnytting i reguleringsplanen og i kommuneplanen er \u00e5 regulere bygningers volum i forhold til behov for uteoppholdsareal, belastning p\u00e5 infrastruktur og forholdet til omgivelsene. Mens kravet i kommuneplanen s\u00f8ker mer \u00e5 regulere krav til volum, s\u00f8ker kravet i reguleringsplanen mer \u00e5 regulere forholdet til andre arealkrevende tiltak. Hensynet bak regulert form\u00e5l gangvei i reguleringsplanen er \u00e5 regulere gangvei, for \u00e5 sikre tilkomst til tomannsbolig i bnr 914 og 915, samt \u00e5 bidra til lys og luft mellom bebyggelsen. I s\u00f8knad er tomteareal oppgitt til 341,3 m2. Oms\u00f8kt tiltak vil medf\u00f8re %BRA=59,48 som beregnet grad av utnytting. Det er videre angitt at tiltaket vil gi en BYA = 114,3 m2, som tilsvarer utnyttelsesgrad omtrent lik 0,335. Dispensasjonss\u00f8knadene fra krav til grad av utnytting er begrunnet med at mange av naboeiendommene overstiger tillatt utnytting, og at bnr 847 er mindre utbygd enn planen legger opp til. H\u00f8yere utnytting for denne eiendommen b\u00f8r derfor kunne godkjennes gjennom dispensasjon. Tiltakshaver vurderer videre at oms\u00f8kt tiltak ikke vil g\u00e5 vesentlig p\u00e5 bekostning av det fysiske milj\u00f8et i omr\u00e5det, eller kvaliteter som lys og luft mellom boligene. Det vises til at boligen p\u00e5 eiendommen ikke er realisert i tr\u00e5d med planen, og derfor ikke ligger parallelt med tomannsbolig p\u00e5 bnr 914 og 915, men skr\u00e5r bort fra denne. Det vises videre til at eiendommen fremdeles vil ha tilstrekkelig uteareal med oms\u00f8kte l\u00f8sning, samtidig som at eksisterende l\u00f8sning ikke gj\u00f8r det mulig \u00e5 realisere bebyggelsesplan med bolig nr 24. Dispensasjonss\u00f8knaden fra regulert form\u00e5l gangvei begrunnes i hovedsak med at eksisterende gangvei ikke er realisert i tr\u00e5d med planen, og i stedet er etablert bredere. Se bilde over. Med bakgrunn i dette vurderer s\u00f8ker at hensynene bak bestemmelsen ikke vesentlig tilsidesettes. Klagen anf\u00f8rer at gjeldende reguleringsplan p\u00e5 dette punktet har utspilt sin rolle, og at en dispensasjon derfor b\u00f8r v\u00e6re kurant \u00e5 f\u00e5. Oms\u00f8kt tilbygg vil ikke vanskeliggj\u00f8re tilkomst ettersom gangveien vil v\u00e6re opp mot 5 meter bred og innenfor kravene til atkomst i TEK \u00a7 8- 5. Oms\u00f8kt l\u00f8sning vil bedre trafikksikkerheten noe, og sikre sikt- og lysforhold. Det vises ogs\u00e5 til betydelig d\u00e5rligere tilkomstl\u00f8sning som tidligere har eksistert p\u00e5 eiendommen. Klager anf\u00f8rer forhold knyttet til gangveiens st\u00f8rrelse og bredde, p\u00e5virkning p\u00e5 trafikksikkerhet, sikt- og lysforhold. Fagetaten vurderer at \u00f8kt utnyttelse p\u00e5 eiendommen, og realisering av tilbygget, vil \u00f8ke bygningsvolumet p\u00e5 en synlig m\u00e5te. Det vektlegges at fasadesiden tilbygget er oms\u00f8kt plassert ved er vendt mot tilkomstvei p\u00e5 fv. 5198. Det \u00f8kte bygningsvolumet vil p\u00e5virke opplevelsen av tetthet, lys og luft mellom bebyggelsen b\u00e5de fra s\u00f8r\u00f8st, \u00f8st og nord. Realisert tiltak vil medf\u00f8re en total overskyting fra kravet til %BRA i kommuneplanen med ca. 33 %- poeng, og fra kravet til tomteutnyttelse i reguleringsplanen med ca. 0,035. Fagetaten vurderer at dette vil medf\u00f8re et betydelig avvik fra krav i reguleringsplanen. Vi vektlegger videre at planomr\u00e5det ellers i hovedsak er utbygd i tr\u00e5d med reguleringsplanen. Klager viser Saksnummer KLAGE-2023/16263 Side 6 av 8 til andre eiendommer i n\u00e6romr\u00e5det som overskrider bestemmelsene, men vi kan ikke se at dette taler for \u00e5 dispensere i denne saken. Eksisterende situasjon p\u00e5 eiendommen her avviker allerede fra kravet, og fagetaten \u00f8nsker ikke \u00e5 \u00e5pne opp for ytterligere avvik. Fagetaten vurderer at dispensasjonene vil vesentlig tilsidesette hensynene bak bestemmelsen det dispenseres fra. Ang\u00e5ende fordeler og ulemper er det i s\u00f8knaden og klagen oppgitt at prosjektet vil inneb\u00e6re en oppgradering av boligen slik at bygget i mye st\u00f8rre grad er i tr\u00e5d med energikrav og vil v\u00e6re mer milj\u00f8vennlig, samtidig som det muliggj\u00f8r bedre planl\u00f8sning for tiltakshaver. Ulempene vurderes \u00e5 ikke v\u00e6re store, og inkluderer mindre utsiktstap og litt mindre sollys p\u00e5 utearealene p\u00e5 bnr 915 vinterstid kl 9. Fagetaten har vurdert at fordelene med en dispensasjon i hovedsak gjelder individuelle fordeler for tiltakshaver, som vil muliggj\u00f8r st\u00f8rre plass og en mer hensiktsmessig planl\u00f8sning i boligen. Vi legger ogs\u00e5 til grunn at bedre oppfyllelse av energikrav og en st\u00f8rre variasjon i boligutformingen i omr\u00e5det kan utgj\u00f8re fordeler ved dispensasjonen. Vi kan ikke se at forholdet med at bnr 847 ikke er bebygd i samsvar med planen i st\u00f8rre grad muliggj\u00f8r ytterligere bebyggelse p\u00e5 eiendommen. Samtidig vurderer vi at tiltaket vil overskride maksimal utnyttingsgrad i b\u00e5de reguleringsplan og kommuneplan, og kan ikke se at det er hensiktsmessig \u00e5 avvike fra planene. \u00d8vrige deler av feltet er i hovedsak utbygd i tr\u00e5d med planen, og en ytterligere nedbygging vil forverre situasjonen. Det vurderes som en ulempe at bebyggelsen p\u00e5 eiendommen vil oppleves tettere, s\u00e6rlig n\u00e5r fasadesiden som oms\u00f8kes bebygd tettere er delvis vendt mot tilkomstvei p\u00e5 fv. 5198. I klagen anf\u00f8res det at presedensvirkninger ikke kan utgj\u00f8re en ulempe i vurderingen etter pbl. \u00a7 19-2. Det vises ogs\u00e5 til at det er veldig lite realistisk at framtidige situasjoner vil kunne v\u00e6re faktisk og rettslige like slik at forskjellsbehandling kan utgj\u00f8re usaklig behandling. Fagetaten er enig i at presedensvirkninger ikke kan utgj\u00f8re en ulempe i vurderingen. I v\u00e5r sak gjelder hensynet til at en innvilgelse vil v\u00e6re egnet til \u00e5 skape en uheldig forventning i omr\u00e5det til at en dispensasjon vil v\u00e6re kurant. En slik oppfatning kan v\u00e6re egnet til \u00e5 svekke planen som styringsverkt\u00f8y. Vi vurderer videre at mange eiendommer i planomr\u00e5det i dag har en grad av utnytting som gj\u00f8r en dispensasjon fra samme bestemmelse n\u00f8dvendig for \u00e5 kunne utnytte eiendommen sin ytterligere. Vi vurderer at dette hensynet utgj\u00f8r en ulempe i denne saken. Knyttet til gangveien vurderer fagetaten at eksisterende gangvei er trukket n\u00e6rmere bolighusene i bakkant enn regulert situasjon, og vurderer at det er viktig \u00e5 opprettholde sikt og lys til denne. Vi kan ikke se at klagens anf\u00f8rsler knyttet til gangveiens eksisterende bredde i tilstrekkelig grad avhjelper det forhold at veien er trukket inn i bakkant, ettersom eksisterende situasjon etterlater langt mindre rom mellom bebyggelsen og gir en tettere opplevelse enn regulert situasjon. Dette m\u00e5 utgj\u00f8re en ulempe. Samlet vurderer fagetaten at fordelene ved \u00e5 innvilge en dispensasjon ikke er klart st\u00f8rre enn ulempene. Saksnummer KLAGE-2023/16263 Side 7 av 8 4. Konklusjon Avslag datert 12.09.2023 opprettholdes. Klagen f\u00f8rer ikke fram. Vedlegg: 1. Oversiktskart 2. Oversiktsfoto 3. Situasjonsplan 4. Klage datert 02.10.2023 5. Avslag datert 12.09.2023 6. Nabomerknader og tilsvar 7. S\u00f8knad 8. Tegninger Saksnummer KLAGE-2023/16263 Side 8 av 8 "
}