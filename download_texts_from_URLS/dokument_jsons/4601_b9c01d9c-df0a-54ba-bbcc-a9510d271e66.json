{
  "dokument_id": "b9c01d9c-df0a-54ba-bbcc-a9510d271e66",
  "doc_type": "case_attachment",
  "kommune": 4601,
  "tittel": "Om h\u00f8ring av Meld. St. 14(2023-2024) i Transport- og \nkommunikasjonskomiteen p\u00e5 Stortinget \u2013 Orientering til bystyret",
  "url": "https://bergen.kommune.no/politikere-utvalg/api/fil/bk360/10254889/Om-horing-av-Meld-St-14-2023-2024-i-Transport-og-kommunikasjonskomiteen-pa-Stortinget-Orientering-til-bystyret",
  "tekst": " BYR\u00c5DSAVDELING FOR BYUTVIKLING BBU - kommunaldirekt\u00f8rens stab Bystyrets kontor V\u00e5r referanse: 2023/21373-109 Postboks 7700 Saksbehandler: Christian J. Alstad 5020 BERGEN Dato: 27. mai 2024 Deres ref.: Om h\u00f8ring av Meld. St. 14 (2023-2024) i Transport- og kommunikasjonskomiteen p\u00e5 Stortinget \u2013 Orientering til bystyret Meld. St. 14 (2023\u20132024) om Nasjonal transportplan 2025-2036 (NTP) ble fremlagt av regjeringen 22. mars 2024. Den presenterer regjeringens transportpolitikk og langsiktige plan for utforming av transportsystemet i landet. Det overordnede transportpolitiske m\u00e5let er \u00abEt effektivt, milj\u00f8vennlig og trygt transportsystem i hele landet i 2050\u00bb. Dette notatet redegj\u00f8r for den medvirkningen som byutviklingsbyr\u00e5den har hatt med oppf\u00f8lging av NTP i tiden etter regjeringsfremleggelsen, s\u00e6rlig opp mot Stortinget. Transport- og kommunikasjonskomiteen skal avgi sin innstilling om NTP til Stortinget 5.juni 2024. Selve fremleggelsen i Stortinget er forel\u00f8pig satt til 19.juni. 2024, jf. Stortingets nettsider. Omtale av Bystyrets tre hovedprioriteter i Meld. St. 14 (2023-2024): Bergen bystyre vedtok den 21.juni 2023, i sak 227/23, \u00e5 spille inn f\u00f8lgende prosjekter i prioritert rekkef\u00f8lge til NTP 2025-2036: 1. Bybanen til \u00c5sane inkludert E39 Fl\u00f8yfjellstunnelen. 2. Fellesprosjektet E16 og Vossebanen, Arna - Stanghelle 3. E39 V\u00e5gsbotn \u2013 Klauvaneset Regjeringen gir l\u00f8fte om 70 prosent statlig bidrag til bybanen til \u00c5sane i Meld St. 14 (2023- 2024), og opplyser om at det er avsatt midler til prosjektet i planperioden. Forlengelse av dagens E39 Fl\u00f8yfjellstunnel nordover skal vurderes i sammenheng med bybaneutbyggingen. Samferdselsdepartementet vil konkretisere statlig bidrag til bybanen og videre arbeid med Fl\u00f8yfjellstunnelen n\u00e5r den lokale tunnelutredningen er ferdig og behandlet i Bystyret. Forlengelse av Fl\u00f8yfjellstunnelen er prioritert med \u00e5rlig investering p\u00e5 0,3 mrd., totalt 3,6 mrd. i planperioden. Fellesprosjektet Arna - Stanghelle ligger inne som prioritert prosjekt i f\u00f8rste seks\u00e5rsperiode. Sum investeringer for veidelen er beregnet til totalt 17,8 mrd. i planperioden, hvorav 3,7 i bompenger. Jernbanedelen av fellesprosjektet ligger inne med 7,4 mrd. i f\u00f8rste periode og 8,4 mrd. i 2.periode. Regjeringen inkluderer E39 Ringvei \u00f8st V\u00e5gsbotn - Klauvaneset i planportef\u00f8ljen, men prosjektet er ikke angitt med oppstart i f\u00f8rste seks\u00e5rsperiode. Sum investeringer blir beregnet til 6,9 mrd. hvorav 1,6 mrd. i bompenger. Postadresse: Telefon: 55565556 Pb 7700, 5020 Bergen E-post: byutvikling@bergen.kommune.no Kontoradresse: Internett: www.bergen.kommune.no R\u00e5dhusgt. 10 Samarbeid om infrastruktur og fremkommelighet p\u00e5 Vestlandet i NTP: Byr\u00e5det ved byutviklingsbyr\u00e5den samarbeider med Vestland fylkeskommune, nabokommuner, n\u00e6ringslivsakt\u00f8rer/organisasjoner og ulike p\u00e5driverselskap i de regionale kontaktutvalgene for K5 og for E39, som ledes av fylkesordf\u00f8rer. Hensikten med kontaktutvalgene er gjensidig informasjonsutveksling og planlegging av aktiviteter. Kontaktutvalget sendte 18.april ut anmodning om \u00e5 legge frem bompengeproposisjon for Fellesprosjektet Arna \u2013 Stanghelle, se vedlegg 1. Byr\u00e5det ved byutviklingsbyr\u00e5den samarbeider ogs\u00e5 med Vestland fylkeskommune, LO Vestland, NHO Vestland Sogn- og Fjordane n\u00e6ringsr\u00e5d og Bergen n\u00e6ringsr\u00e5d om \u00e5 f\u00e5 gjennomslag i NTP. Det er laget en egen nettside for samarbeidet; NTP Vestland. P\u00e5 denne nettsiden kan man lese utdypende informasjon om aktuelle prosjekter, se videoer om prosjektene og finne relevante, politiske vedtak. NTP-samarbeidet har utformet f\u00f8lgende logo som skal symbolisere et samlet Vestland: Det er presisert p\u00e5 nettsiden at informasjon og presentasjoner fra NTP-samarbeidet ikke i seg selv inneb\u00e6rer noen forpliktelse eller implisitt st\u00f8tte til andre prosjekter ut over de den enkelte organisasjon har st\u00f8ttet ved eget vedtak/uttale. Den 9.april var Bergen kommune medarrang\u00f8r, sammen med akt\u00f8rer fra det regionale samarbeidet, av NTP-konferansen p\u00e5 Clarion Bergen airport hotel, hvor blant annet flere Stortingspolitikere og medlemmer av Transport- og kommunikasjonskomiteen, samt byr\u00e5dsleder mfl. deltok. H\u00f8ring av Meld. St. 14 (2023-2024) i Transport- og kommunikasjonskomiteen: I l\u00f8pet av uke 13 (p\u00e5skeuken) ble det lagt ut informasjon om muntlig h\u00f8ring av NTP den 11. og 12. april i Transport- og kommunikasjonskomiteen p\u00e5 Stortinget. Bergen kommune s\u00f8kte om deltakelse av byr\u00e5dsleder og byutviklingsbyr\u00e5d, men s\u00f8knaden ble avsl\u00e5tt, jf. vedlegg 2. Som det fremg\u00e5r av avslaget, besluttet komiteen at kun fylkeskommuner og landsdekkende organisasjoner fikk delta fysisk p\u00e5 h\u00f8ringen. Videre ble fylkeskommunene gitt et utvidet ansvar for \u00e5 koordinere med relevante akt\u00f8rer innenfor sitt regionale omr\u00e5de for \u00e5 fremme og synliggj\u00f8re regionens samferdselsbehov samlet. Byr\u00e5det ettersendte f\u00f8lgende innspill til muntlig h\u00f8ring i Transport- og kommunikasjonskomiteen 11.april (med utgangspunkt i bystyrevedtak i sak 227/23): \u00abBergen bystyre vedtok i sak 227/23 uttalelse om kommunens prioriteringer til NTP 2025-2036. Bybanen til \u00c5sane inkludert E39 Fl\u00f8yfjellstunnelen, Fellesprosjektet E16 og Vossebanen, Arna \u2013 Stanghelle og E39 Ringvei \u00f8st, V\u00e5gsbotn \u2013 Klauvaneset utgj\u00f8r kommunens hovedprioriteringer i prioritert rekkef\u00f8lge. Om Bergens tre hovedprioriteringer: 1. Bybanens byggetrinn 5 til \u00c5sane inkl. Fl\u00f8yfjellstunnelen Det er vesentlig at Bybanen blir prioritert i f\u00f8rste del av planperioden. Det er ikke tilstrekkelig at regjeringen uttrykker \u00e5 \u00abvurdere\u00bb statlige bidrag til bybanen og videre Side 2 av 5 arbeider med Fl\u00f8yfjellstunnelen n\u00e5r den lokale tunnelutredningen for bybanen er ferdig og behandlet i bystyret. Byr\u00e5dsleder, byr\u00e5d for byutvikling og fylkeskommunen mener at en tilleggsutredning for tunnel ikke er til hinder for \u00e5 kunne prioritere bybanen med midler i f\u00f8rste seks\u00e5rsperiode i NTP. Det er avgj\u00f8rende at Staten leverer effektivt p\u00e5 videre fremdrift av planarbeid, finansiering og tilh\u00f8rende n\u00f8dvendige prosesser for Fl\u00f8yfjellstunnelen, slik at ikke det forsinker bybanens fremdrift nordover. KS2 for bybanen er ferdigstilt, mens KS2 for Fl\u00f8yfjellstunnelen fremdeles er i prosess. Det er positivt at regjeringen setter av midler til Fl\u00f8yfjellstunnelen i f\u00f8rste periode, og vi forutsetter at staten vil prioritere videre framdrift. Vi understreker at videre arbeid med riksvei utbyggingen og oppstart p\u00e5 denne ikke beh\u00f8ver \u00e5 vente p\u00e5 at lokal utredning av bybanen er ferdig. Opprusting av Fl\u00f8yfjellstunnelen med mulighet for \u00e5 kj\u00f8re toveistrafikk i ett l\u00f8p ved hendelser er viktig av hensyn til beredskap og bylogistikk. Bergen er Norges nest st\u00f8rste by, men har ingen fungerende beredskapsvei for tyngre kj\u00f8ret\u00f8y ved hendelser i veinettet. Meld St. 14 (2023-2024) gir imidlertid ingen fordeling mellom bompenger og statlige midler for Fl\u00f8yfjellstunnelen. Det er utfordrende \u00e5 sikre finansieringsgrunnlag for et helhetlig bybaneprosjekt n\u00e5r regjeringen ikke gir f\u00f8ringer for framtidig investeringsbehov for Fl\u00f8yfjellstunnelen. Det l\u00e5 til grunn 2,28 mrd. kr i transportvirksomhetenes forslag (sammenlignbart med midler til \u00abBymilj\u00f8tunnel\u00bb i Prop 11 S). Det understrekes at dagens Fl\u00f8yfjellstunnel har krav om oppgradering etter tunnelsikkerhetsforskriften (smal tubeprofil), og m\u00e5 derfor opprustes uavhengig av bybanen. Fl\u00f8yfjellstunnelen har en \u00c5DT p\u00e5 47700 og er i dag stengt mellom 150 \u2013 200 ganger i \u00e5ret, noe som medf\u00f8rer at trafikal kollaps er en normalsituasjon i bybildet. Vi registrerer at regjeringen ser behov for og \u00f8nsker full reforhandling av byvekstavtalen innen avtaleperiodens slutt i 2029, i samsvar med bystyrets h\u00f8ringsinnspill til NTP og byvekstavtalen pkt. 9 Rammen for byomr\u00e5dene m\u00e5 da v\u00e6re stor nok til at det er midler tilgjengelige ved reforhandling. I f\u00f8rste omgang er det viktig \u00e5 f\u00e5 p\u00e5 plass en tilleggsutredning til gjeldende Prop. 11 S for \u00e5 sikre den statlige finansieringsandelen p\u00e5 70% til bybaneprosjektet. 2. Fellesprosjektet Arna-Stanghelle Det er bra at regjeringen prioriterer statlige midler til fellesprosjektet Arna-Stanghelle i f\u00f8rste del av planperioden. For tidlig oppstart i 2025 m\u00e5 signaler om igangsettelse fremg\u00e5 av revidert nasjonalbudsjett 14. mai, og Stortinget m\u00e5 f\u00e5 sak om bompengeproposisjon til behandling i juni. Vi im\u00f8teser ellers at Stortingsbehandlingen tilf\u00f8rer mer forpliktende formuleringer om neste byggetrinn mot Voss. For \u00e5 redusere konkurransefortrinnet til flytrafikken, som i dag utgj\u00f8r 60 % av alle reisende mellom Oslo og Bergen, og for \u00e5 korte ned reisetiden mot det viktige firetimersm\u00e5let Oslo -Bergen med tog, m\u00e5 b\u00e5de Bergen - Voss og Ringeriksbanen bygges fullt ut. 3. E39 Ringvei \u00f8st, V\u00e5gsbotn - Klauvaneset Sett i lys av regjeringens pressekonferanse med lovnader om tidlig oppstart av E39 V\u00e5gsbotn \u2013 Klauvaneset, er det p\u00e5fallende at ikke prosjektet prioriteres med midler i f\u00f8rste seks\u00e5rsperiode. Vi forventer at bevilgninger til prosjektet blir oppdatert i samsvar med l\u00f8ftene. Statens vegvesen er n\u00e5 i oppstartsfasen med reguleringsplanarbeidet, og arbeider for igangsettelse av prosjektet innen f\u00f8rste seks\u00e5rsperiode. Bergen kommune vil prioritere reguleringsplanarbeidet h\u00f8yt, og er innstilt p\u00e5 \u00e5 bidra med- og stille faglige ressurser til disposisjon for \u00e5 sikre effektiv fremdrift. Side 3 av 5 Det registreres at regjeringen krever 100 mill. kr mer i bompengeandel enn summen som transportvirksomhetene spilte inn i deres NTP-framlegg. Dersom Bypakke Bergen alene skal bekoste dette vil det kun v\u00e6re ca. 600 mill. kr igjen i bypakken til resterende delstrekninger av ringvei \u00f8st. Videre byggetrinn p\u00e5 ringvei \u00f8st dr\u00f8ftes ikke, slik tidligere NTP-er har gjort, selv om regjeringen sl\u00e5r fast at \u00abBergen har det mest s\u00e5rbare veinettet av de store byene i form av begrensede muligheter for omkj\u00f8ring\u00bb. Vi er imidlertid kjent med at vegvesenet tilrettelegger for planoppstart Fj\u00f8sanger - Arna i 2024. Det er viktig at staten f\u00f8lger opp med konkrete bevillinger til delstrekkene V\u00e5gsbotn \u2013 Arna og Arna \u2013 Fj\u00f8sanger. Dersom Bergen skal f\u00e5 et helhetlig ringveisystem som f\u00f8rer gjennomgangstrafikken utenom Bergen sentrum er det avgj\u00f8rende at hele Ringvei \u00f8st realiseres. Om \u00f8vrige innspill til Meld. St.14 (2023-2024): Meld. St. 14 2023-2024 ser ut til \u00e5 ha st\u00f8rre oppmerksomhet p\u00e5 modenhet enn om det aktuelle samferdselsprosjekt ligger i f\u00f8rste eller andre seks\u00e5rsperiode. Det er i s\u00e5 fall nye signaler. Dersom det er gjort strukturelle endringer i NTP n\u00e5r det gjelder fremstilling og betydning av \u00e5 v\u00e6re i f\u00f8rste og siste seks\u00e5rsperiode, b\u00f8r det kommuniseres tydeligere. Det registreres at det er introdusert en planportef\u00f8lje p\u00e5 12-\u00e5r frem til 2036 og en ikke n\u00e6rmere tidfestet utviklingsportef\u00f8lje. Meld. St. 14 (2023-2024) fortsetter imidlertid \u00e5 rangere prosjekter i f\u00f8rste og siste seks\u00e5rsperiode, slik som tidligere praktisert. Flere st\u00f8rre prosjekt, som i gjeldende NTP er prioritert i f\u00f8rste seks\u00e5rsperiode, blir n\u00e5 nedprioriterert til utviklingsportef\u00f8ljen. Den \u00f8konomiske rammen er imidlertid reelt sett p\u00e5 samme niv\u00e5 som gjeldende NTP. Det er da et paradoks at regjeringen hevder at den forrige rammen var urealistisk. Det kan synes som at flere store prosjekt p\u00e5 Vestlandet som l\u00e5 i f\u00f8rste periode n\u00e5 settes p\u00e5 vent, mens det prioriteres igangsettelse av nye st\u00f8rre prosjekt p\u00e5 \u00d8stlandet som tidligere ikke har hatt prioritet, f.eks dobbeltspor mellom R\u00e5de og Fredrikstad. Det gj\u00f8r NTP-konseptet uforutsigbart. Transportvirksomhetenes NTP-framlegg gj\u00f8r opp status p\u00e5 klimagassutslipp fra transportsektoren, presenterer referansebaner framover og vurderer hva slags virkemidler som m\u00e5 til for at Norges klimam\u00e5lsetninger for 2030 og 2050 kan n\u00e5s. Det er urovekkende at Meld St. 14 (2023-2024) ikke svarer ut kjernesp\u00f8rsm\u00e5l om klimaavtrykket av prosjektene som foresl\u00e5s, hvilke ringvirkninger de har og hvordan en helhetlig NTP vil bringe oss n\u00e6rmere m\u00e5loppn\u00e5else. Regjeringen erkjenner at storbyomr\u00e5dene har en n\u00f8kkelrolle i transportsektorens klimaarbeid, og det forventes derfor at byene blir fulgt opp og gjort i stand til \u00e5 m\u00f8te utfordringene vi st\u00e5r overfor.\u00bb Til den muntlige h\u00f8ringen hadde byutviklingsbyr\u00e5den p\u00e5 forh\u00e5nd avklart at fylkesordf\u00f8rer framsnakket Bystyrets tre hovedprioriteter. Video av komit\u00e9h\u00f8ringen ligger offentlig tilgjengelig p\u00e5 Stortingets nettsider. Skriftlig h\u00f8ring i Transport- og kommunikasjonskomiteen hadde h\u00f8ringsfrist 24.april. Byr\u00e5det ved byutviklingsbyr\u00e5den sendte inn tiln\u00e6rmet likt innspill som til muntlig h\u00f8ring, med mindre tekstlige justeringer, se vedlegg 3. Merknader til Transport- og kommunikasjonskomiteen: Byutviklingsbyr\u00e5den har sammen med det regionale NTP-samarbeidet arbeidet med formuleringer til Transport- og kommunikasjonskomiteens behandling av Stortingsmeldingen. Byr\u00e5den sendte 23.mai 2024 ut f\u00f8lgende forslag til merknader p\u00e5 vegne av Bergen kommune (jf. vedlegg 4): \u00abBybanen til \u00c5sane Disse medlemmene viser til at regjeringen i planforslaget forplikter seg til \u00e5 medvirke til Bybanens forlengelse til \u00c5sane og den n\u00f8dvendige byggingen av ny Fl\u00f8yfjellstunnel som f\u00f8lge av det. Disse medlemmene legger til grunn at Side 4 av 5 medvirkningen kan skje i f\u00f8rste seks\u00e5rsperiode, med 70 % statlig finansiering av banedelen av prosjektet og at det forhandles om eventuell bompengeandel for Fl\u00f8yfjellstunnelen. Det er avgj\u00f8rende at Staten leverer effektivt p\u00e5 videre fremdrift av planarbeid, finansiering/investeringsbehov og tilh\u00f8rende n\u00f8dvendige prosesser for Fl\u00f8yfjellstunnelen, slik at Bergen f\u00e5r etablert en sv\u00e6rt n\u00f8dvendig beredskapsl\u00f8sning. Fellesprosjektet Arna - Stanghelle Disse medlemmene viser til prioriteringene av fellesprosjektet veg og bane Arna- Stanghelle (E16/Bergensbanen). Komiteen er kjent med at prosjektet gjennomf\u00f8res som et samarbeid mellom Statens Vegvesen og Bane NOR. Det gir spesielle utfordringer knyttet til budsjettfullmakter. Komiteen ber regjeringa utforme de n\u00f8dvendige budsjett- og delegasjonsfullmaktsvedtak som gj\u00f8r det mulig \u00e5 disponere midlene s\u00f8ml\u00f8st i fellesprosjektet. E39 V\u00e5gsbotn - Klauvaneset Disse representantene viser til omtale av prosjektet E39 V\u00e5gsbotn-Klauvaneset. Prosjektet skal delvis bompengefinansieres. E39 V\u00e5gsbotn \u2013 Klauvaneset er f\u00f8rste av tre byggetrinn p\u00e5 ringveg \u00d8st, et framtidig ringvegsystem som vil f\u00f8re gjennomgangstrafikken utenom Bergen sentrum og styrke beredskapen og redundansen for vegnettet i byen. Disse representantene legger til grunn at E39 V\u00e5gsbotn - Klauvaneset starter opp s\u00e5 snart planlegging er gjennomf\u00f8rt, og at prosjektet kan startes opp i f\u00f8rste seks\u00e5rsperiode ved bruk av bompenger, som prosjektet Figgjo-\u00c5lg\u00e5rd. Disse representantene vil understreke behovet for hurtig planfremdrift i dette prosjektet.\u00bb Med hilsen Christine Kahrs - byr\u00e5d for byutvikling Dokumentet er godkjent elektronisk. Vedlegg: 1. Anmodning om \u00e5 legge fram investeringsbeslutning for Fellesprosjektet Arna \u2013 Stanghelle av 18.04.2024. 2. Avslag p\u00e5 s\u00f8knad om deltakelse p\u00e5 muntlig h\u00f8ring i Transport- og kommunikasjonskomiteen av 08.04.2024. 3. H\u00f8ringsnotat til Meld. St. 14 (2023-2024) fra Bergen kommune av 24.04.2024. 4. Meld. St. 14 (2023-2024) om Nasjonal transportplan 2025-2036 \u2013 Framlegg til merknader fra Bergen kommune, datert 23.05.2024. Side 5 av 5 "
}