{
  "dokument_id": "3f9cd609-d234-561d-b64c-c4644d70a9bc",
  "doc_type": "case_attachment",
  "kommune": 5501,
  "tittel": "2024 Rammeplan for kulturskolen - overordnet del - h\u00f8ringsutkast - nordsamisk",
  "url": "https://innsyn.tromso.kommune.no/application/getMoteDokument?dokid=2001695294",
  "tekst": "KULTURSKUVLLA R\u00c1MMAPL\u00c1NA \u2013 kulturskuvla buohkaide Oassi GULASKUDDANEVTTOHUSAS 2024 guovvam\u00e1nnu Davvis\u00e1megillii 1 \u00c1LGGAHUS \u00abDus lea riekti d\u00e1idagii ja kultuvrii! Danne kulturskuvla galg\u00e1 leat oassi du eallimis \u2013 dat galg\u00e1 oaidnit du ja du bero\u0161tumiid. Seamm\u00e1s dat galg\u00e1 h\u00e1stalit du, dat galg\u00e1 rahpat du \u010dalmmiid ja gulu o\u0111\u0111a \u00e1\u0161\u0161iide, ja dat galg\u00e1 gullat oktii servodagain du birra. Kulturskuvla galg\u00e1 jearr\u00e1t dus r\u00e1\u0111iid ja leat doppe gos don leat ja \u010d\u00e1jehit dutnje m\u00e1htu ja \u00e1\u014bgiru\u0161\u0161ama mii das lea\u00bb. Davviriikkala\u0161 kulturskuvlajulgga\u0161tus D\u00e1idda ja kultuvra h\u00e1bmejit gulleva\u0161vuo\u0111a, searvevuo\u0111a ja searvama arena, mii lea demokratiija eaktun Norggas. Gielddala\u0161 kulturskuvllas lea deh\u00e1la\u0161 rolla norgga oahpahusvuog\u00e1dagas, b\u00e1ikk\u00e1la\u0161 d\u00e1idda- ja kultureallimis ja sosi\u00e1la guoddeva\u0161vuo\u0111a ovttasdoaibmi aktevran b\u00e1ikk\u00e1la\u0161 servodagas. Kulturskuvllat f\u00e1llet aktivitehtaid ja oahpahusa d\u00e1idda- ja kulturf\u00e1gain buot riikka gielddain, ja das lea m\u00e1\u014bggabealat d\u00e1idda- ja kulturdoaibma. Kulturskuvllat addet oahpahusa mii \u00e1immahu\u0161\u0161\u00e1 m\u00e1n\u00e1id ja nuoraid d\u00e1rbbu ja rievtti searvat d\u00e1idda- ja kulturaktivitehtaide. B\u00e1ikk\u00e1la\u0161 d\u00e1idda- ja kultureallimis kulturskuvllat leat ovttasdoaibmi aktevra ja veahkehit maidd\u00e1i ovd\u00e1nit ja l\u00e1idestit profe\u0161\u0161unealla d\u00e1idda- ja kultursuorg\u00e1i. Kulturskuvllain lea erenoam\u00e1\u0161 ovddasv\u00e1st\u00e1dus m\u00e1n\u00e1ide ja nuoraide, muhto dain leat eanet f\u00e1laldagat: ollesolbmuide ja boarr\u00e1siidda, ja erenoam\u00e1\u017eit olles b\u00e1ikk\u00e1la\u0161 servodahkii, mii iluin beass\u00e1 v\u00e1sihit d\u00e1idaga ja kultuvrra mii ovd\u00e1nahttojuvvo aktiivvala\u0161 b\u00e1ikk\u00e1la\u0161 kulturf\u00e1laldaga bokte. D\u00e1idda- ja kultur\u00e1rbbi h\u00e1ldda\u0161eaddjin Norggas kulturskuvllat h\u00e1liidit f\u00e1llat f\u00e1laldagaid buohkaide, olles eallima \u2013 kulturskuvlla vi\u0161uvdna lea leat Kulturskuvla buohkaide. Kulturskuvllat \u00e1immahu\u0161\u0161et kultur\u00e1rbbi, ovttas kultuvrrala\u0161 girj\u00e1ivuo\u0111ain, eami\u00e1lbmotperspektiivva ja d\u00e1l\u00e1\u00e1iggekultuvrra. Dihtomielala\u0161vuohta b\u00e1ikk\u00e1la\u0161 \u00e1rbevieruid h\u00e1rr\u00e1i \u2013 kombinerejuvvon o\u0111\u0111a oaiviliiguin ja ovdanbuktimiiguin \u2013 nanne b\u00e1ikk\u00e1la\u0161 servodagaid ja seamm\u00e1s o\u0111asmahtt\u00e1 d\u00e1idda- ja kultureallima. \u010calmmustahttin dihtii kulturskuvlla m\u00e1\u014bggabealat d\u00e1idda- ja kulturdoaimma, de kulturskuvlla f\u00e1laldat lea vuo\u0111\u0111uduvvon golmma gea\u0111gejuolg\u00e1i: oahppan, geah\u010d\u010daladdan ja guoddeva\u0161vuohta. Gea\u0111gejuolggit leat mihtilmasat buot kulturskuvlla aktivitehtain, ja daid dahk\u00e1 vejola\u017e\u017ean kulturskuvlla profe\u0161\u0161unealla d\u00e1idda- ja kulturf\u00e1gala\u0161 gealbbu bokte. Guoddeva\u0161vuo\u0111aperspektiiva d\u00e1n oktavuo\u0111as lokte ovdan mearkka\u0161umi kultuvrra rollas h\u00e1bmet aktiivvala\u0161 ja f\u00e1tmmasteaddji demokratiija ja eallinkvalitehta ovttaskas olbmuide. Kulturskuvla doaimmaha ie\u017eas barggu laga\u0161 ovttasbargguin gieldda ear\u00e1 resurssaiguin. Ovttasdoaibmi aktevran kulturskuvla lea mielde nannemin kultuvrrala\u0161 gealbbu ja geah\u010d\u010daladdama b\u00e1ikk\u00e1la\u0161 servodagas geatnegahtti ovttasbarggu bokte skuvla-, kultur-, dearvva\u0161vuo\u0111a- ja \u010d\u00e1lgosektoriin. D\u00e1t ovttasbargu lea buot gieldda \u00e1ssiid v\u00e1r\u00e1s, ja kulturskuvla b\u00e1ikk\u00e1la\u0161 jo\u0111ihanf\u00e1pmun \u010datn\u00e1 skuvlla ja asto\u00e1iggi. Kulturskuvla \u00e1immahu\u0161\u0161\u00e1 d\u00e1idda- ja kulturf\u00e1gaid girj\u00e1ivuo\u0111a. Dan bargu lea ovd\u00e1nahttit d\u00e1iddaf\u00e1gala\u0161 gealbbu ja ovdanbuktind\u00e1idduid ja maidd\u00e1i kreativitehta, kritihkala\u0161 oainnu ja 2 kultuvrrala\u0161 ja sosi\u00e1la gealbbu. D\u00e1idda- ja kulturbarggu bokte ovd\u00e1nahttojuvvo fantasiija ja \u00e1iccalmasvuohta, ja go lea oassev\u00e1ldi kultuvrrala\u0161 searvevuo\u0111ain, de ovd\u00e1nahttojuvvo oadjebasvuohta ja \u00e1ddejupmi dasa maid olmmo\u017ein mearkka\u0161a leat, okto ja ovttas ear\u00e1iguin \u2013 d\u00e1t leat eallinh\u00e1ldda\u0161eami ja oahppoh\u00e1bmema vuo\u0111\u0111o\u00e1\u0161\u0161it. Vai lea kulturskuvla buohkaide, de kulturskuvla ohcala ie\u017eas ulbmiljoavkkuid proseassaid bokte main lea duohta mielv\u00e1ikkuheapmi ja ovttasdoaibman. N\u00e1 viiddiduvvo rekrutteren ja sihkkarast\u00e1 kulturskuvlla f\u00e1laldaga beasatla\u0161vuo\u0111a ja relev\u00e1nssa. M\u00e1n\u00e1id ja nuoraid galg\u00e1 guldalit ja f\u00e1tmmastit kulturskuvlla barggus juohke d\u00e1sis. Kulturskuvla ovttasdoaibm\u00e1 ear\u00e1 gielddala\u0161 b\u00e1lvalussurggiiguin ja relev\u00e1nta b\u00e1lvalusaiguin gielddas \u2013 vai v\u00e1ikkuha buori eallimii gielddas. Kulturskuvllas mii lea buohkaide, lea alla d\u00e1idda- ja kulturgealbu ja m\u00e1\u014bggabealat f\u00e1laldagat. Golbma gea\u0111gejuolggi oahppama, geah\u010d\u010daladdama ja guoddeva\u0161vuo\u0111a bokte \u00e1immahu\u0161\u0161ojuvvo kulturskuvlla spesifihkka d\u00e1idda- ja kulturdoaibma ovttas kulturskuvlla sosi\u00e1la servodatla\u0161 doaimmain. 1. kapihtal v\u00e1lddaha kulturskuvlla servodatdoaimma, nu mo d\u00e1t bargu boaht\u00e1 ovdan l\u00e1gain, konven\u0161uvnnain ja stuorradiggedie\u0111\u00e1husain. 2. kapihtal v\u00e1lddaha kulturskuvlla \u00e1ddejumi doaimmas 1. kapihttala vuo\u0111ul, ja m\u00e1inna\u0161a kulturskuvlla \u00e1rvovuo\u0111u ja mihttomeriid. 3. kapihttalis v\u00e1lddahuvvo kulturskuvlla praksis ja organiseren, ja 4. kapihtal ges v\u00e1lddaha kvalitehtabarggu, rollaid ja ovddasv\u00e1st\u00e1dusa kulturskuvllas, mii lea \u010dadnon kulturskuvlla praksisii, nu go lea \u010dilgejuvvon 3. kapihttalis. 3 1. KULTURSKUVLLA SERVODATBARGU 1.1 Kulturskuvlla \u010danastupmi l\u00e1gaide ja konven\u0161uvnnaide Kulturskuvla lea \u010danastuvvon oahpahusl\u00e1hkii ja lea mielde deavdimin Norgga geatnegasvuo\u0111aid ON-konven\u0161uvnnain olmmo\u0161vuoigatvuo\u0111aid birra ja UNESCO- konven\u0161uvnnain. Kulturskuvlla servodatdoaibma \u00e1ddejuvvo maidd\u00e1i relev\u00e1nta stuorradiggedie\u0111\u00e1husaid ja ear\u00e1 \u00e1iggis \u00e1ig\u00e1i gustova\u0161 pl\u00e1na- ja stivrendokumeanttain. 1.1.1 Oahpahusl\u00e1hka Kulturskuvlla servodatdoaibma lea \u010danastuvvon oahpahusl\u00e1ga 26. kapihttalii1, mii cealk\u00e1 ahte buot gielddain galg\u00e1 leat kulturskuvlaf\u00e1laldat: \u00a7 26-1 Kulturskuvla: Gielddas galg\u00e1 leat kulturskuvlaf\u00e1laldat m\u00e1n\u00e1ide ja nuoraide, mii lea organiserejuvvon skuvlla ja kultureallima olis. \u00a7 26-2 Kulturskuvlla ulbmil: Kulturskuvla galg\u00e1 l\u00e1h\u010dit dili nu, ahte oahppit besset searvat ie\u0161gu\u0111et aktivitehtaide main besset oahppat, v\u00e1sihit, h\u00e1bmet ja gaskkustit kultuvrrala\u0161 ja d\u00e1iddala\u0161 ovdanbuktimiid, oadjebas ja buori skuvlabirrasis. 1.1.2 ON-konven\u0161uvnnat olmmo\u0161vuoigatvuo\u0111aid birra ja UNESCO-konven\u0161uvnnat Kulturskuvlla ulbmilat ja mihttomearit leat mielde \u00e1immahu\u0161\u0161amin Norgga geatnegasvuo\u0111aid riikkaidgaskasa\u0161 konven\u0161uvnnain. ON m\u00e1n\u00e1idkonven\u0161uvnna 30. ja 31. artihkkalat 2 M\u00e1n\u00e1id vuoigatvuo\u0111at d\u00e1idagii ja kultuvrii leat \u010d\u00e1llojuvvon m\u00e1n\u00e1idkonven\u0161uvnna 31. artihkkalii mii dohkkeha m\u00e1n\u00e1 \u00abrievtti vuoi\u014b\u014basteapm\u00e1i ja asto\u00e1ig\u00e1i ja asto\u00e1iggedoaimmaide mat heivejit m\u00e1n\u00e1 ahk\u00e1i, ja rievtti searvat kultureallimii ja d\u00e1iddala\u0161 doaimmaide.\u00bb Dasto \u010duo\u017e\u017eu ahte \u00abbealit galget \u00e1rvvusatnit ja ovddidit m\u00e1n\u00e1 rievtti oll\u00e1sit searvat kultuvrrala\u0161 ja d\u00e1iddala\u0161 eallimii, ja sii galget movttiidahttit beassat heivvola\u0161 ja seamma vejola\u0161vuo\u0111aide kultuvrrala\u0161, d\u00e1iddala\u0161 ja vuoi\u014b\u014bastan- ja asto\u00e1iggedoaimmain.\u00bb Kulturskuvla \u010dujuha m\u00e1n\u00e1idkonven\u0161uvnna 30. artihkkalii ja v\u00e1ld\u00e1 ovddasv\u00e1st\u00e1dusa sihkkarastit ahte m\u00e1n\u00e1t ja nuorat \u010dearddala\u0161, oskkola\u0161 ja gielala\u0161 minoritehtain, dahje m\u00e1n\u00e1t ja nuorat geat gullet eami\u00e1lbmogii, besset \u00abeallit ie\u017easet kultuvrra mielde, dovddastit ja doaimmahit ie\u017easet oskku, dahje geavahit ie\u017easet giela\u00bb. 1 L\u00e1hka vuo\u0111\u0111oskuvllaoahpahusa ja joatkkaskuvllaoahpahusa birra (oahpahusl\u00e1hka) - Lovdata 2 ON m\u00e1n\u00e1idkonven\u0161uvnna 30. ja 31. artihkkalat (ON) 4 ON konven\u0161uvdna vuoigatvuo\u0111aid birra olbmuid geain leat hedjonan doaibmann\u00e1vccat3 Kulturskuvla buohkaide mearkka\u0161a v\u00e1ldit erenoam\u00e1\u0161 ovddasv\u00e1st\u00e1dusa dasa ahte buohkat gielddas, geat dan h\u00e1liidit, besset searvat kulturskuvlla aktivitehtaide ja oahpahussii, ja ahte f\u00e1laldagat leat heivehuvvon nu ahte dat leat ol\u00e1muttola\u010d\u010dat buohkaide. UNESCO-konven\u0161uvdna g\u00e1httet vuoi\u014b\u014bala\u0161 kultur\u00e1rbbi4 Kulturskuvla rahp\u00e1 vejola\u0161vuo\u0111a m\u00e1\u014bggabealat ja geavahuvvon kultur\u00e1rbedoahpagii, mii f\u00e1tmmasta eami\u00e1lbmogiid, nation\u00e1la minoritehtaid ja o\u0111\u0111a \u00e1lbmotjoavkkuid, ja sulastahtt\u00e1 rikkes ja ovttastuvvon kultursearvevuo\u0111a. Kulturskuvla searv\u00e1 b\u00e1ikk\u00e1la\u0161 m\u00e1\u014bggabealatvuo\u0111a- ja f\u00e1tmmastanbargui ovttas gieldda ear\u00e1 b\u00e1lvalusaiguin, ja das leat m\u00e1vssola\u0161 v\u00e1ikkuhusat guoddeva\u0161 boahtte\u00e1ig\u00e1i. UNESCO-konven\u0161uvdna g\u00e1httet ja ovddidit kulturovdanbuktimiid m\u00e1\u014bggabealatvuo\u0111a5 Kulturskuvla l\u00e1h\u010d\u00e1 m\u00e1\u014bggabealat kulturovdanbuktimiidda main demokratiija, gierdava\u0161vuohta, sosi\u00e1la vuoiggala\u0161vuohta ja lotnolas \u00e1rvvusatnin leat guovdd\u00e1\u017eis. 1.1.3 Eami\u00e1lbmotvuoigatvuo\u0111at Norga lea vuoll\u00e1i\u010d\u00e1ll\u00e1n ILO-konven\u0161uvnna nr. 169 eami\u00e1lbmogiid ja \u010dearddala\u0161 \u00e1lbmogiid h\u00e1rr\u00e1i ie\u0161heanala\u0161 st\u00e1htain. Norggas lea erenoam\u00e1\u0161 ovddasv\u00e1st\u00e1dus l\u00e1h\u010dit dili nu ahte s\u00e1mi \u00e1lbmot eami\u00e1lbmogin s\u00e1htt\u00e1 sihkkarastit ja ovd\u00e1nahttit ie\u017eas giela, kultuvrra ja servodateallima, g\u010d. Vuo\u0111\u0111ol\u00e1ga \u00a7 108. Okta eaktu dasa ahte s\u00e1pmela\u010d\u010dain galg\u00e1 leat ealli ja girj\u00e1s kultuvra, lea ahte d\u00e1idda- ja kulturovdanbuktimat seailluhuvvojit boahtteva\u0161 buolvvaide. Kulturskuvllas lea deh\u00e1la\u0161 ovddasv\u00e1st\u00e1dus f\u00e1llat buot ohppiide aktivitehtaid ja oahpahusa s\u00e1mi kulturovdanbuktimiin, mas min oktasa\u0161 \u00e1rvvut ja historj\u00e1 deattuhuvvo. Kulturskuvllat giellamovttiidahttingielddain ja gielddain main leat ovttasbargo\u0161iehtadusat S\u00e1medikkiin, galget ie\u017easet \u00e1ssiide l\u00e1h\u010dit s\u00e1mi giella- ja kulturf\u00e1laldaga. Kulturskuvllat v\u00e1ldet danne lunddola\u0161 ovddasv\u00e1st\u00e1dusa ovd\u00e1nahttit aktivitehta- ja oahpahusf\u00e1laldaga maidd\u00e1i s\u00e1mi guovlluin. g\u010d. L\u00e1hka S\u00e1medikki ja ear\u00e1 s\u00e1mi riektedil\u00e1la\u0161vuo\u0111aid birra (s\u00e1mel\u00e1hka) 1.2 Kulturskuvlla ulbmil 3 Konven\u0161uvdna vuoigatvuo\u0111aid birra olbmuide geain leat hedjonan doaibmann\u00e1vccat (ON) 4 https://www.regjeringen.no/no/tema/kultur-idrett-og-f rivillighet/innsiktsartikler/Internasjonalt- kultursamarbeid/UNESCO/id766556/ 5 https://www.regjeringen.no/no/tema/kultur-idrett-og-f rivillighet/innsiktsartikler/Internasjonalt- kultursamarbeid/UNESCO/id766556/ 5 Kulturskuvlla ulbmil lea vuoigatvuo\u0111avuo\u0111\u0111uduvvon oahpahusl\u00e1hkii \u00a7 26-2. Kulturskuvlla ulbmil \u010doahkk\u00e1igessojuvvo Die\u0111. St. 18 (2020\u20132021)6 2. KULTURSKUVLLA \u00c1DDEJUPMI DOAIMMAS 2.1 Kulturskuvlla \u00e1rvovuo\u0111\u0111u Kulturskuvlla \u00e1rvvut leat vuo\u0111\u0111uduvvon olmmo\u0161vuoigatvuo\u0111aide ja oidnet juohke olbmo riggodahkan. Kulturskuvllas lea humanisttala\u0161 olmmo\u0161oaidnu ja \u00e1immahu\u0161\u0161\u00e1 servodat\u00e1rvvuid nugo olmmo\u0161\u00e1rvvu, cealkinfriddjavuo\u0111a, demokratiija ja rievtti searvat muhtun searvevuhtii. Mielv\u00e1ikkuheami, oaivilduddjoma, f\u00e1tmmasteami ja m\u00e1\u014bggabealatvuo\u0111a \u00e1immahu\u0161\u0161ama bokte kulturskuvla lea kulturskuvla buohkaide. Searvevuohta Norggas f\u00e1tmmasta eanet ahte eanet m\u00e1\u014bggabealat kultuvrrala\u0161 ovdanbuktimiid. Go dohkkeha ja \u010dalmmustahtt\u00e1 m\u00e1\u014bggabealatvuo\u0111a, de kulturskuvla lea mielde seailluheamen ja o\u0111asmahttimin kultur\u00e1rbbi. M\u00e1httu ie\u017eas kultuvrra birra ja oadjebasvuohta ie\u017eas identitehtii duddjo \u00e1rvvusatnima ja bokt\u00e1 s\u00e1hkkiivuo\u0111a ear\u00e1ide. D\u00e1idda- ja kulturaktivitehtat h\u00e1bmejit gulleva\u0161vuo\u0111a ja sosi\u00e1la searvevuo\u0111a arena, ja s\u00e1htt\u00e1 movttiidahttit olbmuid searvat sierramielala\u0161vuo\u0111asearvevuhtii mii lea doaibmi demokratiija eaktu. Ie\u017eas \u00e1rvovuo\u0111uin ja praksisain kulturskuvla v\u00e1ikkuha sosi\u00e1la guoddeva\u0161vuhtii, sihke ovttaskas olbmui ja servodahkii. 2.2 Kulturskuvlla golbma gea\u0111gejuolggi Kulturskuvla lea profe\u0161\u0161unealla d\u00e1idda- ja kulturf\u00e1gala\u0161 resursa gieldda \u00e1ssiide. Kulturskuvlla ulbmila ja \u00e1rvvuid vuo\u0111ul kulturskuvlla aktivitehtat leat vuo\u0111\u0111uduvvon golmma gea\u0111gejuolg\u00e1i: oahppan, geah\u010d\u010daladdan ja guoddeva\u0161vuohta. Golbma gea\u0111gejuolggi leat mihtilmasat buot kulturskuvlla aktivitehtain ja go duste ovttaskas olbmuid, ja daid dahk\u00e1 vejola\u017e\u017ean kulturskuvlla profe\u0161\u0161unealla d\u00e1idda- ja kulturf\u00e1gala\u0161 gealbbu bokte. \u2022 Oahppan: Kulturskuvla add\u00e1 d\u00e1idda- ja kulturf\u00e1gala\u0161 oahpahusa, vai buohkat geat dan h\u00e1liidit, s\u00e1httet ovd\u00e1nahttit d\u00e1iddaf\u00e1gala\u0161 gealbbu ie\u017easet eavttuid, s\u00e1valdagaid ja ambi\u0161uvnnaid vuo\u0111ul. (G\u010d. \u00a7 26-2 OAHPPAT) \u2022 Geah\u010d\u010daladdan: Kulturskuvla dahk\u00e1 d\u00e1iddala\u0161 geah\u010d\u010daladdama vejola\u017e\u017ean servodagas masa dat gull\u00e1, buot m\u00e1n\u00e1id ja nuoraid v\u00e1r\u00e1s, ja maidd\u00e1i ear\u00e1 6 Die\u0111. St. 18 (2020\u20132021) Oppleve, skape, dele \u2014 Kunst og kultur f or, med og av barn og unge 6 ulbmiljoavkkuid v\u00e1r\u00e1s olles b\u00e1ikk\u00e1la\u0161 servodagas D\u00e1iddala\u0161 geah\u010d\u010daladdan arvvosmahtt\u00e1 hutkanilu, movtta ja suokkardanhuova go rahp\u00e1 vejola\u0161vuo\u0111aid o\u0111\u0111a hutkosiidda, \u010dovdosiidda ja perspektiivvaide. (G\u010d. \u00a7 26-2 H\u00c1BMET ja V\u00c1SIHIT ja GASKKUSTIT) \u2022 Guoddeva\u0161vuohta: Kulturskuvla h\u00e1bme eallinkvalitehta ja sosi\u00e1la guoddeva\u0161vuo\u0111a go h\u00e1ldda\u0161a alla d\u00e1idda- ja kulturf\u00e1gala\u0161 gealbbu ovttas gieldda ear\u00e1 b\u00e1lvalusf\u00e1laldagaiguin ja eaktod\u00e1htola\u0161 surggiin. (G\u010d. kulturskuvlla \u00e1rvovuo\u0111u) Guoddeva\u0161vuo\u0111as lea s\u00e1hka olbmuid gaskavuo\u0111ain guhtet guimmiidasaset, d\u00e1idagii ja lundui. Guoddeva\u0161vuo\u0111a dimen\u0161uvnnat kulturskuvllas \u00e1ddejuvvot v\u00e1rra buoremusat s\u00e1megiel birgejumi-doahpagiin: \u00abBirgejupmi doalaha olbmuid, b\u00e1ikegottiid, eanadagaid, birrasa ja ekovuog\u00e1dagaid \u010doahkis. Lea ollisla\u0161 jurdda\u0161eapmi fuolaheamis ja ovd\u00e1nahttimis min oktasa\u0161 luondduriggodagaid ja \u00e1rvvuid, maidda mis buohkain lea ovttaskas ja kollektiiva ovddasv\u00e1st\u00e1dus.\u00bb (S\u00e1mediggeh\u00e1lddahusa bajitd\u00e1si strategiija, 2022) Kulturskuvla h\u00e1bme vejola\u0161vuo\u0111aid, gos olbmot deaivvadit ja fuobm\u00e1jit o\u0111\u0111a perspektiivvaid, mas m\u00e1htestuvvan ja hutkanillu \u0161add\u00e1, ja mas \u00e1rbevierut ja kultur\u00e1rbi deaivvadit innova\u0161uvnnain ja o\u0111\u0111a impulssaiguin. N\u00e1 kulturskuvla lea mielde h\u00e1bmemin doaivaga boahtte\u00e1ig\u00e1i, sihke ovttaskas olbmui ja olles servodahkii. 3. KULTURSKUVLLA PRAKSIS 3.2 Kulturskuvlla f\u00e1gat Kulturskuvlla f\u00e1gat leat \u00e1rbevirola\u010d\u010dat leama\u0161 d\u00e1nsun, musihkka, sirkus, hutk\u00e1s \u010d\u00e1llin, te\u00e1hter ja visu\u00e1la d\u00e1idda7. Servodagas oppala\u010d\u010dat deattuhuvvo eanet ahte eanet f\u00e1gaidrasttildeaddjivuohta, ovttash\u00e1bmen ja m\u00e1\u014bggamedialitehta (sisdoallobuvttadeapmi m\u00e1\u014bgga vuo\u0111\u0111ovuog\u00e1dagas, doaim.meark.). Teknologala\u0161 ja digit\u00e1la ovd\u00e1neamis leat o\u0111\u0111a g\u00e1ib\u00e1dusat ja addet o\u0111\u0111a vejola\u0161vuo\u0111aid. D\u00e1t v\u00e1ikkuha maidd\u00e1i kulturskuvlla f\u00e1gala\u0161vuhtii, mii hukse f\u00e1gagealbbu ja f\u00e1ll\u00e1 oahpahusa mii v\u00e1stida servodaga d\u00e1rbbuide ja o\u0111\u0111a vejola\u0161vuo\u0111aide. Kulturskuvla jurdda\u0161a danne d\u00e1idda- ja kulturf\u00e1gaid o\u0111\u0111a oktavuo\u0111ain ja kombina\u0161uvnnain ja oassin f\u00e1gaidrasttildeaddji b\u00e1lvalus- ja kursaf\u00e1laldagain gielddas. 7 R\u00e1mmapl\u00e1na > Norgga kulturskuvlar\u00e1\u0111\u0111i (kulturskoleradet.no) 7 S\u00e1mi kulturf\u00e1gaid bokte kulturskuvla v\u00e1ld\u00e1 erenoam\u00e1\u0161 ovddasv\u00e1st\u00e1dusa aktivitehtaide ja oahpahussii man vuo\u0111\u0111un leat s\u00e1mi giella, kultuvra ja \u00e1rbem\u00e1httu. D\u00e1t f\u00e1laldagat leat erenoam\u00e1\u017eit s\u00e1mi \u00e1lbmogii ja maidd\u00e1i mu\u0111ui \u00e1lbmogii. Vai s\u00e1htt\u00e1 f\u00e1llat geasuheaddji f\u00e1laldagaid ja olahit o\u0111\u0111a ulbmiljoavkkuid \u2013 ja nu leat kulturskuvla buohkaide \u2013 de kulturskuvla deattuha m\u00e1\u014bggabealatvuo\u0111a ie\u017eas oahpahusf\u00e1laldagain. Kulturskuvlla f\u00e1gat leat danne d\u00e1idda- ja kulturf\u00e1gat viiddes \u00e1ddejumis, mii f\u00e1tmmasta sihke \u00e1rbevirola\u0161 \u0161\u00e1\u014b\u014beriid ja ovdanbuktimiid, ja o\u0111\u0111a ja ovttastuvvon f\u00e1gaid. 8 "
}