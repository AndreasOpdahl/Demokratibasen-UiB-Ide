{
  "dokument_id": "ed52a201-ae80-561d-98e5-585d42a4d442",
  "doc_type": "case_presentation",
  "kommune": 5501,
  "tittel": "Forskrift om gebyrer for saksbehandling og kontroll etter forurensningsregelverket, Troms\u00f8 kommune, Troms fylke",
  "url": "https://innsyn.tromso.kommune.no/application/getMoteDokument?dokid=2001796654",
  "tekst": "Arkivsaksnr. 23/20203-8 Saksbehandler Erik Nilsen Saksgang M\u00f8tedato Kommune- og byutviklingsutvalget 29.08.2024 43/24 Formannskapet 03.09.2024 Kommunestyret 11.09.2024 Forskrift om gebyrer for saksbehandling og kontroll etter forurensningsregelverket, Troms\u00f8 kommune, Troms fylke Kommunedirekt\u00f8rens innstilling til vedtak: Forskrift om gebyrer for saksbehandling og kontroll etter forurensningsregleverket vedtas. Stig Tore Johnsen Mette Moh\u00e5g Kommunedirekt\u00f8r Avdelingsdirekt\u00f8r 1 Hva saken gjelder Forskriften har som form\u00e5l \u00e5 gi kommunen hjemmel til \u00e5 dekke kostnadene ved saksbehandling, tilsyn og kontroll som kommunen har som forurensningsmyndighet etter forurensningsloven og forurensningsforskriften. Forskriften omfatter forhold der kommunen er myndighet etter bestemmelser gitt i forurensningsforskriftens kapitler 12, 13 ,15 og 15A. Forskrifter omfatter gebyr for saksbehandling, tilsyn og kontroll med: - Utslipp av sanit\u00e6rt avl\u00f8psvann fra bolighus, hytter og lignende - Utslipp av kommunalt avl\u00f8psvann fra mindre tettbebyggelser - Utslipp/p\u00e5slipp av oljeholdig vann - P\u00e5slipp av fettholdig vann Troms\u00f8 kommune har benyttet seg av Momentum Solutions / Visma i prosessen, for \u00e5 forsikre oss om at forskriften har form og innhold som den skal ha. Utkast til forskrift har v\u00e6rt p\u00e5 h\u00f8ring i 3 uker, med h\u00f8ringsfrist 14. juni 2024. H\u00f8ringen har v\u00e6rt annonsert i ukeannonse fra kommunen i avisene og p\u00e5 nettsiden. Den har ogs\u00e5 v\u00e6rt sendt ut til aktuelle h\u00f8ringsinstanser. Troms\u00f8 kommune har mottatt en tilbakemelding p\u00e5 forskriften, hvor en av merknadene ble tatt til f\u00f8lge. Saksutredning Kommuneloven \u00a7 15-1 fastsl\u00e5r at samlet selvkost for en tjeneste skal tilsvare merkostnaden ved \u00e5 yte tjenesten. Forurensningsforskriften \u00a7 11-4 fastsetter at gebyrene skal settes slik at de samlet ikke overstiger kommunens kostnader ved saksbehandling eller kontrollordningen, jf. forurensningsloven \u00a7 15a. Rammene for gebyrene m\u00e5 fastsettes i kommunal forskrift. Gebyrinntektene kan finansiere alle n\u00f8dvendige kostnader tilknyttet gebyromr\u00e5det. Ved beregning av selvkost skal forskrift for beregning av selvkost legges til grunn. Over- eller underskudd i det enkelte \u00e5r avsettes til eller trekkes fra bundne driftsfond. Gebyrene kan ikke brukes til \u00e5 finansiere andre deler av kommunal drift. 2 Troms\u00f8 kommune har i dag f\u00f8lgende gebyrer som dekker kommunens ressursbruk knyttet til saksbehandling av utslippstillatelser og tilsyn/kontroll av anlegg: Saksbehandlings- og kontrollgebyr Gebyrsats Forenklet behandling av utslippstillatelse Kr 2 192, 40 Gjelder ved fornyelse/endring av eksisterende anlegg Utslippstillatelse 1 - 49 PE (Forurens. forskr. kap. 12 ) Kr 5 204, 34 Utslippstillatelse over 49 PE (Forurens. forskr. kap. 13 ) Kr 10 690,56 P\u00e5slippstillatelse fettavskillere (Forurens. forskr. kap. 15A ) Kr 5 229,40 P\u00e5slippstillatelse oljeavskillere (Forurens. forskr. kap. 15 ) Kr 5 229,40 Kontrollgebyr slamavskillere 1 - 49 PE Kr 4 206,28 Kontrollgebyr slamavskillere. Anlegg 50-100 PE Kr 7 653,56 Kontrollgebyr slamavskillere. Anlegg 101-500 PE Kr 11 132,17 Kontrollgebyr slamavskillere. Anlegg over 500 PE Kr 13 003,02 Kontrollgebyr slamavskillere. Fritidsbolig Kr 3051,61 Kommunen har i dag ikke hjemmel til \u00e5 kreve \u00e5rlige kontroll-/tilsynsgebyr etter kapittel 12, 13, 15 og 15A i forurensningsforskriften. Kontrollgebyret i kommunes gebyrregulativ er engangsgebyrer som faktureres ved utf\u00f8rt tilsyn/kontroll. I ny forskrift omhandler \u00a7\u00a7 1-3 til 1-9 overordnende regler om gebyrplikt og innkreving av gebyr. I gebyrforskriften har kapitlene en todelt gebyrinndeling. Det vil si at tiltakshaver/byggherre betaler b\u00e5de gebyr for saksbehandling og gebyr for kontroll/tilsyn. Gebyret for saksbehandling er et engangsgebyr, mens gebyr for kontroll/tilsyn vil v\u00e6re et \u00e5rlig gebyr. I \u00a7 1-4 er det fastsatt at gebyr for kontrolltiltak kan fastsettes som \u00e5rlige gebyrer, selv om kontrolltiltak for det enkelte anlegg gjennomf\u00f8res sjeldnere enn hvert \u00e5r. Dette er i tr\u00e5d med Milj\u00f8direktoratets veiledning til forurensningsforskriften \u00a7 11-4 (https://www.miljodirektoratet.no/regelverk/forskrifter/forurensningsforskriften/avlop-kommentarer/). Gebyrsatsene for 2025 beregnes i l\u00f8pet av h\u00f8sten 2024. For \u00e5 beregne gebyrsatsene for saksbehandling multipliseres tjenestens timesats med arbeidsmengden som kommunen i gjennomsnitt bruker p\u00e5 den enkelte sakstype. Gebyrsatser vil beregnes med utgangspunkt i budsjett for 2025 og \u00f8nsket dekningsgrad for gebyromr\u00e5det. De konkrete satsene vil derfor ikke v\u00e6re kjent f\u00f8r budsjettarbeidet er sluttf\u00f8rt og budsjettsaken er lagt frem for kommunestyret. Kapittel 2 i forskriften omhandler gebyr for saksbehandling og kontroll med utslipp av sanit\u00e6rt avl\u00f8psvann mindre enn 50pe. Det gjelder typisk slamavskillere, infiltrasjonsanlegg, minirenseanlegg mv. for eiendommer som ikke er kobler til kommunens avl\u00f8psnett. Kapittel 3 omhandler gebyr for saksbehandling og kontroll med utslipp av kommunalt avl\u00f8psvann fra mindre tettbebyggelser. Dette gjelder utslipp av kommunalt avl\u00f8psvann fra tettbebyggelse med samlet utslipp mindre enn 2000 pe til ferskvann, mindre enn 2000 pe til elvemunning eller mindre enn 10.000 pe til sj\u00f8. I slike tilfeller er det alts\u00e5 kommunen som er forurensningsmyndighet for kommunen selv. Kapittel 4 omhandler gebyr for saksbehandling og kontroll med utslipp eller p\u00e5slipp av oljeholdig avl\u00f8psvann. I sentral forskrift er det listet opp hvilke anlegg som omfattes av p\u00e5legg om saksbehandling og kontroll, bl.a. bensinstasjoner, vaskehaller og motorverksteder. 3 Kapittel 5 omhandler gebyr for saksbehandling og kontroll av fettholdig avl\u00f8psvann fra virksomhet. N\u00e6ringsmiddelprodusenter, restauranter og lignende er typiske virksomheter som omfattes av denne bestemmelsen. Konklusjon Forskriften vedtas og kunngj\u00f8res Vedtakskompetanse Kommunestyret Vedlegg Troms\u00f8 kommune - Gebyrforskrift forurensningsmyndighet F\u00f8lgebrev til forskrift om gebyrer for saksbehandling og kontroll etter forurensningsregelverket Merknadsbehandling H\u00f8ringssvar 4 "
}