{
  "dokument_id": "a3eeab32-8ec2-5ff6-88dd-ad462ee0cbdb",
  "doc_type": "case_attachment",
  "kommune": 4601,
  "tittel": "Brukker\u00e5d",
  "url": "https://bergen.kommune.no/politikere-utvalg/api/fil/bk360/11717104/Brukkerad",
  "tekst": "Innspill etter vedtak i Eldrer\u00e5det i Bergen, sak 147/24, eventuell revisjon av mandatet for Brukerr\u00e5d i sykehjemmene Brukerr\u00e5dene har kommet under debatt. Jeg viser til behandling i eldrer\u00e5det. Jeg har kopiert inn fire forskjellige saker/momenter som jeg bygger min anbefaling til eldrer\u00e5det p\u00e5. Brukerr\u00e5dene kom i stand etter initiativ fra Trude Drevland som hadde v\u00e6rt styrer ved L\u00f8v\u00e5sen sykehjem. Intensjonen var at ledelsen p\u00e5 sykehjemmet, representanter fra \u00f8vrig ledelse ved sykehjemmet, f.eks. avdelingsleder, samt representanter fra \u00f8vrige tilsatte, p\u00e5r\u00f8rende, beboere og en representant fra Bystyret sitt eldrer\u00e5d sammen skulle v\u00e6re et samarbeidsorgan for sykehjemmet og v\u00e6re et r\u00e5dgivningsorgan for ledelsen ved sykehjemmet. ---- 1 Vedtak i bystyret 07.03.06 \u00abVidaref\u00f8ring og utvikling av noverande ordning - F\u00f8rebu ei prinsipiell ny ordning, og eventuelt med nytt mandat for brukarr\u00e5da Hva saken gjelder: P\u00e5 bakgrunn av n\u00e5v\u00e6rende byr\u00e5ds tiltredelseserkl\u00e6ring er det av byr\u00e5dsavdeling for helse og omsorg foretatt en gjennomgang av ordningen med de eksisterende samarbeidsutvalgene og en evt. etablering av styrer/ brukerutvalg ved eldreinstitusjonene. Det foresl\u00e5s at det opprettes brukerr\u00e5d ved eldreinstitusjonene som r\u00e5dgivende organ for ledelsen ved den enkelte institusjon, og at disse avl\u00f8ser de eksisterende samarbeidsutvalgene. Med brukere/ p\u00e5r\u00f8rende, eldrer\u00e5det, n\u00e6rmilj\u00f8 og evt. frivillige organisasjoner representert i brukerr\u00e5dene, sammen med ansatte og ledelse fra institusjonen, vil ogs\u00e5 m\u00e5lsetningen i de nye kommunale styringsmodellene om \u00f8kt innflytelse fra brukersiden kunne tilfredsstilles. Byr\u00e5det innstiller til bystyret \u00e5 fatte f\u00f8lgende vedtak: 1. Det etableres brukerr\u00e5d/utvidet samarbeidsutvalg ved kommunale eldreinstitusjoner i samsvar med vedlagte sak og forslag til instruks Monica M\u00e6land Trude Drevland\u00bb --- 2 \u00abEldrer\u00e5det behandlet saken i m\u00f8tet 11.09.2024 sak 147/24 og fattet f\u00f8lgende vedtak: 1. I 2020 og 2021 vart det gjennomf\u00f8rt eit stort arbeid med \u00e5 revidera mandatet for brukarr\u00e5da. Eldrer\u00e5det merkar seg at den oppnemnde arbeidsgruppa konkluderte med \u00e5 ha brukarr\u00e5d p\u00e5 langtidssjukeheimane og eitt felles brukarr\u00e5d for korttidssjukeheimane. 2. Eldrer\u00e5det viser til innleiingar ved John Bugge Rasmussen og Per E. Stiegler, tidlegare saker i eldrer\u00e5det om brukarr\u00e5d og til punkt 2 i vedtak i sak 26/24. Punkt 2 lyder slik: \u00abEldrer\u00e5det viser til det gode samarbeidet med og relevante tilbakemeldingar fr\u00e5 Byr\u00e5dsavdeling for eldre, helse og omsorg og med underliggjande etatar, og vil p\u00e5 2. m\u00f8tet i 2025 gjennomf\u00f8ra ei oppsummering og enkel evaluering av brukarr\u00e5dssituasjonen med tanke p\u00e5 resten av valperioden.\u00bb 3. Eldrer\u00e5det dr\u00f8fta sp\u00f8rsm\u00e5let om m\u00f8ta i brukarr\u00e5da skal behandla konkrete saker, m.a. gjennom ei ordning med ei tiltakliste og bruk av tiltakskort. R\u00e5det vil ta denne problemstillinga opp i m\u00f8te med etatsdirekt\u00f8r Anita W. Johansen. 4. Eldrer\u00e5det viser til gjennomgangen 11.09.24, til den omfattande prosessen i 2020 og 2021,og ber dei to innleiarane f\u00f8rebu ei oppsummering og enkel evaluering av brukarr\u00e5dssituasjonen p\u00e5 1. m\u00f8tet i 2025. R\u00e5det ser pr no to alternativ: - Vidaref\u00f8ring og utvikling av noverande ordning - F\u00f8rebu ei prinsipiell ny ordning, og eventuelt med nytt mandat for brukarr\u00e5da Eldrer\u00e5dets behandling Per E. Stiegler og John Bugge Rasmussen innledet til samtalen.\u00bb I vedtaket over vises det til en omfattende behandling i 2020/21. Jeg har ikke funnet noe vedtak fra denne behandlingen. ---- S\u00e5 har jeg klippet inn en momentliste som ble vedtatt i eldrer\u00e5det 2016 --- 3 \u00abBrukerr\u00e5d - momentliste SHTE ESARK-0258-201600156-42 Hva saken gjelder: INTERN MOMENTLISTE, Til bruk i arbeidet i brukerr\u00e5dene ved sykehjemmene -Vurdere om saker som har v\u00e6rt opp i eldrer\u00e5det har relevans for sykehjemmet. Evt. ta med opptrykk av informasjon som eldrer\u00e5det har f\u00e5tt tildelt -Drift og budsjett/regnskap -Handlingsplan for sykehjemmet. Styringskortet -Sykefrav\u00e6r, evt. N\u00e6rv\u00e6rsprosent -Ferieavvikling \u2013 vikarer -Innrapporterte avvik og p\u00e5f\u00f8lgende tiltak -Brukerunders\u00f8kelser, tilsynsrapporter, adm. Avviksrapporter -Hvilke saker blir tatt opp i det lokale kvalitetsutvalget -Tannbehandling -Ern\u00e6ring -Bemanningsfaktoren -Fysioterapi -Legedekning Arbeidstider -Rutiner terminalfasen? -Stue vakt? -Aktivisering av beboerne, aktivit\u00f8r, musikkterapeut, Den kulturelle spaserstokk, sosiale tilstelninger -\u00d8nsker fra bruker/p\u00e5r\u00f8rende/ansatt som kunne v\u00e6rt til hjelp/glede for brukerne -Bergenssykehjemmet \u2013 erfaringsoverf\u00f8ring \u2013 hva kan vi bruke av det? -Ta hensyn til h\u00f8rselshemning Momentlisten levers ut p\u00e5 papir til alle represnetanene til bruk i m\u00f8tene i brukerr\u00e5dene.\u00bb --- Og til slutt har jeg klippet inn mandatet fra instruks for brukerr\u00e5d fra i \u00e5r: --- 4 Brukerr\u00e5d Enheter: Etat for sykehjem (med underliggende enheter) Gyldig fra: 12.04.2024 Revisjon: 1.1 Godkjent av: G\u00f8rill Karin Amundsen Revisjonsfrist: 21.11.2024ID: 18835 Mandat for brukerr\u00e5d Brukerr\u00e5dets oppgave er \u00e5 ivareta brukermedvirkning og innflytelse ved enheten, gjennom \u00e5 v\u00e6re et r\u00e5dgivningsorgan for ledelsen. Brukerr\u00e5dene skal v\u00e6re engasjert for at enheten blir et godt sted \u00e5 v\u00e6re, og bidra l planlegging og iverkse ng av velferds og trivsels ltak ---- Egne kommentarer. Det har over flere \u00e5r v\u00e6rt variasjon p\u00e5 den faktiske sammensetning av brukerr\u00e5dene. Representanter fra p\u00e5r\u00f8rende har det v\u00e6rt vanskelig \u00e5 f\u00e5 til \u00e5 v\u00e6re med fast, og over tid. Og beboer har noen steder fungert i korte tidsrom. I noen brukerr\u00e5d har beboere v\u00e6rt frav\u00e6rende. Dette vil bli en st\u00f8rre utfordring etter hvert som beboerne blir sykere enn de var tidligere, og p\u00e5r\u00f8rende ofte har mer enn nok med \u00e5 f\u00e5 sin egen hverdag til \u00e5 g\u00e5 opp. For \u00e5 unng\u00e5 misforst\u00e5elser er jeg helt klar over at i noen r\u00e5d har det v\u00e6rt god representasjon fra p\u00e5r\u00f8rende. Det blir ofte representanter fra ledelsen, de ansatte og eldrer\u00e5det som blir brukerr\u00e5det. Ved en slik sammensetning faller det et stort ansvar p\u00e5 representanten fra eldrer\u00e5det. Medlemmene fra eldrer\u00e5det blir representanter for beboerne/brukerne. Vi m\u00e5 ikke fremstille det som om det er en motsetning mellom de ansatte ved sykehjem og beboerne, men beboere og vi fra eldrer\u00e5det har et annet st\u00e5sted enn de som jobber ved institusjonen. Hvis vi fra eldrer\u00e5det ikke kommer godt forberedt og opptrer med gode og fornuftige sp\u00f8rsm\u00e5l og formuleringer, faller etter mitt syn mye av hensikten med brukerr\u00e5d vekk. Jeg vil p\u00e5st\u00e5 at mye av utfordringene med \u00e5 f\u00e5 til aktive brukerr\u00e5d ved sykehjemmene kommer av problemstillingene nevnt over. I de to ideelle sykehjemmene jeg har f\u00e5tt v\u00e6re med i brukerr\u00e5d (R\u00f8de Kors Sykehjem og Metodistenes sitt aldershjem), ble vi fort enige om at det var mer hensiktsmessig \u00e5 ta eldrer\u00e5dets representant inn i styret ved institusjonen. Det stiller krav til representanten fra Eldrer\u00e5det. Jeg mener at det er en mangel ved de \u00f8vrige ideelt drevne sykehjemmene i Bergen at det ikke er en representant fra eldrer\u00e5det med i deres styrer. Slik det er n\u00e5 aner egentlig eldrer\u00e5det ikke noe om tilstanden ved de ideelt drevne sykehjemmene i Bergen. Uansett b\u00f8r eldrer\u00e5det s\u00f8rge for at representantene i r\u00e5det blir bedre skolert til \u00e5 m\u00f8te i brukerr\u00e5dene og forh\u00e5pentligvis styrene. Dette kan gj\u00f8res p\u00e5 mange m\u00e5ter. Kompetansen v\u00e5r g\u00e5r jo opp bare en er med og er aktiv i eldrer\u00e5dets forhandlinger/m\u00f8ter. Den st\u00f8rste utfordringer er n\u00e5r en er ny i r\u00e5det. En momentliste som er klippet inn over er til stor hjelp og st\u00f8tte. I starten p\u00e5 en valgperiode m\u00e5 eldrer\u00e5dets ledelse ogs\u00e5 s\u00f8rge for at det kommer ressurspersoner, eksempelvis enhetsledere p\u00e5 sykehjem, inn p\u00e5 eldrer\u00e5dets m\u00f8ter og foredrar hvordan de mener brukerr\u00e5d skal fungere. Representanter i eldrer\u00e5det som har v\u00e6rt med tidligere kan ogs\u00e5 bidra med r\u00e5d og anbefalinger. Min anbefaling til eldrer\u00e5det er at en opprettholder ordningen med brukerr\u00e5d p\u00e5 de kommunalt drevne sykehjemmene. Jeg viser til de fire vedleggene over og mener disse m\u00e5 danne grunnlag for den diskusjonen som skal foreg\u00e5 i eldrer\u00e5det om brukerr\u00e5dene. Videre b\u00f8r en fortsette det arbeidet som var godt i gang i 2018/19 med at det er en representant fra eldrer\u00e5det i styrene p\u00e5 alle de ideelt drevne sykehjemmene i Bergen. Dette mente vi, den gang, kunne gj\u00f8res ved at det ble et krav n\u00e5r Bergen kommune inngikk/fornyet driftsavtaler med dem. Hvis det blir private sykehjem i Bergen, m\u00e5 en s\u00f8rge for et brukerr\u00e5d ved disse sykehjemmene. Det at S\u00f8reide sykehjem hadde brukerr\u00e5d n\u00e5r de tidligere var privat drevet, kom av at enhetsleder Ingunn Kjemhus, \u00f8nsket det. Nesttun 29 november 2024 Per Engebreth Stiegler "
}