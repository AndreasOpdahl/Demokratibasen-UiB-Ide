{
  "dokument_id": "0ad1e3c4-659c-5c70-869a-e49d445c420f",
  "doc_type": "case_attachment",
  "kommune": 4601,
  "tittel": "Gimle Oppveksttun skole - Oppgradering av ventilasjon \u2013 innspill til gjennomf\u00f8ringsvedtak",
  "url": "https://bergen.kommune.no/politikere-utvalg/api/fil/bk360/11848179/Gimle-Oppveksttun-skole-Oppgradering-av-ventilasjon-innspill-til-gjennomforingsvedtak",
  "tekst": " Etat for bygg og eiendom Til Fagnotat Seksjon for strategisk eiendomsforvaltning V\u00e5r referanse: 2024/08870-2 Saksbehandler: Stian Varsi Engen Fra Dato: 28. januar 2025 Etat for bygg og eiendom Gimle Oppveksttun skole - Oppgradering av ventilasjon \u2013 innspill til gjennomf\u00f8ringsvedtak Hva saken gjelder: Denne saken gjelder bevilgning p\u00e5 kr. 16 mill. til oppgradering av ventilasjon ved Gimle Oppveksttun. Gimle Oppveksttun har v\u00e6rt i bruk som skole siden 1966, og selv om det opp igjennom tiden har blitt utf\u00f8rt oppussing av overflater og tilpasninger ettersom bruken av arealer har endret seg, fremst\u00e5r de tekniske grunninstallasjonene langt p\u00e5 vei som opprinnelig. Eksisterende luftbehandlingsanlegg i vestfl\u00f8yen best\u00e5r av 2 stk. ventilasjonsaggregater som betjener klasserom og aula. Anlegget leverer ikke de luftmengder som det var prosjektert for \u00e5 levere i sin tid, og i tillegg har anleggene overg\u00e5tt sin levetid og er preget av mye slitasje. Luftmengdem\u00e5linger utf\u00f8rt i 2023 viser at ventilasjonsanlegget leverer ca. 50 % av prosjekterte luftmengder. Skolen er under konseptvalgutredning hos Etat for Utbygging (EFU), men inntil skolen er rehabilitert/ny skole er p\u00e5 plass, m\u00e5 ventilasjonsl\u00f8sningen oppgraderes for \u00e5 gi et bedre inneklima enn i dagens situasjon. Med bakgrunn i at EFU holder p\u00e5 med en konseptvalgutredning har vi besluttet at v\u00e5r l\u00f8sning for utbedring av inneklima skal v\u00e6re midlertidig. Videre \u00f8nsker vi at tilf\u00f8rt l\u00f8sning skal kunne gjenbrukes i en evt. fremtidig renovering av skolen. Fagetatens vurdering: Bakgrunn: Inneklima p\u00e5 Gimle er d\u00e5rlig og har f\u00e5tt avvik fra Milj\u00f8rettet Helsevern. Det er behov for \u00e5 skifte ut ventilasjonsaggregater i teknisk rom. I tillegg er det for d\u00e5rlig kapasitet p\u00e5 eksisterende avtrekkskanaler som gj\u00f8r at det er behov for \u00e5 trekke nye avtrekkskanaler gjennom vestfl\u00f8yen. Prosjektbeskrivelse: Eksisterende anlegg er dimensjonert for 36 000 m3/h og leverer ca. halvparten av disse mengdene. Optimalt sett burde anlegget ha kapasitet p\u00e5 50 000 m3/h for \u00e5 tilfredsstille dagens inneklima krav til skoler. Det tekniske rommet, hvor ventilasjonsaggregatene er plassert i dag, setter begrensninger p\u00e5 hva det er plass til av nye ventilasjonsaggregater. Med bakgrunn i at skolen er under konseptvalgutredning over en rehabilitering og at det tekniske rommet ikke er stort nok har vi besluttet \u00e5 prosjektere 2 nye ventilasjonsaggregater p\u00e5 til sammen 43 000 kubikk kapasitet. Videre vil denne l\u00f8sningen gj\u00f8re prosjektet mindre omfattende som gj\u00f8r arbeidene mer passende til en skoleferie. I fremtiden kan en supplere med et nytt teknisk rom og et tredje ventilasjonsaggregat for \u00e5 oppn\u00e5 optimale luftmengder. Til tross for at vi ikke oppn\u00e5r tilfredsstillende luftmengder anser vi at valgt l\u00f8sning vil v\u00e6re en stor oppgradering ut ifra dagens situasjon. Prosjektert l\u00f8sning er asbestsanering av teknisk rom, samt i vegger og sjakt i traseer for nye avtrekkskanaler, innvendig riving av teknisk rom med ventilasjonsaggregater, bygging av 2 nye ventilasjonsaggregater med kapasitet p\u00e5 43 000 kubikk luft per time og trekking av nye avtrekkskanaler i vestfl\u00f8yen. Asbest utgj\u00f8r en usikkerhet i forhold til fremdrift og \u00f8konomi, da tidligere asbest kartlegging er begrenset til overflater. Det vil foreg\u00e5 ytterligere asbestkartlegging som en del av gjennomf\u00f8ringen. Tiltak Tidshorisont Kommentar Ventilasjonsanlegg Midlertidig/ permanent 2 stk. nye ventilasjonsaggregater som kan gjenbrukes ved en eventuell ombygging av skolen, og nytt kanalnett for avtrekk via nye sjakter. Omkopling av tilluft. Elektro & automasjon Permanent Ny elektrofordeling, ekstern automatikkskap, SD-anlegg utvides. Belysning Permanent Vil bli tilpasset etter behov Himling Permanent Vil bli tilpasset etter behov VVS Permanent Eksisterende r\u00f8rinstallasjoner og komponenter for varmb\u00e5ren varme i teknisk rom blir skiftet ut i sin helhet og erstattes med nytt r\u00f8ropplegg som betjener varmebatterier for nye anlegg. Brann Permanent Branntetting av samtlige gjennomf\u00f8ringer, b\u00e5de nye og eksisterende, r\u00f8ykdetektor etter behandlet tilluft, det etableres sikker str\u00f8mforsyning, r\u00f8ykventilasjon for aula gjenopprettes (har v\u00e6rt avstengt) \u00d8kt kapasitet i nytt aggregat. Monteres brannspjeld. Trekk ut strategi benyttes. Brukermedvirkning: Det er gjort avklaring med MHV underveis, og informert SUU v/BBS. Prosjektleder internt v/EBE har h\u00e5ndtert prosjektet, og har engasjert prosjekteringsgruppeleder, r\u00e5dgivere og arkitekt p\u00e5 rammeavtale. Klima, milj\u00f8 og EN\u00d8K: Nye ventilasjonsaggregater p\u00e5 skolen vil tilfredsstille dagens krav til inneklima og energieffektivitet. Det vil bli nye aggregater med varmegjenvinnere. Dette vil bidra til at energiregnskapet til skolen blir forbedret. Det har v\u00e6rt utf\u00f8rt en asbestkartlegging, og ut ifra den har vi kartlagt hvor det m\u00e5 asbest saneres iht. prosjektet. Fremdrift: Ny ventilasjon vil st\u00e5 klart til skolestart h\u00f8st 2025. Aktivitet Start Dato Byggeperiode Juni 2025 August 2025 Overlevering og forberedelse August 2025 August 2025 Innregulering og innkj\u00f8ring August 2025 Oktober 2025 \u00d8konomi: Det s\u00f8kes om 16 mil. fra BUD1129 til utf\u00f8relse av prosjektet. Skjematisk oppstilt gir dette f\u00f8lgende kostnader knyttet til renter og avdrag: Renter og avdrag oppsummert (bel\u00f8p i mill.) 2025-2028 2029 -> Sum Renter 2,0 5,5 7,5 Avdrag 1,6 11,5 13,1 Sum renter og avdrag 3,6 17,0 20,6 Utf\u00f8relse: Tiltaket vil bli utf\u00f8rt ved bruk av avrop p\u00e5 konkurranse og med prosjektledelse fra EBE sin prosjektavdeling. Fagetatens anbefaling: 1. Det bevilges kr 16 mill. til oppgradering av ventilasjon p\u00e5 Gimle Oppveksttun skole. 2. Budsjettavsetningen fremg\u00e5r av f\u00f8lgende tabell: \u00c5r Budsjettpost Bevilgning Tjeneste Kommentar 2024 BUD1129 0,4 mill. 22210 Prosjektering 2025 BUD1129 15,6 mill. 22210 Gjennomf\u00f8ring Totalt 16 mill. Med hilsen Etat for bygg og eiendom Christian Fossdal Direkt\u00f8r Dokumentet er godkjent elektronisk. "
}