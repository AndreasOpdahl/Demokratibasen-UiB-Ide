{
  "dokument_id": "c973d50a-914a-5032-b924-493d36f131ab",
  "doc_type": "case_attachment",
  "kommune": 4601,
  "tittel": "H\u00f8ring Bergen skjenketider etc_.docx",
  "url": "https://bergen.kommune.no/politikere-utvalg/api/fil/bk360/10191783/Horing-Bergen-skjenketider-etc-docx",
  "tekst": "H\u00f8ringssvar til forslag til retningslinjer for tildeling av salgs- og skjenkebevillinger og forskrift om salgs-, skjenke- og \u00e5pningstider i Bergen kommune \u00d8kt tilgjengelighet medf\u00f8rer \u00f8kt alkoholforbruk og \u00f8kte skader Bl\u00e5 Kors har lang tradisjon og driver i dag et omfattende arbeid med \u00e5 hjelpe mennesker som er ber\u00f8rt av et av v\u00e5re st\u00f8rste samfunns- og folkehelseproblem: virkningene av alkohol- og annen rusavhengighet. Blant de viktigste virkemidlene i dagens alkoholpolitikk er regulering av tilgjengelighet. Oversikt over Alkohol i Norge: Et folkehelseperspektiv p\u00e5 alkohol - FHI \u00d8kt tilgjengelighet medf\u00f8rer \u00f8kt alkoholforbruk. Bergen m\u00e5 fortsatt ha en ruspolitikk som forebygger skader av alkoholbruk, og som er solidarisk med dem som sliter med rus og avhengighet, og da er det viktig at vi fortsatt har en restriktiv politikk. I kapittel 1 i utkast til retningslinjer for tildeling av salgs- og skjenkebevillinger i Bergen kommune st\u00e5r det at kommunens alkoholpolitikk skal bygge p\u00e5 alkohollovens form\u00e5l om \u00e5 begrense skader for\u00e5rsaket av alkoholbruk og redusere forbruket av alkohol. Bl\u00e5 Kors mener de foresl\u00e5tte endringene vil medf\u00f8re det motsatte. Nye retningslinjer vil medf\u00f8re \u00f8kt tilgjengelighet. Det blir blant annet mulig \u00e5 starte tidligere p\u00e5 dagen \u00e5 drikke, du kan drikke lengre utover natten. Det blir ogs\u00e5 mulig \u00e5 drikke flere steder. Dette medf\u00f8rer \u00f8kt forbruk og \u00f8kte skader og kostnader for politi og helsetjenester. Utelivsvold vil v\u00e6re blant sentrale skader i denne sammenheng. Dette er ikke ber\u00f8rt eller dr\u00f8ftet i saksfremstillingen. Jo mer alkohol det omsettes, jo flere mennesker vil f\u00e5 problemer med \u00e5 kontrollere sitt alkoholforbruk. Dette vil f\u00e5 negative konsekvenser ikke bare for den enkelte som drikker mer, men ogs\u00e5 p\u00e5virke familien og de sosiale omgivelsene \u2013 og ikke minst utsette barn og unge for \u00f8kt usikkerhet, utrygghet og uforutsigbarhet. Alkohol er det mest vanlige rusmidlet og er ofte knyttet til feiring, bel\u00f8nning, og andre sosiale sammenhenger. Samtidig er alkohol ogs\u00e5 knyttet til \u00f8kt sykefrav\u00e6r, forsinket fullf\u00f8rt utdanning, ulykker, vold og sykdom, og dermed \u00f8kt belastning p\u00e5 legevakt, sykehus, politi og barnevern, og materielle skader. Negative konsekvenser av \u00f8kt alkoholbruk medf\u00f8rer \u00f8kte kostnader. Dette er utredet av Oslo Economics p\u00e5 vegne av Bl\u00e5 Kors, Actis og Av og til Samfunnskostnader-ved-alkoholbruk.pdf (blakors.no) "
}