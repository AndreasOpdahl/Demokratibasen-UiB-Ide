{
  "dokument_id": "5279bfaf-e26f-5c41-ac7e-1d96f660278c",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 19022025, Sak 72/25, Representantforslag fra Linn Kristin Rasmussen Eng\u00f8 (A) om utvidet rett til velferdspermisjon ved barnehagetilvenning",
  "url": "https://bergen.kommune.no/politikere-utvalg/api/fil/bk360/12173985/Innstilling-vedtak-Representantforslag-fra-fra-Linn-Kristin-Rasmussen-Engo-A-om-utvidet-rett-til-velferdspermisjon-ved-barnehagetilvenning-",
  "tekst": "Representantforslag fra fra Linn Kristin Rasmussen Eng\u00f8 (A) om utvidet rett til velferdspermisjon ved barnehagetilvenning Bergen bystyre behandlet saken i m\u00f8tet 19.02.2025 sak 72/25 og fattet f\u00f8lgende vedtak: Representantforslaget avvises med bakgrunn i byr\u00e5dets svar. Bergen bystyres behandling F\u00f8lgende representanter tok ordet: Linn Kristin Eng\u00f8 (A), Mikkel Gr\u00fcner (SV), Karianne Fed\u00f8y Magnussen (KrF). Forslag fremsatt i bystyret: Linn Kristin Eng\u00f8 (A) fremsatte p\u00e5 vegne av A f\u00f8lgende alternative forslag: Bergen kommunes personalreglement kap. 5.6 formulering om tilvenning av barn i ny barnehage/SFO/hos ny barnepasser endres fra: \u00abTilvenning av barn i ny barnehage/SFO/hos ny barnepasser i inntil 3 dager for \u00e9n av de foresatte, under forutsetning av at begge de foresatte er i arbeid. Dagene kan deles mellom de foresatte.\u00bb til: \u00abTilvenning av barn i ny barnehage/SFO/hos ny barnepasser i inntil 5 dager for \u00e9n av de foresatte, under forutsetning av at begge de foresatte er i arbeid. Dagene kan deles mellom de foresatte.\u00bb Merknader fremsatt i bystyret: Mikkel Gr\u00fcner (SV) fremsatte p\u00e5 vegne av SV f\u00f8lgende merknad: Bystyret mener at et godt tiltak for bedre tilvenning vil v\u00e6re \u00e5 innf\u00f8re l\u00f8pende barnehageopptak i Bergen, slik at unger i st\u00f8rre grad kan begynne i barnehagen n\u00e5r de er klar for det. L\u00f8pende opptak krever ogs\u00e5 \u00f8kt bemanning. Votering: Alternativt forslag fra A fremsatt av Linn Kristin Eng\u00f8 (A) fikk 29 stemmer (A, SV, MDG, R, KrF) og var dermed falt. Innstillingen ble vedtatt med 39 stemmer (H, A(1),FrP, BL, V, INP, Sp, Pp). Merknad fra SV, fremsatt av Mikkel Gr\u00fcner (SV) fikk 32 stemmer (A, SV, MDG, V, R, KrF) og var dermed falt. Bergen bystyre behandlet saken i m\u00f8tet 29.01.2025 sak 51/25 og fattet f\u00f8lgende vedtak: Saken ble ikke behandlet p\u00e5 grunn av overskredet tid. Utvalg for finans, kultur og n\u00e6ring behandlet saken i m\u00f8tet 15.01.2025 sak 13/25 og avga f\u00f8lgende innstilling: Utvalgets innstilling og bystyrets vedtak er likelydende. Forslagstillers forslag til vedtak: Bystyret ber byr\u00e5det vurdere muligheten for \u00e5 utvide retten til velferdspermisjon ved barnehagetilvenning for ansatte i Bergen kommune 2 "
}