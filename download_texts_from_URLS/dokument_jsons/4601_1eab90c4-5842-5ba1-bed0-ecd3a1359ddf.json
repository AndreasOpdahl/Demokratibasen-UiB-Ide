{
  "dokument_id": "1eab90c4-5842-5ba1-bed0-ecd3a1359ddf",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 136 fra Katrine Berg N\u00f8dtvedt (MDG) om bybanens dagl\u00f8sning og tunneltraseen - Utvalg for milj\u00f8 og byutvikling",
  "url": "https://bergen.kommune.no/politikere-utvalg/api/fil/bk360/11089440/Svar-pa-skriftlig-sporsmal-nr-136-fra-Katrine-Berg-Nodtvedt-MDG-om-bybanens-daglosning-og-tunneltraseen-Utvalg-for-miljo-og-byutvikling",
  "tekst": " BBU \u2013 Kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2024/131502-3 Saksbehandler: Malene Nesse Gr\u00f8nningen Fra Dato: 6. september 2024 Byr\u00e5d for byutvikling Svar p\u00e5 skriftlig sp\u00f8rsm\u00e5l nr. 136 fra Katrine Berg N\u00f8dtvedt (MDG) om bybanens dagl\u00f8sning og tunneltraseen - Utvalg for milj\u00f8 og byutvikling I orienteringen fra VLFK om bybanen i UMBY 22.08.24 informerte fylkesdirekt\u00f8r Rune Haugsdal om at dagl\u00f8sningen har 75% sentrumsareal innen 5 min gange, mens tunneltraseen har lavere dekning. P\u00e5 en figur i fylket sin presentasjon stod det at tunneltraseen har 60% av sentrumsareal innenfor 5 min gange. Sp\u00f8rsm\u00e5l til byr\u00e5den: 1. Er tallet p\u00e5 60% dekning med eller uten \u00d8vregaten-stoppet? 2. Hva blir riktig tall dersom man verken har stopp i \u00d8vregaten eller ved Sverresborg? 3. Hvor hyppig m\u00e5 det g\u00e5 buss gjennom \u00d8vregaten for at en tunnelbane uten stopp ved Sverresborg skal oppn\u00e5 like god dekning som dagl\u00f8sningen? Hvor mye koster en ekstra avgang p\u00e5 en linje i l\u00f8pet av et \u00e5r, for eksempel p\u00e5 linje 10 eller 18? Svar fra byr\u00e5den: 1. Det er ikke utf\u00f8rt detaljert tilfangsanalyse for situasjon med nytt stopp ved Sverresborg, men 60 % er inkludert \u00d8vregaten. Fylkesdirekt\u00f8rens fremleggelse var basert p\u00e5 grove justeringer av tidligere anslag. Byr\u00e5den kjenner ikke detaljene som ligger bak dette, men uansett m\u00e5 det utf\u00f8res mer detaljerte analyser enn Fylkesdirekt\u00f8rens betraktninger i reguleringsplanarbeidet. 2. Det er ikke utf\u00f8rt analyser for dette. Byr\u00e5det arbeider for \u00e5 etablere et stopp ved Sverresborg. 3. Dette er det for tidlig \u00e5 svare p\u00e5, og vil avhenge av hvilket driftsopplegg som blir valgt. Christine Kahrs \u2013 Byr\u00e5d for byutvikling Dokumentet er godkjent elektronisk. "
}