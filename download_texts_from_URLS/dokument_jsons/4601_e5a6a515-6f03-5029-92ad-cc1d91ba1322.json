{
  "dokument_id": "e5a6a515-6f03-5029-92ad-cc1d91ba1322",
  "doc_type": "case_attachment",
  "kommune": 4601,
  "tittel": "Svar p\u00e5 skriftleg sp\u00f8rsm\u00e5l nr. 128 fr\u00e5 Mailiss Solheim-\u00c5kerblom, vedr\u00f8rande oppf\u00f8lging av kommunens tiltak mot matsvinn - Utvalg for milj\u00f8 og byutvikling",
  "url": "https://bergen.kommune.no/politikere-utvalg/api/fil/bk360/11022016/Svar-pa-skriftleg-sporsmal-nr-128-fra-Mailiss-Solheim-Akerblom-vedrorande-oppfolging-av-kommunens-tiltak-mot-matsvinn-Utvalg-for-miljo-og-byutvikling",
  "tekst": " BBU \u2013 Kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2024/123234-3 Saksbehandler: Malene Nesse Gr\u00f8nningen Fra Dato: 29. august 2024 Byr\u00e5d for Svar p\u00e5 skriftleg sp\u00f8rsm\u00e5l nr. 128 fr\u00e5 Mailiss Solheim-\u00c5kerblom, vedr\u00f8rande oppf\u00f8lging av kommunens tiltak mot matsvinn - Utvalg for milj\u00f8 og byutvikling Matsvinn er eit stort problem, og det er stor politisk semje om at dette er eit problem vi m\u00e5 ta tak i. Det vil vere bra for b\u00e5de klima, natur og \u00f8konomi. Ei viktig f\u00f8resetnad for \u00e5 kome i gang med reduksjon av matsvinn i Bergen kommune, er \u00e5 f\u00e5 oversikt over kor mykje mat vi faktisk kaster i kommunal regi. I planen Gr\u00f8nn Virksomhet st\u00e5r det at kommunen skal ha halv\u00e5rlege vegerundar av matsvinn i fleire etatar. I tidlegare svar p\u00e5 sp\u00f8rsm\u00e5l om matsvinn, har byr\u00e5den peika p\u00e5 at Klimaetaten hadde tatt initiativ til oppstarten av \u00abForum for b\u00e6rekraftig mat\u00bb, med representantar fr\u00e5 ei rekke etatar og seksjonar. M\u00e5let med forumet var \u00e5 sikre ei samordning av veginga, og at fyrste runde skulle bli gjennomf\u00f8rt andre kvartal 2024. Byr\u00e5den skreiv ogs\u00e5 at Klimaetaten skulle ha ei koordinerande rolle i den vidare prosessen. No har byr\u00e5det vedteke \u00e5 legge ned Klimaetaten, og sp\u00f8rsm\u00e5l om korleis arbeidet med \u00e5 redusere kommunen sitt matsvinn melder seg. Sp\u00f8rsm\u00e5l til byr\u00e5den: 1. Har vegerunden av matavfall blitt gjennomf\u00f8rt innan utgangen av andre kvartal? N\u00e5r vil i s\u00e5 fall resultata bli tilgjengelege? 2. Kven skal ha ansvar for \u00e5 f\u00f8lgje opp \u00abForum for b\u00e6rekraftig mat\u00bb, no n\u00e5r Klimaetaten er lagt ned? 3. Kven har det overordna ansvaret for \u00e5 sikre at kommunen reduserer sitt matsvinn? Svar fra byr\u00e5den: Byr\u00e5den har vore i kontakt med Etat for sykehjem, som opplyser at det ikkje blei gjennomf\u00f8rt ei samla veging av matavfall innan utgangen av andre kvartal. Enkelte institusjonar har likevel valt \u00e5 gjennomf\u00f8re eiga veging, men dei har f\u00f8rebels ikkje fullstendig oversikt over kva institusjonar dette gjeld. Sj\u00f8lv om matsvinnprosjektet no er avslutta, og etaten ikkje har f\u00e5tt vidare finansiering, er det viktig \u00e5 understreke at tiltaka som allereie er sett i verk, er venta \u00e5 bidra til reduksjon av matsvinnet ved deira institusjonar. Videre vil oppg\u00e5vene til Klimaetaten bli overf\u00f8rt til Bymilj\u00f8etaten fr\u00e5 1. oktober. Denne overf\u00f8ringa inneber ei reduksjon i b\u00e5de talet p\u00e5 tilsette og oppg\u00e5ver, i tr\u00e5d med vedtaket fr\u00e5 byr\u00e5dssaka 15. august. Det er f\u00f8rebels ikkje gjort ei konkret vurdering av kva oppg\u00e5ver Bymilj\u00f8etaten skal behalde, kva oppg\u00e5ver som skal overf\u00f8rast til andre einingar, eller kva som eventuelt vil bortfalle. Dette omfattar ogs\u00e5 ansvaret for \u00abForum for berekraftig mat\u00bb. I planen \u00abGr\u00f8nn virksomhet\u00bb, som bystyret vedtok i 2023, er det fastsett klare klima- og milj\u00f8m\u00e5l som Bergen kommune skal n\u00e5 innan 2030. Eit av desse m\u00e5la er \u00e5 redusere matsvinnet i heile organisasjonen med minimum 50 %. Det er byr\u00e5det som har det overordna ansvaret for \u00e5 f\u00f8lgje opp desse m\u00e5la, som er vedtekne i kommunen sine planar. Christine Kahrs \u2013 Byr\u00e5d for byutvikling Dokumentet er godkjent elektronisk. "
}