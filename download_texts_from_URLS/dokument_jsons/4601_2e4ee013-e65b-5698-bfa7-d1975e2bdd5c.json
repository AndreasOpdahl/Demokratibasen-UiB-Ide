{
  "dokument_id": "2e4ee013-e65b-5698-bfa7-d1975e2bdd5c",
  "doc_type": "case_attachment",
  "kommune": 4601,
  "tittel": "Rammetillatelse  08.11.2019",
  "url": "https://bergen.kommune.no/politikere-utvalg/api/fil/bk360/9224403/Rammetillatelse-08-11-2019",
  "tekst": " PLAN- OG BYGNINGSETATEN BYGGESAKSAVDELINGEN Johannes Bruns gate 12 Postboks 7700, 5020 Bergen Telefon 55 56 63 10 postmottak.planogbygg@bergen.kommune.no www.bergen.kommune.no Opus Bergen AS Strandgaten 59 5004 BERGEN Deres referanse: V\u00e5r saksbehandler: V\u00e5rt saksnummer: Dato: Elin Vetaas Remi Iversen 201825804/31 081119 RAMMETILLATELSE \u2013 NYTT VEDTAK I SAK Eiendom : Gnr 107 Bnr 133/453/505 Adresse : Espelandsvegen 115 Tiltakshaver : Espehaugen 60 AS Riving bolig med tilh\u00f8rende garasje og uthus | Nybygg Tiltaket : n\u00e6ringsbygg med kombinert form\u00e5l forretning / industri / lager | Vesentlig terrenginngrep, murer og utomhusanlegg Vi viser til mottatt s\u00f8knad journalf\u00f8rt 20.12.2018, tilleggsdokumentasjon journalf\u00f8rt hhv. 20.12.2018, 28.03.2019, 02.04.2019, RAMMETILLATELSE TIL DELER AV TILTAKET \u2013 AVSLAG P\u00c5 DELER AV TILTAKET datert 04.04.2019 og klage p\u00e5 vedtak/supplerende opplysninger journalf\u00f8rt hhv. 12.04.2019, 01.08.2019 og 23.10.2019. Basert p\u00e5 mottatte tilleggsopplysninger utstedes det nytt vedtak i saken. Dette vedtaket erstatter vedtak av 04.04.2019 med saksnummer 201825804/15. Tiltaket vil avhenge av fjerning/omlegging av stikkledninger for vann- og avl\u00f8p tilknyttet eksisterende bolig som rives, samt nyanlegg av slike stikkledninger til nytt n\u00e6ringsbygg, i tr\u00e5d med VA-rammeplan. Slike tiltak er ikke oms\u00f8kt eller behandlet i dette vedtak. 1. S\u00f8knaden gjelder Det er s\u00f8kt om rammetillatelse til: \uf0b7 Riving bolig med tilh\u00f8rende anlegg, garasje og uthus, areal oppgitt til 200 m2BRA \uf0b7 Nybygg av n\u00e6ringsbygning med kombinert form\u00e5l forretning / industri / lager, areal oppgitt til 4000 m2BRA \uf0b7 Vesentlig terrenginngrep og murer for etablering av tilh\u00f8rende utomhusanlegg og overflateparkering \uf0b7 Etablering av avkj\u00f8rsel til kommunal vei KV34044 - Espehaugen (f_KV20), i strid med gjeldende reguleringsplan Saksnummer 201825804 Side 1 av 16 Det er s\u00f8kt om dispensasjon fra f\u00f8lgende bestemmelser: \uf0b7 Reguleringsplan 63190000 med hensyn til regulerte utforming og plassering for avkj\u00f8ring til eiendommen, vist som KV19 \uf0b7 Reguleringsplan 63190000 \u00a7 5.4.1 med hensyn til plassering av deler av bygning utenfor regulerte byggegrense 2. VEDTAK Det gis rammetillatelse til f\u00f8lgende deler av tiltaket: \uf0b7 Riving bolig med tilh\u00f8rende anlegg, garasje og uthus, areal oppgitt til 200 m2BRA. \uf0b7 Nybygg av n\u00e6ringsbygning med kombinert form\u00e5l forretning / industri / lager, areal oppgitt til 4000 m2BRA. \uf0b7 Vesentlig terrenginngrep og murer for etablering av tilh\u00f8rende utomhusanlegg og overflateparkering \uf0b7 Etablering av avkj\u00f8rsel til kommunal vei KV34044 - Espehaugen (f_KV20), i strid med gjeldende reguleringsplan 2.1 Dispensasjoner \uf0b7 Det gis dispensasjon fra reguleringsplan nummer 63190000 med hensyn til regulerte utforming og plassering for avkj\u00f8ring til eiendommen, vist som KV19, jf. plan- og bygningsloven \u00a7 19-2. Dispensasjonen gis p\u00e5 de vilk\u00e5r som fremg\u00e5r av Bymilj\u00f8etatens uttale av 05.07.2019 med saksnummer 2019/45409-4, samt at regulerte avkj\u00f8rsel KV19 ikke etableres/benyttes. \uf0b7 Det gis dispensasjon fra reguleringsplan nummer 63190000 \u00a7 5.4.1 med hensyn til plassering av deler av bygning utenfor regulerte byggegrense, jf. plan- og bygningsloven \u00a7 19-2. 2.2 Dokumentasjon som m\u00e5 sendes inn f\u00f8r det kan gis igangsettingstillatelse: \uf0b7 Forh\u00e5ndsuttalelse fra Vann og avl\u00f8psetaten p\u00e5 VA-anlegget, jf. plan- og bygningsloven \u00a7\u00a7 27-1 og 27-2. \uf0b7 Det skal utarbeides en samlet planteplan, jf. reguleringsplan 63190000 \u00a7 2.5 Planen skal utarbeides av foretak med n\u00f8dvendig kompetanse og vil bli sendt p\u00e5 h\u00f8ring til Bymilj\u00f8etaten for gr\u00f8ntfaglig vurdering. Det m\u00e5 p\u00e5regnes at ev. krav/vilk\u00e5r i uttalelsen vil m\u00e5tte etterkommes. Planen vil ligge til grunn for opparbeidelse av alle G-felt innenfor reguleringsplan, herunder G13 og G14. \uf0b7 Det skal utarbeides en plan for flytting av matjord, jf. reguleringsplan 63190000 \u00a7 2.7 Planen skal utarbeides av foretak med n\u00f8dvendig kompetanse og vil bli sendt p\u00e5 h\u00f8ring til Etat for landbruk. Det m\u00e5 p\u00e5regnes at ev. krav/vilk\u00e5r i uttalelsen vil m\u00e5tte etterkommes. En eventuell flytting av matjord skal belegges med ansvar b\u00e5de for PRO og UTF. Saksnummer 201825804 Side 2 av 16 \uf0b7 Matjord skal v\u00e6re flyttet i tr\u00e5d med plan for jordflytting, jf. reguleringsplan 63190000 \u00a7 3.2.3 \uf0b7 Ved sprengning av byggegrop med skj\u00e6ringsh\u00f8yde over 4 m skal det etter sprenging gj\u00f8res en geoteknisk/ geologisk vurdering som skal legges til grunn for prosjektering av n\u00f8dvendige fjellsikringstiltak. Vurderingen skal utf\u00f8res av firma med geoteknisk/ geologisk kompetanse, jf. reguleringsplan 63190000 \u00a7 1.2.2 Fagomr\u00e5det PRO-Geoteknikk / Grunnarbeider / Fjellsikring m\u00e5 ansvarsbelegges. Dette skal bekreftes ved erkl\u00e6ringer om ansvarsrett og oppdatert gjennomf\u00f8ringsplan. Vi ber s\u00f8ker vurdere tiltaksklasse og minner om obligatoriske krav til uavhengig kontroll, det vises til byggesaksforskriften \u00a7 14-2. \uf0b7 F\u00f8r det kan gis igangsettingstillatelse til \u00f8vrige byggearbeidene skal beskrevne sikringstiltak v\u00e6re ferdig gjennomf\u00f8rt og kontrollert av foretak med geologisk/ geoteknisk kompetanse. Dokumentasjon for gjennomf\u00f8rt kontroll skal forelegges kommunen, jf. reguleringsplan 63190000 \u00a7 1.2.3 Fagomr\u00e5det UTF-Geoteknikk / Grunnarbeider / Fjellsikring m\u00e5 v\u00e6re ansvarsbelagt og det skal v\u00e6re avlevert samsvarserkl\u00e6ring for gjennomf\u00f8rte grunn og sikringsarbeider, samt kontrollerkl\u00e6ring ved gjennomf\u00f8rt uavhengig kontroll. Dette skal bekreftes ved erkl\u00e6ringer om ansvarsrett og oppdatert gjennomf\u00f8ringsplan. Vi ber s\u00f8ker vurdere tiltaksklasse og viser til krav om uavhengig kontroll jf. planens bestemmelse \u00a7 1.2.3. 2.3 Dokumentasjon som m\u00e5 sendes inn f\u00f8r det kan gis ferdigattest eller midlertidig brukstillatelse: \uf0b7 Eiendommer skal v\u00e6re sammensl\u00e5tt i tr\u00e5d med plankart, jf. reguleringsplan 63190000. \uf0b7 Eksisterende avkj\u00f8rsler skal v\u00e6re fjernet/sperret i tr\u00e5d med plankart, jf. reguleringsplan 63190000. \uf0b7 Bekreftelse fra Vann og avl\u00f8psetaten p\u00e5 at sluttdokumentasjonen er tilfredsstillende. \uf0b7 Sluttrapport for faktisk disponering av avfall, jf. byggteknisk forskrift \u00a7 9-9. \uf0b7 Fylkesveg, vegstrekning fra vegkryss III til vegkryss IV i Kommunedelplan for Birkeland, Liland, \u00c5dland og Espeland, (KDP BL\u00c5E) plan nr. 6102000, skal v\u00e6re ferdig opparbeidet eller sikret opparbeidet, jf. reguleringsplan 63190000 \u00a7 3.3.1 Vilk\u00e5ret kan oppfylles ved utbyggingsavtale jf. reguleringsplan 63190000 \u00a7 3.1.1 og 1.7. \uf0b7 F\u00f8lgende tiltak i reguleringsplan 63190000 skal v\u00e6re ferdig opparbeidet eller sikret opparbeidet jf. planens \u00a7 3.2.3 og \u00a7 3.2.4.: - Vegkobling mellom Espehaugen og Espelandsvegen. - Offentlig gang- og sykkelsti o_GS2 og o_GS3 - Offentlig gangveg o_GG1 - o_GG3 - Offentlig sykkelveg o_SV1 \u2013 o_SV3 - Offentlig kollektivholdeplass o_KHP2 og o_KHP3 - Felles vei fra offentlig vei til og med avkj\u00f8rsel til eget felt/eiendom. - Gr\u00f8nnstruktur i tilknytning til utbyggingsfeltet, - G13 og G14 skal v\u00e6re opparbeidet iht. godkjent planteplan jf. reguleringsplan 63190000 \u00a7 7.1.1. Saksnummer 201825804 Side 3 av 16 2.4 Plassering p\u00e5 eiendommen Plasseringen av bygning, murer og skj\u00e6ringer, samt utomhusanlegg og overflateparkering godkjennes som oms\u00f8kt og vist i situasjonsplan, tegningsnummer A10-01, revidert 27.03.2019, jf. plan- og bygningsloven \u00a7 29-4, gjeldende reguleringsplan \u00a7 5.4.1 og \u00a7 5.1.5, og gitt dispensasjon fra planens \u00a7 5.4.1 for plassering av deler av byggverket utenfor byggegrense. Plassering av avkj\u00f8rsel KV19 godkjennes som oms\u00f8kt og vist i tegningsnummer 901 datert 04.06.2019, jf. plan- og bygningsloven \u00a7 29-4, og gitt dispensasjon. Plassering av skj\u00e6ringer utenfor regulerte byggegrense anses \u00e5 v\u00e6re omfattet av reguleringsplanens bestemmelse \u00a7 5.1.5, p\u00e5 lik linje med murer da begge deler er n\u00f8dvendig for tiltakets terrengtilpasning innenfor form\u00e5let. Skj\u00e6ringer og murer med over 4 meter samlet h\u00f8yde fortsettes avtrappet og beplantet, jf. reguleringsplan nr. 63190000 \u00a7 1.2.4. 2.5 H\u00f8ydeplassering Tiltakets maksimale h\u00f8yde med hovedtak p\u00e5 kote +46 moh. og topp av heishus p\u00e5 kote +47 moh. godkjennes, jf. plan- og bygningsloven \u00a7 29-4 og gjeldende reguleringsplan \u00a7 5.3.1 og \u00a7 5.3.2. 2.6 Vannforsyning og avl\u00f8p Vann- og avl\u00f8psetaten har gitt uttalelse datert 08.01.2019 med saksnummer 2018/64088-2. Vilk\u00e5r og krav stilt i uttalelsen skal etterkommes, jf. plan- og bygningsloven \u00a7\u00a7 27-1 og 27-2. 2.7 Fjernvarme Tiltaket ligger innenfor BKK sitt konsesjonsomr\u00e5de for fjernvarme og skal tilrettelegges for fremtidig tilkobling til fjernvarmeanlegget, jf. plan- og bygningsloven \u00a7 27-5 og reguleringsplan nr. 63190000 \u00a7 1.4.1. Det vises for\u00f8vrig til s\u00f8kers redegj\u00f8relse og pkt. 3.5 i dette vedtak. 2.8 Avinor Avinor har gitt uttale datert 21.03.2019, med saksnummer 19/00651-14. Vilk\u00e5r og krav stilt i uttalelsen skal etterkommes, jf. reguleringsplan nr. 63190000 \u00a7 1.6 og \u00a7 2.4. Saksnummer 201825804 Side 4 av 16 3. BEGRUNNELSE FOR VEDTAKET 3.1 Planstatus Eiendommen omfattes av reguleringsplan nummer 63190000, YTREBYGDA. GNR 107 BNR 141, 537 M.FL., ESPEHAUGEN, stadfestet 26.04.2017 som regulerer eiendommen til arealform\u00e5let F/I/L (Forretning/Industri/Lager) \u2013 Kombinert bebyggelse og anleggsform\u00e5l | Gr\u00f8nnstruktur omr\u00e5de G14. Eiendommen omfattes av kommunedelplan nummer 61020000, YTREBYGDA. GNR 107, KOMMUNEDELPLAN BIRKELAND, LILAND, \u00c5DLAND OG ESPELAND (KDP BL\u00c5E), stadfestet 27.09.2017 som regulerer eiendommen til arealform\u00e5let LNF (Landbruk,- natur,- og friluftslivsomr\u00e5de) og plasserer eiendommen innenfor f\u00f8lgende hensynssoner; H210 R\u00f8d sone flyst\u00f8y | H220 Guls sone veist\u00f8y | H410 Konsesjonsomr\u00e5de for fjernvarme | BestemmelseOmr\u00e5de #1 Meldepliktsone Avinor | H510 Hensynsone Landbruk. Kommuneplanens arealdel 2010 viser eiendommen regulert til arealform\u00e5let LNF (Landbruk,- natur,- og friluftslivsomr\u00e5de) og plasserer eiendommen innenfor f\u00f8lgende hensynssoner; H210_20 R\u00f8d sone flyst\u00f8y | H220_28 Guls sone veist\u00f8y | H410_270 Konsesjonsomr\u00e5de for fjernvarme | Meldepliktsone Avinor. Kommuneplanens arealdel 2018 gj\u00f8r seg ikke gjeldende for dette vedtaket den tid det ikke er s\u00f8kt om nye tiltak eller endringer i byggesaken. Bygningsmyndigheten fatter p\u00e5 bakgrunn av nye opplysninger om allerede oms\u00f8kt tiltak, - nytt vedtak i sak som er oms\u00f8kt og behandlet f\u00f8r vedtak av ny kommuneplan. 3.2 Nabovarsling Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og det er mottatt merknad fra gnr 107 bnr 117, 206 og 294, samtlige eiendommer har samme hjemmelshavere. Merknadshaver har levert merknad til opprinnelig s\u00f8knad, merknaden var datert 23.06.2018, samt oppdatert merknad til denne s\u00f8knad, merknaden er datert 06.12.2018. Vi har gjennomg\u00e5tt begge merknader og funnet at merknadshaver i hovedsak anf\u00f8rer f\u00f8lgende: (v\u00e5r formulering og punktinndeling) 1. Krav til utforming, materialer og visuelle kvaliteter m\u00e5 gjelde alle byggverkets fasader, herunder ogs\u00e5 fasade som vender mot merknadshavers eiendom. 2. Alt av gr\u00f8ntareal vist i oms\u00f8kte situasjonsplan m\u00e5 opparbeides parkmessig og vedlikeholdes. Dette gjelder b\u00e5de arealer innenfor arealform\u00e5l F/I/L og G. Plan og bindende avtaler for slik opparbeidelse og vedlikehold m\u00e5 foreligge f\u00f8r det kan gis tillatelse til igangsetting av tiltaket. 3. Tiltaket b\u00f8r utformes med \u00abgr\u00f8nne\u00bb tak for \u00e5 unng\u00e5 at bokvalitet blir strekt redusert, samt at n\u00e6ringsbygg som plasseres mot tilst\u00f8tende boligomr\u00e5de b\u00f8r ha strengere krav til utforming. 4. Langs med eiendommens \u00f8stside m\u00e5 det plantes en tett vintergr\u00f8nn hekk som skjuler innsyn fra merknadshavers eiendom til asfalterte flater. Saksnummer 201825804 Side 5 av 16 5. Den tid merknadshavers innspill/innsigelser ikke har blitt hensyntatt i planarbeid, og heller ikke har blitt tatt til f\u00f8lge ved klagebehandling hos Fylkesmann eller Sivilombudsmannen, forventes det at merknadshaver i langt st\u00f8rre grad blir h\u00f8rt og hensyntatt i byggesaken. Ansvarlig s\u00f8ker har kommentert begge merknader, og vi finner at de i hovedsak anf\u00f8rer f\u00f8lgende: (v\u00e5r formulering og punktinndeling) 1. Bygget er prosjektert med samme materialvalg og fasadeprinsipp p\u00e5 alle sider. Fasadematerialvalg vil v\u00e6re hvitpigmenterte betongelementer med store vindusfelt. I 1.etg mot merknadshavers eiendom er det et forretningslokale med st\u00f8rre vindusfelt samt inngang til teknisk rom i bakkant. Deler av bygget vil v\u00e6re s\u00e5 lavt i terrenget at merknadshaver ikke vil se alle etasjer av bygget. 2. Langs veien vil det bli etablert et gr\u00f8ntareal med en all\u00e9 av tr\u00e6r. Mot merknadshavers eiendom planlegges det tilsvarende gr\u00f8ntareal med noe stedlig vegetasjon og ellers tiltalende beplantning uten h\u00f8ye tr\u00e6r. P\u00e5 flate i s\u00f8r\u00f8st etableres det et gr\u00f8ntareal med parkmessig utf\u00f8relse, herunder med gangvei, busker og lave tr\u00e6r. Utformingen av gr\u00f8ntanlegget vil v\u00e6re i tr\u00e5d med intensjoner i reguleringsplanen, slik at gr\u00f8ntstrukturer vil bli ivaretatt. Forholdet vil ansvarsbelegges med egne foretak. 3. Gr\u00f8nne tak er vurdert i prosjektet men er i hovedsak valgt bort grunnet negative konstruksjonsmessige konsekvenser og med bakgrunn i at ingen andre industribygg i omr\u00e5det har dette. Det p\u00e5pekes at reguleringsplanens byggegrense og h\u00f8ydebegrensinger blant annet er satt for \u00e5 ivareta forholdet til merknadshavers eiendom, samt at deler av bygningen er lagt under terreng. 4. Merknadshaver har satt opp et gjerde ca. 1,0 meter inn p\u00e5 tiltakshavers eiendom. Dette gjerdet kreves fjernes for at en eventuell hekk kan settes opp p\u00e5 riktig grenselinje. 5. Forhold kommenteres ikke da dette er blitt behandlet i planprosessen og tiltaket er i tr\u00e5d med den vedtatte reguleringsplanen. Bygningsmyndigheten vurderer overst\u00e5ende merknader p\u00e5 f\u00f8lgende m\u00e5te: 1. Vi kan basert p\u00e5 oms\u00f8kte tegninger ikke se at byggets fasader har blitt vesentlig forskjellsbehandlet med tanke p\u00e5 utforming og materialvalg. Det vises for\u00f8vrig til v\u00e5r vurdering av tiltakets visuelle kvaliteter under vedtakets pkt. 3.6. 2. Av gjeldende reguleringsplan heter det blant annet at Gr\u00f8nnstruktur G14 skal legges til rette og vedlikeholdes som gr\u00f8nn buffersone mellom arealform\u00e5let F/I/L og tilgrensende eiendommer. Samt at overgang til tilgrensende boligeiendom skal ivaretas p\u00e5 en estetisk god m\u00e5te. Videre heter det ogs\u00e5 at terrenget innenfor bestemmelsesomr\u00e5de #1 skal beholdes mest mulig naturlig. Bygningsmyndigheten viser til planens \u00a7 7.1.5, samt \u00a7 9.1.1 og forutsetter at planens bestemmelser blir fulgt. Reguleringsplanen fastsetter ogs\u00e5 at det skal utarbeides en plan for beplanting av omr\u00e5der regulert til form\u00e5l Gr\u00f8nnstruktur (G) og det vises i denne forbindelse til planens \u00a7 2.5 og 7.1.1, samt vedtakets pkt. 2.2, hvor det stilles rekkef\u00f8lgekrav om at slik plan skal foreligge f\u00f8r igangsetting. For\u00f8vrig vises ogs\u00e5 til s\u00f8kers redegj\u00f8relse p\u00e5 dette punkt. Saksnummer 201825804 Side 6 av 16 3. Gjeldende reguleringsplan stiller krav om at \u00abgr\u00f8nne tak\u00bb skal vurderes i den enkelte byggesak, planen gir derimot ikke hjemmel til \u00e5 kreve at det skal etableres slike takflater. Hovedintensjon ved etableringen av \u00abgr\u00f8nne tak\u00bb er \u00e5 avhjelpe med fordr\u00f8yning av overvann, noe vi ogs\u00e5 kan se av sammenhengen bestemmelsen er satt i. Det vises til planens \u00a7 2.2.1. Vi har i denne konkrete saken bedt s\u00f8ker redegj\u00f8re for valg av takl\u00f8sning, herunder ogs\u00e5 forholdet til godkjente VA-rammeplan, med hensyn til behandlingen av overvann. Av s\u00f8kes redegj\u00f8relse fremg\u00e5r det blant annet at \u00abgr\u00f8nne tak\u00bb er vurdert men at bygningens form\u00e5l ikke er forenelig med den konstruksjon som kreves ved etableringen av slike takflater. Dette da tyngre konstruksjoner og flere s\u00f8ylepunkt vil medf\u00f8re at byggverket blir langt mindre fleksibilitet som lager/industribygg for plasseringen av st\u00f8rre objekter. Videre heter det av notat utarbeidet av Sweco Norge AS at \u00abgr\u00f8nne tak\u00bb vil ha en ubetydelig innvirkning p\u00e5 en overordnet overvannsh\u00e5ndtering. Samt at slike tak til en viss grad kan fungere ved lette- og eller korte nedb\u00f8rshendelser, men ikke vil bidra til \u00e5 h\u00e5ndtere st\u00f8rre nedb\u00f8rsmengder. Det heter videre av samme notat at \u00abgr\u00f8nne tak\u00bb i VA-rammeplan er nevnt som et av flere mulige tiltak for \u00e5 bidra til h\u00e5ndtering av overvann, men ikke forutsetter slike tak etablert. 4. Gjeldende reguleringsplan setter ingen krav til slik konkret beplantning/skjerming mellom disse eiendommene. Vi anser dette \u00e5 v\u00e6re privatrettslig anliggende og tar ikke videre stilling til forholdet, jf. plan- og bygningsloven \u00a7 21-6. En eventuell etablering av nevnte tiltak m\u00e5 vurderes opp mot reguleringsplanens bestemmelser for omr\u00e5de/felt G14 og #1, samt endelig godkjent planteplan. 5. Bygningsmyndigheten er n\u00f8dt \u00e5 forholde seg til gjeldende og vedtatt reguleringsplan og kan ikke stille strengere krav til utforming av tiltaket enn det som fremg\u00e5r av planens bestemmelser og plan- og bygningslovens krav til utforming og visuelle kvaliteter. Den tid tiltaket ikke er funnet \u00e5 v\u00e6re i strid med slike bestemmelser kan vi heller ikke kreve annen utforming av tiltaket. Det vises for\u00f8vrig til v\u00e5r vurdering av tiltakets visuelle kvaliteter under vedtakets pkt. 3.6. 3.3 Erkl\u00e6ring om ansvarsrett F\u00f8lgende ansvarsretter er erkl\u00e6rt: Funksjon - Foretak Org.nr Ansvarsomr\u00e5de tiltaksklasse Opus Bergen AS 921610602 S\u00d8K - TTK2 Ansvarlig s\u00f8ker hele tiltaket Opus Bergen AS 921610602 PRO - TTK2 Ansvarlig prosjekterende arkitektur R3 Entrepren\u00f8r AS 971170824 PRO - TTK1 Ansvarlig prosjekterende milj\u00f8sanering Drange Maskin AS 977056306 UTF - TTK2 Ansvarlig utf\u00f8rende milj\u00f8sanering/riving Obligatorisk kontroll skal gjennomf\u00f8res i henhold til byggesaksforskriften \u00a7 14-2. 3.4 Atkomst og avkj\u00f8rsel Avkj\u00f8rsel til eiendommen er regulert i plan nr. 63190000. Det gis i denne saken dispensasjon for endret utforming/plassering av avkj\u00f8rsel jf. vedtakets pkt. 2.1 og 3.8. Ansvarlig s\u00f8ker opplyser for\u00f8vrig at det foreligger tinglyste erkl\u00e6ringer som sikrer lovlig atkomst, jf. plan- og bygningsloven \u00a7 27-4. Saksnummer 201825804 Side 7 av 16 3.5 Fjernvarme Gjeldende reguleringsplanen \u00a7 1.4.1 setter blant annet krav til nybygg p\u00e5 over 500 m2BRA skal tilrettelegges for fjernvarmetilknytning dersom det er aktuelt med en eventuell fremtidig utbygning av slikt anlegg. S\u00f8ker har i sin redegj\u00f8relse blant annet anf\u00f8rt f\u00f8lgende: \u00abValg av energil\u00f8sning for det oms\u00f8kte forhold blir i henhold til TEK17, et energifleksibelt varmesystemer som er tilrettelagt for bruk av lavtemperatur varmel\u00f8sninger. Energil\u00f8sningen vil ogs\u00e5 v\u00e6re tilrettelagt for tilkobling til et fjernvarmeanlegg dersom en utbygging av fjernvarmenettet allikevel blir aktuell.\u00bb 3.6 Tiltakets utforming og visuelle kvaliteter Et hvert tiltak skal prosjekteres og utf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering, jf. plan- og bygningsloven \u00a7 29-2. Etter v\u00e5rt syn er disse forhold ivaretatt for oms\u00f8kte tiltak. Reguleringsplanens \u00a7 1.1 fastsetter f\u00f8lgende; \u00abAlle bygg skal gis en god materialbruk og en god utforming. Utforming av nye byggverk skal sikre et godt samspill med eksisterende bygninger i forhold til plassering p\u00e5 tomten, byggestruktur, volum og takform.\u00bb Bygningsmyndigheten finner oms\u00f8kte tiltak slik som illustrert \u00e5 v\u00e6re utformet i samspill eksiterende og tilst\u00f8tende n\u00e6ringsbygg innenfor form\u00e5let F/I/L. Bygningens grunnform er ogs\u00e5 delvis utformet i tr\u00e5d med retningsgivende illustrasjonsplan av 15.04.2016. Bygningen er sett i forhold til sin funksjon ansett \u00e5 v\u00e6re utformet i tr\u00e5d med bestemmelsen. Reguleringsplanens \u00a7 1.2.1 og 1.2.4 fastsetter blant annet at alle terrenginngrep skal skje mest mulig sk\u00e5nsomt og at skj\u00e6ringer og tilbakefyllinger/murer skal utf\u00f8res p\u00e5 en estetisk tilfredsstillende m\u00e5te \u00e5 ha en parkmessig opparbeiding. Samt at skj\u00e6ringer og murer med h\u00f8yde over 4m skal avtrappes og beplantes. Reguleringsplanens bestemmelser forutsettes fulgt ved utf\u00f8relse av slike tiltak. 3.7 Andre uttalelser eller vedtak Bymilj\u00f8etaten har gitt uttalelse med saksnummer 2019/22533-3. Uttalelsen er gjengitt under. Saksnummer 201825804 Side 8 av 16 Bymilj\u00f8etaten har gitt ny uttalelse med saksnummer 2019/45409-4. Uttalelsen er gjengitt under. Saksnummer 201825804 Side 9 av 16 Statens Vegvesen har gitt uttalelse datert 18.10.2018 med saksnummer 18/211546-2. Uttalelsen er gjengitt under. 3.8 Oms\u00f8kte dispensasjon fra reguleringsplanen nummer 63190000 for regulerte utforming og plassering av avkj\u00f8ring til eiendommen, vist som KV19 \u2013 Dr\u00f8fting og vedtaksbegrunnelse Tiltaket kommer i strid med reguleringsplanen nummer 63190000 med hensyn til regulerte utforming og plassering for avkj\u00f8ring til eiendommen, vist som KV19, da avkj\u00f8rsel er oms\u00f8kt med annen utforming og plassering enn regulert. Det er s\u00f8kt om dispensasjon for forholdet. Regulerte og oms\u00f8kte plassering av avkj\u00f8rsel KV19 fremg\u00e5r av utklipp under. Dispensasjonen ble behandlet og gitt avslag i vedtak av 04.04.2019, dette med bakgrunn i manglende dokumentasjon og at det for bygningsmyndigheten ikke var klart hvorvidt oms\u00f8kte l\u00f8sning var i tr\u00e5d med gjeldende krav til utforming eller hvorvidt l\u00f8sningen ivaretok hensynet til trafikksikkerhet. Vi ans\u00e5 ogs\u00e5 at flyttingen av KV19 kunne f\u00e5 f\u00f8lgekonsekvenser for veinett/tilst\u00f8tende avkj\u00f8rsler og vi anf\u00f8rte derfor at endringen burde skje gjennom plan slik at alle ber\u00f8rte parter og myndigheter fikk anledning til \u00e5 uttale seg om endringen. Vedtaket ble p\u00e5klaget 12.04.2019 og vi mottok ny dokumentasjon 01.08.2019. Basert p\u00e5 denne dokumentasjonen finner vi \u00e5 kunne behandle saken p\u00e5 nytt. Saksnummer 201825804 Side 10 av 16 Utklipp av plankart i reguleringsplan nr. 63190000 Utklipp som viser oms\u00f8kte plassering av avkj\u00f8rsel tegningsnummer 901, datert 04.06.2019 Dispensasjon kan bare gis dersom verken hensynene bak bestemmelsen det s\u00f8kes dispensasjon fra eller hensynene i plan- og bygningslovens form\u00e5lsbestemmelse \u00a7 1-1, blir vesentlig tilsidesatt. I tillegg m\u00e5 fordelene ved \u00e5 dispensere v\u00e6re klart st\u00f8rre enn ulempene etter en samlet vurdering. Hovedhensynet bak plassering og utforming av avkj\u00f8rsel KV19 i reguleringsplanen er \u00e5 sikre god og trafikksikker tilkomst eiendommen og deler av feltet F/I/L. Plasseringen er ogs\u00e5 knyttet opp mot plasseringen av resten av veinettet, herunder KV34044 - Espehaugen regulert som f_KV20 og n\u00e6rliggende avkj\u00f8rsler til andre eiendommer/felt, herunder KV09, KV18 og f_KV10. Saksnummer 201825804 Side 11 av 16 Det f\u00f8lger av form\u00e5lsbestemmelsen i plan- og bygningsloven at plan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet, likeverd og tas hensyn til barn og unges oppvekstmilj\u00f8 samt estetisk utforming av omgivelsene. S\u00f8ker begrunner s\u00f8knad om dispensasjon blant annet med f\u00f8lgende; \u00abDet s\u00f8kes med dette om dispensasjon for flytting av avkj\u00f8rsel p\u00e5 eiendommen mot vest (n\u00e6rmere MANCRAFT AS sin eiendom). Det m\u00e5 s\u00f8kes dispensasjon for flytting av avkj\u00f8rsel til eiendommen, da avkj\u00f8rsel KV19 til eiendommen er vist n\u00e6rmere naboeiendommer mot nord\u00f8st i gjeldende reguleringsplan. Avkj\u00f8rsel s\u00f8kes flyttet da V/A-anlegg tilh\u00f8rende 3 naboeiendommer har p\u00e5koblingspunkt p\u00e5 samme sted som regulert avkj\u00f8rsel vil komme. Fordeler vil v\u00e6re at man ikke ber\u00f8rer VA-anlegget. Flytting av kryss vil ellers gi mindre st\u00f8y og mindre trafikkbelastning mot naboer. Avkj\u00f8rsel lenger vest vil gi et mer funksjonelt kj\u00f8rem\u00f8nster p\u00e5 oms\u00f8kt eiendom og avkj\u00f8rsel vil bli samordnet med avkj\u00f8rsel til MANCRAFT AS sin eiendom. Det blir ogs\u00e5 en felles kryssl\u00f8sning med avkj\u00f8rsel p\u00e5 motsatt side av vei, dette er mer trafikksikkert enn mange avkj\u00f8rsler langs veien. Ulempe vil v\u00e6re at avkj\u00f8rselen ikke blir slik den er tegnet p\u00e5 reguleringskartet.\u00bb S\u00f8ker utdyper sin begrunnelse i klage med blant annet f\u00f8lgende; \u00abVi anser at vedtaket i all hovedsak er avsl\u00e5tt p\u00e5 bakgrunn av at fremlagt dokumentasjon for utforming og trafikkfaglige vurderinger har v\u00e6rt ansett som mangelfull. Under henvisning til vedlagte anbefaling fra Bymilj\u00f8etaten, mener vi at det i saken n\u00e5 er dokumentert p\u00e5 en fyldestgj\u00f8rende m\u00e5te at oms\u00f8kte avkj\u00f8rselsl\u00f8sning klart vil v\u00e6re en mer hensiktsmessig l\u00f8sning enn den regulerte. For n\u00e6rmere informasjon og beskrivelse av avkj\u00f8rselens utforming og begrunnelsen for valgte alternative plassering, vises det til vedlagte situasjonsplan, tegninger for sporing for lastebil (lengde 12 m) p\u00e5 plan 1 og plan 2 og v\u00e5rt brev til Bymilj\u00f8etaten datert 06.06.2019. For \u00f8vrig vises det til v\u00e5r tidligere redegj\u00f8relse for dispensasjonss\u00f8knaden i brev datert 17.12.2018. Vi mener p\u00e5 denne bakgrunn at det vil v\u00e6re fullt forsvarlig \u00e5 dispensere fra plankartets viste plassering av KV19, og viser til at tiltaket vil utf\u00f8res i tr\u00e5d med de krav som Bymilj\u00f8etaten stiller under henvisning til gjeldende regelverk/krav til utforming. Under dette er det v\u00e5r oppfatning at det m\u00e5 kunne gis dispensasjon selv om planen er ny, da vanskene med \u00e5 kunne benytte planlagt adkomst ikke ble avdekket i planprosessen. Vi viser til at det ikke foreligger noen negative merknader til den oms\u00f8kte alternative plasseringen verken fra naboer eller offentlige instanser. Opprettholdelse av et plankrav synes dermed un\u00f8dvendig for en endring som alt er trafikkfaglig belyst og vurdert, og som ikke vil medf\u00f8re noen nevneverdige endrede konsekvenser for milj\u00f8 og samfunn. En slik prosess vil v\u00e6re uforholdsmessig tidkrevende og fordyrende for b\u00e5de kommunen og tiltakshaver, uten at en ny reguleringsprosess vil tilf\u00f8re saken noen ytterligere informasjon av verdi. Denne saken representerer i s\u00e5 m\u00e5te et typetilfelle hvor loven begrunner en dispensasjonsadgang. Vi ber p\u00e5 denne bakgrunn om at bygningsmyndigheten vurderer denne delen av s\u00f8knaden p\u00e5 nytt, og av hensyn til un\u00f8dig tidsspill med store negative konsekvenser for tiltakshaver, prioriterer en rask behandling av saken.\u00bb Saksnummer 201825804 Side 12 av 16 Bygningsmyndighetens vurdering er som f\u00f8lger; Det s\u00f8kes i dette tilfellet om \u00e5 fravike regulerte plassering av avkj\u00f8rsel KV19. Reguleringsplanen er nylig vedtatt og man m\u00e5 legge til grunn at veinettet, herunder ogs\u00e5 plasseringen av avkj\u00f8rsler er plassert og utformet i tr\u00e5d med gjeldende/nyere regelverk. Oms\u00f8kte plassering vil medf\u00f8re at det dannes en kryssl\u00f8sning mellom avkj\u00f8rsler KV19 og KV09, samt at avstand til avkj\u00f8rsel KV18 reduseres. Det er n\u00e5 mottatt oppdaterte tegninger som tydelig viser utforming av oms\u00f8kte avkj\u00f8rsel/ kryssl\u00f8sning. Det er videre redegjort for at l\u00f8sningen tilfredsstiller gjeldende krav til utforming, samt at l\u00f8sningen p\u00e5 en bedre m\u00e5te vil tjene eiendommen og F/I/L-feltet. Bymilj\u00f8etaten har som trafikkfaglig myndighet vurdert utforming og plassering av avkj\u00f8rsel og har ikke vesentlige merknader til den oms\u00f8kte endringen. Hensyn til adkomst og trafikksikkerhet anses dermed ivaretatt ved oms\u00f8kte dispensasjon. Den tid endret plassering av KV19 ikke fordrer endret plassering av tilst\u00f8tende avkj\u00f8rsler eller veinett, anser bygningsmyndigheten at det ikke er behov for en planprosess for \u00e5 vurdere forholdet. S\u00f8knaden og dispensasjonen er allerede nabovarslet og s\u00e5ledes anses forholdet til \u00e5penhet og anledning til medvirkning ivaretatt. Ber\u00f8rt myndighet har hatt saken til uttale og ikke fremmet innvendinger mot s\u00f8knaden. Forholdet til milj\u00f8 og samfunn anses ikke \u00e5 bli nevneverdig ber\u00f8rt som f\u00f8lge av dispensasjonen. Basert p\u00e5 overst\u00e5ende anses ikke hensynet bak regulerte plassering av avkj\u00f8rsel eller lovens form\u00e5lsbestemmelse \u00e5 bli vesentlig tilsidesatt ved dispensasjon. Fordelene ved \u00e5 dispensere anses \u00e5 gi en bedre trafikksituasjon og adkomst til eiendommen og F/I/L- feltet. Bygningsmyndigheten kan i dette tilfellet ikke se klare ulemper ved \u00e5 dispensere fra regulerte plassering av avkj\u00f8rsel. Da hensynet bak bestemmelsene ikke anses vesentlig tilsidesatt og fordelene klart overveier ulempene innvilges dispensasjonen som oms\u00f8kt. 3.9 Oms\u00f8kte dispensasjon fra reguleringsplanen nummer 63190000 \u00a7 5.4.1 med hensyn til plassering av deler av bygning utenfor regulerte byggegrense \u2013 Dr\u00f8fting og vedtaksbegrunnelse Tiltaket kommer i strid med reguleringsplanen nummer 63190000 \u00a7 5.4.1 med hensyn til plassering av deler av bygning utenfor regulerte byggegrense. Planens \u00a7 5.4.1 fastsetter f\u00f8lgende; \u00abBebyggelsen skal plasseres innenfor byggegrensene som er vist p\u00e5 plankartet. Der byggegrensen ikke er vist p\u00e5 kartet g\u00e5r den i form\u00e5lsgrensen.\u00bb Av gjeldende plankart fremg\u00e5r det at det er satt byggegrense mot Gr\u00f8nnstruktur \u2013 felt G14 og tilst\u00f8tende fylkesveg FV175 \u2013 Espelandsvegen. Byggegrensen er s\u00f8r satt 4 meter innenfor form\u00e5lsgrensen til arealform\u00e5let F/I/L. Saksnummer 201825804 Side 13 av 16 I denne saken s\u00f8kes deler av bygning plassert i strid med byggegrense da deler av underetasje under terreng s\u00f8kes plassert helt i form\u00e5lsgrensen. Det er s\u00f8kt om dispensasjon for forholdet. Dispensasjon kan bare gis dersom verken hensynene bak bestemmelsen det s\u00f8kes dispensasjon fra eller hensynene i plan- og bygningslovens form\u00e5lsbestemmelse \u00a7 1-1, blir vesentlig tilsidesatt. I tillegg m\u00e5 fordelene ved \u00e5 dispensere v\u00e6re klart st\u00f8rre enn ulempene etter en samlet vurdering. Hovedhensynet bak bestemmelser om byggegrense er \u00e5 plassere bygning p\u00e5 den enkelte tomt i forhold til terreng og omr\u00e5dets bebyggelsesstruktur. Bestemmelsen skal blant annet ivareta hensyn til brannspredning til andre byggverk, behovet for luft, lys, utsikt samt hindre innsyn. Hensynet med \u00e5 sette en byggegrense mot arealform\u00e5let Gr\u00f8nnstruktur, herunder for felt G14 m\u00e5 ses opp i mot planens bestemmelser/intensjoner for felt G14. Av planens \u00a7 7.1.5 fremg\u00e5r det at G14 skal legges til rette og vedlikeholdes som gr\u00f8nn buffersone mellom F/I/L og tilgrensende eiendommer. I dette konkrete tilfellet er tilgrensende eiendom p\u00e5 annen side av felt G14 offentlig veggrunn for fylkesveg FV175 \u2013 Espelandsvegen. Hensynet bak bestemmelse om byggegrense mot vei er blant annet \u00e5 sikre tilstrekkelig areal for fremtidige utvidelser av veigrunn, samt sikre n\u00f8dvendig areal for drift og vedlikehold av veien, herunder for sn\u00f8rydding. Det f\u00f8lger av form\u00e5lsbestemmelsen i plan- og bygningsloven at plan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet, likeverd og tas hensyn til barn og unges oppvekstmilj\u00f8 samt estetisk utforming av omgivelsene. S\u00f8ker begrunner s\u00f8knad om dispensasjon blant annet med f\u00f8lgende; \u00abDet s\u00f8kes om dispensasjon for byggegrense mot fylkesvei. Reguleringsplanen viser form\u00e5l F/I/L 15meter fra Fylkesvei og byggegrensen 20m mot samme vei. Det er derfor s\u00f8kt om og f\u00e5tt dispensasjon og tillatelse fra Statens Vegvesen til \u00e5 oppf\u00f8re byggets underetasje under bakke utenfor byggegrensen p\u00e5 20meter, men innenfor form\u00e5lsgrensen p\u00e5 15 meter fra veien. Fordel med dispensasjon er at en vesentlig del av bygget kan plasseres under bakke og det blir mindre bebyggelse synlig over bakke. Det blir da mer \u00e5pent areal p\u00e5 eiendommen, og mindre industribygg som kan v\u00e6re til sjenanse for naboer. Det er intensjon i reguleringsplanen om at F/I/L form\u00e5l under bakkeplan kan plasseres ut til form\u00e5lsgrense. Ulempe er at det blir st\u00f8rre massebehandling p\u00e5 tomten ved fjerning av masser for 1.etg mot terreng.\u00bb Bygningsmyndighetens vurdering er som f\u00f8lger; Den tid den delen av tiltaket som er plassert utenfor byggegrense er plassert under bakkeniv\u00e5 anses forholdet til faktorer som luft, lys, utsikt og innsyn ivaretatt. Bebyggelsesstrukturen fremst\u00e5r ogs\u00e5 ivaretatt den tid ingen synlige deler av tiltaket bryter byggegrensen. Den delen av byggverket som plasseres utenfor byggegrense under bakkeniv\u00e5, danner en kunstig planert flate/terreng som blant annet skal benyttes til overflateparkering. Av reguleringsplanens retningsgivende illustrasjonsplan datert 15.04.2016 fremg\u00e5r det at utend\u00f8rsareal helt ut til form\u00e5lsgrensen kan benyttes som overflateparkering i tr\u00e5d med oms\u00f8kte tiltak. Bygningsmyndigheten kan ut fra dette ikke se at tiltaket tilsidesetter hensyn tatt ved plassering av byggegrense mot form\u00e5l Gr\u00f8nnstruktur - G14. Saksnummer 201825804 Side 14 av 16 Videre anses hensyn til plasseringen av byggegrensen opp mot fylkesveg FV175 \u2013 Espelandsvegen \u00e5 v\u00e6re ivaretatt da Statens vegvesen som rette vegmyndighet i brev av 18.10.2018 med saksnummer 18/211546-2, har uttalt at de kan akseptere at det blir gitt dispensasjon fra regulert byggegrense for plassering av deler av tiltaket under bakkeniv\u00e5 i form\u00e5lsgrense mot s\u00f8r. Dette da vegmyndigheten m\u00e5 anses best egnet til \u00e5 vurdere behov for veiutvidelser og driftsareal. I denne konkrete saken anses byggesaken tilstrekkelig for \u00e5 sikre \u00e5penhet og medvirkning, ved at tiltaket og dispensasjonen har v\u00e6rt nabovarslet og ber\u00f8rte myndigheter har f\u00e5tt uttale seg i saken. Tiltaket anses videre ikke til \u00e5 p\u00e5virke hensyn til langsiktige l\u00f8sninger for samfunnet eller p\u00e5virke barn og unges interesser. Hensyn til estetikk og utforming anses ikke relevant den tid tiltaket er lokalisert under bakkeniv\u00e5. Tiltaket vurderes med bakgrunn i overst\u00e5ende dr\u00f8fting til ikke \u00e5 vesentlig tilsidesette de hensyn denne konkrete byggegrensen skal ivareta. Fordelene ved \u00e5 dispensere fra regulert byggegrense vil i hovedsak v\u00e6re av privat karter, men vi ser ogs\u00e5 til at det er fordelaktig \u00e5 lokalisere s\u00e5 mye av bygningsmassen som mulig under terreng, slik at tiltaket fremst\u00e5r mindre dominerende mot tilst\u00f8tende boligbebyggelse. Ulempene vil i hovedsak v\u00e6re knyttet til at det tillates etablert tiltak i strid med byggegrense satt i nylig vedtatt reguleringsplan og den mulige presedenseffekten av dette. P\u00e5 den annen side ser vi at presedenseffekten er sv\u00e6rt begrenset da denne konkrete byggegrensen kun g\u00e5r innenfor arealform\u00e5let F/I/L som er en liten del av gjeldende plan og kun relaterer seg til feltets s\u00f8rlige del mot FV175 \u2013 Espelandsvegen. Som s\u00f8ker selv nevner vil ogs\u00e5 tiltaket f\u00f8re til \u00f8kt uttak av masser tilsvarende den delen av byggverket som blir plassert utenfor byggegrense. Dette anses mindre vesentlig den tid massene blir h\u00e5ndtert i tr\u00e5d med lov og forskrift. Etter en samlet vurdering vil fordelene ved \u00e5 gi dispensasjon v\u00e6re klart st\u00f8rre enn ulempene og derav innvilges dispensasjon som oms\u00f8kt. 4. GENERELLE BESTEMMELSER OG KLAGEADGANG Vedtaket kan p\u00e5klages, se orientering om rett til \u00e5 klage og andre generelle bestemmelser p\u00e5 siste side. PLAN- OG BYGNINGSETATEN for etatsdirekt\u00f8ren Remi Iversen - saksbehandler Trond Haugen - seksjonsleder Brevet er elektronisk signert og har derfor ingen underskrift. Kopi: Espehaugen 60 AS, Espehaugen 60, 5258 BLOMSTERDALEN R\u00f8nnaug Torsteinsen, Espelandsvegen 107, 5258 BLOMSTERDALEN Trygve Victor Torsteinsen, Espelandsvegen 107, 5258 BLOMSTERDALEN Saksnummer 201825804 Side 15 av 16 Generelle bestemmelser: Saken er behandlet etter plan- og bygningsloven med tilh\u00f8rende Rettslig grunnlag: forskrifter; byggteknisk forskrift og byggesaksforskriften. Ferdigstillelse: N\u00e5r tiltaket er ferdigstilt skal det s\u00f8kes om ferdigattest. Ferdigattest (plan- og bygningsloven \u00a7 21-10 og utstedes n\u00e5r det foreligger n\u00f8dvendig sluttdokumentasjon fra ansvarlig byggesaksforskriften kapittel 8) s\u00f8ker. Er tiltaket ikke satt i gang senest innen 3 \u00e5r etter at tillatelse er gitt, faller Bortfall av tillatelse: tillatelsen bort. Tillatelsen faller ogs\u00e5 bort hvis tiltaket innstilles i lengre (plan- og bygningsloven \u00a7 21-9) tid enn 2 \u00e5r. Orientering om rett til \u00e5 klage p\u00e5 vedtaket: Den som er part eller har rettslig klageinteresse har rett til \u00e5 klage over Klagerett: vedtaket. Klagen sendes til: Bergen kommune, Plan- og bygningsetaten, (forvaltningslovens \u00a7 28) Postboks 7700, 5020 Bergen. Klagefristen er tre uker fra den dag underretningen om vedtaket kom Klagefrist: frem til vedkommende part. Det er tilstrekkelig at klagen er postlagt (forvaltningslovens \u00a7\u00a7 29, 30 og innen fristens utl\u00f8p. Dersom klagen kommer inn etter fristens utl\u00f8p vil 31) den bli avvist. Klagen kan imidlertid tas under behandling n\u00e5r det foreligger s\u00e6rlige grunner eller klager ikke kan lastes for forsinkelsen. Rett til \u00e5 kreve begrunnelse: Dersom en part mener at vedtaket ikke er begrunnet, kan det settes frem (forvaltningslovens \u00a7\u00a7 24 og 25) krav om dette innen klagefristen utl\u00f8p. Klagen m\u00e5 nevne det vedtaket det klages over, hva som \u00f8nskes endret og Klagens innhold: v\u00e6re undertegnet av klageren eller hans fullmektig. Klagen b\u00f8r (forvaltningslovens \u00a7 32) begrunnes. Vedtaket kan gjennomf\u00f8res selv om det er p\u00e5klaget. Klager kan Utsetting av gjennomf\u00f8ring imidlertid anmode om \u00e5 f\u00e5 utsatt iverksettingen av vedtaket, inntil av vedtaket: klagefristen er ute eller klagen er avgjort. Fylkesmannen kan p\u00e5 (forvaltningslovens \u00a7 42) selvstendig grunnlag ta stilling til anmodning om utsatt iverksetting av vedtaket. Rett til \u00e5 se sakens Med visse begrensninger har partene rett til \u00e5 se dokumentene i saken. dokumenter: Det m\u00e5 ved et slikt \u00f8nske tas kontakt med Kundesenteret til Plan- og (forvaltningslovens \u00a7 11) bygningsetaten i Johannes Bruns gate 12. Rett til \u00e5 f\u00e5 veiledning: Kommunen vil kunne gi n\u00f8dvendig veiledning for at alle parter skal (forvaltningslovens \u00a7 11) kunne ivareta sine interesser p\u00e5 best mulig m\u00e5te. Det er adgang til \u00e5 kreve dekning for n\u00f8dvendige og vesentlige Kostnader ved klagen: kostnader, f. eks advokatbistand, i forbindelse med klagesaken der (forvaltningslovens \u00a7 36) vedtaket er endret til gunst for klager. Kravet m\u00e5 v\u00e6re fremsatt innen tre uker etter at underretning om det nye vedtaket er kommet frem til klager. S\u00f8ksm\u00e5l om gyldigheten av vedtaket, eller krav om erstatning som f\u00f8lge av vedtaket, kan ikke reises uten at en har brukt sin adgang til \u00e5 klage p\u00e5 Vilk\u00e5r for \u00e5 reise sak for vedtaket og klagen er avgjort av h\u00f8yeste klageinstans. S\u00f8ksm\u00e5l kan domstolene om vedtaket: likevel reises n\u00e5r det er g\u00e5tt 6 m\u00e5neder fra klage f\u00f8rste gang ble fremsatt, (forvaltningsloven \u00a7 27 b) og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Saksnummer 201825804 Side 16 av 16 "
}