{
  "dokument_id": "350dcf1b-9fbd-5f3a-84d5-cf3627a325a3",
  "doc_type": "case_presentation",
  "kommune": 5501,
  "tittel": "Tilsvar til revidert nasjonal faglig retningslinje \u00abPalliasjon til barn og unge\u00bb",
  "url": "https://innsyn.tromso.kommune.no/application/getMoteDokument?dokid=2001688000",
  "tekst": "Arkivsaksnr. 24/04205-2 Saksbehandler Lill Ann Jordan Saksgang M\u00f8tedato Oppvekst- og utdanningsutvalget Helse- og velferdsutvalget Kommunalt r\u00e5d for mennesker med nedsatt funksjonsevne Tilsvar til revidert nasjonal faglig retningslinje \u00abPalliasjon til barn og unge\u00bb Kommunedirekt\u00f8rens innstilling til vedtak: H\u00f8ringsuttalelsen fra Troms\u00f8 kommune om revidert nasjonal faglig retningslinje \u00abPalliasjon til barn og unge\u00bb fra Helsedirektoratet vedtas slik det framg\u00e5r av saksfremlegget. Stig Tore Johnsen Kari Henriksen Kommunedirekt\u00f8r Direkt\u00f8r for oppvekst, utdanning og kultur 1 Hva saken gjelder Troms\u00f8 kommune er som h\u00f8ringsinstans bedt om \u00e5 gi tilsvar til revisjon av nasjonal faglig retningslinje \u00abPalliasjon til barn og unge\u00bb. H\u00f8ringen er sendt ut av Helsedirektoratet. Saksutredning Dagens retningslinjer \u00abPalliasjon til barn og unge\u00bb ble utgitt i 2016. Helsedirektoratet besluttet i 2022 \u00e5 revidere retningslinjen. M\u00e5lsetting er \u00e5 bidra til god beslutningsst\u00f8tte for tjenestene og at retningslinjen strukturelt blir tilpasset Helsedirektoratets digitale publiseringsl\u00f8sning. Til grunn for hovedtrekkene i revisjonen ligger oppdatert kunnskapsgrunnlag. Antallet hovedanbefalinger er redusert, flere av anbefalingene fra 2016 gjenfinnes som utvidet anbefalinger, og gjenspeiles ellers i anbefalingenes praktiske veiledning. M\u00e5lgruppen for retningslinjen er helsepersonell, men kan ogs\u00e5 v\u00e6re aktuell for enkeltpersoner og virksomheter som er ber\u00f8rt i anbefalingen. I Troms\u00f8 kommune har avdeling for helse og omsorg blitt bedt om \u00e5 gi direkte innspill i selve utarbeidelsen av h\u00f8ringsutkastet ettersom den ene avdeling der jobber mye med barnepalliasjon. H\u00f8ringsutkastet slik det foreligger har med disse innspillene. Den reviderte retningslinjen har likevel v\u00e6rt p\u00e5 h\u00f8ring b\u00e5de i avdeling for helse og omsorg, og aktuelle enheter i avdeling for oppvekst, utdanning og kultur. Innspill fra tjenestene er sammenfattet og f\u00f8lger fortl\u00f8pende. H\u00f8ringen er inndelt i to deler: \u2022 Bakgrunn, metode og prosess \u2022 Palliasjon til barn og unge som har fler underpunktet med anbefalinger. Det er bedt om \u00e5 innspill p\u00e5 f\u00f8lgende: Sp\u00f8rsm\u00e5l tilknyttet anbefalingene Er anbefalingen klar og tydelig? Anbefalingene er klare og tydelige, kortfattet og lette \u00e5 forst\u00e5. Er utfyllende beskrivelse en tilstrekkelig og god utdyping av anbefalingen? Til anbefaling om at \u00abPalliasjon til barn og unge med livstruende/livsbegrensende tilstander b\u00f8r tilbys for \u00e5 bidra til best mulig livskvalitet\u00bb (s. 7 i h\u00f8ringsdokumentet) vil vi foresl\u00e5 at det fremkommer at helsepersonell b\u00e5de i kommune og spesialisthelsetjenesten b\u00f8r ha kompetanse og kunnskap tilpasset behovet. Generelt er det bra at det i alle anbefalingene er tydelig at b\u00e5de spesialisthelsetjenesten og kommunehelsetjenesten har ansvar og oppgaver knyttet til barnepalliasjon, hvem som initierer planarbeid, samarbeid osv. Er praktisk informasjon entydig og nyttig? Kommentar til anbefaling om \u00abPalliasjon til barn og unge med livstruende/livsbegrensende tilstander b\u00f8r tilbys for \u00e5 bidra til best mulig livskvalitet\u00bb (s. 7-9 i h\u00f8ringsdokumentet) er det s\u00e6rlig nyttig at det fremkommer tydelig at kommunen er en viktig bidragsyter, og forslag til hva kommunen b\u00f8r gj\u00f8re. Det kommer ogs\u00e5 tydelig frem at, og til dels hvordan, kommune og spesialisthelsetjenesten b\u00f8r samarbeide, og at regionale barnepalliative team har ansvar for kompetanseutvikling i regionen. Kommentar til anbefaling om \u00abAlle barn og unge som lever med en livstruende/livsbegrensende tilstand b\u00f8r f\u00e5 en skriftlig plan for beredskap og livskvalitet tilpasset sine behov\u00bb (s. 13-14 i h\u00f8ringsdokumentet) st\u00e5r det f\u00f8rst at \u201cplanen b\u00f8r oppdateres i takt med sykdomsutviklingen, og 2 ellers ved behov\u201d, senere st\u00e5r det at \u201cplanen oppdateres minst \u00e9n gang i \u00e5ret\u201d. Det st\u00e5r ogs\u00e5 at planen justeres n\u00e5r barnet/den unge eller p\u00e5r\u00f8rende \u00f8nsker det. Det fremst\u00e5r litt rotete. Ved noen diagnoser g\u00e5r sykdomsutviklingen sakte, og det vil kanskje ikke v\u00e6re behov for \u00e5 oppdatere en beredskapsplan minst en gang i \u00e5ret, men kun ved behov/endringer. Underbygger begrunnelsen anbefalingen p\u00e5 en god m\u00e5te? Ja. Er det grunn til \u00e5 tro at anbefalingen kan f\u00e5 u\u00f8nskede effekter p\u00e5 helsepersonells bemanningssituasjon? Arbeidet rundt familier med behov for barnepalliasjon kan v\u00e6re sv\u00e6rt ressurskrevende. For noen vil sykdomsforl\u00f8p og behov v\u00e6re i stadig endring, og kreve kontinuerlig endring i bemanning, oppl\u00e6ringsbehov etc. Det vil v\u00e6re forskjell p\u00e5 hvordan anbefalingen p\u00e5virker helsepersonells bemanningssituasjon ut fra kommunens st\u00f8rrelse, geografi etc. I st\u00f8rre kommuner vil det alltid v\u00e6re flere barn/unge med behov for barnepalliasjon, og kommunene har ofte helsepersonell med h\u00f8y kompetanse p\u00e5 barn, f.eks. barnefysioterapeuter, barneergoterapeuter og barnesykepleiere. I mindre kommuner vil det kanskje sjelden v\u00e6re barn/unge med behov for barnepalliasjon, og n\u00e5r et barn f\u00e5r en livstruende/livsbegrensende tilstand, m\u00e5 helsetjenesten opprette og drifte et tilbud i en kortere eller lengre periode. Tilbakemelding p\u00e5 bakgrunn, metode og prosess N\u00e5r det vises til m\u00e5lgruppe for retningslinjen st\u00e5r det at \u00abRetningslinjen er utarbeidet for helsepersonell. Den kan ogs\u00e5 v\u00e6re aktuell for enkeltpersoner og virksomheter som er ber\u00f8rt av anbefalingene\u00bb. Her \u00f8nsker vi eksempler p\u00e5 hvilke andre virksomheter som kan v\u00e6re ber\u00f8rt. Grad av normering: Det er bra at det tydeliggj\u00f8res grad av normering, og hva som legges i \u201cskal\u201d, \u201cm\u00e5\u201d, \u201cb\u00f8r\u201d, \u201canbefales\u201d, \u201ckan\u201d og \u201cforesl\u00e5r\u201d. N\u00e5r man leser retningslinjen, er det da p\u00e5fallende at ingen av anbefalingene er gradert som \u201cskal\u201d eller \u201cm\u00e5\u201d, og i sv\u00e6rt liten grad finner man igjen ordene \u201ckan\u201d eller \u201cforesl\u00e5r\u201d. Det kan tolkes slik at alle hovedanbefalingene er like sterkt begrunnet, men ikke basert p\u00e5 lov eller forskrift. Men det gir ogs\u00e5 rom for tolkning og feiltolkning i en mengde setninger som er skrevet i presens. Eksempel side 8/20: \u201cBarnepalliasjon ivaretas som en integrert del av tilbudet i spesialisthelsetjenesten og kommunal helse \u2013og omsorgstjeneste\u201d. Kan dette tolkes som at Barnepalliasjon skal ivaretas som en integrert del av tilbudet? Arbeidsform: Det er gledelig \u00e5 se at arbeidsgruppen har hatt en noe bredere representasjon fra brukerorganisasjoner og kommune enn gruppen som utarbeidet retningslinjen fra 2017. Generelle kommentarer til revidert retningslinjer som helhet. Den tidligere retningslinjen fra 2016 var sv\u00e6rt omfattende og kunne v\u00e6re vanskelig \u00e5 sette seg inn i. Slik h\u00f8ringsutkastet framst\u00e5r n\u00e5 er den betydelig redusert, ryddig og lett \u00e5 bruke. At det er mindre grad av overlapping, link til lovverk og utfyllende informasjon, samt link til andre retningslinjer om for eksempel p\u00e5r\u00f8rendearbeid, gj\u00f8r at det oppleves enklere \u00e5 finne den informasjon som s\u00f8kes. Konklusjon Kommunedirekt\u00f8ren anbefaler at oppvekst- og utdanningsutvalget vedtar h\u00f8ringsuttalelsen slik den framg\u00e5r av saksfremlegget. 3 Vedtakskompetanse Oppvekst- og utdanningsutvalget Vedlegg Link til nettsted: Palliasjon til barn og unge - Helsedirektoratet 4 "
}