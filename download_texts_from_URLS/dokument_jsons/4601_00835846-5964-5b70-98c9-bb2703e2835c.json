{
  "dokument_id": "00835846-5964-5b70-98c9-bb2703e2835c",
  "doc_type": "case_attachment",
  "kommune": 4601,
  "tittel": "Tilleggsnotat: Kommunedelplan for kollektivsystemet mellom Bergen sentrum og Bergen vest. Arealplan-ID: 64090000. 2.gangsbehandling.",
  "url": "https://bergen.kommune.no/politikere-utvalg/api/fil/bk360/10103255/Tilleggsnotat-Kommunedelplan-for-kollektivsystemet-mellom-Bergen-sentrum-og-Bergen-vest-Arealplan-ID-64090000-2-gangsbehandling-",
  "tekst": " BYR\u00c5DSAVDELING FOR BYUTVIKLING BBU - kommunaldirekt\u00f8rens stab Bystyrets kontor V\u00e5r referanse: 2022/56554-59 Postboks 7700 Saksbehandler: Christian Clausen Hjelle 5020 BERGEN Dato: 21. mars 2024 Deres ref.: Tilleggsnotat: Kommunedelplan for kollektivsystemet mellom Bergen sentrum og Bergen vest. Arealplan-ID: 64090000. 2.gangsbehandling. Det er stilt f\u00f8lgende sp\u00f8rsm\u00e5l til saken: Sp\u00f8rsm\u00e5l 1: Vedtakspunkt 1a) betyr slik representanten forst\u00e5r det at byr\u00e5det vil bygge en bybane fra sentrum til Loddefjord, via Dokken og Laksev\u00e5g, og at hele planen vedtas. Samtidig avst\u00e5r man fra \u00e5 velge dagl\u00f8sningen, selv om den er vektet bedre enn tunnell\u00f8sningen if\u00f8lge Kollektivplanen, fra s. 63: \u201cBanetras\u00e9 i Christies gate gir d\u00e5rligere l\u00f8sning\u201d. Hvorfor har ikke byr\u00e5den inkludert Kollektivplanen i listen over vedlegg til bystyret, og hvorfor har ikke byr\u00e5den vurdert fordeler og ulemper ved ulike l\u00f8sninger i sentrum i sin anbefaling til bystyret? Representanten fant Kollektivplanen ved \u00e5 selv s\u00f8ke innsyn: https://www.bergen.kommune.no/omkommunen/offentliginnsyn/ innsynplanogbyggesak/saksinnsyn/sak/PLAN-2022/20469 Sp\u00f8rsm\u00e5l 2: Vedtakspunkt 2a) oppleves noe upresist med tanke p\u00e5 plangrenser. Er det tenkt at neste sak offentligheten ser, KDP Arealdel Dokken S\u00f8r - Lyngb\u00f8, vil inneholde ulike traseer for bybanetrase i Dokken s\u00f8r: Alts\u00e5 ett sett med alternativer for en tunnell\u00f8sning fra sentrum, og ett sett med alternativer for en dagl\u00f8sning fra sentrum? Sp\u00f8rsm\u00e5l 3: Vedtakspunkt 2b) oppleves ambisi\u00f8st med tanke p\u00e5 tid og kapasitet. Hvordan vil byr\u00e5den sikre at denne tidsplanen overholdes? Sp\u00f8rsm\u00e5l 4: I teorien kan man g\u00e5 rett fra KDP Arealdel til byggesak. Er dette en ambisjon for byr\u00e5den? Sp\u00f8rsm\u00e5l 5: Vedtakspunkt 3 inneholder et sprang fra en arealdel for en avgrenset del av traseen fra sentrum til Loddefjord i vedtakspunkt 2a-b, til vurdering av start i arbeidet for arealdel til korridor 1. Korridor 5 kan s\u00e5 klart ikke ferdigbehandles f\u00f8r byr\u00e5det har satt i gang prosessen for \u00e5 ferdigstille arbeidet. Byr\u00e5dets sak inneholder samtidig ingen ambisjoner eller tidslinjer for n\u00e5r Loddefjord eller sentrum skal ha en ferdig arealdel. Hvilket \u00e5r/n\u00e5r ser byr\u00e5den for seg at hele korridor 5 har en ferdig arealdel? Sp\u00f8rsm\u00e5l 6: Kan bystyre forvente seg at KDP Arealdel Dokken S\u00f8r-Lyngb\u00f8 vil inneholde en vurdering av hvordan grunneierbidrag kan fungere for bybaneutbyggingen? Postadresse: Telefon: 55565556 Postboks 7700, 5020 BERGEN E-post: byutvikling@bergen.kommune.no Kontoradresse: Internett: www.bergen.kommune.no R\u00e5dhusgaten 10 Sp\u00f8rsm\u00e5l 7: Skal vedtakspunkt 2c) forst\u00e5s som at det skal v\u00e6re utbyggerinvolvering f\u00f8r innstilling for arealdel leveres fra planetaten til byr\u00e5det? Sp\u00f8rsm\u00e5l 8: Skal vedtakspunkt 2c) forst\u00e5s som at det ikke skal v\u00e6re noen innbyggerinvolvering f\u00f8r innstilling for arealdel leveres fra planetaten til byr\u00e5det? Sp\u00f8rsm\u00e5l 9: Som svar p\u00e5 sp\u00f8rsm\u00e5l om vendespor fra MDG p\u00e5 fylkestinget melder VLFK blant annet: \u00abDen regulerte l\u00f8ysinga for bybanetraseen til \u00c5sane (BT5) har moglegheit for vending av vogner p\u00e5 stoppa ved Handelsh\u00f8gskulen, \u00c5sane terminal og V\u00e5gsbotn (endepunktet p\u00e5 traseen), mens eksisterande vending i Byparken vert fjerna. Fylkeskommunen har i tidlegare fr\u00e5segner peikt p\u00e5 at det er n\u00f8dvendig \u00e5 bygge eit vendespor i sentrum til erstatning for vendemogelegheita i Byparken. Det har blitt lagt vekt p\u00e5 at om ikkje dette vert avklart som ein del av kommunedelplan for kollektivsystemet mellom Bergen sentrum og Bergen vest, s\u00e5 m\u00e5 det bli avklart i ein eigen separat prosess.\u00bb N\u00e5r vil byr\u00e5det starte reguleringsprosess i eget arbeid for vendespor i sentrum, siden de aktivt har valgt bort \u00e5 l\u00f8se det i arealdelen for KDP Vest? Svar: 1. Vedtakspunkt 1.a) inneb\u00e6rer at byr\u00e5det \u00f8nsker \u00e5 vedta en overordnet tematisk kommunedelplan for kollektivsystemet mellom Bergen sentrum og Bergen vest. Planen er p\u00e5 et overordnet systemniv\u00e5, og viser hvordan kollektivsystemet best\u00e5r av flere korridorer mellom ulike kollektivknutepunkt. Planen viser b\u00e5de dagens kapasitet p\u00e5 korridorene og fremtidige framskrivninger, og anbefaler hvordan kollektivsystemet gradvis kan bygges ut tilpasset fremtidig trafikkvekst, byutvikling og befolkningsvekst. Planen tar ikke stilling til konkrete trasevalg og fremtidig arealbruk innenfor korridorene. Dette vil vurderes i det videre arbeid med arealdel og konsekvensutredning, jamf\u00f8r vedtakspunkt 2. Byr\u00e5det vurderer at planen utgj\u00f8r et godt kunnskapsgrunnlag for videre arbeid med vurdering av konkrete traseer. Byr\u00e5det anbefaler at hele planen vedtas som et samlet kunnskapsgrunnlag. Samtidig er byr\u00e5det tydelig p\u00e5 at det videre arbeidet prioriterer korridor 5, og at arbeidet i f\u00f8rste fase b\u00f8r avgrenses til Dokken og Laksev\u00e5g og frem til Lyngb\u00f8. Dette er viktig for \u00e5 f\u00e5 opp farten p\u00e5 transformasjon og byutvikling i Laksev\u00e5g og Dokken, jamf\u00f8r vedtakspunkt 2.a). Den tematiske kommunedelplanen peker p\u00e5 at det finnes alternative l\u00f8sninger for hvordan en eventuell fremtidig bybane kan legges fra Dokken til sentrum. Siden kommunedelplanen er p\u00e5 et overordnet niv\u00e5 s\u00e5 tar den ikke stilling til konkrete trasel\u00f8sninger, men omtaler at alternativene vil p\u00e5virke kollektivsystemet p\u00e5 et overordnet niv\u00e5. Byr\u00e5det har ikke lagt frem en vekting av alternative l\u00f8sninger for sentrum fordi planen kun omtaler alternative l\u00f8sninger, uten at det er utarbeidet konkrete areall\u00f8sninger. Fylkeskommunen og Statens vegvesen peker ogs\u00e5 p\u00e5 at videre vurderinger av konkrete trasevalg b\u00f8r gj\u00f8res gjennom arealdel og konsekvensutredning. Kollektivplanen f\u00f8lger som vedlegg til saken, men var ved en inkurie ikke blitt synlig p\u00e5 nettsiden. 2. Vedtakspunkt 2.a) inneb\u00e6rer at neste fase med arealdel avgrenses fra omr\u00e5dereguleringen til Dokken S\u00f8r (arealplan-ID: 71460000), gjennom Laksev\u00e5g og til kollektivterminalen Lyngb\u00f8. Muligheten for en etappevis utbygging til Lyngb\u00f8 er allerede dr\u00f8ftet i kollektivplanen som en hensiktsmessig avgrensing. Byr\u00e5den har tillitt til at Plan- og bygningsetaten, sammen med partene i Milj\u00f8l\u00f8ftet, foretar en n\u00e6rmere presisering av plangrensen p\u00e5 en god m\u00e5te. Side 2 av 4 Det videre arbeidet med avgrenset arealdel for Dokken S\u00f8r-Laksev\u00e5g-Lyngb\u00f8 vil ikke omfatte alternative trasel\u00f8sninger mellom Dokken og kollektivknutepunktene i Bergen sentrum, dette kan f\u00f8lges opp i senere faser. Innenfor omr\u00e5dereguleringsprosessen for Dokken S\u00f8r skal det konsekvensutredes flere alternative l\u00f8sninger for mulig kryssing av Puddefjorden. Det kommer frem av saken at byr\u00e5det forventer at det videre arbeidet med arealdelen kan bidra til trasevalg og arealavklaringer for kryssing av Puddefjorden. 3. Byr\u00e5den er kjent med at Plan- og bygningsetaten har vurdert det som sannsynlig at KDP arealdel med konsekvensutredning for korridor 5 kan v\u00e6re klar til politisk sluttbehandling i l\u00f8pet av 2025. F\u00f8r sluttbehandling s\u00e5 skal det gjennomf\u00f8res h\u00f8ring og offentlig ettersyn. Erfaringsmessig g\u00e5r det ofte rundt 1 \u00e5r fra h\u00f8ring og offentlig ettersyn til sluttbehandling. Byr\u00e5det vurderer at avgrensningen av det videre arbeidet til Dokken-Laksev\u00e5g-Lyngb\u00f8 vil v\u00e6re et mindre omfattende og raskere arbeid enn hele korridor 5. Det er derfor sannsynlig at sak om h\u00f8ring og offentlig ettersyn av f\u00f8rste fase innenfor korridor 5 kan leveres til byr\u00e5det for vedtak i l\u00f8pet av 2024. Byr\u00e5den vil sikre at tidsplanen overholdes gjennom jevnlig dialog med Plan- og bygningsetaten og partene i Milj\u00f8l\u00f8ftet. 4. KDP arealdel skal avklare trasevalg og arealbruk innenfor korridor 5. Disse arealene inng\u00e5r i p\u00e5g\u00e5ende reguleringsprosesser p\u00e5 Laksev\u00e5g og Dokken, hvor det ogs\u00e5 skal avklares en rekke andre forhold knyttet til transformasjon og fremtidig byutvikling. Dette omfatter blant annet teknisk og sosial infrastruktur, trafikk og vei, renovasjon, utfylling i sj\u00f8, arealform\u00e5l, byggeh\u00f8yder og utnyttelsesgrad, kvaliteter knyttet til milj\u00f8, bolig og bomilj\u00f8 med mer. Byr\u00e5den er opptatt av ambisi\u00f8s, helhetlig og realistisk byutvikling, og vurderer at dette best ivaretas gjennom en reguleringsplan og ikke den enkelte byggesak. 5. Vedtakspunkt 2 sier at det skal utarbeides arealdel og konsekvensutredning for korridor 5, dette gjelder hele korridoren. Det kommer frem av byr\u00e5dssaken at neste faser med arealdel for \u00f8vrige deler av korridor 5 kan gjennomf\u00f8res etter den avgrensede f\u00f8rste fase gjennom Laksev\u00e5g til Lyngb\u00f8. 6. Plan- og bygningsetaten omtaler i sitt fagnotat at viktige oppgaver i det videre arbeidet med arealdel og konsekvensutredning blant annet inneb\u00e6rer \u00e5 vurdere gjennomf\u00f8ringsmuligheter med tanke p\u00e5 finansiering og muligheten for private grunneierbidrag. Det kommer frem av byr\u00e5dssaken at byr\u00e5det ser positivt p\u00e5 at det videre arbeidet vurderer ulike modeller for finansiering og gjennomf\u00f8ring, herunder mulighet for private grunneierbidrag. 7. Vedtakspunkt 2.c) skal forst\u00e5s som at det skal v\u00e6re aktiv involvering av grunneiere p\u00e5 Laksev\u00e5g i det videre arbeidet med vurdering av trasealternativer gjennom Laksev\u00e5g. Dette inneb\u00e6rer at grunneiere f\u00e5r mulighet til \u00e5 bidra med innspill og kunnskapsgrunnlag, slik at trasealternativene ses i sammenheng med muligheter for \u00e5 realisere en attraktiv byutvikling. Dette skal gjennomf\u00f8res i den videre reguleringsprosessen frem mot utarbeidelse av planforslag for KDP arealdel. Plan- og bygningsetaten oversender deretter planforslag og konsekvensutredning til politisk behandling, og byr\u00e5det gj\u00f8r vedtak om utlegging til h\u00f8ring og offentlig ettersyn. 8. Vedtakspunkt 2.c) skal forst\u00e5s som at det skal legges til rette for generelt god medvirkning, ogs\u00e5 med innbyggere, men at det er s\u00e6rlig viktig med aktiv involvering av grunneiere siden alternative trasel\u00f8sninger i stor grad vil p\u00e5virke eller legges gjennom private eiendommer. 9. Byr\u00e5det ser det som sv\u00e6rt viktig \u00e5 f\u00e5 p\u00e5 plass tiltak for \u00e5 \u00f8ke frekvensen p\u00e5 banen s\u00f8rover. Et vendespor i sentrum kan v\u00e6re et slikt tiltak, men ettersom det er usikkerhet knyttet til n\u00e5r bybanen til \u00c5sane vil f\u00e5 sin finansiering og kan bygges, er det viktig \u00e5 se p\u00e5 en rekke ulike tiltak som kan bedre kapasiteten. Byr\u00e5det vil avvente \u00e5 vurdere en reguleringsprosess for vendespor til finansiering av bybanen mot \u00c5sane er avklart. Om en reguleringsprosess for vendespor kan samkj\u00f8res med en eventuell videre planlegging av kollektivsystemet Side 3 av 4 vestover vil avhenge av n\u00e5r bybanen nordover kan realiseres. Byr\u00e5det har ogs\u00e5 v\u00e6rt tydelig p\u00e5 at det videre arbeidet med arealdel i korridor 5 f\u00f8rst m\u00e5 prioritere Dokken- Laksev\u00e5g-Lyngb\u00f8, f\u00f8r det kan vurderes vendemuligheter i sentrum. Med hilsen Christine Kahrs - Byr\u00e5d for byutvikling Dokumentet er godkjent elektronisk. Kopi til: Bystyrets kontor - Bjarte Kristiansen Fr\u00f8nsdal, Bystyrets kontor - Andreas Graue Berg Side 4 av 4 "
}