{
  "dokument_id": "ea50e273-c590-5e80-8418-49e2136b6c3e",
  "doc_type": "case_minutes",
  "kommune": 4601,
  "tittel": "Saksprotokoll UHSO, 13112024, Sak 133/24, Ferietilbud til voksne personer med utviklingshemming og voksne personer med store bistandsbehov \u2013 evaluering av tilbudet og utredning av en ny, varig ordning",
  "url": "https://bergen.kommune.no/politikere-utvalg/api/fil/bk360/11560620/Innstilling-vedtak-Ferietilbud-til-voksne-personer-med-utviklingshemming-og-voksne-personer-med-store-bistandsbehov-evaluering-av-tilbudet-og-utredning-av-en-ny-varig-ordning-",
  "tekst": "Ferietilbud til voksne personer med utviklingshemming og voksne personer med store bistandsbehov \u2013 evaluering av tilbudet og utredning av en ny, varig ordning Utvalg for helse og sosial behandlet saken i m\u00f8tet 13.11.2024 sak 133/24 og avga f\u00f8lgende innstilling: 1. Bystyret tar evalueringen og tilh\u00f8rende tilbakemeldinger til orientering. 2. Ferietilbudet for voksne personer med utviklingshemming videref\u00f8res som et kultur- og fritidstilbud i Byr\u00e5dsavdeling for n\u00e6ring, kultur og idrett (BNKI). 3. Individbasert tilskuddsordning videref\u00f8res for voksne personer med store og sammensatte bistandsbehov, som f\u00f8lge av medf\u00f8dt funksjonsnedsettelse eller tidlig ervervet skade (f\u00f8r 18 \u00e5r). Tilskuddsordningen administreres av Byr\u00e5dsavdeling for n\u00e6ring, kultur og idrett (BNKI). 4. Ferieordningene og omfanget av disse styres gjennom den \u00e5rlige budsjettprosessen. 5. Bystyret ber byr\u00e5det utarbeide retningslinjer for begge ordningene og legge fram sak om dette til bystyret. 6. Bystyret ber byr\u00e5det evaluere ny ordning for ferietilbud etter f\u00f8rste gjennomf\u00f8ring i regi av ny byr\u00e5dsavdeling. Evalueringen m\u00e5 inkludere brukere, p\u00e5r\u00f8rende og relevante interesseorganisasjoner. Relevante utvalg skal orienteres om evalueringen i l\u00f8pet av h\u00f8sten 2025. 7. Bystyret ber byr\u00e5det sikre godt samarbeid og medvirkning med relevante interesseorganisasjoner, s\u00e6rlig med tanke p\u00e5 utarbeidelse av retningslinjer og kriterier for deltagelse. Torstein Dahle (R) fremsatte p\u00e5 vegne av R f\u00f8lgende protokolltilf\u00f8rsel: Det b\u00f8r fortsatt v\u00e6re Etat for tjenester til utviklingshemmede (ETTU) som skal ha ansvar for ferietilbudet til voksne personer med utviklingshemming. Dette er et spesielt tilbud som spiller en sentral rolle i livet til de menneskene med utviklingshemming som \u00f8nsker \u00e5 benytte det, og det vil \u2013 uansett organisatorisk plassering \u2013 v\u00e6re en viktig del av Bergen kommunes tjenester til utviklingshemmede. Det skiller seg sterkt fra det generelle kultur- og ferietilbudet som sorterer under Byr\u00e5dsavdeling for n\u00e6ring, kultur og idrett. Valg av organisatorisk plassering vil ikke automatisk v\u00e6re avgj\u00f8rende for om det kreves kvalifisert helsepersonell for \u00e5 bemanne tilbudet. Det er uheldig \u00e5 foreta en slik endring i den organisatoriske plasseringen av tilbudet. Utvalg for helse og sosials behandling Christian Haugen (FrP) ba om habilitetsvurdering i sak 133/24. Bakgrunnen for foresp\u00f8rselen om habilitetsvurdering var at Haugen var ansvarlig byr\u00e5d i sak 5/24 \u00abFerietilbud for personer med utviklingshemming\u00bb 31.01.24, og videre ble funnet inhabil under behandling av sak 254/24 \u00abFerietilbud for personer med utviklingshemming og etablering av tilskuddsordning\u00bb 19.06.24. Det ble i sak 133/24 vurdert at det i dag ikke foreligger \u00abs\u00e6regne forhold\u00bb som er egnet til \u00e5 svekke tilliten til Haugens upartiskhet ved behandling av saken, og utvalg for helse og sosial fant Haugen habil til \u00e5 delta i behandling av saken etter forvaltningsloven \u00a7 6 annet ledd. F\u00f8lgende representanter tok ordet: Fauzia Hussain-Wiik (A), Per Erik G\u00e5skjenn (KrF), Diane Alexandra Berbain (SV), Christine Henriksen \u00d8degaard (MDG), Torstein Dahle (R), Bj\u00f8rn-Frode Schjelderup (H), Kjersti Pettersen (H), Elin Brandt \u00c5dlandsvik (INP) Forslag fremsatt i utvalget: Fauzia Hussain-Wiik (A) framsatte p\u00e5 vegne av A, SV og MDG f\u00f8lgende tilleggsforslag i 2 punkter: 1. Bystyret ber byr\u00e5det evaluere ny ordning for ferietilbud etter f\u00f8rste gjennomf\u00f8ring i regi av ny byr\u00e5dsavdeling. Evalueringen m\u00e5 inkludere brukere, p\u00e5r\u00f8rende og relevante interesseorganisasjoner. Relevante utvalg skal orienteres om evalueringen i l\u00f8pet av h\u00f8sten 2025. 2. Bystyret ber byr\u00e5det sikre godt samarbeid og medvirkning med relevante interesseorganisasjoner, s\u00e6rlig med tanke p\u00e5 utarbeidelse av retningslinjer og kriterier for deltagelse. Diane Alexandra Berbain (SV) fremsatte p\u00e5 vegne av SV f\u00f8lgende tilleggsforslag i 4 punkter: 1. Bystyret ber byr\u00e5det om \u00e5 lojalt f\u00f8lge opp Bystyrets entydige vedtak \u00ab1. Bystyret ber byr\u00e5det om videref\u00f8ring av eksisterende tilbud.\u00bb ved \u00e5: a. videref\u00f8re tre sommerleirer p\u00e5 B\u00f8mlo som f\u00f8r 2024. b. videref\u00f8re tilbudet gitt ved Skj\u00e6rgardsheimen og Merket som falt ut i 2024. M\u00e5let er \u00e5 gi tilbud til mennesker med utviklingshemming med mer sammensatte behov, i tr\u00e5d med Bystyrets vedtak punkt 1 og 5. 2. Som et supplement til ferieturer organisert av kommunen, ber bystyret Byr\u00e5det ta kontakt med mulige frivillige organisasjoner for \u00e5 utvikle et tilbud i tr\u00e5d med bystyrevedtaket punkt 3 og 5. 3. Bystyret ber Byr\u00e5det videref\u00f8re og utvide tilskuddsordningen som ble innf\u00f8rt i 2024. 4. Bystyret ber Byr\u00e5det lage et aktivitetstilbud i ferietiden med varierte aktiviteter som for eksempel tur til Akvariet og Fl\u00f8yen, kinobes\u00f8k, aktivitetsdag med grilling. Torstein Dahle (R) fremsatte p\u00e5 vegne av R f\u00f8lgende tilleggsforslag: Det b\u00f8r fortsatt v\u00e6re Etat for tjenester til utviklingshemmede (ETTU) som skal ha ansvar for ferietilbudet til voksne personer med utviklingshemming. Dette er et spesielt tilbud som spiller en sentral rolle i livet til de menneskene med utviklingshemming som \u00f8nsker \u00e5 benytte det, og det vil \u2013 uansett organisatorisk plassering \u2013 v\u00e6re en viktig del av Bergen kommunes tjenester til utviklingshemmede. Det skiller seg sterkt fra det generelle kultur- og ferietilbudet som sorterer under Byr\u00e5dsavdeling for n\u00e6ring, kultur og idrett. Valg av organisatorisk plassering vil ikke automatisk v\u00e6re avgj\u00f8rende for om det kreves kvalifisert helsepersonell for \u00e5 bemanne tilbudet. Det er uheldig \u00e5 foreta en slik endring i den organisatoriske plasseringen av tilbudet. 2 Votering: Innstillingens punkt 1-5 ble tiltr\u00e5dt enstemmig. Tilleggsforslag punkt 1-2 fra A, SV og MDG, fremsatt av Fauzia Hussain-Wiik (A) ble tiltr\u00e5dt med 9 stemmer (A, SV, MDG, INP, R, KrF). Tilleggsforslag punkt 1-4 fra SV, fremsatt av Diane Alexandra Berbain (SV) fikk 4 stemmer (SV, MDG, R). Tilleggsforslag fra R, fremsatt av Torstein Dahle (R) fikk 1 stemme (R). Byr\u00e5det behandlet saken i m\u00f8tet 31.10.2024 sak 321/24 Byr\u00e5det innstiller til bystyret \u00e5 fatte f\u00f8lgende vedtak: 1. Bystyret tar evalueringen og tilh\u00f8rende tilbakemeldinger til orientering. 2. Ferietilbudet for voksne personer med utviklingshemming videref\u00f8res som et kultur- og fritidstilbud i Byr\u00e5dsavdeling for n\u00e6ring, kultur og idrett (BNKI). 3. Individbasert tilskuddsordning videref\u00f8res for voksne personer med store og sammensatte bistandsbehov, som f\u00f8lge av medf\u00f8dt funksjonsnedsettelse eller tidlig ervervet skade (f\u00f8r 18 \u00e5r). Tilskuddsordningen administreres av Byr\u00e5dsavdeling for n\u00e6ring, kultur og idrett (BNKI). 4. Ferieordningene og omfanget av disse styres gjennom den \u00e5rlige budsjettprosessen. 5. Bystyret ber byr\u00e5det utarbeide retningslinjer for begge ordningene og legge fram sak om dette til bystyret. 3 "
}