{
  "dokument_id": "6004f3d6-3db0-5f28-a1e5-758875ce304e",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 81 fra Christian Haugen (FrP) om botilbudet i Nyhavnsveien 10 - Utvalg for helse og sosial 2024",
  "url": "https://bergen.kommune.no/politikere-utvalg/api/fil/bk360/11047517/Svar-pa-skriftlig-sporsmal-nr-81-fra-Christian-Haugen-FrP-om-botilbudet-i-Nyhavnsveien-10-Utvalg-for-helse-og-sosial-2024",
  "tekst": " BBSM-kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2024/132253-3 Saksbehandler: Ingerd Lene Nyheim Fra Dato: 11. september 2024 Byr\u00e5d for barnevern, sosiale tjenester og mangfold Svar p\u00e5 skriftlig sp\u00f8rsm\u00e5l nr. 81 fra Christian Haugen (FrP) om botilbudet i Nyhavnsveien 10 - Utvalg for helse og sosial 2024 Representanten Christian Haugen (FrP) har den 27. august 2024 sendt inn f\u00f8lgende skriftlige sp\u00f8rsm\u00e5l: Den 12. desember 2022 \u00e5pnet det kommunale midlertidige botilbudet i Nyhavnsveien 10, for inntil 5 \u00e5r ifm at hospitset i M\u00f8llendalsveien ble lagt ned. Botilbudet var opprinnelig bare for bostedsl\u00f8se menn med rusutfordringer, men grunnet mangel p\u00e5 tilstrekkelig tilbud for bostedsl\u00f8se kvinner \u00e5pnet bystyret ogs\u00e5 opp for \u00e5 midlertidig ogs\u00e5 tilrettelegge det for kvinner. M\u00f8llendalsveien 19, skal totalrenoveres til \u00e5 bli den varige plasseringen av kommunens midlertidige botilbud. For \u00e5 kunne gjennomf\u00f8re dette var det behov for en midlertidig l\u00f8sning. Da bystyret vedtok dette midlertidige botilbudet ble det lagt s\u00e6rlig vekt p\u00e5 begrensningen av antallet beboere og hvilken form for bemanning og innhold av tjenester som kommunen skulle levere p\u00e5 stedet. I utgangspunktet b\u00f8r ikke antall beboere overstige 15 og Nyhavnsveien 10 skal v\u00e6re bemannet 24 timer i d\u00f8gnet og 7 dager i uken. Bemanningen skal best\u00e5 av personer med helsefaglig og sosialfaglig kompetanse. I mars 2023 ble det ifm en interpellasjon vedtatt \u00f8nske om strakstiltak for \u00e5 b\u00f8te p\u00e5 den akutte situasjonen med at det manglet tilbud for kvinner i aktiv rus med behov for midlertidig bolig. Bystyret ba byr\u00e5det om \u00e5 tilrettelegge for 5 nye plasser i Nyhavnsveien 10, og gj\u00f8re disse midlertidig tilgjengelig for kvinner. Ordningen vurderes fortl\u00f8pende og avvikles n\u00e5r tilstrekkelig, nye tilbud for kvinner er p\u00e5 plass. https://www.bergen.kommune.no/politikk/bystyret/bystyret-2019-2023/behandlede- saker/helse-omsorg-og-inkludering/vil-gjore-mer-for-a-hjelpe-kvinner-i-aktiv-rus-med- midlertidig-botilbud https://www.bergen.kommune.no/hvaskjer/tema/kommunaleboligprosjekter/ boligprogrammet/nyhavnsveien-10-midlertidig-botilbud Sp\u00f8rsm\u00e5l til byr\u00e5den: 1. Hvor mange beboere har det gjennomsnittlig v\u00e6rt per m\u00e5ned ved botilbudet av kvinner, menn og totalt siden det \u00e5pnet? 2. Hva ser byr\u00e5det for seg \u00e5 bruke bygningsmassen/tomten i Nyhavnsveien 10 til n\u00e5r det midlertidige botilbudet flyttes vekk derfra? 3. Opplever byr\u00e5det at det er realistisk \u00e5 ha klart et nytt botilbud senest innen desember 2027 slik at det midlertidige botilbudet i Nyhavnsveien 10 avvikles? Svar fra byr\u00e5den: 1. Botilbudet har h\u00f8yt belegg og i perioden januar 2023-juli 2024 har belegget i gjennomsnitt v\u00e6rt p\u00e5 91,7 %. Siden det 29. mars 2023 ble \u00e5pnet for at botilbudet ogs\u00e5 kan ta imot kvinner, har det i snitt bodd 6 kvinner i botilbudet, og 14 menn. 2. Bygningsmassen i Nyhavnsveien 10 er i god stand og vil kunne gi kommunale leietakere et godt sted \u00e5 bo ogs\u00e5 i fremtiden, byr\u00e5det vil komme tilbake til fremtidig bruk av bygget. 3. Utvalg for finans, kultur og n\u00e6ring vedtok 30. november 2022 gjennomf\u00f8ringsvedtak for kj\u00f8p av M\u00f8llendalsveien 19, gnr. 162, bnr., 51. Eiendommen ble kj\u00f8pt for \u00e5 kunne benyttes som midlertidig botilbud. Status p.t. er at det er s\u00f8kt om rammetillatelse for ombygging av bygget og tidsplanen tilsier at tiltaket skal kunne v\u00e6re klart innen desember 2027. Charlotte Spurkeland - Byr\u00e5d for barnevern, sosiale tjenester og mangfold Dokumentet er godkjent elektronisk. "
}