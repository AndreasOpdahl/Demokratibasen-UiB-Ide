{
  "dokument_id": "2a77e51f-9698-5e2c-b7cf-7b9429ff8e50",
  "doc_type": "case_attachment",
  "kommune": 4601,
  "tittel": "S\u00f8knad",
  "url": "https://bergen.kommune.no/politikere-utvalg/api/fil/bk360/11749546/Soknad",
  "tekst": "Til Bergen kommune, Planer, bygg og eiendom Saksnummer: BYGG-2023/17757 Gnr./Bnr.: 10/818 Adresse: \u00d8vre S\u00e6dalsvegen 14-16 Tiltakshaver: Sameiet Soria Moria Terrasse Bergen, 17.12.2024 Endringss\u00f8knad, bruksendring og dispensasjon, g/bnr 10/819 Det s\u00f8ks om tillatelse i ett trinn til bruksendring fra arealform\u00e5l \u00abfelles lekeareal\u00bb, til arealform\u00e5l \u00abg\u00e5rdsplass \u2013 sosikode 1620\u00bb. Det var i opprinnelig s\u00f8knad av 17.01.2024 s\u00f8kt om dispensasjon fra reguleringsbestemmelsene \u00a7 17-1 for etablering av biloppstillingsplasser. Dette punktet utg\u00e5r, og tiltaket oms\u00f8kes som en ren bruksendring. Det s\u00f8kes om dispensasjon fra arealform\u00e5let \u00abfelles lekeareal FL-4\u00bb i gjeldende reguleringsplan, p\u00e5 vilk\u00e5r av at det avsettes annet egnet areal til lekeareal i stedet. Se under, og i eget s\u00f8knadsbrev for mer detaljer. Tiltak og dispensasjon ble nabovarslet 28.11.2024. Ved utl\u00f8pt frist for merknader, 17.12.2024, er det kommet inn en kommentar til mottatt nabovarsel fra Etat for bygg og eiendom, Bergen kommune. Det kommenteres at det ikke er oppgitt hverken beskrivelse eller tegning av hva som skal v\u00e6re p\u00e5 de aktuelle omr\u00e5dene. Arealene er oppgitt med farge og er gitt navn i henhold til bruk. Visualisering av eventuell m\u00f8blering i form av lekeapparat p\u00e5 lekeareal er ikke bestemt. Det p\u00e5pekes vider at det ikke er s\u00f8kt om /vedlagt dokumentasjon p\u00e5 avstandserkl\u00e6ring fra Bergen kommune for avstand til g/bnr 10/79. Det vises her til vedtak om avslag p\u00e5 tiltak datert 10.04.2024, side 4, 2.avsnitt (vedlagt), hvor tiltaket er unnlatt varsling av g/bnr 10/79 og 10/926. Planstatus Eiendommen/e er regulert ved plan 16870000, og omr\u00e5det hvor en \u00f8nsker en mindre bruksendring er regulert til Felles lekeareal. Arealet som tenkes \u00e5 erstatte lekearealet er regulert til Blokkbebyggelse. I kommuneplanens arealdel, KPA201(Plan ID 65270000) vises arealform\u00e5l Bebyggelse og anlegg. Eiendommen/e er lokalisert i \u00d8vrig byggesone, \u00d8B. Figur 1: Kartuklipp som viser Felles lekeareal, hvis nedre Figur 2: Kartuklipp som viser omr\u00e5de innenfor form\u00e5l del \u00f8nskes bruksendret (kommunekart.com) Blokkbebyggelse hvor nytt lekeareal skal etableres (kommunekart.com) Beskrivelse av tiltak Det er \u00f8nskelig med en mindre bruksendring av deler av felles lekeareal ved at deler av dette kan benyttes som felles g\u00e5rdstun/g\u00e5rdsplass, se areal markert med lysebl\u00e5tt p\u00e5 vedlagt situasjonsplan. G\u00e5rdsplass/g\u00e5rdstun kan defineres som \u00abden n\u00e6rmeste plassen foran eller mellom hus\u00bb og som \u00aben \u00e5pen plass i tilknytning til bebyggelsen, og et naturlig bruks- og oppholdsareal for grunneier\u00bb. G\u00e5rdsplassen en del av utearealet og har flere funksjoner, blant annet mulighet b\u00e5de for opphold og lek. Med mindre bruksendring er her tenkt et sambruksareal; en kombinasjon av samlingssted for f.eks. grilling om somrene og for opphold og lek. Det opplyses om at dette arealet allerede ofte benyttes som felles samlingsplass ved f.eks. dugnad, grilling mm. \u00d8nsket bruksendring er ikke forenlig med reguleringsbestemmelsene \u00a717-1, og det s\u00f8kes derfor om dispensasjon fra denne bestemmelsen, se utredning lengre ned. G\u00e5rdstunet skal i hovedsak v\u00e6re en sosial m\u00f8teplass p\u00e5 tvers av aldre, her kan det grilles i sommerhalv\u00e5ret og det kan organiseres felles utend\u00f8rs arrangement for de to sameiene, det v\u00e6re seg i forbindelse med dugnad eller f.eks. sommerfest. Mesteparten av arealet kan fortsatt ogs\u00e5 benyttes til opphold og lek, men det er likevel \u00f8nskelig \u00e5 kunne tilby en erstatning for det arealet som \u00f8nskes brukt som g\u00e5rdstun. Som erstatningsareal er det foresl\u00e5tt at det tilgjengeliggj\u00f8res et st\u00f8rre areal p\u00e5 vestsiden av blokkbebyggelsen, som en utvidelse av allerede etablert Felles lekeareal p\u00e5 10/819. Her er planert terreng og det er sv\u00e6rt gode solforhold. De to sameiene har inng\u00e5tt en avtale om \u00e5 fjerne oppsatt gjerde som per i dag skiller de to eiendommene10/819 og 10/818 og dermed legge til rette for et st\u00f8rre og bedre lekeareal. Signert avtale om mindre bruksendring og forlengelse av areal for lek er vedlagt. Arealet som skal tilgjengeliggj\u00f8res/etableres for lek p\u00e5 10/818 er markert med lysegr\u00f8nt p\u00e5 tegning som viser \u00f8nsket situasjon. Bruk av dette arealet er allerede avtalt mellom de to sameiene, og det er videre opp til sameiene \u00e5 eventuelt utarbeide en mer formell og detaljert avtale for bruk av arealet slik at fremtidig bruk sikres. Plassering av \u00f8nsket erstatningsareal er ikke forenlig med \u00a76-3 Uteoppholdsarealer. Arealet inng\u00e5r i Blokkbebyggelse, hvor det er lagt til grunn for oppfyllelsen av krav til bebyggelsens uteoppholdsareal, og det s\u00f8kes f\u00f8lgelig om dispensasjon ogs\u00e5 fra denne bestemmelsen. S\u00f8knad om dispensasjon fra reguleringsbestemmelse \u00a7 17-1 og \u00a7 6-3 For at dispensasjon skal gis etter PBL \u00a719-2 stilles det krav til at hensynet bak bestemmelsen det s\u00f8kes dispensasjon fra ikke blir vesentlig tilsidesatt, og at fordelene med \u00e5 gi dispensasjon er klart st\u00f8rre enn ulempene etter en samlet vurdering. Hensynet bak bestemmelse \u00a7 17-1 er at omr\u00e5det skal tilrettelegges tilstrekkelig areal for lek og opphold i forbindelse med \u00e5 sikre og skape gode oppvekstvilk\u00e5r for barn og unge gjennom planlegging og byggesaksbehandling. Hensynet bak bestemmelse \u00a7 6-3 er \u00e5 innfri krav om uteareal til bebyggelsen. I Veileder for Barn og unge i plan og byggesak, kapittel 3.2.18, p\u00e5pekes det at \u00abVed omdisponering av arealer som er i bruk eller avsatt til uterom, fellesareal, friareal eller uteomr\u00e5der til skoler og barnehager som brukes eller er egnet for lek, skal det iht. Nasjonale f\u00f8ringer og planoppgaver - regjeringen.no punkt 5 d gj\u00f8res en vurdering av de eksisterende leke- og oppholdsarealene og skaffes fullverdig erstatning i rimelig n\u00e6rhet\u00bb. Rikspolitiske retningslinjer for barn og planlegging \u00a75 bokstav d, sier videre \u00abVed omdisponering av arealer som i planer er avsatt til fellesareal eller friomr\u00e5de som er i bruk eller er egnet for lek, skal det skaffes fullverdig erstatning. [...].\u00bb Dette er i hovedsak i forhold til planlegging og byggesak, men er likevel lagt til grunn for oms\u00f8kt tiltak om bruksendring, hvor det arealet som \u00f8nskes bruksendret fra Felles lekeareal skal erstattes av et fullverdig areal i rimelig n\u00e6rhet. Dispensasjon fra \u00a7 17-1 \u00f8nskes gitt p\u00e5 vilk\u00e5r av at det avsettes annet egnet areal til lekeareal, hvor det f\u00f8lgelig s\u00f8kes om dispensasjon fra \u00a7 6-3. Arealet som \u00f8nskes bruksendret til g\u00e5rdsplass er vist med lysebl\u00e5 farge og arealet som skal erstatte delen av dagens lekeareal som n\u00e5 \u00f8nskes brukt som g\u00e5rdsplass er markert med lysegr\u00f8nt p\u00e5 vedlagt situasjonsplan. Hovedargumentasjonen for \u00e5 gi dispensasjon til omdisponering/bruksendring fra felles lekeareal (jfr. \u00a7 17-1) til g\u00e5rdsplass er at dette ikke vil medf\u00f8re redusert uteoppholdsareal da ogs\u00e5 g\u00e5rdsplass, med sosikode 1620, er en underkategori av hovedkategorien uteoppholdsareal. Denne argumentasjonen gjelder ogs\u00e5 omdisponering av blokkbebyggelse (areal avsatt ifm krav til felles uteoppholdsareal, \u00a7 6- 3) til felles lekeareal, hvor begge form\u00e5l kommer under samme hovedkategori. Ut fra ovenfor utredning vurderes hensynet bak bestemmelse \u00a7 17-1 \u00e5 ikke blir vesentlig tilsidesatt ved at det gis dispensasjon ettersom det skal opprettes et erstatningslekeareal i rimelig n\u00e6rhet. Anbefalinger og retningslinjer i forhold til omdisponering av felles lekeareal er ivaretatt, samt at etablering av g\u00e5rdsplass heller ikke vil redusere tilgjengelig uteoppholdsareal. Videre vurderes det at dispensasjon fra bestemmelse \u00a7 6-3 ved etablering av felles lekeareal heller ikke vil medf\u00f8re redusert uteoppholdsareal. Ette v\u00e5r oppfatning er det ingen nevneverdige ulemper ved at det gis dispensasjon. Vi anser dermed fordelene med \u00e5 gi dispensasjon som klart st\u00f8rre enn ulempene, b\u00e5de ved at det etableres et erstatningsareal p\u00e5 en velegnet plass vest for bebyggelsen og ved at det etableres et felles sosialt samlingssted for alle beboerne i de to sameiene, hvor det ogs\u00e5 er mulighet for kortere opphold for bil p\u00e5 g\u00e5rdsplassen i forbindelse med av/p\u00e5lessing, bud-leveranser, bes\u00f8k fra hjemmehjelp/hjemmesykepleie og bilvask/bilvedlikehold. Annet Prosjektering/utf\u00f8ring i forbindelse med etablering av g\u00e5rdstun p\u00e5 g/bnr 10/819 og tilleggsareal for lek p\u00e5 g/bnr 10/818 anses ikke ansvarsbelagt utover prosjektering i form av en enkel skisse/situasjonsplan til rammes\u00f8knad som viser hvilke omr\u00e5der som \u00f8nskes bruksendret. Det er ikke n\u00f8dvendig med videre detaljprosjektering eller utf\u00f8relse \u2013 det dreier seg om en ren bruksendring av de to omr\u00e5dene. Videre s\u00e5 betinger ikke tiltaket dispensasjon etter PBL \u00a729-4 Avstand til nabogrense, da nabosameiet, Sameiet Furerinden, stiller seg bak Sameiet Soria Moria Terrasse sin s\u00f8knad. Avtale ang\u00e5ende dette er vedlagt. Med vennlig hilsen For Tippetue Arkitekter AS, Mai Cecilie Stabell Cand. Polit. Geografi (UiB), Arealplanlegger "
}