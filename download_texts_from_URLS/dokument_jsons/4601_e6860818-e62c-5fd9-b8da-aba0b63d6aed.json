{
  "dokument_id": "e6860818-e62c-5fd9-b8da-aba0b63d6aed",
  "doc_type": "case_attachment",
  "kommune": 4601,
  "tittel": "Tilsagn om tilskudd",
  "url": "https://bergen.kommune.no/politikere-utvalg/api/fil/bk360/12607544/Tilsagn-om-tilskudd",
  "tekst": " Side 1 av 4 Deres dato Deres referanse Retur: Husbanken V\u00e5r dato V\u00e5r referanse Postboks 1404, 8002 BOD\u00d8 28.04.2025 2024/20824- 14 BERGEN KOMMUNE BYR\u00c5DSAVDELING FOR BARNEVERN, SOSIALE TJENESTER OG MANGFOLD Postboks 7700 5020 BERGEN Tilsagn om investeringstilskudd - Kalfarveien 81A Vi viser til s\u00f8knad om investeringstilskudd til prosjektet Kalfarveien 81a Vedtak Husbanken gir med hjemmel i forskrift om investeringstilskudd til omsorgsboliger og sykehjemsplasser fra Husbanken HB 8.A.12 \u00a7\u00a7 1 - 3 samt utfyllende retningslinjer HB 8.B.18 \u00a7\u00a7 1 - 4 tilsagn om tilskudd p\u00e5 inntil kr 19 116 000 til prosjektet Kalfarveien 81a Tilskuddet gis til 9 omsorgsboliger Tiltaket gjelder oppf\u00f8ring. Kommunen skal leie lokalene. Investeringstilskuddet tildeles fra post 63 Investeringskostnadene er i s\u00f8knaden samlet oppgitt til kr. 77 381 458,-. Det gis ikke \u00f8kt tilskudd selv om investeringskostnadene blir h\u00f8yere enn oppgitt. Vilk\u00e5r \u2022 Byggearbeidet forutsettes igangsatt senest innen 6 m\u00e5neder fra datoen p\u00e5 dette tilsagnsbrevet og med ferdigstillelse senest innen 31.12.26. Melding om igangsetting skal sendes til Husbanken senest innen to uker etter at arbeidet er startet opp. Hvis fristen ikke overholdes, plikter s\u00f8ker i forkant \u00e5 s\u00f8ke skriftlig om fristforlengelse. \u2022 Endringer i prosjektets framdrift og innhold skal godkjennes skriftlig av Husbanken i forkant. \u2022 Bygging av boligene skal skje i henhold til tegninger som er vedlagt s\u00f8knad og krav som f\u00f8lger av retningslinjene. \u2022 Boligene skal brukes av personer med behov for held\u00f8gns helse- og omsorgstjenester, uavhengig av alder, diagnose eller funksjonshemming i minst 30 \u00e5r fra dato for utbetaling av tilskuddet. \u2022 Det forutsettes at kommunen har opprettet held\u00f8gns helse- og omsorgstjeneste alle syv ukedager. \u2022 Det forutsettes at kommunen inng\u00e5r avtale med eier om at omsorgsboligene skal bebos av personer med behov for held\u00f8gns helse- og omsorgstjenester og at kommunen skal V\u00e5r kontaktperson Bes\u00f8ksadresse Sentralbord Kontonr. Siri Erdal Statens Hus, Kaigaten 9, Bergen 22 96 16 00 7694.05.20084 Tlf. 55 30 66 40 Org.nr. siri.erdal@husbanken.no post@husbanken.no www.husbanken.no 942 114 184 V\u00e5r dato V\u00e5r referanse Side 2 av 4 28.04.2025 2024/20824 14 disponere og har plikt til \u00e5 tildele omsorgsboligene og/eller sykehjemsplassene og/eller institusjonsplassene i en periode p\u00e5 minst 30 \u00e5r fra dato for utbetaling av tilskuddet. \u2022 Kommunen er ansvarlig for at de fysiske plassene finnes og disponeres i tr\u00e5d med vilk\u00e5rene i tilsagnet. Tilskuddet kan ikke videretildeles. Tilskuddet skal inng\u00e5 i kommunens investeringsbudsjett. \u2022 Husbanken forbeholder seg retten til \u00e5 foreta innsyn i alle kontrakter og fakturaer relatert til de tiltak tilsagnet gjelder, herunder kontrollere bruken av midler i henhold til bevilgningsreglementet \u00a7 10. \u2022 Kommunen plikter \u00e5 f\u00f8re separat regnskap for mottatt tilskudd fra Husbanken, se pkt. om utbetaling. \u2022 Husbanken kan kreve relevant dokumentasjon for \u00e5 sikre at ovennevnte vilk\u00e5r er oppfylt f\u00f8r tilskuddet utbetales. \u2022 Det forutsettes at kommunen f\u00f8lger regelverket om offentlige anskaffelser og offentlig st\u00f8tte. \u2022 Retten til tilskuddet bortfaller dersom ikke tiltaket er utf\u00f8rt iht. vilk\u00e5r som kommer frem i dette tilsagnet. Det samme gjelder dersom det er gitt uriktige eller ufullstendige opplysninger til Husbanken, som tilskuddsmottaker forsto eller burde ha forst\u00e5tt at kunne ha vesentlig betydning. \u2022 Dersom omsorgsboligene overdras, disponeres av annen person/husstand eller tas i bruk til annet form\u00e5l enn forutsatt f\u00f8r det er g\u00e5tt 30 \u00e5r fra utbetaling av tilskuddet, kan hele tilskuddsbel\u00f8pet kreves tilbake fra kommunen. \u2022 Ved etablering av borettslag / eierseksjonssameier skal f\u00f8lgende vedtektsfestes: o kommunen har tildelingsrett til boligene i minimum 30 \u00e5r. o for boliger med tildelingsrett kan bare personer som er innvilget held\u00f8gns helse- og omsorgstjenester fra kommunen, bo / v\u00e6re andelseier / kj\u00f8pe seksjon i sameiet. o endring av vedtektene kan ikke foretas uten samtykke fra Husbanken. o bestemmelser om prisregulering slik at tilskuddet kommer m\u00e5lgruppen til gode. o ved et eierskifte skal kommunens godkjennelse innhentes. Det skal tinglyses en tinglysingssperre (ur\u00e5dighet) p\u00e5 andelene i borettsregisteret / seksjonene der det kommer frem at borettsandelene / seksjonen ikke kan overdras uten samtykke fra kommunen. Aksept av vilk\u00e5r Et eksemplar av dette tilsagnet med underskrevet aksept av vilk\u00e5rene, skal returneres Husbanken i undertegnet stand innen tre uker etter at tilsagnsbrevet er mottatt. Merk at tilsagnet i sin helhet, det vil si alle sidene i tilsagnet, m\u00e5 sendes inn. Underskrevet aksept m\u00e5 sendes via Altinn eller i originalversjon per post. Dersom tilsagnet med aksept ikke er returnert innen fristen, bortfaller tilsagnet. Utbetaling Kommunen kan s\u00f8ke om delutbetaling av 40 prosent av tilsagnsbel\u00f8pet n\u00e5r prosjektet er igangsatt, og eiendommen er utskilt med eget g\u00e5rds- og bruksnummer. I s\u00f8knadsoversikten p\u00e5 Ekstranettet kan kommunen velge \u00abs\u00f8ke om utbetaling\u00bb. N\u00e5r dette er valgt, kan kommunen enten s\u00f8ke om delutbetaling eller sluttutbetaling av tilskuddet. Det lages da en forh\u00e5ndsutfylt s\u00f8knad om utbetaling (i PDF-format). S\u00f8knaden skrives ut, opplysninger fylles inn og korrigeres eventuelt f\u00f8r den underskrives av ordf\u00f8reren. Originalversjon sendes Husbanken per post sammen med aktuelle vedlegg eller via Altinn. V\u00e5r dato V\u00e5r referanse Side 3 av 4 28.04.2025 2024/20824 14 S\u00f8knad om sluttutbetaling skal ha f\u00f8lgende vedlegg: \u2022 Midlertidig brukstillatelse/ferdigattest eller funksjonstest ved tiltak som ikke er s\u00f8knadspliktige. \u2022 Byggeregnskap eller sluttoppstilling fra entrepren\u00f8r/ byggeregnskap fra kommunen. Anmodning om sluttutbetaling av tilskuddet kan skje kun n\u00e5r prosjektet er ferdig og innflyttet/tatt i bruk. Dette m\u00e5 v\u00e6re framsatt senest innen 31.03.2027. I motsatt fall faller retten til tilskudd bort i sin helhet uten forutg\u00e5ende varsel. Husbanken har egne rammer for hvor mye tilskudd som kan utbetales det enkelte \u00e5r. Det tas derfor forbehold om at det er midler til utbetaling n\u00e5r s\u00f8knaden om utbetaling foreligger. Ved mangel p\u00e5 midler vil tilskuddet bli utbetalt n\u00e5r neste \u00e5rs ramme er disponibel. Klageadgang Da det bare er kommunen som kan s\u00f8ke om tilskudd, er tilsagn om tilskudd ikke enkeltvedtak i henhold til forvaltningsloven \u00a7 2. Det er derfor ikke klageadgang p\u00e5 ordningen. Kontaktpersoner For faglig oppf\u00f8lging i Husbanken: Siri Erdal Telefonnummer: 94434807 For tilskuddsmottaker: Mariann Sverkeli Nyg\u00e5rd Telefonnummer: 40815991 All korrespondanse til Husbanken skal p\u00e5f\u00f8res saksnummer 13587139. Vi \u00f8nsker dere lykke til med arbeidet. Med hilsen HUSBANKEN Bjarte B\u00f8e Alr\u00e6k Siri Erdal Avdelingsdirekt\u00f8r Seniorr\u00e5dgiver V\u00e5r dato V\u00e5r referanse Side 4 av 4 28.04.2025 2024/20824 14 Aksept av vilk\u00e5r for investeringstilskudd til Kalfarveien 81a Bergen kommune aksepterer med vilk\u00e5rene gitt i tilsagnsbrevet datert 28.04.2025. ------------------------------------------------------------------------------------------ (Sted) (Dato) ------------------------------------------------------------------------------------------ (Stempel og underskrift av ordf\u00f8rer)(Gjentas med blokkbokstaver) NB! Merk at tilsagnet i sin helhet, det vil si alle sidene i dette tilsagnet, m\u00e5 returneres til Husbanken innen fristen. Underskrevet aksept (4 sider) m\u00e5 sendes via Altinn eller i originalversjon per post til adressen under. Husbanken Postboks 1404 8002 BOD\u00d8 "
}