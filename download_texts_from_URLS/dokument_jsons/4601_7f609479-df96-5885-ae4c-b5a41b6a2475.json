{
  "dokument_id": "7f609479-df96-5885-ae4c-b5a41b6a2475",
  "doc_type": "case_attachment",
  "kommune": 4601,
  "tittel": "S\u00f8knad",
  "url": "https://bergen.kommune.no/politikere-utvalg/api/fil/bk360/11030422/Soknad",
  "tekst": " Starefossveien 35 gnr./bnr.166/1345, i Bergen Kommune Vurdering av overvannsh\u00e5ndtering i byggeprosjekt. R\u00e5dgivende rapport for tiltak knyttet til h\u00e5ndtering av overvann. Tiltakshaver: Kvassh\u00f8gdi Eiendom AS Postboks 234 Sentrum 5804 Bergen Rekvirent: Sven Gundersen Postboks 6134 Postterminalen 5892 Bergen e-post: sven@sven-gundersen.no Utarbeidet: 22.04.24 I forbindelse med s\u00f8knad om forh\u00e5ndstilsagn for rivning av eksisterende enebolig, og oppf\u00f8ring av ny enebolig, p\u00e5 gnr/bnr.166/1345, og deler av gnr/bnr.166/1345, i Bergen kommune, skal plan for h\u00e5ndtering av overvann dokumenteres. I tr\u00e5d med pbl \u00a727-2 stilles det krav om at overvannsh\u00e5ndteringen i byggesaker skal dokumenteres. Det vises ogs\u00e5 til kommunedelplan for overvann som ble vedtatt i Bergen bystyre 25.09.2019. I denne kommunedelplanen er det under punkt 8.4 listet opp f\u00f8lgende punkter p\u00e5 hva som skal dokumenteres ved vurdering av overvann i den enkelte byggesak: A. F\u00f8ringer i overordnede planer. Dette vil da v\u00e6re VA-rammeplan til reguleringsplan eller kommunedelplan for overvann B. Eksisterende overvannsnett i tomten, eller i rimelig n\u00e6rhet.. C. Nedb\u00f8rsfelt f\u00f8r. og etter utbygging. D. Avrenningsm\u00f8nster f\u00f8r, og etter utbygging. E. Flomveier f\u00f8r, og etter utbygging. F. Beregning av overvannsmengder. G. Bruk av overvann i bl\u00e5gr\u00f8nne l\u00f8sninger. H. Areal avsatt til infiltrasjon. I. Valgte l\u00f8sning knyttet til h\u00e5ndtering av overvann, fordr\u00f8yning og infiltrasjon J. Vurdering av forurensningsniv\u00e5 og konsekvenser for resipient. K. Anlegg som s\u00f8kes overtatt til offentlig drift, og vedlikehold. L. Beregninger. M. Krav til videre h\u00e5ndtering / utf\u00f8relse N. Illustrasjoner I v\u00e5r vurdering er det tatt utgangspunkt i listen over og vurdert disse for det oms\u00f8kte tiltaket. Tiltaket er beskrevet under del 1 i dette notatet og en vurdering av tiltaket opp mot punktene i listen over er gjort under del 2 i notatet. P\u00e5 NVE og Milj\u00f8direktoratet sine hjemmesider finner en f\u00f8lgende definisjoner knyttet til overvann: Overvann er vann som renner av p\u00e5 overflaten som f\u00f8lge av regn og smeltevann. N\u00e5r det regner eller er sn\u00f8smelting vil ofte mye av vannet infiltreres ned i bakken. Men dersom grunnen allerede er mettet med vann eller at masser i grunnen er frosset eller dersom nedb\u00f8r treffer tette flater vil vannet renne av p\u00e5 overflaten som overvann. Det samme skjer dersom nedb\u00f8rintensiteten er st\u00f8rre enn infiltrasjonskapasiteten i grunnen. Da vil ogs\u00e5 vannet renne av p\u00e5 overflaten. Overvannsh\u00e5ndtering er lokal disponering, trygg bortledning og eventuelt behandling av overvann. Form\u00e5let er \u00e5 ivareta sikkerhet mot skade p\u00e5 helse, milj\u00f8 og infrastruktur, og samtidig ivareta overvannet som ressurs. Vann i grunnen mellom overflaten og grunnvannssonen kalles markvann. Dette er da vann som renner av terrenget nede i grunnen. Vannveier knyttet til markvann er bestemt av formasjon til fjell og tettheten til l\u00f8smassene. Grunnarbeid knyttet til masseutskifting og sprengning vil endre vannveiene til markvann. Dette notat omhandler overvannsh\u00e5ndtering for det aktuelle tiltaket i tr\u00e5d med definisjonen over. H\u00e5ndtering av markvann eller grunnvann er ikke omtalt i denne rapporten. Vi forutsetter at dette er beskrevet av ansvarlig prosjekterende for grunn- og terrengarbeider. Del.1 Tiltaket, og dagens situasjon. Kommune Adresse Status Bergen Starefossveien 35 Bebygd Eiendom Areal til Areal ber\u00f8rt Gjeldende reguleringsplan VA tomt av tiltaket Rammeplan 166/1345 783,9m2 783,9 m2 4601_65270000 Dat. 19.06.2019 Ingen 166/1343 854,2m 160,0 m2 Beskrivelse av tiltaket Starefossveien 35 ligger i et etablert boligomr\u00e5de, tett opptil Starefossfjellet. Tiltaket er presentert for oss som en eksisterende enebolig som skal rives, og det skal oppf\u00f8res en ny enebolig omtrent p\u00e5 samme sted. Eksisterende bygg er oppf\u00f8rt i 1965. Tiltaket omfatter ogs\u00e5 160m2 av nabo eiendommen gnr / bnr. 166/1343. Tiltakshaver r\u00e5der ogs\u00e5 over denne eiendommen Omr\u00e5de som s\u00f8kes bebygd ligger i skr\u00e5nende terreng, med fall i s\u00f8rlig retning mot annen bebyggelse. Det er ingen registrerte avrenningslinjer innenfor tomtenes grenser. Figur 1. Situasjonsplan for tiltaket. Det er i NGU sin nasjonale l\u00f8smassedatabase ikke gjort registreringer p\u00e5 tomten. Det er ikke registrert omr\u00e5der med l\u00f8smasser i tomten. (se foto p\u00e5 f\u00f8rste side). Foto p\u00e5 forsiden viser at den aktuelle del av eiendommen best\u00e5r av opparbeidet hage / plen. Det er ikke gjort boniteringer i tomten. Grunnvannstand er derfor ikke kartlagt. Tiltaket omfatter: Rivning av eksisterende enebolig, og oppf\u00f8ring av ny enebolig. Arrondering av utomhus areal. Figur 2. Snitt av ny enebolig. Se ellers tegning H24, som viser plasseringen av tiltaket. Eiendommer som grenser til tiltaket. Vi har vurdert i hvilken grad avrenning fra tiltaket vil belaste naboeiendommer, og basert p\u00e5 befaring, kommet frem til f\u00f8lgende vurdering. Starefossveien 63. Gnr. 166 Bnr. 1375 Bebygd eneboligtomt som ligger omtrent p\u00e5 kote + 158,00, omtrent 14 meter lavere enn oms\u00f8kt tiltak. Det er avrenning fra oms\u00f8kt tiltak, og over denne eiendommen Starefossveien 65. Gnr. 166 Bnr. 1376 Bebygd eneboligtomt som ligger omtrent p\u00e5 kote + 159,00, omtrent 13 meter lavere enn oms\u00f8kt tiltak. Det er avrenning fra oms\u00f8kt tiltak, og over denne eiendommen Oms\u00f8kt tiltak skal ikke medf\u00f8re \u00f8kt avrenning mot disse eiendommer. Del 2. Vurdering knyttet til h\u00e5ndtering av overvann. A. F\u00f8ringer i overordnete planer. Tiltaket ligger i et regulert omr\u00e5de. Men det finnes ikke noe VA-rammeplan for omr\u00e5det. Vedtatt kommunedelplan for overvann blir dermed den overordnede planen som man m\u00e5 forholde seg til, og denne danner da grunnlaget for vurdering av tiltak knyttet til h\u00e5ndtering av overvann. B. Eksisterende overvannsnett i tomten, eller i rimelig n\u00e6rhet. Det er kommunalt overvannsnett i n\u00e6rheten av oms\u00f8kt tiltak, men det er ikke planer om \u00e5 koble seg til overvannsnett i dette tiltaket. Figur 3 eksisterende VA-anlegg rundt tomten C. Nedb\u00f8rsfelt f\u00f8r, og etter utbygging. Vedlagt tegning H23 viser dagens situasjon med eksisterende grenser for nedb\u00f8rsfelter. Grensene er hentet fra Bergen Kommune sin database. Vi har vurdert disse grensene og funnet ut at de stemmer bra for v\u00e5r situasjon.. Tiltaket ligger innenfor 2 nedb\u00f8rsfelt. Etter utbygging vil grensen for nedb\u00f8rsfelt endres noe. Se tegning H24 som viser situasjonen etter utbygging. D. Avrenningsm\u00f8nster f\u00f8r, og etter utbygging: Se vedlagte tegninger: - Situasjonskart H21. - Overvannssituasjonen f\u00f8r utbygging. - Situasjonskart H24. Plan for h\u00e5ndtering av overvann etter utbygging. Kartgrunnlag er hentet fra Bergenskart KDP Overvann. V\u00e5r konklusjon er at tiltaket med v\u00e5r plan for h\u00e5ndtering av overvann (se tegning H24), endrer dagens avrenningsm\u00f8nster internt i tomten, men ikke ut av tomten. Overvann infiltreres som vist p\u00e5 tegning H24 Avrenningen vil \u00f8ke noe siden en erstatter en ubebygd del av tomten med tette flater og masseutskiftet grunn. Se beregning under punkt F Avrenningslinjen som her er markert med hel r\u00f8r strek, er en avrenningslinje som ikke er registrert i Bergen kommunes KDP kart, men som fremkommer tydelig i terrenget. Fig. 4. Avrenning fra tomten etter utbygging. E. Flomveier f\u00f8r, og etter utbygging. Vedlagt f\u00f8lger: Situasjonskart H22, og H25 som viser flomveier f\u00f8r, og etter utbygging. Det oms\u00f8kte tiltaket ber\u00f8rer ikke dagens flomveier i omr\u00e5det, og er ikke registrert som flomutsatt omr\u00e5de i NVEs aktsomhetskart for flom V\u00e5r konklusjon er derfor at det oms\u00f8kte tiltak ikke er utsatt for flom. Tiltaket Fig. 5. Utklipp av NVEs aktsomhetskart for flom. F. Beregning av overvannsmengder Den rasjonelle metoden er benyttet for \u00e5 beregne dimensjonerende mengde overvann og endring i avrenning fra tiltaket f\u00f8r og etter utbyggingen. For \u00e5 ta hensyn til klimaendringer er det ogs\u00e5 benyttet en klimafaktor p\u00e5 1,4 (40 %) i tr\u00e5d med anbefalingene fra Norsk klimaservicesenter. Beregningene er gjort for hele tiltaket som ligger innenfor 2 nedb\u00f8rsfelt I beregningene er det benyttet f\u00f8lgende parametere: - 0,07 hektar for felt 1. (Relevant areal) - 0,02 hektar for felt 2, (Relevant areal) - Tilrenningstid f\u00f8r utbygging: 5 minutter - Tilrenningstid etter utbygging: 5 minutter - Arealkoeffisient f\u00f8r utbygging: 0,4 - Arealkoeffisient etter utbygging: 0,65 - Klimafaktor: 1,4. - Gjenntaksintervall: 20 \u00e5r for \u00e5pent boligomr\u00e5de - IVF kurve for Bergen, Florida uten korreksjoner (fra Norsk Klimaservicesenter) for 20 \u00e5rs gjenntaksintervall. For vurdering av avrenningsfaktorer (Avrenningskoeffisient) er Norsk Vann rapport 193 lagt til grunn sammen med h\u00e5ndbok N200. Det er satt f\u00f8lgende avrenninger: - Takflater: 0,8 0,9, - Asfalterte flater: 0,7 0,8 - Grusveger: 0,4 0,6 - Plen/hage: 0,4 Som hovedregel skal ikke avrenning fra tomten \u00f8kes etter utbygging. Men i tillegg b\u00f8r en se p\u00e5 om det er problemer med h\u00e5ndtering av dagens overvannsmengder nedstr\u00f8ms utbyggingsomr\u00e5det og om tilgrenset resipient har kapasitet til \u00e5 h\u00e5ndtere \u00f8kt avrenning fra tomten. Konklusjonen er at det m\u00e5 etableres tiltak for \u00e5 h\u00e5ndtere overvann slik at avrenningen ikke \u00f8ker. Se del 1, samt utklipp av tegning H24 under punkt D. Fig.4 Beregningene viser at i dagens situasjon \u00abproduserer\u00bb aktuell del av tomtene en overvannsmengde p\u00e5 om lag 11,2 l/s ved et dimensjonerende nedb\u00f8rstilfelle p\u00e5 10 minutter, et gjenntaksintervall p\u00e5 20 \u00e5r og med en arealkoeffisient p\u00e5 0,65. Resten av nedb\u00f8ren infiltreres til grunnen og renner av som markvann. Dette tilsvarer om lag 2,0 l/s Regnenvelope metoden er benyttet for \u00e5 beregne behov for fordr\u00f8yningsvolum av overvann slik at avrenningen ikke \u00f8ker etter gjennomf\u00f8rt tiltak. Beregningene er lagt ved som eget vedlegg. Fordr\u00f8yningsbehov etter tabell 1: 4,3 kubikk totalt. Krav til samlet maksimalt videref\u00f8rt vannmengde ut av magasin etter tabell: 2, 3,14 l/s Gjennomsnittlig videref\u00f8rt vannmengde ut av magasin for de nedb\u00f8rstilfellene som er beregnet (2 til 40 minutter) etter tabell: 2,0 l/s Beregnet avrenning ved flom (200 \u00e5rs nedb\u00f8rstilfelle) med 1,4 i klimafaktor etter tabell: 35 l/s Teoretisk tid for at magasin g\u00e5r fult ved 200 \u00e5rs nedb\u00f8rstilfelle er 3,1 minutter etter tabell. Nedb\u00f8rsfelt 1: Nedb\u00f8rsfelt 2: G. Overvann i bl\u00e5gr\u00f8nne l\u00f8sninger. Bl\u00e5gr\u00f8nne l\u00f8sning er vurdert. Det etableres to regnbedsl\u00f8sninger. En i tilknytning til inngangsparti mot nord, og en i tilknytning til plantevegg p\u00e5 fasade mot s\u00f8r. Disse l\u00f8sningene vil ha et samlet fordr\u00f8yningsvolum tilsvarende 3,2m3. Se detaljer under punkt I Overl\u00f8p fra regnbedsl\u00f8sningen f\u00f8res via drensledning til infiltrasjon i grunnen som vist p\u00e5 tegning H24 H. Areal avsatt til infiltrasjon etter fordr\u00f8yning Areal for infiltrasjon blir i tomtens s\u00f8rlige del, og vil best\u00e5 av pukk, med plen som toppdekke. Se tegning H24. I. Valgte l\u00f8sning knyttet til h\u00e5ndtering av overvann, fordr\u00f8yning og infiltrasjon For \u00e5 ikke f\u00e5 \u00f8kt avrenning ut av tomten etter utbygging, er det valgt f\u00f8lgende l\u00f8sning for h\u00e5ndtering av overvann: - Alle taknedl\u00f8p skal f\u00f8res til regnbed. - Sandfangskummer kobles til LOD kum - Se ellers tegning H24 - L\u00f8sningene skal ha et samlet magasin p\u00e5 minimum 4,7 kubikk Fig. 6. Plan for overvannsh\u00e5ndtering. L\u00f8sning p\u00e5 fordr\u00f8yning: Figur 7. Basal Regnbedsl\u00f8sning. Figur 8. Basal LOD kum. Se ellers tegning H24 Det stilles videre f\u00f8lgende krav til utf\u00f8relse. - I tr\u00e5d med TEK17 13-11 skal terreng rundt bygg ha tilstrekkelig fall slik at overvann renner bort fra bygg - Ved etablering av murer forutsetter vi at Byggforsk detaljblad 517-342 er fulgt av den prosjekterende og utf\u00f8rende for grunnarbeid slik at drenering bak og gjennom mur er sikret - N\u00e5r det gjelder drenering rundt bygget forutsetter vi at Byggforsk detaljblad nr. 514.221 er fulgt av den prosjekterende og utf\u00f8rende for grunnarbeid. J. Vurdering av forurensningsniv\u00e5, og resipient Tiltaket omfatter etablering av ny enebolig. Bruken av boligen, og omr\u00e5det utenfor skal ikke medf\u00f8re aktivitet som medf\u00f8rer forurensning av overvann, eller resipient. Det er derfor ikke planlagt noe anlegg for rensing av overvann. K. Anlegg som s\u00f8kes overtatt til offentlig drift, og vedlikehold. Det s\u00f8kes ikke om overlevering av overvannsanlegg til offentlig drift, og vedlikehold. L. Beregninger Se under punkt F. M. Krav til videre h\u00e5ndtering / Utf\u00f8relse Denne rapport er oversendt fra oss til rekvirent p\u00e5 oppgitt e-post og rekvirent har ansvar for at denne rapport distribueres til ansvarlig s\u00f8ker, ansvarlig prosjekterende for grunn- og terrengarbeider samt ansvarlig utf\u00f8rende r\u00f8rlegger og grunnentrepren\u00f8r. Dersom rapport konkluderer med fordr\u00f8yning p\u00e5 tak skal ansvarlig s\u00f8ker sikre at n\u00f8dvendige tiltak blir prosjektert av taktekker og at valgte produkter gir tilstrekkelig kapasitet for lagring av overvann p\u00e5 tak Endringer knyttet til avrenning i grunnen som f\u00f8lge av masseutskifting og sprengningsarbeider skal prosjekteres / h\u00e5ndteres av PRO / UTF for grunn- og terrengarbeider. Masseutskifting og sprengningsarbeider vil f\u00f8re til at vann i grunnen (markvann) renner andre plasser en i dagens situasjon Dette notatet skal ikke benyttes som arbeidsgrunnlag uten v\u00e5r avklaring. Utf\u00f8rende entrepren\u00f8r og r\u00f8rlegger skal derfor ved oppstart ta kontakt med oss for \u00e5 f\u00e5 vurdert om notatet er tilstrekkelig som arbeidsgrunnlag eller om det m\u00e5 lages ytterligere arbeidstegninger p\u00e5 detaljer. Eventuelle fangmurer, som er medtatt som en del av overvannsh\u00e5ndteringen, skal detaljprosjektertes av andre, og medtas i bygges\u00f8knaden dersom dette vurderes som n\u00f8dvendig. N. Illustrasjoner Utf\u00f8rt av Kontrollert av Tore Rokkones Andr\u00e8 Bj\u00f8rndal "
}