{
  "dokument_id": "d4097f90-7e73-55cf-bb20-faee123bf0e9",
  "doc_type": "case_attachment",
  "kommune": 5501,
  "tittel": "Referat dr\u00f8ftingsm\u00f8te Tertialrapport 1-2024",
  "url": "https://innsyn.tromso.kommune.no/application/getMoteDokument?dokid=2001740168",
  "tekst": "M\u00d8TEREFERAT Tilstede: For arbeidsgiver: Stig Tore Johnsen (kommunedirekt\u00f8r), Geir Andersen (direkt\u00f8r \u00f8konomi og finans), Mari Enoksen Hult (direkt\u00f8r organisasjon), Leif Martin Haugen (seksjonsleder HR), Marthe H\u00f8yer Pedersen (fagleder HR) For arbeidstaker: G\u00f8rild Nordmo, Katrine Aursand, Linda Nilsen, Camilla Ratama og Morten Andersen (UDF), Maika Soleng, Torleif Nordbakk, Hege Tveit og Eivor Haukland (Fagforbundet), Barbro Byrkjeland og Linn Naimak (HVO), Henrik Gaup (Akademikerne), Esten Haug (FO), Heidi-M. Paulsen (Ergoterapeutene), Erling Solvang (Delta), Marthe Enoksen Loft\u00e5s (SLF), Anette Karlsen Eines (NSF), Erlend Lien (Lederne), Solveig Schistad Berg (NFF) Referent: Marthe H\u00f8yer Pedersen M\u00f8tedato: 27.05.2024 Dr\u00f8ftingsm\u00f8te i forbindelse med tertialrapport 1 Rapporten legges fram i morgen klokken 11. Skal endelig behandles i kommunestyret 18. eller 19. juni. Rapporterte tidligere et merforbruk p\u00e5 180 mill. N\u00e5 blir det lagt fram et forventet merforbruk p\u00e5 92 mill, dette etter iverksettelsen av de tiltak som legges fram i tertial 1. 60 mill innsparing knytter seg til reduksjonen p\u00e5 150 \u00e5rsverks. Da beregnes det ca. 800 000,- i gjennomsnittsl\u00f8nn inkl. sosiale kostnader, med halv\u00e5rseffekt. 800 000 x 150 / 2. Dette er kun et grovt anslag, og kommer ikke til \u00e5 bli eksakt resultat. I tertialrapporten benyttes ikke stillingsstopp, ansettelsesstopp eller lignende, men vi m\u00e5 likevel holde nok stillinger vakante til \u00e5 ta ned til sammen 150 \u00e5rsverk. Det skal v\u00e6re risikovurderinger av de konkrete stillingene som tas ned. Del 1 \u2013 \u00c5rsverksreduksjon De som sorterer under kommunedirekt\u00f8ren inkluderer kommunedirekt\u00f8ren, samfunnssikkerhet og beredskap (inkl. 110-sentralen), og eierskapsteamet. Oversikt over antall og fordeling av \u00e5rsverk/stillinger med halv\u00e5rseffekt ligger i dr\u00f8ftingsnotatet. Det er n\u00e5 foresl\u00e5tt en fordeling p\u00e5 \u00e5rsverk som utgj\u00f8r 40 mer enn det styringsgruppen fordelte, og 73 mer enn det antallet som arbeidsgruppene har kartlagt. Det er ikke ideelt \u00e5 jobbe innenfor de korte fristene Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Bankkonto: 4750 05 08236 Telefon: 77 79 00 00 Org.nr.: Foretaksregisteret NO 940 101 808 MVA Telefax: 77 79 00 01 vi har n\u00e5, men dersom vi f\u00f8lger rutinene for blant annet risikovurderinger skal vi sikre en s\u00e5 god prosess som mulig likevel. UDF: Utfordrende at saksdokumenter kom s\u00e5 sent som de gjorde. \u00d8nsker at saken ogs\u00e5 settes opp i ADMU. Det har v\u00e6rt en prosess med involvering av HTV og HVO som bli helt underminert n\u00e5 grunnet vedtaket i kommunestyret. Forholder oss til vedtaket, men \u00f8nsker \u00e5 f\u00e5 frem hvor problematisk vedtaket fra politikerne er. I dr\u00f8ftingsnotatet st\u00e5r det at HTV og HVO i styringsgruppen kunne stille seg bak en fordeling av de 77 som var kartlagt. \u00d8nsker \u00e5 presisere at de kunne akseptere en fordeling av 100 \u00e5rsverk, og at det var de 10 siste som arbeidsgiver la p\u00e5 dette som det var uenighet om. Akademikerne: Opplever ikke en rettferdig fordeling av \u00e5rsverkene om man ser p\u00e5 st\u00f8rrelsen p\u00e5 de \u00f8konomiske rammene. Hvorfor er det slik? Arbeidsgiver forklarer at det er gjort en fordeling av de 40 \u00e5rsverkene utover de som styringsgruppen besluttet utelukkende p\u00e5 st\u00f8rrelsen p\u00e5 avdelingene beregnet etter \u00e5rsverkene. Det er ikke sett p\u00e5 de \u00f8konomiske rammene eller budsjettene til disse. Fagforbundet: Skal kommunedirekt\u00f8ren inn i arbeidsgruppen til stab for organisasjon n\u00e5r hans ansvarsomr\u00e5der er lagt inn i den? Og skal styringsgruppen videref\u00f8res? Kommunedirekt\u00f8ren vil ikke g\u00e5 inn i denne arbeidsgruppen, men direkt\u00f8r for organisasjon som leder gruppen vil ha tett dialog med kommunedirekt\u00f8ren. Styringsgruppen videref\u00f8res. UDF: Er man oppmerksomme p\u00e5 sykefrav\u00e6ret n\u00e5r man ar ned \u00e5rsverk i skolene? Hvordan ivareta samiskundervisning dersom vi ikke skal bruke penger p\u00e5 \u00e5 rekruttere samiskl\u00e6rere? Hvordan starte et samisk ungdomstrinn? Vil vi spare penger, egentlig? Kommunedirekt\u00f8ren forklarer at det er disse vurderingene vi n\u00e5 m\u00e5 gj\u00f8re. Og vi kan ikke ta ned 150 \u00e5rsverk uten at det f\u00e5r konsekvenser for de oppgavene og tjenestene vi leverer. Videre b\u00f8r vi ikke bare se p\u00e5 lovp\u00e5lagt/ikke lovp\u00e5lagt oppgaver. Kanskje m\u00e5 vi heller se p\u00e5 forebyggende/oppf\u00f8lgende oppgaver. Vi har per n\u00e5 ikke detaljkunnskap om hvilke stillinger vi kan ta ned, dette m\u00e5 kartlegges n\u00e5 de neste ukene. NSF: Videreformidler bekymring fra HESO om fordelingen av \u00e5rsverkene, som ivaretar tjenester til de syke og de eldre. Stor bekymring for hvordan de skal klare \u00e5 holde p\u00e5 de folkene vi har, n\u00e5r det blir s\u00e5 s\u00e5rbart og det allerede mangler bemanning til \u00e5 utf\u00f8re tjenestene. Flere steder mangler det allerede bemanning, slik at risiko- og konsekvensanalysene blir s\u00e6rlig viktig. UDF: Var tydelig i styringsgruppa at vi m\u00e5 se p\u00e5 andre tiltak enn bare reduksjon av \u00e5rsverk. Dette ligger n\u00e5 i tertial, men disse har ikke HTV og HVO v\u00e6rt involvert i. Det har v\u00e6rt fors\u00f8kt l\u00f8ftet fram, og burde v\u00e6rt involvering p\u00e5 tidligere slik at de kunne stille seg bak prosessen som ledet fram til at de enkelte tiltakene ble foresl\u00e5tt. Partssamarbeidet er veldig viktig n\u00e5, de m\u00e5 v\u00e6re koblet p\u00e5 i alle prosesser i hele organisasjonen. Arbeidsgiver forklarer at n\u00e5r det i tertial 1 flere steder trekkes frem tiltak \u00abreduksjon l\u00f8nnskostnader p\u00e5 rammen\u00bb, er den fordelte \u00e5rsverksreduksjonen p\u00e5 150 \u00e5rsverk omgjort i penger. Men om det i arbeidet framover kartlegges andre stillinger eller annen fordeling enn det som n\u00e5 er bakt inn i budsjettet, vil dette justeres. Kommunedirekt\u00f8ren og \u00f8konomidirekt\u00f8ren skal ut i de ulike ledergruppene om hvordan Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Bankkonto: 4750 05 08236 Telefon: 77 79 00 00 Org.nr.: Foretaksregisteret NO 940 101 808 MVA Telefax: 77 79 00 01 de skal jobbe framover. Men viktig \u00e5 presisere at det n\u00e5 er et \u00f8nsket resultat at vi f\u00e5r f\u00e6rre ansatte i kommunen enn vi har i dag. UDF: Det skal som hovedregel ikke tilsettes i faste stillinger. Hva menes her? Skal man ikke ansette fast, men midlertidig? Arbeidsgiver forklarer at dette ikke er ment som en undergraving av stillingsvernet og hovedregelen om fast ansettelse, m\u00e5 fortsatt fylle vilk\u00e5r om midlertidig. Dette er en henvisning til et av tiltakene som ble besluttet av kommunedirekt\u00f8ren i starten av mars, og at det er kun unntaksvis at vi skal erstatte ansatte som slutter. Arbeidsmilj\u00f8loven gjelder fortsatt. HVO: m\u00e5 arbeidsgiver trekke tilbake lovnaden om \u00e5 ikke si opp folk n\u00e5 som vi m\u00e5 ta ned 150 \u00e5rsverk? Vi har jo bare kartlagt 77 vakanser. Kommunedirekt\u00f8ren holder fast ved at det ikke er aktuelt \u00e5 si opp folk n\u00e5, men \u00e5 ta det gjennom vakanser vil f\u00e5 den konsekvens at nedtrekket ikke blir styrt slik vi \u00f8nsker. Det kan bli \u00abfeile\u00bb stillinger som blir st\u00e5ende vakant. Men p\u00e5 sikt vil vi m\u00e5tte komme i en personalomstilling, dette kommer vi ikke unna. Og s\u00e5 m\u00e5 det presiseres at n\u00e5r vi tar ned 150 i \u00e5r og ytterligere 300 senere, vil dette f\u00e5 konsekvens at det er oppgaver vi slutter \u00e5 gj\u00f8re. I \u00e5r kan de 150 bli vanskelig \u00e5 styre, men de 300 neste \u00f8nsker vi \u00e5 styre bedre. Direkt\u00f8r organisasjon fremhever at det n\u00e5 er viktig \u00e5 synliggj\u00f8re for politikere hvilke konsekvenser nedtrekket f\u00e5r slik at de ikke treffer flere vedtak om prosesser som binder opp folk. I tillegg m\u00e5 vi sikre en enhetlig form for involvering i arbeidsgruppene slik a det blir likt i alle avdelinger og staber. I tillegg presiserer hun at de tiltakene som ikke g\u00e5r p\u00e5 \u00e5rsverk, alene ikke vil v\u00e6re nok for \u00e5 komme i balanse. Vi m\u00e5 derfor ta ned \u00e5rsverk ogs\u00e5. Det er uansett ikke aktuelt \u00e5 ikke ta ned \u00e5rsverk n\u00e5 n\u00e5r kommunestyret har fattet dette vedtaket. Ledere m\u00e5 n\u00e5 jobbe godt i sine tjenester for \u00e5 finne \u00e5rsverk og stillinger som kan tas ned, dette kan ikke styres ovenfra, men m\u00e5 komme fra de som kjenner tjenesten. Vi m\u00e5 jobbe sammen for \u00e5 stille de riktige sp\u00f8rsm\u00e5lene, men samtidig st\u00f8tte opp under lederne ute i organisasjonen med \u00e5 komme i m\u00e5l med tiltakene gjennom en god prosess. UDF: Styringsgruppen er helt sentral i \u00e5 sikre godt partssamarbeid ute i tjenestene. Nedtrekkene m\u00e5 l\u00f8ses gjennom god involvering. Informasjonsflyten er ogs\u00e5 sentral, m\u00e5 sikre at alle ansatte hele tiden er trygge og har god nok informasjon. Har kanskje en vei \u00e5 g\u00e5 n\u00e5r det kommer til informasjon om tilsettinger, kanskje ha en form for kontrollfunksjon som kan g\u00e5 god for at de stillingene som lyses ut, er de som skal lyses ut. Eks et skjema som legges ved saken til tilsettingsutvalgene. Kommunedirekt\u00f8ren \u00f8nsker at det skal v\u00e6re lav terskel for HTV og HVO om \u00e5 stille sp\u00f8rsm\u00e5l, ogs\u00e5 kritiske, eller ta opp ting i forbindelse med denne prosessen. Del 2 \u2013 \u00d8vrige tiltak Fagforbundet: \u00f8nsker en redegj\u00f8relse for hvordan har prosessen blant \u00f8vrige tiltak har v\u00e6rt. Kommunedirekt\u00f8ren minner om at 30 mill av merforbruket gjelder Otium, som vi ikke skal ta med oss videre. Sykefrav\u00e6ret har god utvikling n\u00e5. Ta dette med videre, det jobbes godt i organisasjonen med dette. Klarer vi \u00e5 opprettholde det \u00f8konomiske niv\u00e5et som vi har hatt til n\u00e5 i \u00e5r, s\u00e5 ser inngangen til 2025 mye lysere ut enn utgangen fra 2023. Dette krever mye godt arbeid framover, men vi kan klare dette. Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Bankkonto: 4750 05 08236 Telefon: 77 79 00 00 Org.nr.: Foretaksregisteret NO 940 101 808 MVA Telefax: 77 79 00 01 I andre tiltak, ser vi blant annet p\u00e5 ting vi kan gj\u00f8re mindre av, eks. slutte \u00e5 br\u00f8yte private veier gratis. Sosiall\u00e6rere som blir utsatt, s\u00f8skenmoderasjon p\u00e5 SFO, samt utsettelse av skolematprosjektet er eksempel p\u00e5 tiltak som kommer til \u00e5 gj\u00f8re mer vondt. Bompengeordningen som den er i dag, virker ikke og b\u00f8r ikke videref\u00f8res slik den er n\u00e5. Framtidsfondet nevnes ogs\u00e5, og midler til formannskapet. Det er sendt ut en link til HTV og HVO slik at de kan g\u00e5 inn i Framsikt \u00e5 lese bedre hvilke tiltak som foresl\u00e5s i tertial 1. UDF: Dersom arbeidsgiver legger til rette for at tjenestene selv f\u00e5r komme med forslag til innsparingstiltak og hvordan vi skal ta ned driftskostnadene, er det mye \u00e5 hente. Dette er viktig i forbindelse med handlingsprogrammet, da dette er forslag til endring som vil gi effekt litt lenger frem i tid. Arbeidsgiver er enig i at dette m\u00e5 f\u00e5 komme p\u00e5 bordet n\u00e5. Vi \u00f8nsker \u00e5 bruke mindre penger p\u00e5 bygg, biler osv., og mer penger p\u00e5 kvalitet. Om vi ikke kommer i balanse i l\u00f8pet av 2 \u00e5r, vil vi legges under ROBEK. Vi m\u00e5 derfor ta ned driftskostnadene n\u00e5. UDF: I arbeidet i arbeidsgruppene er det viktig \u00e5 risikovurdere, og det m\u00e5 da ogs\u00e5 ses p\u00e5 hva man skal slutte \u00e5 gj\u00f8re. Dette m\u00e5 skriftliggj\u00f8res og synliggj\u00f8res, konsekvensene av nedtrekkene m\u00e5 fram. Vi m\u00e5 snakke om prioriteringer. HVO: Viktig \u00e5 f\u00e5 politikerne med p\u00e5 innsparingene, og at de f\u00e5r innsikt i konsekvensene nedtrekkene i \u00e5rsverk vil f\u00e5 for oppgaver og tjenestene. Fagforbundet: Lurt \u00e5 ta opp i trepartsm\u00f8ter, eks ADMU, hvordan prosessen legges opp og hvilke konsekvenser nedtrekk og \u00f8vrige tiltak f\u00e5r for tjenesten. Akademikerne: Tenk p\u00e5 kommunikasjon og omd\u00f8mmebygging mtp. rekruttering av nye ansatte. Vi trenger \u00e5 f\u00e5 tak i n\u00f8dvendig kompetanse. Arbeidsgiver presiserer at dette blir budskapet, vi trenger fortsatt \u00e5 tiltrekke oss de flinke folkene. Med vennlig hilsen Referent Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Bankkonto: 4750 05 08236 Telefon: 77 79 00 00 Org.nr.: Foretaksregisteret NO 940 101 808 MVA Telefax: 77 79 00 01 "
}