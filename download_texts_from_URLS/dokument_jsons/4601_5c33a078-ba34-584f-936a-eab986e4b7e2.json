{
  "dokument_id": "5c33a078-ba34-584f-936a-eab986e4b7e2",
  "doc_type": "case_attachment",
  "kommune": 4601,
  "tittel": "Oppheving av vedtak gnr 135 bnr 3 Tilbake til ny behandling",
  "url": "https://bergen.kommune.no/politikere-utvalg/api/fil/bk360/9668285/Oppheving-av-vedtak-gnr-135-bnr-3-Tilbake-til-ny-behandling",
  "tekst": " V\u00e5r dato: V\u00e5r ref: 06.11.2023 2022/8516 Deres dato: Deres ref: 13.03.2023 KLAGE-2022/24236-33 BERGEN KOMMUNE Kontakt saksbehandler Postboks 7700 Knut Ragnar Sletteb\u00f8, 51568951 5020 BERGEN knut.slettebo@statsforvalteren.no Klageavgj\u00f8relse i byggesak \u2013 gnr. 135 bnr. 3, Ramsvikveien 103, Bergen kommune \u2013 tiltakshaver: Svein Larsen Statsforvalteren i Vestland har p\u00e5klaget kommunens vedtak om tillatelse og dispensasjon til oppf\u00f8ring av betongkai, forlenget av en trebrygge med b\u00e5tst\u00f8. Statsforvalteren i Rogaland opphever kommunens vedtak og sender saken tilbake til kommunen for ny behandling. Statsforvalteren i Rogaland ble oppnevnt som settestatsforvalter av Kommunal- og distriktsdepartementet i brev datert 08.08.2022. Saken ble deretter sendt tilbake til kommunen for politisk behandling. Vi mottok saksdokumentene fra Bergen kommune 13.03.2023. Sakens bakgrunn Saken gjelder s\u00f8knad om etterh\u00e5ndsgodkjenning av et kai- og bryggeanlegg, med b\u00e5tst\u00f8 med beskyttelsesvegger og trapp. Tiltakene ble etablert i forbindelse med oppf\u00f8ring av naust, som ble oms\u00f8kt i 1995. Figur 1 Foto av kai- og bryggeanlegget. Kilde: tiltakshaver E-postadresse: Postadresse: Bes\u00f8ksadresse: Telefon: 51 56 87 00 sfropost@statsforvalteren.no Postboks 59 Lag\u00e5rdsveien 44 www.statsforvalteren.no/ro Sikker melding: 4001 Stavanger www.statsforvalteren.no/melding Org.nr. 974 763 230 Side: 2/4 Statsforvalteren i Vestland har i brev datert 25.03.2021 frar\u00e5det at det blir gitt dispensasjon. Bergen kommune avslo s\u00f8knaden om etterh\u00e5ndsgodkjenning i vedtak av 12.04.2021. Vedtaket ble p\u00e5klaget av tiltakshaver i brev datert 30.04.2021. Bergen kommune ved Utvalg for milj\u00f8 og byutvikling behandlet klagen 18.05.2022 i sak 238/22 og fattet f\u00f8lgende vedtak politisk: \u00ab1. Med hjemmel i fvl \u00a7 33, annet ledd oppheves plan- og bygningsetatens vedtak av 12.04.21 2. Med hjemmel i plan- og bygningsloven (pbl.) \u00a7 19-2 annet ledd innvilges dispensasjon fra f\u00f8lgende bestemmelse: kommuneplanens arealdel (KPA2018) \u00a7 6.1 om byggegrense langs sj\u00f8 og \u00a7 29 om gr\u00f8nnstruktur 3. Det gis tillatelse til betongkai, forlenga av ei trebrygge med b\u00e5tst\u00f8 4. Etter en samlet vurdering vil fordelene ved \u00e5 gi dispensasjon v\u00e6re klart st\u00f8rre enn ulempene. Verken hensynet bak bestemmelsen det dispenseres fra, eller hensynet til lovens form\u00e5lsbestemmelser, vil etter utvalg for milj\u00f8 og byutviklings syn bli vesentlig tilsidesatt. 5. Klagen tas til f\u00f8lge.\u00bb Statsforvalteren i Vestland har i brev datert 17.06.2022 p\u00e5klaget kommunens vedtak av 18.05.2022. Klager anf\u00f8rer i det vesentlige at strandsonen i omr\u00e5det er relativt ur\u00f8rt og har beholdt sine s\u00e6rlige kvaliteter i stor grad, noe som ogs\u00e5 gjenspeiles i at omr\u00e5det er avsatt til gr\u00f8nnstruktur. Oms\u00f8kte tiltak er omfattende og utgj\u00f8r et st\u00f8rre inngrep og privatisering av strandsonen. Klager mener derfor at tiltakene vil inneb\u00e6re et klart brudd p\u00e5 statlige planretningslinjer for differensiert forvaltning av strandsonen. Klager ber om at kommunens vedtak blir omgjort, slik at det ikke blir gitt dispensasjon til oms\u00f8kte tiltak. Bergen kommune ved Utvalg for milj\u00f8 og byutvikling behandlet klagen 09.02.2023 i sak 58/23 og opprettholdt kommunens tidligere vedtak. Det har v\u00e6rt en del korrespondanse i tilknytning til saken etter at vi fikk den oversendt til klagebehandling. Statsforvalteren ser det ikke som hensiktsmessig \u00e5 gjengi denne korrespondansen n\u00e6rmere her. Vi viser til sakens dokumenter, som er tilgjengelige for innsyn (referanse: 2022/8516). Statsforvalterens vurdering Statsforvalteren legger til grunn at klager har klagerett og at klagefristen er overholdt, jf. forvaltningsloven (fvl.) kapittel VI og plan- og bygningsloven (pbl.) \u00a7 1-9. Ved behandling av klagen kan klageinstansen pr\u00f8ve alle sider av saken og ta hensyn til nye omstendigheter, jf. fvl. \u00a7 34 andre ledd. Klageinstansen kan selv treffe nytt vedtak i saken eller oppheve det og sende saken tilbake til kommunen for helt eller delvis ny behandling. Planstatus for tiltakseiendommen Eiendommen er i reguleringsplan 9260000 for Laksev\u00e5g, Alv\u00f8en-Kongshavn-Ramsvik, vedtatt 30.06.1994, regulert til spesialomr\u00e5de landskapsvernomr\u00e5de i felt SL1, samt Annet byggeomr\u00e5de i felt SN2. Side: 3/4 Eiendommen er i gjeldende kommuneplan for Bergen kommune, vedtatt 19.06.2019, vist med arealform\u00e5let Gr\u00f8nnstruktur - n\u00e5v\u00e6rende p\u00e5 land, og Bruk og vern av sj\u00f8 og vassdrag i sj\u00f8. Eiendommen ligger innenfor hensynssone H570_1 Bevaring kulturmilj\u00f8, og er omfattet av bestemmelsesomr\u00e5de #5. Statsforvalteren opphever kommunens vedtak Etter fvl. \u00a7 17 f\u00f8rste ledd f\u00f8rste punktum skal forvaltningsorganet p\u00e5se at \u00absaken er s\u00e5 godt opplyst som mulig f\u00f8r vedtak treffes\u00bb. Det er lagt til grunn i praksis at bestemmelsen ikke oppstiller et absolutt krav til saksutredningen, men at kravet til utredninger m\u00e5 avpasses ut fra faktorer som forholdene i saken og hvor belastende vedtaket er for partene i saken, jf. Rt. 2011 s. 111 avsnitt 52. Denne saken gjelder s\u00f8knad om etterh\u00e5ndsgodkjenning av tiltak som ble utf\u00f8rt allerede p\u00e5 90-tallet. Tiltakshaver har alts\u00e5 i lang tid innrettet seg p\u00e5 at han kan benytte kai- og bryggeanlegget. Anlegget vil videre kunne ha stor betydning for tiltakseiendommens markedsverdi. Etter Statsforvalterens syn er dette forhold som tilsier at et avslagsvedtak vil v\u00e6re belastende for tiltakshaver, og at det da m\u00e5 gjelde en streng utredningsplikt for dispensasjonssaken. Tiltakshaver har i klagen p\u00e5 avslagsvedtaket vist til at \u00abbetongbrygge og b\u00e5tst\u00f8 [...] er omfattet av godkjent bygges\u00f8knad fra 23.05.95\u00bb. Denne anf\u00f8rselen er kommentert slik i fagnotat datert 20.08.2021: \u00abFor fagetaten fremst\u00e5r det ikke \u00e5penbart at tillatelsen til naustet av 04.07.1995 omfatter betongkai og b\u00e5tst\u00f8, slik klager hevder. Hvorvidt disse tiltakene allerede er godkjent, m\u00e5 uansett holdes adskilt fra denne klagesaken og m\u00e5 tas i ulovlighetssaken. Denne klagesaken omhandler utelukkende vedtaket av 12.04.2021, hvor s\u00f8knad p\u00e5 betongkai, trebrygge og b\u00e5tst\u00f8 avsl\u00e5s. Det er s\u00f8kt om alle disse tiltakene og vi kan derfor ikke se at det var feil \u00e5 behandle disse. Dersom det i tilsynssaken derimot konkluderes med at betongkai og b\u00e5tst\u00f8 ikke er ulovlig oppf\u00f8rt, vil kun deler av avslaget og utfallet av denne klagesaken miste sin betydning.\u00bb Statsforvalteren er ikke enig med kommunen i at sp\u00f8rsm\u00e5let om tiltakenes lovlighet kan holdes adskilt fra dispensasjonssaken. Vi vil i denne sammenheng peke p\u00e5 at det ikke i dag vil inntre s\u00f8knadsplikt dersom tiltaket alt er lovlig etablert, jf. forutsetningsvis pbl. \u00a7 20-2 f\u00f8rste ledd. Det vil da heller ikke gi mening \u00e5 vurdere dispensasjon. At tiltakene er helt eller delvis ulovlig oppf\u00f8rt, er alts\u00e5 en n\u00f8dvendig forutsetning for behandling av byggesaken. Statsforvalteren mener p\u00e5 denne bakgrunn at lovligheten av tiltakene er et sentralt forhold som det ikke g\u00e5r an \u00e5 utskyte til en etterf\u00f8lgende ulovlighetsoppf\u00f8lging. N\u00e5r kommunen har valgt \u00e5 behandle dispensasjonssaken uten \u00e5 foreta en tilfredsstillende vurdering av tiltakshavers anf\u00f8rsler knyttet til tiltakets lovlighet, har kommunen etter Statsforvalterens syn ikke overholdt sin utredningsplikt etter fvl. \u00a7 17. Av hensyn til sakens opplysning, og for \u00e5 sikre en reell toinstansbehandling, finner vi det hensiktsmessig \u00e5 oppheve kommunens vedtak og hjemvise saken til fornyet behandling i kommunen, jf. fvl. \u00a7 34 fjerde ledd. Vedtak: Statsforvalteren opphever kommunens vedtak av 18.05.2022 i sin helhet. Vi sender saken tilbake til kommunen for ny behandling. Side: 4/4 Vedtaket kan ikke p\u00e5klages til overordnet forvaltningsorgan, jf. fvl. \u00a7 28. Erik Thomsen (e.f.) Knut Ragnar Sletteb\u00f8 seniorr\u00e5dgiver juridisk r\u00e5dgiver Dokumentet er elektronisk godkjent Kopi til: Svein Larsen Ramsvikveien 103 5179 GODVIK Statsforvaltaren i Vestland Nj\u00f8savegen 2 6863 LEIKANGER HARRIS ADVOKATFIRMA AS AVD BERGEN Postboks 4115 Sandviken 5835 BERGEN "
}