{
  "dokument_id": "9d6456b8-51b2-5d69-bea7-cffb2856268b",
  "doc_type": "case_attachment",
  "kommune": 4601,
  "tittel": "Klage p\u00e5 tillatelse til endret plassering av avfallsl\u00f8sning gnr 49 bnr 1",
  "url": "https://bergen.kommune.no/politikere-utvalg/api/fil/bk360/10928412/Klage-pa-tillatelse-til-endret-plassering-av-avfallslosning-gnr-49-bnr-1",
  "tekst": " V\u00e5r dato: V\u00e5r ref: 23.07.2024 2024/1858 Deres dato: Deres ref: Tanita Sletten Saksbehandler, innvalgstelefon Vestre Vallavegen 29 Ida Loftesnes Kv\u00e5le, 5764 3155 5227 Nesttun Bergen kommune, gbnr. 49/1. Klage p\u00e5 tillatelse til endret plassering av avfallsl\u00f8sning. Vi viser til oversending av klagesak fra Bergen kommune den 29.01.2024, og deres klager datert 07.09.2023. Vi beklager lang saksbehandlingstid. Vedtak Statsforvalteren i Vestland stadfester Bergen kommunes vedtak datert 11.08.2023, sak 2022/187675-29. Det blir gitt tillatelse og dispensasjon til endret plassering av avfallsl\u00f8sning. Sakens bakgrunn Historikk Det er tidligere gitt rammetillatelse for oppf\u00f8ring av boligblokk med tilh\u00f8rende utomhusanlegg i vedtak datert 15.04.2021, sak 202021158.1 I dette vedtaket ble det samtidig gitt avslag p\u00e5 s\u00f8knad om en annen plassering av avfallsl\u00f8sning, enn det som gikk frem av reguleringsplanen. Rammetillatelsen ble p\u00e5klaget av nabo og ble behandlet i kommunen den 07.10.2021, sak 333/21, som opprettholdt sitt tidligere vedtak. Vi stadfestet kommunens vedtak i v\u00e5r sak 2021/14698, den 03.01.2022. Det er den 03.05.2022 s\u00f8kt om endring av rammetillatelse, for det som gjelder avfallsl\u00f8sningen. Denne s\u00f8knaden ble avsl\u00e5tt i vedtak datert 03.06.2022, sak BYGG-2022/17442. Avslaget ble ikke p\u00e5klaget. Det ble den 31.08.2022 (tilleggsdokumentasjon datert 04.08.2023) p\u00e5 nytt s\u00f8kt om endring av rammetillatelsen datert 15.04.2021, for det som gjelder avfallsl\u00f8sningen. Ogs\u00e5 denne s\u00f8knaden ble avsl\u00e5tt i vedtak datert 01.11.2022, sak BYGG-2022/17442-43.2 Det var if\u00f8lge plan- og bygningsetaten ikke rettslig grunnlag for \u00e5 gi dispensasjon, i tillegg er det gitt avslag p\u00e5 bakgrunn av tekniske krav etter plan- og bygningsloven \u00a7 29-5. Avslaget ble p\u00e5klaget av tiltakshaver den 18.11.2022. 1 Se ogs\u00e5 rammetillatelse datert 11.08.2020, sak 202003831/26, stadfestet av oss i sak 2021/3218, den 05.05.2021. 2 Se fagnotat datert 10.02.2023, sak KLAGE-2022/28421-7, anbefalt at vedtak datert 01.11.2022 opprettholdes, og at klagen ikke tas til f\u00f8lge. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/8 Slik saken er til behandling i dag Byr\u00e5d for klima, milj\u00f8 og byutvikling i Bergen kommune behandlet klagen fra tiltakshaver og gjorde den 11.08.2023, sak 2022/187675-29, vedtak om \u00e5 gi tillatelse til endret plassering av avfallsl\u00f8sning, p\u00e5 vilk\u00e5r, p\u00e5 eiendommen gbnr. 49/1.3 Byr\u00e5det konkluderte med at det forel\u00e5 rettslig grunnlag for \u00e5 dispensere fra gjeldende reguleringsplans \u00a7 1.5 om nedgravd avfallsl\u00f8sning i felt f_REA1, regulert arealform\u00e5l og regulert byggegrense, p\u00e5 n\u00e6rmere vilk\u00e5r, jf. plan- og bygningsloven \u00a7 19-2. Vedtaket om endret plassering av renovasjonsl\u00f8sningen ble p\u00e5klaget av dere, som er naboer til eiendommen, henholdsvis gbnr. 49/59, Tanita Sletten og Kenneth Fosse og gbnr. 49/364, Siren Sletten og Steinar Sletten. Klagene er datert 07.09.2023.4 I klagene er det anf\u00f8rt at prosessene i saken har v\u00e6rt sv\u00e6rt uryddige og det er stilt flere sp\u00f8rsm\u00e5l til saksbehandlingen i kommunen, herunder habilitet. Videre er det anf\u00f8rt at tiltaket medf\u00f8rer ulemper i form av trafikkst\u00f8y og lukt fra anlegget. Det er ogs\u00e5 vist til at eierne av gbnr. 49/59 ikke har mottatt kompensasjon i forbindelse med anleggsperioden, og at tillatelsen til endringen tilsynelatende er gitt p\u00e5 bakgrunn av tujahekk som er blitt etablert. Utvalg for milj\u00f8 og byutvikling behandlet klagene i m\u00f8te den 18.01.2024, sak 18/24.5 Klagene ble ikke tatt til f\u00f8lge og saken ble sendt til Statsforvalteren i Vestland for endelig avgj\u00f8relse. Regelverk Statsforvalteren er delegert myndighet til \u00e5 avgj\u00f8re klager som gjelder enkeltvedtak etter plan- og bygningsloven, se plan- og bygningsloven \u00a7 1-9 femte ledd og rundskriv T-2/09 fra Kommunal- og distriktsdepartementet. Forvaltningsloven gjelder for Statsforvalterens saksbehandling, jf. plan- og bygningsloven \u00a7 1-9 f\u00f8rste ledd. Statsforvalteren kan pr\u00f8ve alle sider ved vedtaket, ogs\u00e5 de skj\u00f8nnsmessige vurderingene som kommunen har gjort, jf. forvaltningsloven \u00a7 34. Ved pr\u00f8ving av det kommunale skj\u00f8nnet skal Statsforvalteren legge stor vekt p\u00e5 hensynet til det lokale selvstyret. Vi kan stadfeste kommunens vedtak, gj\u00f8re om kommunens vedtak eller oppheve kommunens vedtak og sende det tilbake til kommunen for helt eller delvis ny behandling, jf. forvaltningsloven \u00a7 34 fjerde ledd. Kommunen skal gi tillatelse til tiltak som ikke er i strid med bestemmelser gitt i eller i medhold av plan- og bygningsloven, jf. plan- og bygningsloven \u00a7 21-4 f\u00f8rste ledd. Det framg\u00e5r av plan- og bygningsloven \u00a7 11-6 og \u00a7 12-4 at kommuneplanen og reguleringsplanen er juridisk bindende for nye eller utvidelse av eksisterende tiltak. Tiltak i strid med plan eller bestemmelser i plan- og bygningsloven, kan bare tillates dersom det blir gitt dispensasjon fra bestemmelsen tiltaket strider mot, jf. plan- og bygningsloven kapittel 19. Med hjemmel i plan- og bygningsloven \u00a7 19-2 kan kommunen dispensere fra bestemmelser gitt i eller i medhold av plan- og bygningsloven. Kommunen kan ikke dispensere dersom hensynene bak bestemmelsen det dispenseres fra, eller hensynene i lovens form\u00e5lsbestemmelse, blir vesentlig 3 Se tillatelse til endring fra plan- og bygningsetaten, datert 24.08.2023, sak BYGG-2022/17442-65. 4 Se ogs\u00e5 tidligere merknader og tidligere og etterf\u00f8lgende e-poster fra klagerne. 5 Se fagnotat datert 16.10.2023, sak KLAGE-2023/15677-4, saken er oversendt uten innstilling. Byr\u00e5det behandlet saken i m\u00f8te den 14.12.2023, sak 427/23, innstilte p\u00e5 \u00e5 ikke ta klagen til f\u00f8lge. Side: 3/8 tilsidesatt. I tillegg m\u00e5 fordelene ved \u00e5 dispensere v\u00e6re klart st\u00f8rre enn ulempene etter en samlet vurdering. Vilk\u00e5rene i plan- og bygningsloven \u00a7 19-2 er rettslige vurderingstema, ikke et kommunalt skj\u00f8nn. Det er derfor ikke anledning til \u00e5 legge nevneverdig vekt p\u00e5 hensynet til det lokale selvstyret. Dispensasjon krever grunngitt s\u00f8knad. Etter forvaltningspraksis skal begrunnelsen for \u00e5 dispensere v\u00e6re spesiell og gjelde s\u00e6rlig for tiltaket, og kommunen skal ikke dispensere ut fra mer generelle vurderinger. Planstatus Eiendommen er i gjeldende kommuneplans arealdel6 satt av til bebyggelse og anlegg, \u00f8vrig byggesone og eiendommen ligger innenfor hensynssone veist\u00f8y \u2013 gul sone. Eiendommen inng\u00e5r ogs\u00e5 i gjeldende reguleringsplan,7 der den er satt av til blokkbebyggelse, lekeplass, renovasjonsanlegg, gate med fortau, kj\u00f8revei og annen veigrunn. Statsforvalterens vurdering Statsforvalteren finner at saken er tilstrekkelig opplyst til \u00e5 gj\u00f8re vedtak, jf. forvaltningsloven \u00a7 33. Dere har rettslig klageinteresse, og det er klaget til rett tid, jf. forvaltningsloven \u00a7\u00a7 28 og 29. I klagen er det flere anf\u00f8rsler knyttet til igangsettingstillatelsene som er gitt, til prosessene i kommunen/byr\u00e5det og til forhold, som etter v\u00e5r vurdering, ligger utenfor denne konkrete saken. Vi vil derfor innledningsvis presisere at denne saken er avgrenset til \u00e5 gjelde tillatelsen og dispensasjonen til endret plassering av avfallsl\u00f8sningen, jf. vedtak datert 11.08.2023. Det er s\u00f8kt om \u00e5 endre plasseringen av avfallsl\u00f8sningen fra omr\u00e5det f_Rea1, som vist til p\u00e5 plankart og i planbestemmelsene, til omr\u00e5det BB2, som er regulert til blokkbebyggelse. Dette utl\u00f8ser krav om dispensasjon fra gjeldende reguleringsplans \u00a7 1.5 nedgravd avfallsl\u00f8sning i f_Rea1 og regulert byggegrense i plankartet for \u00e5 plassere avfallsl\u00f8sningen utenfor areal avsatt til avfallsl\u00f8sning (og over i gjeldende arealform\u00e5l, BB2). For anf\u00f8rslene i klagen knyttet til gjeldende reguleringsplanbestemmelse \u00a7 1.4, har Bergen kommune vurdert dette i fagnotat datert 10.02.2023, pkt. 3.1. Det f\u00f8lger av bestemmelsen at \u00abavfallsl\u00f8sninger og andre tekniske installasjoner som nettstasjon, pumpestasjon og liknende tillates plassert ogs\u00e5 utenfor byggeomr\u00e5der.\u00bb Vi kan ikke se at bestemmelsens ordlyd inneb\u00e6rer noe forbud 6 Bergen kommune, KPA2018, vedtatt i Bystyret den 19.06.2019. 7 Reguleringsplan Fana. Gnr. 49, bnr. 1 og 61 m.fl. Vestre Valla. PlanID. 16100000, vedtatt 21.09.2016. Side: 4/8 mot \u00e5 plassere avfallsl\u00f8sning i et byggeomr\u00e5de, eller s\u00e6rskilt innenfor BB2. V\u00e5r vurdering er dermed at det ikke kreves dispensasjon fra planbestemmelse \u00a7 1.4. Det avgj\u00f8rende blir derfor om det kan gis dispensasjon fra planbestemmelse \u00a7 1.5. \u2022 Innledende anf\u00f8rsler om saksbehandling og habilitet Det er i klagene anf\u00f8rt uryddig og feilaktig saksbehandling, herunder anf\u00f8rsler om inhabilitet hos kommunens ansatte og det er stilt sp\u00f8rsm\u00e5l til kommunens m\u00f8tevirksomhet/tilknytning med tiltakshaver. Vi viser til at ut over p\u00e5standene i klagene, kan vi ut fra sakens dokumenter, ikke se at det er holdepunkter for inhabilitet hos saksbehandlerne i kommunen. Det er heller ikke uvanlig at tiltakshaver/ansvarlig s\u00f8ker har m\u00f8ter med ansatte i kommunen (eller politikere) for \u00e5 legge frem sin sak, dette medf\u00f8rer ikke inhabilitet for kommunalt ansatte i seg selv. Det foreligger ingen bestemmelser som tilsier at samtlige parter i en sak skal delta p\u00e5 alle m\u00f8ter. Det foreligger heller ingen plikt for kommunen til \u00e5 gjennomf\u00f8re befaring. Det er likevel slik at kommunen har en plikt til \u00e5 tilse at saken er s\u00e5 godt opplyst som mulig, f\u00f8r de lander p\u00e5 en avgj\u00f8relse i saken, dette f\u00f8lger av forvaltningslovens bestemmelser, herunder \u00a7 17. Klagegrunnene og -anf\u00f8rslene har v\u00e6rt kjent for b\u00e5de den administrative og politiske delen av kommunen, og vi kan ikke se at det er informasjon som er holdt tilbake eller ikke har v\u00e6rt kjent for de som har gjort vedtak i saken. For det som gjelder avtaler mellom tiltakshaver/ansvarlig s\u00f8ker/utbygger og naboer, er dette et forhold av privatrettslig karakter, som bygningsmyndigheten ikke skal ta stilling til, jf. plan- og bygningsloven \u00a7 21-6. Kompensasjon/erstatning er ogs\u00e5 i utgangspunktet et privatrettslig forhold, som bygningsmyndigheten ikke skal ta stilling til. Vi viser likevel til erstatningsreglene i plan- og bygningsloven.8 Vi g\u00e5r ikke n\u00e6rmere inn p\u00e5 dette. I klagene er det ogs\u00e5 kommentarer knyttet til overvannsh\u00e5ndtering p\u00e5 naboeiendommene/omkringliggende eiendommer. Vi viser til at det f\u00f8lger av plan- og bygningsloven \u00a7 27-2 femte ledd, jf. ogs\u00e5 \u00a7 28-10, jf. \u00a7 28-3 og \u00a7 31-14, at avledning av grunn- og overvann skal v\u00e6re sikret f\u00f8r oppf\u00f8ring av bygning blir godkjent. Overvannsh\u00e5ndtering skal sikres i tr\u00e5d med TEK17 \u00a7 15- 8. \u00c5 f\u00f8lge opp dette etter gjeldende regelverk er ansvarlig foretaks ansvar, og kravene m\u00e5 v\u00e6re oppfylt f\u00f8r det kan gis ferdigattest. Dette er ikke omfattet av denne saken, som er isolert til \u00e5 gjelde endret sted for avfallsanlegget. \u2022 Dispensasjon fra gjeldende reguleringsplans \u00a7 1.5 om nedgravd avfallsl\u00f8sning i felt f_Rea1, regulert arealform\u00e5l og byggegrense mot naboer Dispensasjonss\u00f8knaden er begrunnet med at det ikke er mulig \u00e5 benytte omr\u00e5det f_Rea1 som avfallsl\u00f8sning p\u00e5 grunn av BIR9 sine kravspesifikasjoner om stigningsforhold, tilkomst, kraning over 8 Det generelle utgangspunktet er at det er konkrete eiendomsinngrep og grunnavst\u00e5elser som utl\u00f8ser krav om erstatning, mens generelle r\u00e5derettsbegrensninger som f\u00f8lge av lov eller offentlig regulering, ikke er erstatningsbetinget, jf. bl.a. H\u00f8yesterett i Rt. 1970 s. 67 (Strandlovdommen) og Rt. 1987 s. 80. Plan- og bygningsloven inneholder i s\u00e5 m\u00e5te bare en begrenset rett til erstatning for tap av allerede regulerte byggetomter, se \u00a7 15-3. 9 Interkommunalt renovasjonsselskap som er ansvarlig for avfallsh\u00e5ndtering i Bergen kommune. BIR er tildelt ansvaret for de lovp\u00e5lagte oppgavene knyttet til h\u00e5ndtering av avfall fra innbyggerne i kommunen. Side: 5/8 fortau og konflikt med myke trafikanter. Den nye plasseringen i BB2 er godkjent av BIR, tar tilstrekkelig hensyn til gangavstand fra boligene som skal benytte seg av den (BB1), er mest hensiktsmessig, er til minst sjenanse for eksisterende bebyggelse og anlegget er redusert fra 10 til 6 containere. Kommunen kan bare tillate dispensasjon dersom hensynene bak bestemmelsen det dispenseres fra, eller hensynene i lovens form\u00e5lsbestemmelse, ikke blir vesentlig tilsidesatt. I tillegg m\u00e5 fordelene ved \u00e5 dispensere v\u00e6re klart st\u00f8rre enn ulempene etter en samlet vurdering. Det f\u00f8lger av gjeldende reguleringsplan \u00a7 1.5 at det skal etableres nedgravd avfallsl\u00f8sningen i f_Rea1 og f_Rea2. I tillegg skal det utarbeides en renovasjonsteknisk avfallsplan f\u00f8r s\u00f8knad om tiltak. \u00d8nsket ny plassering av avfallsanlegget er i omr\u00e5det avsatt til BB2 (blokkbebyggelse). Byggegrensen mot naboer i gjeldende reguleringsplan for BB2 (og generelt i plan- og bygningsloven) er fire meter. Endret plassering krever derfor dispensasjon fra gjeldende reguleringsplan \u00a7 1.5, gjeldende arealform\u00e5l (boligbebyggelse) og byggegrense. Vi viser til at form\u00e5let bak plasseringen av avfallsl\u00f8sningen i gjeldende reguleringsplan er at denne etableres i tilknytning til de enkelte byggefeltene, med tanke p\u00e5 avstand og bruk, men ogs\u00e5 n\u00e5r det gjelder trafikk. Hensynet bak arealform\u00e5let boligbebyggelse, er \u00e5 samle plasseringen av boligbebyggelse med tilh\u00f8rende infrastruktur. Videre skal den regulerte byggegrensen ivareta hensyn til siktforholdene p\u00e5 stedet og hensynet til naboene, herunder hensynet til brannsikkerhet, lys, luft og utsikt/innsyn. Det er i reguleringsplanen og tidligere gitt rammetillatelse tatt konkret stilling til plassering, for \u00e5 ivareta de ulike interessene som gj\u00f8r seg gjeldende. Byr\u00e5den har i sin vurdering funnet at gode grunner taler for avvik fra regulert situasjon for \u00e5 sikre hensiktsmessig renovasjonsanlegg for fremtidige beboere. Det springende punkt er etter byr\u00e5dens syn om oms\u00f8kte plassering er en fullgod l\u00f8sning med tanke p\u00e5 de hensyn som gj\u00f8r seg gjeldende i vurderingen. De har lagt avgj\u00f8rende vekt p\u00e5 BIR sine unders\u00f8kelser og vurderinger av eksisterende plassering av avfallsl\u00f8sningen. Det f\u00f8rste vi m\u00e5 ta stilling til er om hensynene bak bestemmelsene som flyttingen av avfallsanlegget krever dispensasjon fra, blir satt vesentlig til side. Statsforvalteren er i utgangspunktet enig i at oms\u00f8kt plassering av avfallsanlegget ikke ser ut til \u00e5 v\u00e6re til hinder for utnyttelse av omr\u00e5det BB2 til boligform\u00e5l, med tilh\u00f8rende infrastruktur. Avfallsanlegget er ogs\u00e5 en n\u00f8dvendig konsekvens av utbygging av boligomr\u00e5de (selv om det i denne saken er plasseringen av avfallsanlegget som er relevant). Vi forst\u00e5r det ogs\u00e5 slik at avfallsanlegget skal benyttes av b\u00e5de BB1 og BB2, slik at avstanden til BB1 ikke i seg selv er et argument for at det ikke kan gis dispensasjon til flytting av avfallsanlegget. Det g\u00e5r ogs\u00e5 frem av dokumentasjonen i saken at trafikksikkerheten er tilstrekkelig ivaretatt p\u00e5 ny plassering, og at dette er noe av det som er avgj\u00f8rende for at BIR \u00f8nsker og godkjenner ny plassering. Det g\u00e5r videre frem at de ikke kan godkjenne regulert plassering av avfallsl\u00f8sningen ut fra de samme hensynene. Hensynet bak gjeldende arealform\u00e5l og reguleringsplanens \u00a7 1.5 blir derfor ikke satt vesentlig til side ved at det blir gitt dispensasjon. Side: 6/8 N\u00e5r det gjelder byggegrensen til naboene, som i reguleringsplanen og generelt i plan- og bygningsloven, er fire meter, blir denne overskredet n\u00e5r avfallsl\u00f8sningen er s\u00f8kt plassert 2,5 meter fra nabogrensen. Vi forst\u00e5r at det kan forekomme ulemper for naboene ved \u00e5 f\u00e5 et avfallsanlegg tettere p\u00e5 eiendommene enn det som g\u00e5r frem av regulert byggegrense. Bruken av omr\u00e5det vil kanskje ogs\u00e5 bli noe annerledes, og medf\u00f8re noe mer st\u00f8y ved henting/t\u00f8mming. Dette kan oppleves som sjenerende. Vi mener likevel at en dispensasjon ikke vil ramme kjernen av hensynet bak byggegrensen, som er brannsikkerhet og lys/lyd/utsikt/innsyn. Avfallsl\u00f8sningen er et nedgravd og lukket system, som vil begrense mulige naboulemper. De negative konsekvensene for naboene vil derfor v\u00e6re begrenset, og hensynet bak den regulerte byggegrensen blir derfor ikke vesentlig tilsidesatt. Videre er sp\u00f8rsm\u00e5let om fordelene ved \u00e5 gi dispensasjon er klart st\u00f8rre enn ulempene. Vi viser igjen til at grunnen til at det er s\u00f8kt om endret plassering, er at BIR ikke kan godkjenne den regulerte plasseringen av avfallsl\u00f8sningen, og heller anbefaler foresl\u00e5tt flytting. I avslaget er det vist til at Slik vi ser det, vil den regulerte plasseringen med noe justering kunne oppfylle b\u00e5de BIR sine tekniske krav, vegtrafikkloven og bestemmelser som f\u00f8lger av plan- og bygningsloven. Dette er avvist av tiltakshaver, som viser til BIR sin vurdering. Det er vist til at det ikke er mulig \u00e5 oppfylle kravene til BIR gjennom \u00abnoe justering\u00bb. Videre er det en fordel at ny plassering vil v\u00e6re mer tilgjengelig for en st\u00f8rre gruppe brukere, en kan innfri BIR sine krav for bruk av avfallsanlegget, unng\u00e5 l\u00f8ft over regulert gangfelt og opparbeide et mer praktisk anlegg. I tillegg fremg\u00e5r det av dokumentasjonen i saken at endret plassering krever mindre terrenginngrep. Fordelene knytter seg til areal- og ressursdisponeringshensyn i kommunen, og kan derfor vektlegges. Ulempene ved \u00e5 gi dispensasjon for endret plassering, er at det kan g\u00e5 ut over utnyttelsesgraden p\u00e5 BB2, anlegget kommer noe n\u00e6rmere nabogrensen og bruken vil bli annerledes enn det som g\u00e5r frem av gjeldende reguleringsplan. Det er likevel slik at avfallsanlegget m\u00e5 plasseres en plass i tilknytning til BB1 eller BB2, og ulempene ved \u00e5 plassere avfallsanlegget ved BB2, er ikke st\u00f8rre enn en plassering i tr\u00e5d med reguleringsplan. If\u00f8lge tiltakshaver og BIR, er ulempene st\u00f8rre ved en plassering i tr\u00e5d med reguleringsplan. Etter en samlet vurdering har vi, under noe tvil, kommet til at fordelene ved \u00e5 gi dispensasjon for endring av plassering av avfallsanlegget, er klart st\u00f8rre enn ulempene. Vilk\u00e5rene for \u00e5 gi de n\u00f8dvendige dispensasjonene er oppfylt, jf. plan- og bygningsloven \u00a7 19-2. Statsforvalteren er enig i at det normalt er slik at en reguleringsendring vil v\u00e6re \u00e5 foretrekke fremfor \u00e5 innvilge flere n\u00f8dvendige dispensasjoner. Vi kan, i denne saken, likevel ikke se hvilke andre eller n\u00f8dvendige opplysninger en reguleringsplanprosess/mindre endring av reguleringsplan vil kunne belyse ut over det som kommer frem i denne saken. Side: 7/8 \u2022 Visuelle kvaliteter, jf. plan- og bygningsloven \u00a7 29-2 Det f\u00f8lger av bestemmelsen at ethvert tiltak skal prosjekteres og utf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering. Byr\u00e5den har i sin vurdering konkludert med at det visuelle kvalitetene er tilstrekkelig ivaretatt. De viser i hovedsak til at anlegget er nedgravd, plassert lavt i terrenget. I avslagsvedtaket er det konkludert med at det ikke er tilstrekkelig opplysninger til \u00e5 ta stilling til avfallsl\u00f8sningens visuelle kvaliteter. Vi viser til at utgangspunktet er at vurderingen av om et tiltak har gode visuelle kvaliteter, er overlatt til kommunens vurdering, jf. ordlyden i bestemmelsen. I forarbeidene er dette begrunnet med at \u00abDe lokale bygningsmyndigheter m\u00e5 anses best egnet til \u00e5 foreta den skj\u00f8nnsmessige vurderingen, basert p\u00e5 lokal byggeskikk og lokalpolitisk styring av den visuelle utviklingen i kommunen\u00bb.10 Systemet er med andre ord slik at loven ikke gir svaret p\u00e5 om tiltaket oppfyller kravet om gode visuelle kvaliteter, men at kommunen selv f\u00e5r avgj\u00f8re om kravet er oppfylt. Vurderingen m\u00e5 v\u00e6re forsvarlig og basert p\u00e5 saklige kriterier. Vi mener at byr\u00e5dens vurdering er tilstrekkelig og bygger p\u00e5 saklige hensyn. Vi kommenterer ikke dette n\u00e6rmere. \u2022 Tekniske krav, jf. plan- og bygningsloven \u00a7 29-5, jf. TEK17 \u00a7 12-12 Det f\u00f8lger av plan- og bygningsloven \u00a7 29-5 at ethvert tiltak skal prosjekteres og utf\u00f8res slik at det oppfyller krav til sikkerhet, helse, milj\u00f8, energi og b\u00e6rekraftighet, og slik at vern av liv og materielle verdier ivaretas. Tekniske krav til avfallsl\u00f8sninger f\u00f8lger av TEK17 \u00a7 12-12. Den preaksepterte ytelsen inneb\u00e6rer at avstanden fra inngangsparti til felles avfallsl\u00f8sning skal v\u00e6re maksimum 100 meter. Vi viser til at det g\u00e5r frem av dokumentasjonen i saken at Det er innsendt avstandsanalyse og n\u00e6rmere redegj\u00f8relse i forbindelse med supplerende dokumenter til klagen. Denne viser at avstanden til renovasjonsanlegget er 111 meter via trapp og 141 meter ved trinnfri adkomst, og konklusjonen i analysen er at \u00abny plassering er likeverdig med pre-akseptert ytelse\u00bb. Byr\u00e5den er med dette av en oppfatning at dokumentasjonskravet overfor kommunen i SAK10 \u00a7 5-5 bokstav e er innfridd, og at det ikke er grunnlag for avslag med hjemmel i pbl. \u00a7 29-5. Dersom de preaksepterte ytelsene skal fravikes, m\u00e5 det foreligge en redegj\u00f8relse for at alternativet er likeverdig med preakseptert ytelse. De alternative ytelsene m\u00e5 alts\u00e5 samlet sett gi minst samme kvalitet og sikkerhet som de preaksepterte ytelsene. Vi mener dette er innfridd ved innsending av avstandsanalysen og vurderingene som er gjort i vedtaket, jf. TEK17 \u00a7 2-2 andre ledd. Oppsummering Statsforvalteren har vurdert sakens faktiske og rettslige side. Vi har kommet til at vilk\u00e5rene for \u00e5 kunne gi de n\u00f8dvendige dispensasjonene, for \u00e5 flytte avfallsanlegget, er oppfylt, jf. plan- og bygningsloven \u00a7 19-2. Videre har vi kommet til at byr\u00e5den har gjort en saklig og grundig vurdering og begrunnelse for vedtaket. Klagen er derfor ikke tatt til f\u00f8lge og vi stadfester Bergen kommunes vedtak. 10 Ot.prp. nr. 45 (2007-2008) s. 230. Se departementets tolkningsuttalelser i sakene 16/2572 og 14/5773, og SOMB 2022/5706, datert 12.07.2023. Side: 8/8 Vedtaket er endelig og kan ikke p\u00e5klages, jf. forvaltningsloven \u00a7 28 tredje ledd. Med hilsen Jorunn Fosse Fidjest\u00f8l Ida Loftesnes Kv\u00e5le fung. seksjonsleder seniorr\u00e5dgiver Dokumentet er elektronisk godkjent Kopi til: Bergen kommune Postboks 7700 5020 BERGEN VALLAST\u00d8LEN AS Hatlestad terrasse 1 5227 NESTTUN OPTIBO UTBYGGING AS Hatlestad terrasse 1 5227 NESTTUN Mottakerliste: Tanita Sletten Vestre Vallavegen 29 5227 Nesttun Kenneth Fosse Vestre Vallavegen 29 5227 Nesttun Siren Sletten Vestre Vallavegen 29 B 5227 Nesttun Steinar Sletten Vestre Vallavegen 29 B 5227 Nesttun "
}