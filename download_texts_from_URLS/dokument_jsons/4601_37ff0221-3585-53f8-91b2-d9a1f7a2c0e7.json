{
  "dokument_id": "37ff0221-3585-53f8-91b2-d9a1f7a2c0e7",
  "doc_type": "case_attachment",
  "kommune": 4601,
  "tittel": "Skredfarerapport OP Sweco datert 16.01.2013",
  "url": "https://bergen.kommune.no/politikere-utvalg/api/fil/bk360/11250744/Skredfarerapport-OP-Sweco-datert-16-01-2013",
  "tekst": " NOTAT - SKREDFARE OPPDRAG OPPDRAGSLEDER DATO KU og reguleringsplan Sanddalsringen Irene V\u00e5ge 18.01.2013 Silje Hermansen Rev. 17.12.2015 OPPDRAGSNUMMER OPPRETTET AV 96933003 Espen Eidsv\u00e5g 1 Innledning Sweco Norge AS har p\u00e5 oppdrag for Bergen Tomteselskap utf\u00f8rt en skredfarekartlegging for aktuelle deler av reguleringsomr\u00e5det i omr\u00e5deplan Sanddalsringen \u00f8st i Fana Bydel, Bergen kommune. Dette notatet bygger p\u00e5 og inkluderer deler av et tidligere notat utarbeidet av Sweco, datert 23.05.2011. St\u00f8rsteparten av det unders\u00f8kte omr\u00e5det er vist i figur 1. Det f\u00f8lgende notatet inneholder beskrivelser av omr\u00e5det og vurderinger av skredfare for enkeltlokaliteter. Der hvor det er aktuelt har det ogs\u00e5 blitt skissert hvilke typer tiltak som kan redusere skredfaren til et akseptabelt niv\u00e5. I vedlegg 2 er det et faresonekart som viser de sonene som har blitt vurdert \u00e5 ha skredfare ut i fra kravene i Plan- og bygningslovens tekniske forskrift (TEK10) \u00a7 7-3. 1 (11) memo01.docx 2012-03-28 Sweco Sweco Norge AS Espen Eidsv\u00e5g Storetveitvegen 98 Org.nr: 967032271 Geolog Hovedkontor: Lysaker Bygg - Anlegg, Divisjon Vest NO-5072 Bergen, Norge Telefonnummer +47 55 275000 Mobil +47 45881478 Faks +47 55 275001 espen.eidsvag@sweco.no www.sweco.no EBRT x:\\969xx\\96933001-ku og reguleringsplan sanddalsringen\\12 arbeidsmappe\\plandokumenter 1.gangs behandling h\u00f8st 2015\\samlet alle plandokumenter word og pdf\\96933003 omr\u00e5deplan sanddalsringen - skredfare rig_a01.docx Figur 1: Oversiktsfoto fra nord av skr\u00e5ningen mellom Hardangerveien (sentralt) og Sanddalsringen (oppe til h\u00f8yre), hentet fra Finn 3D kart, www.finn.no. 1.1 Utf\u00f8rte unders\u00f8kelser Det ble gjennomf\u00f8rt en befaring onsdag den 6. april 2011. Tilstede p\u00e5 befaringen var fra Sweco geolog, Roger S\u00f8rst\u00f8 Andersen. Det ble ogs\u00e5 utf\u00f8rt en befaring den 9. januar 2013. Tilstede var geolog Espen Eidsv\u00e5g fra Sweco. 1.2 Aktuelle skredtyper Skred kan deles i tre ulike hovedtyper, basert p\u00e5 hvilket materiale det er som raser ut: skred fra fast fjell, l\u00f8smasseskred og sn\u00f8skred. De klimatiske forholdene i Bergen vil sjelden f\u00f8re til fare for sn\u00f8skred. Sn\u00f8skred kan likevel ikke utelukkes helt basert p\u00e5 klima ettersom det har forekommet sn\u00f8skred tidligere, for eksempel p\u00e5 1700-tallet. Det er imidlertid tett vegetasjon i omr\u00e5det, og topografien er heller ikke av en slik art at man vil forvente sn\u00f8skred i dette omr\u00e5det. Det er dermed faren for l\u00f8smasseskred og skred fra fast fjell i form av steinsprang som har blitt unders\u00f8kt for det aktuelle omr\u00e5det. 2 (11) memo01.docx 2012-03-28 NOTAT - SKREDFARE 18.01.2013 EBRT x:\\969xx\\96933001-ku og reguleringsplan sanddalsringen\\12 arbeidsmappe\\plandokumenter 1.gangs behandling h\u00f8st 2015\\samlet alle plandokumenter word og pdf\\96933003 omr\u00e5deplan sanddalsringen - skredfare rig_a01.docx 1.3 Grunnlag Grunnlaget for v\u00e5re vurderinger er: \uf0b7 Lovgrunnlag fra Plan- og bygningslovens tekniske forskrift (TEK10) \u00a7 7-3, samt veileder til forskriften av Direktorat for byggkvalitet, www.lovdata.no og www.dibk.no. \uf0b7 Observasjoner gjort under befaring. \uf0b7 Digitalt kartgrunnlag. \uf0b7 Berggrunnskart og l\u00f8smassekart fra NGU, www.ngu.no. \uf0b7 Topografiske kart og ortofoto fra Statens kartverk, www.norgeskart.no. \uf0b7 Tekniske kart fra Bergen kommune, www.bergenskart.no. \uf0b7 3D-kart hentet fra Finn, www.finn.no. \uf0b7 Veileder til kartlegging av flom- og skredfare i arealplaner fra NVE, www.nve.no. \uf0b7 Informasjon om tidligere skredhendelser fra NVE, www.skrednett.no. 2 Generell omr\u00e5debeskrivelse 2.1 Topografi Omr\u00e5det best\u00e5r i s\u00f8r\u00f8st av en skr\u00e5ning fra om lag kote 70 ved Hardangerveien opp til ca kote 170 ved Sanddalsringen. Lenger nordvest skr\u00e5r det nedover mot en liten dal der hvor boligomr\u00e5de BB1 er planlagt. Vedlegg 1 viser et helningskart der steder i terrenget brattere enn 30\u00b0 og 45\u00b0 er markert. Gjennomsnittlig helning i terrenget er ca 25\u00b0. 2.2 Berggrunn Berggrunnen i omr\u00e5det er en del av Bergensbuene som stammer fra den kaledonske fjellkjedefoldingen. Hovedsakelig best\u00e5r det vurderte omr\u00e5det av \u00f8yegneis og b\u00e5ndet gneis (figur 2). Nederst i dalen langs Hardangerveien er det av NGU kartlagt en sone med amfibol- granatglimmerskifer, og p\u00e5 andre siden av denne dalen, granittisk gneis. 3 (11) memo01.docx 2012-03-28 NOTAT - SKREDFARE 18.01.2013 EBRT x:\\969xx\\96933001-ku og reguleringsplan sanddalsringen\\12 arbeidsmappe\\plandokumenter 1.gangs behandling h\u00f8st 2015\\samlet alle plandokumenter word og pdf\\96933003 omr\u00e5deplan sanddalsringen - skredfare rig_a01.docx Figur 2: Berggrunnskart fra NGU. Det unders\u00f8kte omr\u00e5det er merket med r\u00f8d, stiplet linje. 2.3 L\u00f8smasser Det tilgjengelige l\u00f8smassekartet p\u00e5 NGU sine nettsider er for dette omr\u00e5det kartlagt p\u00e5 m\u00e5lestokken 1:250 000, noe som gj\u00f8r det uegnet til bruk i denne sammenhengen. L\u00f8smassedekket i omr\u00e5det er for det meste tynt, og best\u00e5r hovedsakelig av humus og forvitringsjord, noen steder ogs\u00e5 morenemateriale. Det er ogs\u00e5 observert eldre skredmateriale i omr\u00e5det i form av blokker i underkant av skrenter. 2.4 Skredhendelser Det finnes ingen registrerte hendelser i dette omr\u00e5det i NVE sin skreddatabase. Dette betyr ikke at det aldri har g\u00e5tt skred tidligere, bare at de ikke har blitt rapportert inn og registrert. 3 Beskrivelse av delomr\u00e5der 3.1 Delomr\u00e5de BB1 Dette delomr\u00e5det best\u00e5r av en vestvendt skr\u00e5ning i den \u00f8vre delen av Kjenndalen. Skr\u00e5ningen er for det meste mellom 10 og 35\u00b0 bratt innenfor delomr\u00e5det. I det s\u00f8rvestre hj\u00f8rnet av delomr\u00e5det er det en 2-3 m h\u00f8y, sub-vertikal skrent som fortsetter videre mot vest utenfor delomr\u00e5dets avgrensning (figur 3). Her er det enkelte l\u00f8se blokker i skrenten, samt blokker noen meter nedover i skr\u00e5ningen nedenfor som trolig stammer fra steinsprang. Det er ingen slike 4 (11) memo01.docx 2012-03-28 NOTAT - SKREDFARE 18.01.2013 EBRT x:\\969xx\\96933001-ku og reguleringsplan sanddalsringen\\12 arbeidsmappe\\plandokumenter 1.gangs behandling h\u00f8st 2015\\samlet alle plandokumenter word og pdf\\96933003 omr\u00e5deplan sanddalsringen - skredfare rig_a01.docx blokker der hvor terrenget flater ut. I terrenget er det et tynt l\u00f8smassedekke, sannsynligvis mellom 0,5 og 1,5 m og for det meste best\u00e5ende av organisk materiale. Figur 3: Skr\u00e5ning i delomr\u00e5de BB1 hvor det er en liten skrent. Noen f\u00e5 steder stikker det berggrunn opp i dagen, for eksempel i en liten skrent helt nordvest i delomr\u00e5det. Det er gjort sprekkem\u00e5linger av berget i en st\u00f8rre skrent nordvest for delomr\u00e5dets avgrensning, og disse m\u00e5lingene er vist i tabell 1. Det antas at disse sprekkesettene er relevante ogs\u00e5 innenfor delomr\u00e5de BB1. For sprekkesett m\u00e5les str\u00f8ket, sprekkenes himmelretning (0-360\u00b0) i horisontalplanet, og fallet, hvor bratt sprekkene heller i vertikalplanet (0-90\u00b0). Disse verdiene oppgis slik at sprekkens fallretning alltid er 90\u00b0 til h\u00f8yre for str\u00f8kretningen. Tabell 1: Sprekkem\u00e5linger i en st\u00f8rre skrent nordvest for delomr\u00e5de BB1. Sprekkesett Str\u00f8k/fall Beskrivelse 1 233/58 Str\u00f8ket til foliasjonsplanet g\u00e5r i retning SV-N\u00d8. Fallet er 58\u00b0 mot NV. Sprekkeavstanden er om lag 0,1-0,3 m. 2 125/90 Str\u00f8ket til sprekkeplanet g\u00e5r i retning S\u00d8-NV. Fallet er vertikalt. 3 115/45 Str\u00f8ket til sprekkeplanet g\u00e5r i retning \u00d8S\u00d8-VNV. Fallet er 45\u00b0 mot SSV. 3.2 Delomr\u00e5de B1 og mot B/K1-2 P\u00e5 s\u00f8r\u00f8stsiden av Sanddalsringen planlegges det nytt boligomr\u00e5de. Omr\u00e5det er i \u00f8vre kant av skr\u00e5ningen mellom Hardangerveien og Sanddalsringen, men det er relativt slakt her. Noen f\u00e5 steder er det likevel 2-4 m h\u00f8ye skrenter (figur 4). Disse har for det meste en helning p\u00e5 ca. 45\u00b0, maksimalt 60\u00b0 helt lokalt. Det tydeligste sprekkesettet (foliasjonen) i omr\u00e5det (sprekkesett 1 i tabell 2) faller 50\u00b0 langs disse skrentene og gj\u00f8r at det finnes enkelte avgrensede blokker i 5 (11) memo01.docx 2012-03-28 NOTAT - SKREDFARE 18.01.2013 EBRT x:\\969xx\\96933001-ku og reguleringsplan sanddalsringen\\12 arbeidsmappe\\plandokumenter 1.gangs behandling h\u00f8st 2015\\samlet alle plandokumenter word og pdf\\96933003 omr\u00e5deplan sanddalsringen - skredfare rig_a01.docx skrentene. Dette sprekkeplanet har trolig v\u00e6rt bestemmende for at skrentene er som de er. Nedenfor s\u00e5 \u00e5 si alle skrentene er terrenget tiln\u00e6rmet flatt. Et lite stykke s\u00f8r\u00f8st for avgrensningen av boligomr\u00e5det er det ogs\u00e5 en mindre skrent, ca. 2-5 m h\u00f8y. Figur 4: Skrent i delomr\u00e5de B1 og mot B/K1-2 Det g\u00e5r enkelte sm\u00e5 bekker gjennom omr\u00e5de. Den tydeligste av disse renner ut i fra under veien ved et buss-skur p\u00e5 s\u00f8r\u00f8stsiden av Sanddalsringen. Vegetasjonen i omr\u00e5det er i dag for det meste granskog og noe l\u00f8vskog med en del mose p\u00e5 bakken. Tabell 2: Sprekkem\u00e5linger i og ved delomr\u00e5de B1 mot B/K1-2. Sprekkesett 1 er m\u00e5lt i en skrent inne i omr\u00e5det. Sprekkesett 2, 3 og 4 er m\u00e5lt i en veiskj\u00e6ring p\u00e5 nordvestsiden av Sanddalsringen, ved avkj\u00f8rselen til Kjenndalsbrotet. Sprekkesett Str\u00f8k/fall Beskrivelse 1 048/50 Str\u00f8ket til foliasjonsplanet g\u00e5r i retning N\u00d8-SV. Fallet er 50\u00b0 mot S\u00d8. 2 050/65 Str\u00f8ket til foliasjonsplanet g\u00e5r i retning N\u00d8-SV. Fallet er 65\u00b0 mot S\u00d8. Dette planet er trolig det samme som sprekkesett 1. Det er stedvis noe foldet. 3 133/42 Str\u00f8ket til sprekkeplanet g\u00e5r i retning S\u00d8-NV. Fallet er 42\u00b0 mot SV. 4 140/90 Str\u00f8ket til sprekkeplanet g\u00e5r i retning S\u00d8-NV. Fallet er vertikalt. 3.3 Delomr\u00e5de N\u00e61-4, delvis ogs\u00e5 N\u00e65-8 Dette delomr\u00e5det er tidligere kartlagt ved et notat fra Sweco datert 23.05.2011 og deler av beskrivelsene av dette omr\u00e5det er hentet fra det notatet. I skr\u00e5ningen i delomr\u00e5det er det b\u00e5de brattere og slakere partier. Stedvis er det enkelte tiln\u00e6rmet vertikale sm\u00e5skrenter. Det vokser en del tr\u00e6r, einer og noe lyng og gress i omr\u00e5det. Stedvis i omr\u00e5det ble det observert partier med avgrensede blokk og flak i berget. I tillegg er det registrert noe eldre skredblokk i terrenget. Stedvis er det bratte bergskrenter p\u00e5 opptil ca. 4-6 m h\u00f8yde i skr\u00e5ningen. Det ble registrert 6 (11) memo01.docx 2012-03-28 NOTAT - SKREDFARE 18.01.2013 EBRT x:\\969xx\\96933001-ku og reguleringsplan sanddalsringen\\12 arbeidsmappe\\plandokumenter 1.gangs behandling h\u00f8st 2015\\samlet alle plandokumenter word og pdf\\96933003 omr\u00e5deplan sanddalsringen - skredfare rig_a01.docx avgrensede blokker og flak enkelte steder. Det ligger ogs\u00e5 enkelte l\u00f8se blokker i skr\u00e5ningen. Det er gjort m\u00e5linger av sprekkesettene s\u00f8r for delomr\u00e5det (figur 4), vist i tabell 3. Figur 5: Bergets helning i den s\u00f8rlige delen av delomr\u00e5de N\u00e61-4. Det ble observert tilsig av vann i omr\u00e5det, blant annet 5-6 bekkel\u00f8p. Det kan v\u00e6re en risiko for frostsprenging i berget, som kan utl\u00f8se steinsprang. I perioder med nedb\u00f8r vil en f\u00e5 tilsig av vann. Vanntrykk p\u00e5 glideplanene vil redusere normalspenningen og dermed ogs\u00e5 friksjonen, noe som ogs\u00e5 kan utl\u00f8se steinsprang. Tabell 3: Sprekkem\u00e5linger i delomr\u00e5de N\u00e61-4. Det finnes ogs\u00e5 andre lokale sprekker og stikk som ikke tilh\u00f8rer disse sprekkesettene, men som lokalt kan skape ustabile forhold. Sprekkesett Str\u00f8k/fall Beskrivelse 1 030/50 \u2013 Str\u00f8ket til foliasjonsplanet g\u00e5r i retning N\u00d8-SV. Fallet er mellom 045/60 50 og 60\u00b0 mot S\u00d8. 2 130/80 Str\u00f8ket til foliasjonsplanet g\u00e5r i retning S\u00d8-NV. Fallet er ca 80\u00b0 mot SV. 3 170/20 \u2013 Str\u00f8ket til sprekkeplanet g\u00e5r i retning N-S. Fallet er mellom 20 og 200/45 45\u00b0 mot V. 4 270/70 \u2013 Str\u00f8ket til sprekkeplanet g\u00e5r i retning \u00d8-V. Fallet er mellom 70 og 300/90 90\u00b0, slakt mot N. 4 Vurdering av skredfare Vurderinger av skredfare gj\u00f8res i henhold til sikkerhetsklasser for bygg definert i plan- og bygningslovens tekniske forskrift (TEK 10) \u00a7 7-3. Disse sikkerhetsklassene er satt p\u00e5 bakgrunn av de forventede konsekvensene en eventuell skredhendelse vil ha p\u00e5 ulike typer bygg. Bygg i sikkerhetsklasse S1 skal ikke ha st\u00f8rre skredfare enn 1/100 per \u00e5r. Dette gjelder for eksempel for garasjer og naust. Bygg i sikkerhetsklasse S2, for eksempel vanlige bolighus, skal ikke ha st\u00f8rre skredfare enn 1/1000 per \u00e5r. Bygg hvor det normalt oppholder seg mer enn 10 personer; rekkehus, boligblokker skoler, barnehager med mer faller i sikkerhetsklasse S3. Slike bygg skal 7 (11) memo01.docx 2012-03-28 NOTAT - SKREDFARE 18.01.2013 EBRT x:\\969xx\\96933001-ku og reguleringsplan sanddalsringen\\12 arbeidsmappe\\plandokumenter 1.gangs behandling h\u00f8st 2015\\samlet alle plandokumenter word og pdf\\96933003 omr\u00e5deplan sanddalsringen - skredfare rig_a01.docx ikke ha st\u00f8rre skredfare enn 1/5000 per \u00e5r. Ytterligere presisering av hvilke typer bygg som faller i de ulike sikkerhetsklassene finnes i veilederen til TEK10 (www.dibk.no). I forbindelse med planarbeid utarbeides det faresonekart som viser utstrekningen av soner med de ulike nominelle \u00e5rlige sannsynlighetene for skredhendelser. I tilfeller hvor det ikke finnes noe historisk datagrunnlag for \u00e5 vurdere frekvensen av skredhendelser, slik som er tilfellet her, vil man utelukkende m\u00e5tte bruke faglig skj\u00f8nn for \u00e5 ansl\u00e5 skredfaren. 4.1 Delomr\u00e5de BB1 Fra skrenten i det s\u00f8rvestre hj\u00f8rnet av delomr\u00e5de BB1 kan det en sjelden gang komme enkelte utfall av steinblokker, hovedsakelig blokker mindre enn 1 m 3. Den \u00e5rlige nominelle sannsynligheten (skredfaren) for slike utfall vurderes \u00e5 v\u00e6re st\u00f8rre enn 1/5000. Det er litesynlig at slike utfall vil n\u00e5 vesentlig lengre enn de blokkavsetningene som allerede ligger nedover skr\u00e5ningen. Ogs\u00e5 nordvest i omr\u00e5det kan det forekomme noe utfall med ganske avgrenset utl\u00f8p med st\u00f8rre \u00e5rlig sannsynlighet enn 1/5000. Det er ikke gjort modellering av utl\u00f8psdistanser i disse skr\u00e5ningene, da maksimal utl\u00f8psdistanse ansees \u00e5 v\u00e6re ganske godt fastsatt ut i fra avsetningene i skr\u00e5ningene. Det er ingen steder i delomr\u00e5de BB1 hvor skredfaren er vurdert \u00e5 v\u00e6re st\u00f8rre enn 1/1000 eller 1/100 per \u00e5r. Det er heller ikke vurdert \u00e5 v\u00e6re fare for l\u00f8smasseskred noen steder i omr\u00e5det. 4.2 Delomr\u00e5de B1 og mot B/K1-2 Skredfaren fra skrentene i delomr\u00e5det er stedsmessig sv\u00e6rt begrenset. Ettersom det utpregede sprekkesettet er langs skrentene og disse bare er 45-60\u00b0 bratte vil utl\u00f8ste blokker p\u00e5 noen f\u00e5 m3 kun skli ned til bunnen av skrenten. Utl\u00f8psdistansen av slike blokker vil i praksis derfor bare v\u00e6re 1-5 m i fra utl\u00f8sningspunktet. Den \u00e5rlige sannsynligheten for utfall fra disse skrentene vurderes \u00e5 v\u00e6re st\u00f8rre enn 1/5000 per \u00e5r. Hele delomr\u00e5det er befart, men lokaliseringen av skrentene, og dermed ogs\u00e5 faresonene, har blitt fastsatt ut i fra helningskartet i vedlegg 1. Det er ingen steder i delomr\u00e5de B1-B2-B3 hvor skredfaren er vurdert \u00e5 v\u00e6re st\u00f8rre enn 1/1000 eller 1/100 per \u00e5r. Det vurderes at det ikke er noen vesentlig fare for l\u00f8smasseskred i delomr\u00e5det. Det er neppe fare for flomskred langs bekken, og det er heller ingen egnede l\u00f8sneomr\u00e5der for jordskred. 4.3 Delomr\u00e5de N\u00e61-4, delvis ogs\u00e5 N\u00e65-8 Delomr\u00e5det har som nevnt blitt kartlagt og vurdert tidligere, og det vises til vurderinger i den rapporten. Den gang ble det vurdert at det var enkelte skrenter i skr\u00e5ningen med skredfare st\u00f8rre enn 1/1000 per \u00e5r. Disse skrentene har blitt avgrenset ved hjelp av helningskartet i vedlegg 1. Faresonene i vedlegg 2 har blitt satt med den forutsetning at utl\u00f8ste blokker fra disse skrentene vil stoppe innen noen f\u00e5 meter fra foten av skrenten, de vil neppe ha noen s\u00e6rlig stor rekkevidde. Det har ikke blitt laget faresoner med skredfare 1/100 og 1/5000 per \u00e5r for dette delomr\u00e5det. Det vurderes at det ikke vil l\u00f8sne blokker med frekvens h\u00f8yere enn 1/100 per \u00e5r. De skredene som l\u00f8sner oftere enn hvert 5000 \u00e5r (men sjeldnere enn hvert 1000 \u00e5r) vurderes \u00e5 ikke ha noe lenger 8 (11) memo01.docx 2012-03-28 NOTAT - SKREDFARE 18.01.2013 EBRT x:\\969xx\\96933001-ku og reguleringsplan sanddalsringen\\12 arbeidsmappe\\plandokumenter 1.gangs behandling h\u00f8st 2015\\samlet alle plandokumenter word og pdf\\96933003 omr\u00e5deplan sanddalsringen - skredfare rig_a01.docx utl\u00f8p enn skredene som l\u00f8sner oftere enn hvert 1000 \u00e5r. Dermed inneholder faresonekartet i vedlegg 2 kun faresoner for skredfare 1/1000 per \u00e5r. Det er vurdert at det ikke er noen vesentlig fare for l\u00f8smasseskred i omr\u00e5det da terrenget er kupert, det er synlig fjell i dagen og det ikke er noen store mektigheter med l\u00f8smasser. 5 Anbefalte sikringstiltak 5.1 Delomr\u00e5de BB1 I skrenten s\u00f8rvest i delomr\u00e5de BB1 anbefales det rensk og bolting av l\u00f8se blokker. Helt lokalt hvor det er bratt kan det kanskje v\u00e6re n\u00f8dvendig med stabilisering av l\u00f8smasser for \u00e5 hindre erosjon. Dette avhenger imidlertid av hvilke terrenginngrep som gj\u00f8res i omr\u00e5det. Inngrep i terrenget som endrer topografien eller vegetasjonen vil kunne f\u00f8re til st\u00f8rre skredfare. 5.2 Delomr\u00e5de B1 og mot B/K1-2 Sikringstiltakene for \u00e5 redusere skredfaren vil avhenge noe av hvilke inngrep som er planlagt i terrenget. I de fleste tilfeller vil imidlertid rensk og bolting av l\u00f8se blokker i skrentene v\u00e6re tilstrekkelig for \u00e5 redusere skredfaren til et akseptabelt niv\u00e5 i delomr\u00e5det. 5.3 Delomr\u00e5de N\u00e61-4 og delvis N\u00e6 5-8 Det antas at deler av berget i dette omr\u00e5det skal sprenges ut for \u00e5 f\u00e5 plass til bygninger, og at de bakre skj\u00e6ringene vil bli 15-20 m h\u00f8ye. Det vil i s\u00e5 tilfelle v\u00e6re behov for omfattende sikring, hovedsakelig i form av bolting. Avhenging av plasseringen av byggegropen vil det ogs\u00e5 kunne bli behov for sikring av skrenter som ligger tett over byggegropen. Avhengig av hvordan sprengningsarbeidet blir utf\u00f8rt vil sikringsmengden variere. Dersom en sprenger ut etter fjellets fallretning mot det planlagt utbygde omr\u00e5det vil det bli mindre behov for sikring. Fjellet heller fra ca. 45-60o mot utbyggingsomr\u00e5det (figur 5). Dersom en sprenger ut langs denne formasjonen vil helningen p\u00e5 ferdig skj\u00e6ring ha tilsvarende fall og en kutter ikke \u201dfoten\u201d til fjellet. Det vil ogs\u00e5 inneb\u00e6re at en f\u00e5r mer luft mellom bygningsmassen og berget. Blir sprengningsarbeidet utf\u00f8rt langs disse sprekkeplanene vil det bli store fine flater og relativt lite sikringsbehov i forhold til ved vertikale skj\u00e6ringer. Et estimat p\u00e5 boltebehovet er en boltetetthet p\u00e5 3 m, stedvis kan det i tillegg v\u00e6re behov for forbolting. Dette er sannsynligvis konservativt, men med tanke p\u00e5 at det kan bli en del bergflak med helning ut mot det planlagt utbygde omr\u00e5det, og som blir kuttet i foten kan det likevel brukes som et \u00f8vre mengdeanslag. Fordelt p\u00e5 et areal p\u00e5 ca. 5500 m2 gir dette et estimert bolteforbruk p\u00e5 ca. 780 bolter. I tillegg vil det bli behov for 150-200 bolter til forbolting, dette vil variere med hvordan en sprenger. Avhengig av sprengningsarbeider og endelig utforming av skj\u00e6ringene kan behovet for sikring ogs\u00e5 bli en god del st\u00f8rre. Dersom en sprenger vertikalt vil en kappe \u201dfoten\u201d av berget og flak kan l\u00f8sne ut mot det planlagt utbygde omr\u00e5de. Dette inneb\u00e6rer en god del mer sikringsarbeid b\u00e5de med forbolting og til den permanente sikringen. Der hvor det blir forboltet b\u00f8r det brukes \u00d832 mm fullt innst\u00f8pte bolter i varmforsinket utf\u00f8relse. Boltene m\u00e5 v\u00e6re lange nok til \u00e5 l\u00e5se de aktuelle flakene, det vil si helst like h\u00f8ye som de 9 (11) memo01.docx 2012-03-28 NOTAT - SKREDFARE 18.01.2013 EBRT x:\\969xx\\96933001-ku og reguleringsplan sanddalsringen\\12 arbeidsmappe\\plandokumenter 1.gangs behandling h\u00f8st 2015\\samlet alle plandokumenter word og pdf\\96933003 omr\u00e5deplan sanddalsringen - skredfare rig_a01.docx aktuelle skj\u00e6ringene, men dette kommer ogs\u00e5 litt an p\u00e5 vinkelen til skr\u00e5planene og til boltene. De resterende boltene b\u00f8r hovedsakelig ogs\u00e5 v\u00e6re innst\u00f8pte bolter i ulike lengder. Polyesterforankrede bolter brukes der hvor det er behov for umiddelbar sikring. Totalt kan det p\u00e5regnes behov for isnett langs deler av skj\u00e6ringene, eventuelt en gr\u00f8ft som vil kunne fange opp isras. Det forventes ikke mye l\u00f8smasser, men stedvis kan det v\u00e6re lommer med noe mer l\u00f8st materiale. Det vil derfor ogs\u00e5 v\u00e6re behov for mindre murkonstruksjoner (st\u00f8pte eller sognemurer) for \u00e5 hindre erosjon av l\u00f8smasser p\u00e5 toppen av skj\u00e6ringer. De planlagte sprengningsarbeidene vil gi visse rystelser i berggrunnen i omr\u00e5det. Mesteparten av energien i sprengladningen brukes i \u00e5 bryte bergmassen. Resten av energien bre seg i omkringliggende materialer i form av spenningsendringer som forplanter seg som b\u00f8lger i materialene. Fjell og jord, stein og andre l\u00f8smasser vil i denne sammenheng oppf\u00f8re seg som elastiske materialer. Dette kan medf\u00f8lge store \u00f8deleggelser for bygninger og viktige installasjoner dersom sprengningen ikke er n\u00f8yaktig planlagt. Sprengningsarbeidene som skal utf\u00f8res m\u00e5 derfor planlegges p\u00e5 en slik m\u00e5te at definerte vibrasjonsgrenser overholdes og at arbeidene ikke skader bygninger og andre eiendommer. For bygningskonstruksjoner defineres f\u00f8lgende forel\u00f8pige grenseverdier: For boligeiendommer i omr\u00e5det er vertikal svingehastighet v =50 mm/s. Det anbefales \u00e5 montere vibrasjonsm\u00e5lere p\u00e5 strategiske steder p\u00e5 n\u00e6rliggende bygg for \u00e5 dokumentere at vibrasjonsgrensene overholdes. M\u00e5lerne skal leses av etter hver salve. Justeringer i sprengningsopplegg skal vurderes dersom m\u00e5lte verdier er n\u00e6r, eller over definerte grenseverdier og ut fra lokale forhold. Det skal legges stor vekt p\u00e5 \u00e5 unng\u00e5 sprut under sprengningen. Salvene m\u00e5 dekkes forskriftsmessig med tunge skytematter og not. Det er viktig at skytemattene ogs\u00e5 dekker godt til sidene for salva. Det forutsettes n\u00f8yaktig boring og god fordemming av alle salvehull. 6 Konklusjoner For delomr\u00e5dene BB1 og B1 mot B/K1-2 er enkelte mindre skrenter vurdert \u00e5 kunne ha utfall med st\u00f8rre \u00e5rlig sannsynlighet enn 1/5000. I delomr\u00e5de N\u00e61-4 og delvis N\u00e65-8 er skrentene noe brattere og st\u00f8rre, og det forventes utfall av steinblokker med st\u00f8rre \u00e5rlig sannsynlighet enn 1/1000. Disse vurderingene gjelder dagens terrengforhold, eventuelle endringer vil kunne medf\u00f8re st\u00f8rre eller mindre skredfare. Det skal trolig gjennomf\u00f8res sprengning i delomr\u00e5de N\u00e61-4 og delvis ogs\u00e5 i N\u00e65-8 ved utbygging. Det er gunstig \u00e5 gj\u00f8re slik sprengning langs sprekkesett 1, vist i figur 5 og tabell 3. Vi anbefaler f\u00f8lgende tiltak: F\u00f8r eventuelle sprengningsarbeider: \uf0b7 For \u00e5 f\u00e5 en god oversikt over situasjonen renskes tr\u00e6r og vegetasjon bort. \uf0b7 \u00c5penbart avgrensede blokker i n\u00e6rliggende bergskrenter renskes bort f\u00f8r sprengningsarbeidene starter. \uf0b7 Ingeni\u00f8rgeolog eller geolog skal vurdere om det er behov for forbolting. 10 (11) memo01.docx 2012-03-28 NOTAT - SKREDFARE 18.01.2013 EBRT x:\\969xx\\96933001-ku og reguleringsplan sanddalsringen\\12 arbeidsmappe\\plandokumenter 1.gangs behandling h\u00f8st 2015\\samlet alle plandokumenter word og pdf\\96933003 omr\u00e5deplan sanddalsringen - skredfare rig_a01.docx Etter eventuelle sprengningsarbeider: \uf0b7 Avgrensede blokker, kiler og flak fjernes ved rensk i skj\u00e6ringen. Rensk skal alltid avsluttes med spettrensk. \uf0b7 Avgrensede blokker, flak og kiler som ikke l\u00f8sner ved rensk sikres med bolter og eventuelt fjellb\u00e5nd. \uf0b7 Det kan ogs\u00e5 v\u00e6re aktuelt med steinspang/isnett i skj\u00e6ringen. \uf0b7 Detaljer for lengde og type bolter bestemmes p\u00e5 stedet, boltene skal v\u00e6re forankret minimum 1 meter inn i friskt fjell. Det m\u00e5 etter utsprenging av eiendommen regnes med en god del sikringsarbeider. Det viktig at definerte vibrasjonsgrenser overholdes, slik at arbeidene ikke skader bygninger og andre eiendommer. Vibrasjonsgrense for sprenging i omr\u00e5der n\u00e6r bolig og industri er beregnet til 50 mm/s. Alle sikringsarbeider m\u00e5 prosjekteres og f\u00f8lges opp av foretak med ingeni\u00f8rgeologisk/geologisk kompetanse og utf\u00f8res av personell med n\u00f8dvendig kompetanse innen fjellsikring. Sweco Norge AS Utarbeidet av Kontrollert Espen Eidsv\u00e5g Roger S\u00f8rst\u00f8 Andersen Geolog Geolog Vedlegg: 1. Faresonekart 2. Helningskart 11 (11) memo01.docx 2012-03-28 NOTAT - SKREDFARE 18.01.2013 EBRT x:\\969xx\\96933001-ku og reguleringsplan sanddalsringen\\12 arbeidsmappe\\plandokumenter 1.gangs behandling h\u00f8st 2015\\samlet alle plandokumenter word og pdf\\96933003 omr\u00e5deplan sanddalsringen - skredfare rig_a01.docx 6694100 300000 300100 300200 300300 300400 300500 300600 300700 300800 300900 6694100 6694000 6694000 6693900 6693900 6693800 6693800 6693700 6693700 6693600 6693600 Vedlegg 2 - Faresonekart Oppdrag: 96933003 - KU og reguleringsplan Sanddalsringen 6693500 6693500 Tegnforklaring Skredfare \u00c5rlig nominell sannsynlighet st\u00f8rre enn 1/1000 \u00c5rlig nominell sannsynlighet st\u00f8rre enn 1/5000 \u00dc M\u00e5lestokk: Koordinatsystem: Utarbeidet: 1:2500 (A3) WGS 1984 UTM 32N 16.01.2013 0 30 60 120 meter 300000 300100 300200 300300 300400 300500 300600 300700 300800 300900 6694100 300000 300100 300200 300300 300400 300500 300600 300700 300800 300900 6694100 6694000 6694000 6693900 6693900 6693800 6693800 6693700 6693700 6693600 6693600 Vedlegg 1 - Helningskart Oppdrag: 96933003 - KU og reguleringsplan Sanddalsringen 6693500 6693500 Tegnforklaring <30 grader 30-45 grader >45 grader \u00dc M\u00e5lestokk: Koordinatsystem: Utarbeidet: 1:2500 (A3) WGS 1984 UTM 32N 14.01.2013 0 30 60 120 meter 300000 300100 300200 300300 300400 300500 300600 300700 300800 300900 "
}