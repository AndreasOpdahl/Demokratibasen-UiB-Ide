{
  "dokument_id": "e35e942b-0aca-554e-8d09-8b65611e3107",
  "doc_type": "case_attachment",
  "kommune": 4601,
  "tittel": "H\u00f8ring - Domstolenes funksjonsevne i ekstraordin\u00e6re situasjoner (beredskapshjemler)",
  "url": "https://bergen.kommune.no/politikere-utvalg/api/fil/bk360/12390907/Horing-Domstolenes-funksjonsevne-i-ekstraordinaere-situasjoner-beredskapshjemler-",
  "tekst": " Se adresseliste Deres ref. V\u00e5r ref. Dato 25/1568 - VHSA 24.03.2025 H\u00f8ring - Domstolenes funksjonsevne i ekstraordin\u00e6re situasjoner (beredskapshjemler) Justis- og beredskapsdepartementet sender med dette p\u00e5 h\u00f8ring forslag til et nytt kapittel i domstolloven med beredskapshjemler som skal gjelde n\u00e5r riket er i krig, krig truer eller rikets selvstendighet eller sikkerhet er i fare, og ved ekstraordin\u00e6re situasjoner i fredstid. Lovforslagene gir hjemler for overf\u00f8ring av saker til sideordnede domstoler, prioritering av saker, utvidet adgang til skriftlig behandling, utvidet adgang til bruk av fjernm\u00f8ter i straffesaker samt en unntaksregel for trekningskretser for meddommere. Forslagene bygger i stor grad p\u00e5 det midlertidige prosessregelverket som gjaldt under pandemien. Forslagene har sin bakgrunn s\u00e6rlig i Koronakommisjonens anbefalinger i NOU 2021: 6 Myndighetenes h\u00e5ndtering av koronapandemien, og har ogs\u00e5 n\u00e6r sammenheng med Totalberedskapskommisjonens NOU 2023: 17 N\u00e5 er det alvor \u2013 Rustet for en usikker fremtid og Meld. St. 9 (2024\u20132025) Totalberedskapsmeldingen. Forberedt p\u00e5 kriser og krig. Frist for \u00e5 sende inn h\u00f8ringssvar er 24. juni 2025. Vi ber om at adressatene forelegger h\u00f8ringsbrevet med vedlegg for ber\u00f8rte underliggende etater og organer som ikke er oppf\u00f8rt p\u00e5 adresselisten. Postadresse Kontoradresse Leveringsadresse Telefon - sentralbord Sivilavdelingen Postboks 8005 Dep Gullhaug Torg 4A Varemottak 22 24 90 90 Vilde Hallgren Bodal 0484 Oslo Akersgata 59 Org.nr.: 972 417 831 22245227 0180 Oslo vilde.bodal@jd.dep.no H\u00f8ringer er \u00e5pne, og alle kan sende innspill til oss. Merk at uttalelser er offentlige etter offentleglova og blir publisert sammen med \u00f8vrige h\u00f8ringsuttalelser. Vi ber om at h\u00f8ringssvar sendes inn digitalt ved \u00e5 bruke skjemaet for h\u00f8ringssvar p\u00e5 regjeringen.no. Med hilsen Gunhild Sletmoen avdelingsdirekt\u00f8r Vilde Hallgren Bodal seniorr\u00e5dgiver Dokumentet er elektronisk godkjent og sendes uten signatur 2/3 Vedlegg Adresseliste H\u00f8ringsnotat - Domstolenes funksjonsevne i ekstraordin\u00e6re situasjoner 3/3 "
}