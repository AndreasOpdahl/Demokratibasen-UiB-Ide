{
  "dokument_id": "0bae419a-d1f3-5033-9ca9-b3829e5450dc",
  "doc_type": "case_presentation",
  "kommune": 4601,
  "tittel": "Byarena p\u00e5 Nyg\u00e5rdstangen. Inng\u00e5else av opsjonsavtale",
  "url": "https://bergen.kommune.no/politikere-utvalg/api/fil/bk360/12272725/Framstilling-Byarena-pa-Nygardstangen-Inngaelse-av-opsjonsavtale",
  "tekst": " BYR\u00c5DET Byr\u00e5dssak /25 Saksframstilling V\u00e5r referanse: 2019/81861-322 Byarena p\u00e5 Nyg\u00e5rdstangen. Inng\u00e5else av opsjonsavtale Hva saken gjelder: Byr\u00e5det legger i denne saken frem, til bystyrets beslutning, den fremforhandlede opsjonsavtalen med Nyg\u00e5rdstagen Utvikling AS om kj\u00f8p av kommunal eiendom for oppf\u00f8ring av byarena og \u00f8vrig byutvikling p\u00e5 Bygarasjen/Nyg\u00e5rdtangen. Bakgrunn: Bystyret har siden tidlig p\u00e5 2000-tallet behandlet utallige saker om etablering og lokalisering av en ny byarena. Selv om en fullstendig redegj\u00f8relse av alle tidligere saker kunne ha v\u00e6rt en fordel for den kontekstuelle rammen denne saken m\u00e5 sees i lys av, ville det samtidig v\u00e6rt sv\u00e6rt plasskrevende og kompliserende. Det er ansett som lite hensiktsmessig for den saken bystyret n\u00e5 f\u00e5r til behandling. Dette saksframlegg tar derfor utgangspunkt i sak 50/19 \u00abKonsept og lokalisering av en Byarena i Bergen. Tilleggsutredning\u00bb, som bystyret behandlet og vedtok i sitt m\u00f8te i mars 2019. Mulige lokasjoner for byarena Foranledningen til sak 50/19 var bystyrets vedtak fra juni 2017 i sak 185/17 \u00abKonsept og lokaliseringsmuligheter for en byarena i Bergen\u00bb. I den saken la bystyret til grunn at Kokstad og Slettebakken var mulige alternativer for en ny byarena, men \u00e5pnet for at ogs\u00e5 andre tomter kunne vurderes. Det ble i vedtakspunkt ogs\u00e5 fastsl\u00e5tt at en byarena skulle realiseres i privat regi. I saken ble ogs\u00e5 en byarena p\u00e5 Nyg\u00e5rdstangen, n\u00e6rmere bestemt p\u00e5 Trekanttomten, vurdert. Dette alternativet ble imidlertid ikke anbefalt, som f\u00f8lge av at tomten var for liten for en byarena med de funksjonene som tidligere var blitt skissert. I sin oppf\u00f8lging av sak 185/17 valgte byr\u00e5det, i tillegg til \u00e5 arbeide videre med Slettebakken og Kokstad, en aktiv og utadrettet strategi ved \u2013 gjennom en \u00e5pen utlysning p\u00e5 nett og i BT i oktober 2017 \u2013 \u00e5 annonsere etter nye private forslag for en byarena. Den \u00e5pne utlysningen avstedkom innspill og forslag fra fire private akt\u00f8rer medf\u00f8lgende lokasjoner: \u2022 Bygarasjen/Nyg\u00e5rdstangen \u2022 Store Lungeg\u00e5rdsvann \u2022 Valseverkparken p\u00e5 Laksev\u00e5g \u2022 Griggastemma i \u00c5sane I tillegg til de tidligere vedtatte lokasjonene p\u00e5 Slettebakken og Kokstad, inngikk disse fire innkomne private forslagene i en tilleggsutredning som til slutt resulterte i bystyresak 50/19 i mars 2019. Det private l\u00f8sningsforslaget for en byarena p\u00e5 den kommunale tomten for Bygarasjen/ Nyg\u00e5rdstangen, ble spilt inn av Opus Bergen p\u00e5 vegne av Nyg\u00e5rdstangen Utvikling AS (NU), et selskap eid av Olav Thon Gruppen (51 %), Rexir Holding AS (24,5 %) og EGD Property 1 AS (24,5 %). Forslaget selskapet hadde under utvikling, var et annet enn det som l\u00e5 til grunn for bystyrets vurdering i juni 2017, og ble presentert for arbeidsgruppen for tilleggsutredningen, politikere og media tidlig h\u00f8st 2018. L\u00f8sningsforslaget innebar blant annet etablering av underjordisk parkering og erstatning av Bygarasjen med byarena, boliger og hotell, mv. Valg av lokasjon for byarena I bystyresak 50/19 anbefalte byr\u00e5det \u00e5 ikke prioritere videre arbeid med forslagene p\u00e5 lokasjonene i Store Lungeg\u00e5rdsvann, ved Valseverkparken p\u00e5 Laksev\u00e5g, ved Griggastemma i \u00c5sane og p\u00e5 Slettebakken. For Slettebakken var det ikke kommet inn noen private forslag eller initiativ i den \u00e5pne utlysningen, og siden arealene p\u00e5 Slettebakken var gjenstand for regulering til idrettsform\u00e5l, ble vurderingen at arealene var mest aktuelle for breddeidretten. Bystyret vedtok i saken at byr\u00e5det skulle arbeide videre med realisering av et byarenaprosjekt, med Kokstad og Bygarasjen/Nyg\u00e5rdstangen som aktuelle lokaliteter. Bystyret la vekt p\u00e5 at prosjektet burde realiseres snarest mulig, og ba derfor om at det videre planarbeidet ble gitt h\u00f8y prioritet. I en merknad til saken vedtok bystyret ogs\u00e5 at det skulle gjennomf\u00f8res en arkitektkonkurranse for \u00e5 sikre at byarenaen ble tilpasset omgivelsene, med hensyn til volum og arkitektur for \u00f8vrig. Bak det opprinnelige alternativet p\u00e5 Kokstad, stod selskapene Kokstad Utvikling AS, Kokstad Property AS og Kokstad Vest AS. Basert p\u00e5 byr\u00e5dets innstilling til bystyret i sak 50/19, fremmet de to sistnevnte selskapene i slutten av februar 2019 et planitiativ til Plan- og bygningsetaten (PBE), for regulering av en ny byarena p\u00e5 Kokstad. Oppstartsm\u00f8te med PBE ble avholdt i april samme \u00e5ret, og i mai ble det varslet oppstart av planarbeid. Grunnet manglende fremdrift i planprosessen ble 12-m\u00e5neders fristen for innsending av et komplett planforslag oversittet, med den konsekvens at plansaken formelt ble avsluttet fra PBE sin side i mai 2020. Etter mai 2020 er det ikke blitt registrert noen vesentlige initiativ som fortsatt opprettholder og aktualiserer Kokstad som et alternativ. Forpliktelser - byarena Bygarasjen/Nyg\u00e5rdstangen For NU var det, i tillegg til arbeidet med \u00e5 videreutvikle sitt byarenaprosjekt, viktig \u00e5 samtidig f\u00e5 startet en prosess med kommunen med tanke p\u00e5 erverv av n\u00f8dvendige kommunale eiendommer. Prosessen ble initiert gjennom et m\u00f8te mellom byr\u00e5det og NU i august 2019. Dette ble etterfulgt av et m\u00f8te mellom NU og Eiendomsavdelingen i Etat for bygg og eiendom (EBE) i oktober samme \u00e5r, for oppstart av faktiske forhandlinger om en opsjonsavtale for kj\u00f8p av eiendom. Ettersom videreutviklingen av byarenaprosjektet i tr\u00e5d med bystyrets vedtak ville v\u00e6re b\u00e5de omfattende og kostbar \u2013 med krav til planarbeid og gjennomf\u00f8ring av en arkitektkonkurranse \u2013 hadde NU behov for tydelighet fra kommunen. I tillegg til at kommunen var villig til \u00e5 innlede reelle forhandlinger om salg av eiendommene, \u00f8nsket NU at det ble fattet et prinsippvedtak om at kommunen faktisk ville selge de aktuelle eiendommene. Dette skulle gi selskapet st\u00f8rst mulig trygghet for at kommunen ville avhende eiendommen, dersom prosjektet lot seg realisere. Med den bakgrunn behandlet bystyret i juni 2020 sak 218/20 \u00abByarena p\u00e5 Nyg\u00e5rdstangen: Forpliktelse til salg av eiendom dersom vilk\u00e5rene blir oppfylt\u00bb. I saken vedtok bystyret at kommunen er positiv til \u00e5 avhende n\u00f8dvendig eiendom til utviklerne, med et premiss om at det m\u00e5 skje p\u00e5 markedsmessige vilk\u00e5r. Bystyret forutsatte i saken at byarenaen vil f\u00e5 en kapasitet til minst 8 000 sittende og 10 000 \u2013 12 000 st\u00e5ende publikummere. Videre forutsatte bystyret at NU legger opp til minst 800 nye boliger i ulike st\u00f8rrelser og typer i reguleringsarbeidet, med s\u00e6rskilt vekt p\u00e5 familieboliger. Bystyret ba igjen byr\u00e5det om \u00e5 gi h\u00f8y prioritet til det videre arbeidet, herunder reguleringsplanarbeidet, og vedtok ogs\u00e5 at en endelig sak om gjennomf\u00f8ring av salget skal legges frem for bystyret n\u00e5r det er tilstrekkelig klarlagt at prosjektet kan realiseres. 2 Reguleringsplan for Nyg\u00e5rdstangen Samtidig med forhandlingene om en opsjonsavtale igangsatte NU sitt arbeid med en reguleringsplan for eiendommene. Partene hadde en felles erkjennelse om at reguleringsprosessen og forhandlingene om en opsjonsavtale ville ta tid. Begge parter s\u00e5 derfor det som form\u00e5lstjenlig at reguleringsprosessen kunne gjennomf\u00f8res med en god fremdrift, selv om NU ikke eier eiendommene f\u00f8r en endelig avtale om kj\u00f8p er inng\u00e5tt. Underveis i forhandlingsprosessen ba NU om at kommunen skulle dekke deler av reguleringskostnadene. Partene ble enig om en avtale om en slik kostnadsfordeling, som byr\u00e5det behandlet 20 juni. 2022 i sak 218/20 \u00abByarena p\u00e5 Nyg\u00e5rdstangen. Fordeling av reguleringskostnader\u00bb. Avtalen fastsetter f\u00f8lgende: \u2022 Reguleringskostnadene deles mellom partene dersom planforslaget sendes til f\u00f8rstegangsbehandling, men det ikke inng\u00e5s endelig kj\u00f8psavtale fordi forutsetningene i den fremforhandlede opsjonsavtalen ikke lar seg oppfylle. \u2022 NU dekker alle reguleringskostnader dersom det inng\u00e5s en endelig kj\u00f8psavtale for eiendommene, dersom planarbeidet avsluttes f\u00f8r f\u00f8rstegangsbehandling av planforslaget, eller de selv velger \u00e5 ikke ut\u00f8ve opsjonen. I tilfeller hvor det foreligger grunnlag for deling av reguleringskostnadene, f\u00f8lger det av avtalen at Bergen kommune dekker 50 %, begrenset oppad til 10 mill. kr. for kostnader p\u00e5l\u00f8pt etter 24. juni 2021. I slike tilfeller blir kommunen eier av alt prosjekterings- og reguleringsmateriale. Parallelt med forhandlingene om kj\u00f8p, gjennomf\u00f8rte NU en arkitektkonkurranse og ferdigstilte sitt forslag til reguleringsplan for eiendommene. Forslaget ble sendt PBE for f\u00f8rstegangsbehandling i oktober 2024. Fra PBE sin tilbakemelding p\u00e5 planforslaget til NU av 12. nov. 2024 fremg\u00e5r det at planforslaget har mangler, hovedsakelig knyttet til samferdsel og bokvalitet. PBE sin vurdering er derfor at det ikke er sannsynliggjort at et prosjekt innenfor rammene gitt av Bystyrets vedtak er realiserbart. Senere kommunikasjon viser at disse manglene fortsatt foreligger. Basert p\u00e5 PBE sin vurdering og bystyrets vedtak i sak 218/20, der det ble vedtatt at endelig sak om gjennomf\u00f8ring av salg f\u00f8rst fremmes n\u00e5r det er tilstrekkelig klarlagt at prosjektet er realiserbart, kan det fremst\u00e5 prematurt \u00e5 legge frem sak om opsjonsavtale for bystyret allerede n\u00e5. Etter omfattende forhandlingsrunder foreligger det imidlertid n\u00e5 en fremforhandlet opsjonsavtale om kj\u00f8p av de n\u00f8dvendige eiendommene. Samtidig har NU opplyst om at selskapet s\u00e5 langt har investert om lag 50 millioner kroner i utvikling av byarenaprosjektet, og forventer ytterligere betydelige kostnader relatert til den gjenv\u00e6rende delen av planprosessen. Selskapet har i den tilknytning uttalt at det ikke er villig til \u00e5 p\u00e5dra seg ytterligere kostnader i planprosessen, uten tilstrekkelig sikkerhet for at et fremtidig eiendomskj\u00f8p faktisk kan bli en realitet. Med utgangspunkt dette, og til tross for at forutsetningen i sak 218/20 \u2013 om at realiserbarhet skulle v\u00e6re tilstrekkelig klarlagt - objektivt sett ikke kan anses som oppfylt, fremmes likevel den fremforhandlede opsjonsavtalen til bystyrets behandling. Om innretningen av byarenaprosjektet og rammene for opsjonsavtalen Eiendomsavdelingen i EBE har utarbeidet og oversendt et fagnotat som gjelder opsjonsavtalen og dens tilh\u00f8rende dokumenter. Notatet er vedlagt saken, og deler av innholdet er innarbeidet i den videre saksfremstillingen. For \u00e5 forst\u00e5 redegj\u00f8relsen av de ulike elementene i opsjonsavtalen, er det imidlertid sentralt \u00e5 ogs\u00e5 forst\u00e5 hovedinnretningen av NU sitt byarenaprosjekt, p\u00e5 et litt overordnet og forenklet 3 niv\u00e5. Dette fordi prosjektets innretning har hatt en direkte betydning for b\u00e5de innholdet og strukturen i opsjonsavtalen, samt for prosessen som har ledet til det sluttresultatet som n\u00e5 foreligger. \u00c5rsaken til at denne saken i det hele tatt kommer til behandling er bystyrets \u00f8nske om \u00e5 f\u00e5 realisert en byarena. \u00d8konomisk vil en byarena v\u00e6re et prosjekt i milliardklassen, og for at det i det hele tatt skal kunne vurderes vil det derfor m\u00e5tte ha et kommersielt tilsnitt. Et investeringsprosjekt av denne st\u00f8rrelse og type, er av den grunn ikke en oppgave det er naturlig for det offentlige \u00e5 p\u00e5ta seg. At en byarena m\u00e5 utvikles med privat kapital har ogs\u00e5 bystyret v\u00e6rt tydelig p\u00e5 i sak 50/19. Samtidig har bystyret i samme sak, men ogs\u00e5 i premissene i sak 218/20, v\u00e6rt tydelig p\u00e5 at kommunen skal v\u00e6re en positiv bidragsyter inn i et privatinitiert prosjekt, men at et fremtidig \u00f8konomisk engasjement i hovedsak vil v\u00e6re i form av at kommunen trer inn som leietaker for \u00e5 dekke kommunens egne behov. Dette har imidlertid ikke v\u00e6rt aktualisert som et tema i forhandlingene med NU. Med det omfanget bystyret har bestemt at en sentrumsn\u00e6r byarena skal ha, vil det kreve betydelig \u00f8konomisk kapasitet \u00e5 realisere et slikt prosjekt. Som det fremg\u00e5r lenger ned i saken, vil byggingen av selve byarenaen medf\u00f8re store kostnader - kostnader som i uoverskuelig fremtid ikke lar seg forsvare av de inntektsstr\u00f8mmene arenaen forventes \u00e5 generere. Som selvstendig prosjekt fremst\u00e5r derfor en sentrumsn\u00e6r byarena som \u00f8konomisk ul\u00f8nnsom, og noe som en privat eiendomsutvikler vanskelig vil kunne \u00e5 f\u00e5 til \u00e5 g\u00e5 i balanse uten \u00e5 legge et veldig langsiktig perspektiv til grunn. Byarenaprosjektet til NU bygger p\u00e5 et helhetlig konsept som - i tillegg til selve byarenaen \u2013 omfatter andre inntektsgenerende arealtyper som boliger, hotell, n\u00e6ringsarealer og barnehage. Gitt de forutsetningene som redegj\u00f8res n\u00e6rmere for senere i saken, er denne kombinasjonen avgj\u00f8rende for at prosjektet skal kunne v\u00e6re \u00f8konomisk b\u00e6rekraftig - og dermed ogs\u00e5 gjennomf\u00f8rbar. Realiseringen av konseptet krever imidlertid st\u00f8rre grunnareal enn det en byarena alene ville hatt behov for. Et sentralt element i NU sitt prosjekt er derfor riving av Bygarasjen, noe som frigj\u00f8r areal, men samtidig inneb\u00e6rer bortfall av dagens parkeringsplasser. For Olav Thon Gruppen er tilgang og n\u00e6rhet til parkeringsplasser kritisk for l\u00f8nnsom drift av Bergen storsenter, og prosjektet legger derfor opp til en reetablering av parkeringsplassene i et underjordisk parkeringsanlegg p\u00e5 tomten. Det er lagt opp til at disse plassene ikke skal selges til boligene i prosjektet, men at parkeringsplassene skal tilgjengeliggj\u00f8res for allmennheten mot betaling. Et siste, og sentralt, element i byarenaprosjektet og opsjonsavtalen, er omfanget av de infrastrukturtiltak som m\u00e5 etableres i tilknytning til byarenaen og prosjektet for \u00f8vrig. Omfanget fastsettes i reguleringsplanen og er derfor ikke kjent n\u00e5, men det ligger til grunn at NU skal dekke disse kostnadene innenfor sitt prosjekt. Eiendommene og fastsettelse av salgsverdi Begrepsavklaring I verdivurderingene og opsjonsavtalen benyttes ulike begreper for \u00e5 beskrive verdien av eiendommene. For \u00e5 sikre konsistens og tydelighet i den videre saksframstillingen, benyttes begrepene eiendomsverdi og markedspris, definert som f\u00f8lger: \u2022 Eiendomsverdi: Verdien av eiendommene f\u00f8r fradrag for infrastrukturkostnader. Denne verdien danner grunnlaget for beregning av markedspris. 4 \u2022 Markedspris: Verdien av eiendommene etter fradrag for alle relevante kostnader, herunder infrastrukturkostnader. Markedspris skal derfor forst\u00e5s som den faktiske kj\u00f8pesummen for eiendommene I de f\u00f8rste verdivurderingene fra Newsec og Malling & Co, utarbeidet i 2021 og 2022, er verdien vurdert inkludert infrastrukturkostnader. Etter definisjonene ovenfor tilsvarer disse vurderingene markedspris. I de siste vurderingene fra henholdsvis 2024 og 2025 er infrastrukturkostnadene holdt utenfor, og vurderingene representerer dermed det vi i denne saken refererer til som eiendomsverdi. Eiendommene som er omfattet av opsjonsavtalen: Trekanttomten Prosjektet omfatter den s\u00e5kalte Trekanttomten. Tomten brukes i dag hovedsakelig til bussparkering og ligger syd for Bygarasjen omsluttet av Fj\u00f8sangerveien, Lungeg\u00e5rdskaien og E39 mot \u00c5sane. Tomten best\u00e5r av en parsell av gnr. 164 bnr. 1278 og en parsell av gnr. 166 bnr. 1676, og har et samlet areal p\u00e5 ca. 11 488 m2. Bergen kommune er hjemmelshaver. Bygarasjetomten Prosjektet omfatter deler av eiendommen gnr. 166 bnr. 955. Bnr. 955 inneholder Bygarasjen med sine tre parkeringsdekker og underliggende kollektivterminal p\u00e5 grunnplanet. Videre inneholder eiendommen den sydvestlige delen av Bergen storsenter, inkludert den glassoverbyggede all\u00e9en (Arne Hauglands all\u00e9) mot bygget, kjent som KIM-huset, som huser resten av Bergen storsenter. Bnr. 955 er en festetomt, hvor kommunen er hjemmelshaver og bortfester. Eiendommen er bortfestet til Sameiet Str\u00f8mgaten 8 som best\u00e5r av 5 seksjoner. Opsjonsavtalen omfatter for det f\u00f8rste, den delen av grunneiendommen av bnr. 955 som ligger under Bygarasjen og kollektivterminalen (se omtale av seksjon 1 under). Den resterende delen av grunneiendommen omfattes ikke av NU sitt utviklingsprosjekt. Det samlede arealet av bnr. 955 som omfattes av opsjonsavtalen har en grunnflate p\u00e5 ca. 21 000 m2. Opsjonsavtalen omfatter for det andre, den delen av bygningsmassen som utgj\u00f8r seksjon nr. 2 og 5 i Sameiet Str\u00f8mgaten 8. Disse seksjonene utgj\u00f8r parkeringsanlegget Bygarasjen, og er eid av Bergen kommune. Seksjon 1 i Sameiet Str\u00f8mgaten 8, er eid av Vestland fylkeskommune og utgj\u00f8r kollektivterminalen p\u00e5 grunnplanet i Bygarasjen. Ettersom denne seksjonen ikke er eid av kommunen, omfattes den heller ikke av opsjonsavtalen (kun grunnen under). Vestland fylkeskommune (VLFK) betaler ikke festeavgift for grunnen under seksjon 1. De \u00f8vrige to seksjonene i Sameiet Str\u00f8mgaten 8, seksjon 3 og 4, utgj\u00f8r Bergen storsenter, samt blomsterpaviljongen i f\u00f8rste etasje av det bueformede tilbygget til storsenteret, som vender ut mot Lille Lungeg\u00e5rdsvann. Disse seksjonene er eid av Olav Thon Gruppen, og omfattes derfor heller ikke av opsjonsavtalen. En mer detaljert beskrivelse av eiendomsforholdene er inntatt i vedlegget \u00abNotat eiendomsforhold\u00bb. Det vises der for \u00f8vrig til en sameieavtale fra 1987 som regulerer forholdet mellom sameierne. Sameieavtalen legger privatrettslige begrensninger p\u00e5 utviklingen av sameiet/seksjonene i form av krav om enstemmighet. Dette elementet i sameieavtalen, og den betydningen dette har for byutviklingen p\u00e5 Nyg\u00e5rdstangen, blir omtalt n\u00e6rmere lenger ned i saken. Andre eiendommer Siden utbyggingsprosjektet per idag ikke er ferdig prosjektert, og det heller ikke foreligger noen vedtatt reguleringsplan, er det ikke mulig \u00e5 n\u00f8yaktig avgrense omfanget av de 5 eiendommene prosjektet har behov for. N\u00f8yaktige grenser vil derfor bli avklart ved inng\u00e5else av kj\u00f8psavtale n\u00e5r, og hvis, opsjonen blir innl\u00f8st. Form\u00e5let med inng\u00e5elsen av opsjonsavtalen er at NU skal f\u00e5 sikret en rett til \u00e5 kj\u00f8pe de arealene som er n\u00f8dvendige for realiseringen av sitt utbyggingsprosjekt. Opsjonsavtalen omfatter derfor ogs\u00e5 mindre deler av andre kommunalt eide eiendommer, enn de som er omtalt ovenfor. Det kan bli aktuelt for NU \u00e5 ut\u00f8ve opsjon ogs\u00e5 for gnr. 166 bnr. 990, 1792, 987, 978 og gnr. 164 bnr. 1397, samt gnr. 164 bnr. 1397. Eiendommene, som det er redegjort for over at omfattes av opsjonsavtalen, fremg\u00e5r av kartutsnittet Vedlegg 1 til opsjonsavtalen. Som f\u00f8lge av de forholdene nevnt i avsnittet ovenfor, s\u00e5 er kartutsnittet kun \u00e5 regne som veiledende. Fastsetting av markedspris for eiendommene Salg av kommunal eiendom til akt\u00f8rer som driver \u00f8konomisk virksomhet skal skje til markedspris. Dette f\u00f8lger av det s\u00e5kalte statsst\u00f8tteregelverket som er forankret i E\u00d8S- avtalen artikkel 61 (1). Salg til under markedspris vil inneb\u00e6re en form for statsst\u00f8tte, og er som hovedregel forbudt etter dette regelverket. For \u00e5 sikre at et salg skjer til markedspris, kan det i utgangspunktet gjennomf\u00f8res en budrunde. I dette tilfelle er imidlertid situasjonen spesiell. NU sitt konseptforslag ble levert etter en \u00e5pen utlysning, og i bystyresak 50/19 valgt som ett av to prosjekt det skulle arbeides videre med. I denne sammenhengen kan man heller ikke se bort fra det faktum at Olav Thon Gruppen har, gjennom den tidligere omtalte sameieavtalen, delvis kontroll over \u00e9n av n\u00f8kkeleiendommene i prosjektet - Bygarasjen. Dette inneb\u00e6rer at det i praksis ikke finnes andre akt\u00f8rer som kan realisere byarenaen i dette omr\u00e5det, selv om kommunen eier grunnen der prosjektet er planlagt. Ved et direktesalg, som i saken her, m\u00e5 det derfor \u2013 i henhold til E\u00d8S-avtalens artikkel 61 (1) \u2013 p\u00e5 en annen m\u00e5te sikre at salget skjer til markedspris. Dette kan oppn\u00e5s ved at salget gjennomf\u00f8res med utgangspunkt i en ekstern og uavhengig verdivurdering av eiendommen. Eventuelle vilk\u00e5r kommunen \u00f8nsker \u00e5 stille knyttet til form\u00e5l, bruk og framtidig utvikling av eiendommen, m\u00e5 i s\u00e5 fall reflekteres i taksten. Som grunnlag for forhandlingene om opsjonsavtalen har det derfor blitt innhentet verdivurderinger fra to uavhengige verdivurderingsselskaper: Newsec og Malling & Co. Takstmandatet (bestillingen) som ligger til grunn er basert p\u00e5 vinnerforslaget fra arkitektkonkurransen og de antatte utbyggingsvolumene i et byggeprogram utarbeidet av NU. De \u00f8vrige parameterne som inng\u00e5r i verdivurderingen \u2013 som salgs- og utleiepriser, byggekostnader, prisstigning, renteniv\u00e5, og avkastningskrav - er fastsatt av verdivurdererne selv, basert p\u00e5 deres uavhengige faglige skj\u00f8nn. Forhandlingene om opsjonsavtalen har p\u00e5g\u00e5tt over lengre tid, i en periode preget av betydelige endringer i eiendomsmarkedet. B\u00e5de eiendomsverdiene og markedsprisene har variert vesentlig, som f\u00f8lge av generelle utviklingstrekk i byggebransjen og endringer i \u00f8konomien for \u00f8vrig. Endringer i salgs- og leiepriser samt byggekostnader har p\u00e5virket vurderingene, mens det generelle renteniv\u00e5et har hatt s\u00e6rlig stor betydning for utviklingen i eiendomsverdiene gjennom blant annet finanskostnader og n\u00e5verdiberegning. P\u00e5 bakgrunn av dette har det v\u00e6rt n\u00f8dvendig \u00e5 innhente flere oppdaterte verdivurderinger i l\u00f8pet av forhandlingsperioden. En overordnet sammenstilling av disse vurderingene fremg\u00e5r av tabellen nedenfor: 6 Verdsettelse av eiendommene som denne saken omfatter er sv\u00e6rt krevende, s\u00e6rlig fordi byarenaen er et unikt bygg det finnes f\u00e5 relevante sammenligningsgrunnlag for. Spesielt byggekostnadene knyttet til byarenaen er vanskelig \u00e5 ansl\u00e5, noe som s\u00e6rlig har bidratt til variasjonene i de f\u00f8rste verdivurderingene fra Newsec og Malling & Co. I tillegg er ikke verdivurderingene fra 2021 og 2022 (heretter benevnt de eldste) og verdivurderingene fra 2024 og 2025 (heretter benevnt de nyeste) direkte sammenlignbare. De eldste verdivurderingene inkluderte kostnader til opparbeiding av infrastruktur, mens de nyeste holder disse utenfor. I 2021 hadde Newsec et \u00f8vre og nedre intervall for markedsprisen, noe som relaterte seg til ulike anslag p\u00e5 infrastrukturkostnader. Det \u00f8vre og nedre intervallet for eiendomsverdi fra samme selskap i 2025, relaterer seg imidlertid til ulike kostnadsanslag for selve byarenaen. Videre har ogs\u00e5 prosjektet endret seg gjennom planarbeidet. Det opprinnelige taksmandatet til selskapene er derfor, i de nyeste verdivurderingene, justert i henhold til det reguleringsforslaget som NU leverte i oktober 2024. En annen sentral forutsetning som har p\u00e5virket de nyeste verdivurderingene, er behovet for flytting og reetablering av kollektivterminalen. Selv om dette er et forhold som h\u00e5ndteres mellom NU og VLFK, bekostes det like fullt av prosjektet. Flyttingen av terminalen var ikke hensyntatt i de eldste verdivurderingene, men er etter forhandlinger innarbeidet i de nyeste - dog begrenset til verdivurderernes skj\u00f8nnsmessige fastsettelse av restverdi og gjenanskaffelseskost for den eksisterende kollektivterminalen. Dette p\u00e5virker derfor den samlede eiendomsverdien fra begge verdivurderingsselskapene. Som det fremg\u00e5r av de gr\u00e5skraverte feltene i tabellen over, har Malling & Co ansl\u00e5tt eiendomsverdien til 70 mill. kroner. Newsec har tilsvarende ansl\u00e5tt eiendomsverdien til 130 mill. kroner og 75 mill. kroner, for henholdsvis et lavt og et h\u00f8yt anslag p\u00e5 byggekostnad for byarenaen. Markedsprisen avhenger imidlertid av st\u00f8rrelsen p\u00e5 infrastrukturkostnadene, som p\u00e5 tidspunktet for inng\u00e5else av opsjonsavtalen estimert til ca. 372,5 mill. kroner. Estimatet er utarbeidet av NU, basert p\u00e5 resultatet av den gjennomf\u00f8rte arkitektkonkurransen, planprosessen opp mot Bergen kommune, og dialogen med relevante offentlige myndigheter som VLFK, Statens vegvesen, Bergen vann, og andre. Estimatet bygger ogs\u00e5 p\u00e5 det innledende prosjekteringsarbeidet. Med utgangspunkt i eiendomsverdien i de nyeste verdivurderingene er derfor markedsprisen beregnet til \u00e5 v\u00e6re negativ, med et anslag i st\u00f8rrelsesorden 243-302 mill. kroner. P\u00e5 grunn av den store usikkerheten knyttet til hva de faktiske infrastrukturkostnadene vil bli, har partene i forhandlingene blitt enige om at det er eiendomsverdien som skal legges til grunn og danne utgangspunktet for prising av tomtene. Eiendomsverdien i opsjonsavtalen er derfor fastsatt til 86,2 millioner kroner. Dette bel\u00f8pet fremkommer nederst i tabellen ovenfor, og er beregnet ved \u00e5 f\u00f8rst ta gjennomsnittet av Newsec sine to eiendomsverdier, og deretter beregne gjennomsnittet av dette tallet og Malling & Co sin eiendomsverdi. Som det fremg\u00e5r senere i saken, er opsjonsavtalens bestemmelser om kontantvederlag (den faktiske kj\u00f8pesummer som skal betales) dermed forankret i de nyeste verdivurderingene. 7 Disse er utarbeidet av sertifiserte og uavhengige verdsettelsesforetak, og ligger tett i tid opp mot det framforhandlede utkastet til opsjonsavtale. Det er p\u00e5 denne bakgrunn Eiendomsavdelingens vurdering at salget skjer i samsvar med E\u00d8S-avtalens artikkel 61 (1). De to eldste og de to nyeste verdivurderingene er vedlagt saken. Om verdsettelsesmetodikken: Ved verdsettelsen av eiendommen har b\u00e5de Newsec og Malling & Co benyttet tomtebelastningsmetoden, ogs\u00e5 kjent som residualmetoden. Dette er en vanlig metode for verdsetting av komplekse utviklingseiendommer, slik som i denne saken. Forenklet inneb\u00e6rer metoden at man trekker de samlede stipulerte kostnadene for \u00e5 oppf\u00f8re byggene fra de forventede salgs- og leieinntektene etter ferdigstillelse. Differansen \u2013 eller residualen \u2013 utgj\u00f8r markedsprisen, etter at utviklers forventede margin ogs\u00e5 er hensyntatt. P\u00e5 kostnadssiden inng\u00e5r blant annet entreprisekostnader, byggherrekostnader, finanskostnader, og infrasturkostnader. Infrastruktur regnes som en del av prosjektets kostnader, ettersom opparbeidelse av infrastruktur m\u00e5 gjennomf\u00f8res i forbindelse med byggingen. Dette reduserer markedsprisen tilsvarende. P\u00e5 inntektssiden inng\u00e5r inntekter fra salg og utleie av de ferdige byggene, herunder boliger, n\u00e6ringslokaler, hotell, parkering og byarena. Dersom de samlede kostnadene overstiger inntektspotensialet, vil markedspris v\u00e6re negativ. Dette er i de nyeste verdivurderingene tilfellet for eiendommene i denne saken. Det skyldes at de samlede kostnadene for byarenaprosjektet langt overstiger det samlede inntektspotensialet byarenaprosjektet vil f\u00e5. Som det fremg\u00e5r av de vedlagte verdivurderingene, best\u00e5r eiendomsverdien av summen av verdiene knyttet til de ulike arealtypene \u2013 som boliger, hotell og n\u00e6ringslokaler. For hver arealtype er det beregnet en s\u00e5kalt tomtebelastning ved \u00e5 fordele eiendomsverdien p\u00e5 forventet utbyggingsvolum. For boliger skjer dette per kvadratmeter bruksareal (BRA) og/eller internt bruksareal (BRA-i), mens det for \u00f8vrige bygg skjer per kvadratmeter bruttoareal (BTA). Tomtebelastningen uttrykker dermed eiendomsverdi per utbygd kvadratmeter, og omtales ogs\u00e5 som enhetspris per BRA/BRA-i eller BTA \u2013 en betegnelse som benyttes i den fremforhandlede opsjonsavtalen. Verdivurderingene fra Newsec og Malling & Co inneholder slike tomtebelastningsverdier. Det endelige tillatte utbyggingsvolumet vil bli fastsatt i reguleringsplanen, som p\u00e5 n\u00e5v\u00e6rende tidspunkt enn\u00e5 ikke er vedtatt. De innhentede verdivurderingene bygger derfor p\u00e5 et byggeprogram utarbeidet av NU, som representerer deres anslag over forventede utbyggingsvolumer for de ulike arealtypene (jf. omtalen av takstmandatet over). Tomtebelastningsverdiene er i denne sammenhengen et sentralt verkt\u00f8y, ettersom de gj\u00f8r det mulig \u00e5 justere den samlede eiendomsverdien opp eller ned basert p\u00e5 faktisk tillatt utbyggingsvolum. P\u00e5 denne m\u00e5ten kan endelig verdi beregnes n\u00e5r reguleringsplanen foreligger. I den fremforhandlede opsjonsavtalen er det derfor inntatt justeringsmekanismer som bygger p\u00e5 tomtebelastningsverdiene, slik at kontantvederlaget ved eventuelt salg justeres i tr\u00e5d med det faktiske utbyggingsvolumet som fastsettes i reguleringsplanen. Opsjonsavtalens innhold og reguleringer Generelt om avtalen Opsjonsavtalen gir NU en rett (opsjon), men ingen plikt, til \u00e5 erverve eiendommene mot \u00e5 betale et kontantvederlag til kommunen. Opsjonen m\u00e5 ut\u00f8ves innen 12 m\u00e5neder etter at stadfestet reguleringsplan foreligger. N\u00e5r opsjonen ut\u00f8ves, skal kommunen og NU inng\u00e5 en 8 endelig kj\u00f8psavtale hvor vilk\u00e5rene for salget detaljeres. Dersom opsjonen ut\u00f8ves, forplikter NU seg til \u00e5 realisere prosjektet i samsvar med planen. Dette omfatter \u00e5 bygge en byarena, rive Bygarasjen, bygge boliger, hotell, n\u00e6ringsarealer, parkeringsanlegg og barnehage, samt \u00e5 etablere ny offentlig infrastruktur og offentlige arealer. NU forplikter seg ogs\u00e5 til \u00e5 etablere en ny kollektivterminal etter n\u00e6rmere avtale med VLFK. Utbyggingen er planlagt gjennomf\u00f8rt i tre trinn: 1. Flytting og re-etablering av kollektivterminal, samt oppf\u00f8ring av boliger og parkering p\u00e5 den delen av Bygarasjetomten som ligger n\u00e6rmest Bergen Storsenter. 2. Bygging av byarenaen og hotellet p\u00e5 Trekanttomten. 3. Bygging av boliger og parkering p\u00e5 resten av Bygarasjetomten. Kontantvederlaget skal etter opsjonsavtalen betales n\u00e5r igangsettingstillatelse for utbyggingstrinn tre foreligger. Dette tidspunktet er valgt av hensyn til likviditeten i prosjektet. Beregningen av kontantvederlaget og justeringsmekanismene Kontantvederlaget framkommer ved \u00e5 ta utgangspunkt i eiendomsverdiene, slik de fremkommer av verdsettelsesrapportene. Som nevnt over er eiendomsverdien i opsjonsavtalen fastsatt til 86,2 mill. kroner. Denne verdien justeres s\u00e5 iht. de justeringsmekanismene som framkommer av opsjonsavtalens pkt. 4 nr. 2 romertall I \u2013 VI. Justeringsmekanismene for de enkelte utbyggingsvolumene Etter opsjonsavtalens pkt. 4 nr. 2 romertall I \u2013 IV skal kontantvederlaget justeres for det volumet av bolig, hotell, n\u00e6ringsareal og parkeringsareal, som den endelige regulerings- planen tillater utbygd. Kontantvederlaget justeres opp eller ned basert p\u00e5 tomtebelastningen (enhetsprisen) som fremg\u00e5r av verdivurderingene for de ulike arealtypene. Justeringen skjer ved \u00e5 multiplisere enhetsprisen med antall m2 BRA-i eller BTA som endelig regulerte volum avviker fra de volumene som er lagt til grunn for verdsettelsene. Siden Newsec og Malling & Co har operert med ulike enhetspriser, er et gjennomsnitt av disse lagt til grunn i opsjonsavtalen. For \u00e5 illustrere hvordan kontantvederlaget fungerer, kan det vises et eksempel knyttet til endret utbyggingsvolum for bolig. I byggeprogrammet utarbeidet av NU \u2013 som ogs\u00e5 ligger til grunn for verdivurderingene \u2013 er det forutsatt at reguleringsplanen tillater en utnyttelse p\u00e5 52 000 m2 BRA-i. Enhetsprisen for boligarealer er fastsatt til 18 326 kroner per m2 BRA-i. Dersom reguleringsplanen i stedet \u00e5pner for en utnyttelse p\u00e5 53 000 m2 BRA-i, blir kontantvederlaget oppjustert med 18,3 mill. kroner (1 000 kvm x 18 326 kroner per kvm). Justeringsmekanismen for parkeringsarealer (omtalt i punkt IV i avtalen) skiller seg fra \u00f8vrige arealtyper p\u00e5 grunn av enkelte spesielle forhold. Parkeringsarealet er planlagt under bakkeniv\u00e5, og er derfor verdsatt til en negativ verdi \u2013 dvs. at kostnadene ved \u00e5 bygge parkeringsplassene overstiger verdien av dem n\u00e5r de st\u00e5r ferdige. Dersom man benyttet samme justeringsmekanisme som for \u00f8vrige arealtyper, ville det medf\u00f8rt at kontantvederlaget ble redusert alt etter hvor mange parkeringsplasser NU valgte \u00e5 bygge innenfor reguleringsplanens rammer. I stedet er det tatt inn i avtalen at justeringen skal baseres p\u00e5 det minimumsantallet parkeringsplasser reguleringsplanen fastsetter. Dersom NU velger \u00e5 bygge flere plasser enn dette, f\u00e5r det ingen betydning for kontantvederlaget. Om reguleringsplanen derimot fastsetter f\u00e6rre plasser enn det antallet som ligger til grunn for verdivurderingene, vil det f\u00f8re til en oppjustering av kontantvederlaget. 9 Verdien av den planlagte barnehagen inng\u00e5r i verdsettelsen og dermed i eiendomsverdien p\u00e5 86,2 mill. kroner, men opsjonsavtalen har ikke en egen justeringsmekanisme for denne. Dette skyldes at verdien av barnehagen er sv\u00e6rt liten sammenlignet med de \u00f8vrige arealtypene. Avvik mellom arealet i verdivurderingen og faktisk tillatt utbygd areal for barnehagen i reguleringsplanen, ville derfor hatt en minimal innvirkning p\u00e5 kontant- vederlaget. Justeringsmekanismene for byarenakostnader og infrastruktur Etter opsjonsavtalen pkt. 4 nr. 2 romertall V, skal kontantvederlaget justeres i tr\u00e5d med de faktiske kostnadene som medg\u00e5r til bygging av byarenaen. Kostnadene er estimert til 1,25 milliarder kroner, basert p\u00e5 gjennomsnittet av verdsettelsene. Justeringsmekanismen inneb\u00e6rer at kontantvederlaget \u00f8kes krone for krone dersom byggekostnadene blir lavere enn estimatet, og redusert tilsvarende dersom kostnadene blir h\u00f8yere. Det er imidlertid satt en \u00f8vre grense for byggekostnadene p\u00e5 1,35 mrd. kroner. Dersom kostnadene overstiger dette bel\u00f8pet, skal konsekvensene for eiendomsverdien og kontantvederlaget vurderes s\u00e6rskilt. Dette kan inneb\u00e6re at kommunen og NU m\u00e5 inng\u00e5 i nye forhandlinger p\u00e5 oppgj\u00f8rstidspunktet, og eventuelt innhente en ny verdivurdering. Bakgrunnen for denne justeringsmekanismen er den betydelige usikkerheten knyttet til byggekostnadene for byarenaen. Ordningen s\u00f8rger for at kontantvederlaget i st\u00f8rre grad sammenfaller med eiendommenes faktiske verdi, sammenlignet med om verdien av byarenaen hadde blitt fastl\u00e5st p\u00e5 opsjonsavtale- tidspunktet. Det f\u00f8lger av dette at det vil v\u00e6re i kommunens interesse at byggekostnadene for byarenaen blir s\u00e5 lave som mulig. Denne interessen ivaretas delvis ved at kommunen, ved inng\u00e5else av kj\u00f8pekontrakten, kan legge f\u00f8ringer for materialvalg og valg av tekniske l\u00f8sninger med mer. I tillegg skal kommunen ha innsyn i prosjektregnskapet for byarenaen, noe som gir kontroll med byggekostnadene. Til slutt skal kontantvederlaget - etter romertall VI - ogs\u00e5 justeres krone for krone for de faktiske kostnadene som medg\u00e5r til etableringen av de offentlige infrastrukturtiltakene prosjektet utl\u00f8ser. Eventuelle offentlige tilskudd til infrastruktur kommer til fradrag i de faktiske kostnadene, og vil dermed \u00f8ke kontantvederlaget krone for krone. Minimumsbel\u00f8p og andre elementer i opsjonsavtalen Partene er gjennom forhandlingene blitt enige om at kontantvederlaget etter alle justeringene nevnt over, aldri kan bli lavere enn 20 mill. kroner. Dette bel\u00f8pet er derfor omtalt som minimumsbel\u00f8pet i opsjonsavtalen. Siden justering av kontantvederlaget og oppgj\u00f8r skjer frem i tid, har opsjonsavtalen bestemmelser om KPI-justering av de verdiene avtalen bygger p\u00e5. Opsjonsavtalen inneholder videre en rett til reforhandling av kontantvederlaget dersom grunnforholdene p\u00e5 eiendommene avviker fra de forutsetningene verdsettelsene bygger p\u00e5. Byggegrunnen best\u00e5r i stor grad av utfyllinger i sj\u00f8, og det er dessuten noe risiko for forurensning i grunnen. Verdsettelsesforetakene har bygd sine kostnadsberegninger p\u00e5 en rapport om grunnforholdene utarbeidet av Smidt & Ingebrigtsen i 2020. Opsjonsavtalen gir ogs\u00e5 kommunen en mulighet til \u00e5 innta i kj\u00f8psavtalen en rett for kommunen til \u00e5 kj\u00f8pe det nye parkeringsanlegget til markedspris innen en n\u00e6rmere avtalt periode. Videre inneholder opsjonsavtalen ogs\u00e5 bestemmelser som har som form\u00e5l \u00e5 sikre at byarenaen blir bygd. Slike bestemmelser skal inntas i kj\u00f8pekontrakten. Eksempler p\u00e5 slike avtalevilk\u00e5r er at kommunen suksessivt overdrar eiendommene i takt med 10 utbyggingstrinnene, regulering av rekkef\u00f8lgen p\u00e5 utbyggingstrinnene, og at NU m\u00e5 stille \u00f8konomisk sikkerhet for prosjektet. Til slutt setter opsjonsavtalen visse frister som sikrer kommunens behov for framdrift i byggeprosjektet. Dersom opsjonen ikke er ut\u00f8vd innen 31.12.2029 faller opsjonsavtalen bort. Etter dette tidspunktet st\u00e5r kommunen fritt til \u00e5 benytte eiendommen p\u00e5 andre m\u00e5ter. Dersom opsjonen ikke er ut\u00f8vd innen 31.12.2027, skal kommunen ha rett til \u00e5 innhente nye verdi- vurderinger av eiendommen. Dette inneb\u00e6rer at avtalen etter dette tidspunktet ikke er l\u00e5st til de 86,2 mill. kronene som n\u00e5 ligger til grunn for opsjonsavtalen. Fagetatens vurdering av opsjonsavtalen: Eiendomsverdien og finansieringsmodellen i prosjektet Som det er redegjort for i fagnotatet, er eiendomsverdien en funksjon av inntektssiden og prosjektkostnadene for det samlede utbyggingsvolumet. Utgangspunktet er en h\u00f8y eiendomsverdi. Samtidig trekker de store kostnadene knyttet til rivning av Bygarasjen, re- etablering av kollektivterminalen og oppf\u00f8ringen av byarenaen verdien ned, s\u00e6rlig fordi byarenaen i seg selv har en negativ verdi. I tillegg nedjusteres markedsprisen, og dermed kontantvederlaget, tilsvarende kostnadene ved \u00e5 opparbeide infrastrukturen som forutsettes gjennom reguleringsplanen. I praksis inneb\u00e6rer dette at kommunen indirekte finansierer b\u00e5de byarenaen og infrastrukturen, ved at markedsprisen\u2013 og dermed kontantvederlaget \u2013 reduseres tilsvarende. Dette er en naturlig konsekvens av verdsettelsesmetodikken, og av at det er kommunen som er selger av eiendommene hvor byarenaen og infrastrukturen skal opparbeides. Ved oppstarten av forhandlingsprosessen ble verdien av de aktuelle eiendommene ansl\u00e5tt til mellom 89 mill. kroner og 350 mill. kroner, mens de n\u00e5 per avtaletidspunktet har en betydelig negativ verdi. Hadde opsjonsavtalen blitt inng\u00e5tt p\u00e5 et tidligere tidspunkt, er det grunn til \u00e5 tro at det kontantvederlaget \u2013 ogs\u00e5 etter justeringen beskrevet ovenfor \u2013 trolig ville v\u00e6rt et st\u00f8rre positivt bel\u00f8p. Tidsforl\u00f8p, markedssituasjon og kontantvederlag Eiendomsavdelingen har forholdt seg til bystyrets f\u00f8ring om \u00e5 prioritere arbeidet slik at byarenaprosjektet kan realiseres snarest mulig. Forhandlingene har v\u00e6rt krevende, b\u00e5de grunnet kompleksiteten i avtalen og n\u00f8dvendige utredninger og avklaringer fra NU sin side. Dette har gjort prosessen tidkrevende, og avtalen er n\u00e5 fremforhandlet i en periode med nedgang i eiendomsmarkedet. Markedsdata per februar 2025 er det tegn til stabilisering og mulig oppgang. Dersom det legges til grunn at reguleringsplanen blir vedtatt med det utbyggingsvolumet som planforslaget og opsjonsavtalen bygger p\u00e5, at infrastrukturkostnadene blir som stipulert, og at ingen av de andre justeringsmekanismene sl\u00e5r inn, s\u00e5 blir kontantvederlaget i utgangspunktet negativt med ca. 286,3 mill. kroner. Imidlertid er kommunen gjennom opsjonsavtalen uansett sikret et kontantvederlag p\u00e5 minimum 20 mill. kroner. Justeringsmekanismene gir rom for at kontantvederlaget kan bli h\u00f8yere, men det er Eiendomsavdelingens vurdering at dette er lite realistisk. NU sitt forslag til reguleringsplan legger opp til et utbyggingsvolum for bolig p\u00e5 52 000 m2 BRA-i. Dette er en h\u00f8y utnyttelse, og den forel\u00f8pige tilbakemeldingen planetaten har gitt til planforslaget, viser at det kan bli utfordrende \u00e5 oppn\u00e5 dette volumet. Det er neppe realistisk at utbyggingsvolumet kan bli h\u00f8yere enn dette ved bearbeidingen av planforslaget, men derimot mer realistisk at volumet blir lavere. Kontantvederlaget blir i s\u00e5 tilfelle ogs\u00e5 lavere. Volumene for de andre utbyggingskategoriene er mer realistiske. Det er en mulighet for at 11 infrastrukturkostnadene og kostnadene ved byggingen av byarenaen blir lavere enn forutsatt, men generelt er nok erfaringen at kostnader i utbyggingsprosjekter snarere blir h\u00f8yere enn forutsatt. P\u00e5 den annen side ligger det en potensiell oppside i parkeringsarealet. Dersom innregulert minimumsvolum blir lavere enn forutsatt, blir ogs\u00e5 kontantvederlaget h\u00f8yere. Samlet sett er likevel fagetatens vurdering at det det skal sv\u00e6rt mye til for at det kontantvederlaget kommunen f\u00e5r blir h\u00f8yere enn minimumsbel\u00f8pet p\u00e5 20 mill. kroner. Tapte leieinntekter og fremtidig usikkerhet Dersom prosjektet gjennomf\u00f8res inneb\u00e6rer det ogs\u00e5 at Bygarasjen rives. Byr\u00e5dsavdeling for finans har opplyst at Bygarasjen i 2024 ga en netto inntekt til bykassen p\u00e5 rundt 90 millioner. Det nye parkeringsanlegget blir eid av NU, og dermed bortfaller disse \u00e5rlige inntektene dersom prosjektet gjennomf\u00f8res. Kommunen har ogs\u00e5 noen mindre inntekter fra utleie av plass til mobilmast p\u00e5 Bygarasjen. Avtalemotpart er Telenor, og inntektene bel\u00f8p seg i 2024 til 43 249 kroner. Ogs\u00e5 disse inntektene bortfaller dersom prosjektet blir gjennomf\u00f8rt. Kontantvederlaget kommunen mottar ved \u00e5 inng\u00e5 en endelig kj\u00f8psavtale forfaller p\u00e5 det tidspunktet vedtak om bygging av byggetrinn 3 foreligger, dvs. n\u00e5r utviklingen av boligene p\u00e5 den s\u00f8ndre delen av Bygarasjetomten starter opp. Det er per n\u00e5 vanskelig \u00e5 ansl\u00e5 n\u00e5r dette tidspunktet inntreffer, men det er grunn til \u00e5 anta dette ligger et betydelig antall \u00e5r fram i tid. Det vil derfor g\u00e5 mange \u00e5r f\u00f8r kommunen mottar oppgj\u00f8ret for salget av eiendommene. Frem til eiendommene erverves av NU, vil imidlertid kommunen oppeb\u00e6re inntektene fra Bygarasjen og Telenor. Ettersom enhetsprisene i opsjonsavtalen er l\u00e5st til verdiene p\u00e5 opsjonsavtaletidspunktet, vil ikke kommunens kontantvederlag p\u00e5virkes av utviklingen i eiendomsmarkedet i perioden fram til oppgj\u00f8rstidspunktet. Dette inneb\u00e6rer at kommunen ikke vil f\u00e5 del i for eksempel \u00f8kte boligpriser eller lavere byggekostnader fram til oppgj\u00f8rstidspunktet, men motsatt vil heller ikke kommunen tape p\u00e5 lavere salgspriser eller h\u00f8yere byggekostnader. Her har NU sitt behov for forutsigbarhet ligget til grunn. I forhandlingene har Eiendomsavdelingen spilt inn en alternativ avtalekonstruksjon hvor NU f\u00e5r en opsjon p\u00e5 kj\u00f8p av eiendommene, men at verdsettelsen av eiendommene f\u00f8rst skjer p\u00e5 tidspunktet for innl\u00f8sningen av opsjonen. Dette har ikke v\u00e6rt en aktuell l\u00f8sning for NU. NU har store kostnader med reguleringsarbeidet, og har blant annet av den grunn \u00f8nsket en sterkere forpliktelse fra kommunens side, tidligere enn etter vedtatt reguleringsplan. Dette var ogs\u00e5 bakgrunnen for NU sitt \u00f8nske om bystyrets prinsippvedtak om salg i sak 218/20. Det er per n\u00e5 heller ikke mulig \u00e5 si noe om n\u00e5r parkeringsanlegget blir revet, og byarenaen og de \u00f8vrige elementene i prosjektet blir ferdigstilt. Frister for n\u00e5r rive- og byggearbeidene skal skje, vil f\u00f8rst stilles i kj\u00f8psavtalen dersom NU ut\u00f8ver opsjonen. Det er en risiko for at prosjektet ikke blir gjennomf\u00f8rt selv om kommunen inng\u00e5r opsjonsavtalen. Som nevnt skyldes det at det er en forutsetning for inng\u00e5else av endelig kj\u00f8psavtale at bystyret vedtar en reguleringsplan for prosjektet. Videre har NU en frist p\u00e5 12 m\u00e5neder fra reguleringsvedtak foreligger til \u00e5 tiltre opsjonen. NU m\u00e5 i denne perioden vurdere inntektspotensialet i prosjektet, og da avgj\u00f8re om prosjektet er regningssvarende i lys av reguleringsplanen. Videre p\u00e5pekes at det er en risiko for at prosjektet ikke blir gjennomf\u00f8rt, helt eller delvis, ogs\u00e5 etter at det er inng\u00e5tt en kj\u00f8pekontrakt. Byggeprosjektet kan av ulike grunner stoppe opp, herunder som f\u00f8lge av konkurs p\u00e5 utbyggersiden. Som nevnt i delen om minimumsbel\u00f8p og andre elementer i opsjonsavtalen har kommunen s\u00e5 langt det har v\u00e6rt mulig fors\u00f8kt \u00e5 sikre kommunens interesser, ved at det i kj\u00f8pekontrakten skal inntas vilk\u00e5r om blant annet suksessiv eiendomsoverdragelse og sikkerhetsstillelse. Kommunens interesser i dette skulle ideelt sett v\u00e6rt sikret ved en bankgaranti, men kostnadene med en 12 slik garanti ville blitt s\u00e5 omfattende at dette i praksis ikke lar seg gj\u00f8re. Eiendomsavdelingen har ikke foretatt noen vurdering av prosjektets gjennomf\u00f8rbarhet utover dette. Alternative l\u00f8sninger Dersom kommunen velger \u00e5 ikke inng\u00e5 opsjonsavtalen, men i stedet velger en annen utnyttelse av Trekanttomten hvor byarenaen er planlagt bygd, for eksempel til boligform\u00e5l, vil ogs\u00e5 verdiene av eiendommene bli en helt annen. Imidlertid er et vesentlig element ved den politiske behandlingen av opsjonsavtalen den tidligere nevnte begrensningen sameieavtalen gir for byutviklingen i omr\u00e5det. Etter sameieavtalens \u00a7 6 forutsetter en annen bruk av parkeringsanlegget enn til parkeringsform\u00e5l, enstemmighet blant sameierne. Olav Thon Gruppen er eier av de seksjonene som utgj\u00f8r Bergen storsenter. Rivning eller ombygging av parkeringsanlegget med det form\u00e5l \u00e5 benytte dette til et annet form\u00e5l, er alts\u00e5 avhengig av at Olav Thon Gruppen gir samtykke til dette. Olav Thon Gruppen er medeier i NU, og vil gi slikt samtykke dersom prosjektet realiseres. Det er ikke kjent hvordan Olav Thon Gruppen i framtiden vil stille seg til \u00e5 gi et slikt samtykke dersom kommunen n\u00e5 ikke inng\u00e5r den framforhandlede opsjonsavtalen. Alternativt m\u00e5 kommunen, dersom kommunen i framtiden \u00f8nsker en annen bruk av parkeringsanlegget, men Olav Thon Gruppen ikke gir samtykke, g\u00e5 til ekspropriasjon av Olav Thon Gruppens rettighet med hjemmel i eksisterende eller ny reguleringsplan. Det er alts\u00e5 en risiko for at eksisterende bruk av Bygarasjen blir l\u00e5st i uoverskuelig framtid dersom kommunen velger \u00e5 ikke inng\u00e5 opsjonsavtalen om kommunen ikke g\u00e5r til ekspropriasjon. Et alternativ til inng\u00e5elsen av opsjonsavtalen kunne v\u00e6rt at en annen privat akt\u00f8r, eller kommunen selv, st\u00e5r for bygging av en byarena p\u00e5 Trekanttomten. \u00d8konomisk sett vil likevel disse alternativene langt p\u00e5 vei bli de samme for kommunen. Byggingen av byarenaen er et underskuddsprosjekt, s\u00e5 en privat akt\u00f8r ville m\u00e5tte f\u00e5 dekket inn deler av kostnadene fra kommunen, og kommunen m\u00e5tte selv ha finansiert prosjektet dersom kommunen var byggherre. Dersom opsjonsavtalen inng\u00e5s med NU, er det tilsvarende kommunen som delfinansierer arenaen i form reduksjonen i kontantvederlaget. Ovennevnte vurderinger har som forutsetning at kommunen eller en privat utvikler ikke finner alternative finansieringsmuligheter for byarenaen, enten i form av statlige, andre offentlige, eller private tilskudd. Eiendomsavdelingen har ikke unders\u00f8kt mulighetene for alternativ finansiering av en ny byarena, da bestillingen til avdelingen har v\u00e6rt \u00e5 fremforhandle en opsjonsavtale med NU. Fagetatens anbefaling: Eiendomsavdelingen har ovenfor gitt sin vurdering av, og beskrevet de \u00f8konomiske sidene ved, opsjonsavtalen, samt gjort rede for de usikkerhetene som knytter seg til realiseringen av prosjektet. Det er stor sannsynlighet for at kommunens vederlag for salget av eiendommene ikke vil bli st\u00f8rre enn 20 mill. kroner, samtidig som en betydelig inntektskilde fra Bygarasjen vil falle bort. Inng\u00e5elsen av opsjonsavtalen vil kunne medf\u00f8re byutvikling p\u00e5 Nyg\u00e5rdstangen, med en ny byarena og rivning av Bygarasjen. Det er langt fra gitt at denne byutviklingen vil kunne skje uten at Olav Thon Gruppen er p\u00e5 utviklersiden. Ved dette fremlegges sakens sp\u00f8rsm\u00e5l til videre behandling, herunder om den aktuelle byutviklingen som muliggj\u00f8res gjennom opsjonsavtalen er \u00f8nskelig hensett til de \u00f8konomiske sidene ved eiendomssalget. \u00d8konomiske konsekvenser: Inng\u00e5else av opsjonsavtalen per se, f\u00e5r ingen direkte \u00f8konomiske konsekvenser. Som det fremg\u00e5r av saksfremstillingen og fagetatens vurdering av opsjonsavtalen, vil det v\u00e6re i tilknytning til reguleringsplanarbeidet, at kostnader vil kunne p\u00e5l\u00f8pe, og da n\u00e6rmere bestemt 13 i form av 10 mill. kroner i reguleringskostnader, jfr. byr\u00e5dssak 218/20 om fordeling av reguleringskostnader. De \u00f8konomiske mekanismene knyttet til inntektssiden i opsjonsavtalen trer f\u00f8rst i kraft ved innl\u00f8sning av opsjonen og inng\u00e5else av den endelige kj\u00f8pekontrakten. Som Eiendomsavdelingen p\u00e5peker i sin vurdering, forfaller kontantvederlaget til betaling f\u00f8rst n\u00e5r utbyggingen av boliger i byggetrinn 3 igangsettes. Dette tidspunktet antas \u00e5 ligge mange \u00e5r frem i tid. Videre vurderer Eiendomsavdelingen det som lite sannsynlig at kontantvederlaget vil overstige minimumsbel\u00f8pet p\u00e5 20 millioner kroner, gitt den usikkerheten som preger prosjektet. Selv om kommunen, gjennom reguleringsplanen, i stor grad p\u00e5virker forutsetningene for beregning av netto tomteverdi, skal det \u2013 basert p\u00e5 de verdiene opsjonsavtalen n\u00e5 bygger p\u00e5 \u2013 betydelig endringer til f\u00f8r justeringsmekanismene utl\u00f8ser en \u00f8kning utover minimumsvederlaget. En mer n\u00e6rliggende og sikrere \u00f8konomisk konsekvens av at det inng\u00e5s en endelig kj\u00f8pekontrakt, er bortfallet av parkeringsplasser i Bygarasjen. Selv om tidspunktet for riving ikke er fastsatt, vil det inng\u00e5 i et tidlig byggetrinn. Dette vil f\u00f8re til bortfall av parkeringsinntekter, som i 2025 er budsjettert til 105 millioner kroner \u00e5rlig. F\u00f8r rivingskostnader p\u00e5 anslagsvis 100 millioner kroner, er eiendomsverdien av de planlagte underjordiske parkeringsplassene vurdert til om lag -250 millioner kroner av Newsec og Malling & Co. Dette bel\u00f8pet er trukket fra i eiendomsverdien og dermed ogs\u00e5 i kontantvederlaget, fordi utviklingsverdien er negativ. Bortfallet av parkeringsplassene har derfor en dobbel negativ effekt for kommunen: \u00e9n direkte, gjennom tapte inntekter, og \u00e9n indirekte, gjennom redusert eiendomsverdi og lavere kontantvederlag. N\u00e5r det gjelder parkeringsanlegget, s\u00e5 gir opsjonsavtalen kommunen i en fremtidig kj\u00f8psavtale en mulighet til \u00e5 sikre rett til \u00e5 kj\u00f8pe det nye anlegget til markedspris innen en n\u00e6rmere avtalt periode. Det er tidligere i saken vist til at parkeringsplassene i det nye anlegget skal leies ut, ikke selges til beboere. Utover dette foreligger det imidlertid ingen indikasjoner p\u00e5 hva som konkret vil danne grunnlag for en eventuell vurdering av markedsverdien av parkeringsanlegget dersom kommunen skulle \u00f8nske \u00e5 benytte seg av denne retten. Av mangel p\u00e5 bedre alternativer, er dagens bygarasje vurdert \u00e5 kunne gi en god pekepinn p\u00e5 en mulig transaksjonsverdi for det nye parkeringsanlegget. P\u00e5 denne bekgrunn innhentet kommunen i mars i \u00e5r en verdivurdering av Bygarasjen fra Newsec. Verdivurdering, som f\u00f8lger som vedlegg til saken, tar utgangspunkt i budsjetterte tall for 2025, og ansl\u00e5r en markedsverdi av Bygarasjen \u2013 som den st\u00e5r \u2013 til rett i underkant av 2 milliarder kroner. Samtidig m\u00e5 det tas h\u00f8yde for at Bergen kommune, som en stor offentlig parkeringsakt\u00f8r, har en betydelig prisregulerende effekt p\u00e5 parkering i sentrum. Resultatet er at prisniv\u00e5et p\u00e5 sentrumsn\u00e6r parkering i Bergen er lavere enn i andre st\u00f8rre byer med mindre kommunalt eierskap. Et eierskifte fra kommunalt til privat \u2013 slik det legges opp til i byarenaprosjektet - vil trolig over et par \u00e5rs tid medf\u00f8re at parkeringsprisene i sentrum \u00f8ker betydelig. Newsec ble derfor ogs\u00e5 bedt om \u00e5 se hen til st\u00f8rre byer og gj\u00f8re en verdivurdering Bygarasjen basert p\u00e5 mer markedstilpassede parkeringspriser. I det scenariet ansl\u00e5r Newsec en markedsverdi av Bygarasjen p\u00e5 omkring 3 milliarder kroner. Veldig forenklet kan det se ut som om kommunen gir fra seg to eiendommer og mottar et moderat kontantvederlag, samt en byarena til 1,5 milliarder kroner og annen byutvikling i omr\u00e5det. Samtidig viser de elementene som er dr\u00f8ftet over at den \u00f8konomiske realiteten av byarenaprosjektet er mer sammensatt og nyansert enn det fremkommer av en overfladisk vurdering. 14 Som det fremg\u00e5r av Eiendomsavdelingens vurdering av opsjonsavtalen, er det i praksis kommunen som indirekte betaler for b\u00e5de byarena, infrastrukturen og underskuddet knyttet til andre arealtyper, gjennom nedjustering av eiendomsverdien og derigjennom kontantvederlaget. Basert p\u00e5 de verdivurderinger som foreligger i saken utgj\u00f8r dette omkring 1 milliard kroner. P\u00e5 toppen av dette kommer den faktiske markedsverdien av Bygarasjen, ansl\u00e5tt til mellom 2 og 3 milliarder kroner, som ogs\u00e5 tilfaller prosjektet n\u00e5r anlegget rives og eierskapet overf\u00f8res til privat akt\u00f8r. Samlet inneb\u00e6rer dette at Bergen kommunes faktiske \u00f8konomiske bidrag til prosjektet er en betydelig sum. Byr\u00e5dets vurdering og anbefaling/konklusjon: Byr\u00e5det har i Klosterhagenerkl\u00e6ringen sl\u00e5tt fast at vi vil sikre fremdrift for etablering av en byarena i Bergen. Denne saken representerer et mulig gjennombrudd i arbeidet med \u00e5 realisere den etterlengtede byarenaen som byen har ventet p\u00e5 i over 20 \u00e5r. Samtidig \u00e5pner prosjektet for en helhetlig transformasjon av Nyg\u00e5rdstangen \u2013 et sentralt og strategisk viktig omr\u00e5de i byen. Gjennom et tett samarbeid med private utbyggere, f\u00e5r kommunen her mulighet til \u00e5 utl\u00f8se b\u00e5de byutvikling og nye idretts- og kulturfunksjoner i hjertet av Bergen \u2013 til tross for at vi ikke selv har \u00f8konomiske mulighet til \u00e5 finansiere en byarena p\u00e5 egen h\u00e5nd. Prosjektet inneb\u00e6rer en privatfinansiert byarena, i tr\u00e5d med tidligere vedtak i bystyret, og tilf\u00f8rer byen funksjoner som boliger, barnehage og n\u00e6ringsarealer, i et omr\u00e5de som i dag preges av trafikk, parkering og fysiske barrierer. Det vil styrke sentrum som regionalt tyngdepunkt og fremme en tettere, mer urban og b\u00e6rekraftig utvikling. En innend\u00f8rs byarena vil dessuten \u00e5pne for hel\u00e5rig bruk, og gj\u00f8re Bergen i stand til \u00e5 arrangere st\u00f8rre konserter og idrettsbegivenheter ogs\u00e5 i vinterhalv\u00e5ret. Dette vil ytterligere befeste Bergens posisjon som arrangementsby, b\u00e5de nasjonalt og internasjonalt. Byr\u00e5det vurderer at dette samlet kan gi positive ringvirkninger for reiseliv, handel og n\u00e6ringsliv - selv om det ikke foreligger konkrete samfunns\u00f8konomiske beregninger. Samtidig stiller saken kommunen overfor krevende avveiinger. Kommunen legger med denne avtalen til rette for at sentrale kommunale eiendommer kan overf\u00f8res til privat utvikling, mot et kontantvederlag som \u2013 gitt dagens forutsetninger \u2013 kan bli s\u00e5 lavt som 20 millioner kroner. I tillegg fraskriver kommunen seg b\u00e5de direkte leieinntekter og fremtidige utviklingsverdier, og reduserer dermed sitt \u00f8konomiske og strategiske handlingsrom i et omr\u00e5de med stort utviklingspotensial. Videre inneb\u00e6rer prosjektet at kommunen gir fra seg parkeringsplassene i Bygarasjen. I dag genererer denne \u00e5rlige inntekter p\u00e5 over 90 millioner kroner, midler som bidrar til finansieringen av byens velferdstjenester. Dette inneb\u00e6rer en reell avveiing mellom hensyn som trekker i ulik retning. P\u00e5 den ene siden st\u00e5r \u00f8nsket om \u00e5 realisere en byarena og tilrettelegge for byutvikling i et sentralt omr\u00e5de. P\u00e5 den andre siden st\u00e5r hensynet til god bruk av fellesskapet eiendommer, inntekter og verdier. Det er ikke tvil om at prosjektet kan gi store positive effekter for byen, men det inneb\u00e6rer ogs\u00e5 betydelige kostnader og risiko for kommunen. Det er likevel byr\u00e5dets vurdering at dette trolig er den eneste realistiske m\u00e5ten \u00e5 f\u00e5 til b\u00e5de den \u00f8nskede byutviklingen i denne delen av sentrum og en byarena. Det er viktig \u00e5 v\u00e6re tydelig p\u00e5 kommunens bidrag inn i prosjektet - men ogs\u00e5 \u00e5 erkjenne dette ikke ville v\u00e6rt gjennomf\u00f8rbart uten et tett samarbeid med private akt\u00f8rer. Byr\u00e5det erkjenner at prosjektet ikke gir \u00f8konomisk gevinst for kommunen isolert sett, men mener likevel at den samlede samfunns\u00f8konomiske gevinsten kan bli betydelig - gjennom nye arbeidsplasser, \u00f8kt aktivitet i sentrum og brede ringvirkninger for byens n\u00e6rings- og kulturliv. Byr\u00e5det har etter en samlet og grundig vurdering derfor landet p\u00e5 \u00e5 gi en positiv innstilling i saken. 15 Begrunnelse for framleggelse til bystyret: Bystyrets vedtak av 24.06.2020 i sak 218/20: Byarena p\u00e5 Nyg\u00e5rdstangen: Forpliktelse til salg av eiendom dersom vilk\u00e5rene blir oppfylt, jfr. saksfremstillingen. Byr\u00e5det innstiller til bystyret \u00e5 fatte f\u00f8lgende vedtak: Bystyret tiltrer den fremlagte opsjonsavtalen med Nyg\u00e5rdstangen Utvikling AS, og gir byr\u00e5det fullmakt til \u00e5 inng\u00e5 avtalen. Dato: 20. mai 2025 Christine B. Meyer Jacob M\u00e6hle Byr\u00e5dsleder Byr\u00e5d for finans Dokumentet er godkjent elektronisk. Vedlegg: Fagnotat av 7. mars 2025 Opsjonsavtalen med vedlegg Notat eiendomsforhold Verdivurdering fra Newsec datert 07.02.2025 Verdivurdering fra Malling datert 21.11.2024 Verdivurdering fra Newsec datert 22.06.2021 Verdivurdering fra Malling av mai 2022 Verdivurdering fra Newsec datert 31.03.2025 16 "
}