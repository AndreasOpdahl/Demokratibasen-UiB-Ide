{
  "dokument_id": "c839b317-dc42-576f-881d-d91e6cf5c559",
  "doc_type": "case_attachment",
  "kommune": 4601,
  "tittel": "Stadfesting gnr 271 bnr 9 klagesak",
  "url": "https://bergen.kommune.no/politikere-utvalg/api/fil/bk360/9862277/Stadfesting-gnr-271-bnr-9-klagesak",
  "tekst": " V\u00e5r dato: V\u00e5r ref: 08.01.2024 2023/14061 Deres dato: Deres ref: \u00d8ystein Midtun Saksbehandler, innvalgstelefon Gamle Vaksdalsvegen 53 Silje S\u00e6vik B\u00f8e, 5557 2125 5263 TRENGEREID Bergen kommune, gbnr. 271/9, Trengereidbrekka 37, flytebrygge Vi viser til oversending fra Bergen kommune, som gjelder klage p\u00e5 kommunens vedtak av 01.03.2023. Klagen er rettidig, og vilk\u00e5rene for \u00e5 behandle saken er oppfylt. Vi beklager lang saksbehandlingstid. Vedtak Statsforvalteren i Vestland stadfester Bergen kommune sitt vedtak av 01.03.2023, sak 22/28918. Bakgrunn for saken Bygningsmyndighetene ga den 01.03.2023 tillatelse til etablering av flytebrygge p\u00e5 4x12 meter og landgang med en bredde p\u00e5 ca. 1 meter i tilknytning til eksisterende naust. I tillatelsen ble det gitt dispensasjon fra Kommuneplanens arealdel (KPA 2018) \u00a7 3.1 om plankrav, \u00a7 6.1.1 om byggegrense langs sj\u00f8 og \u00a7 28.5 arealform\u00e5let havn, jf. plan- og bygningsloven \u00a7 19-2, jf. pbl \u00a7 19-1. Tiltakshaver er Stian Fondenes Dybberg og ansvarlig s\u00f8ker er Sivilingeni\u00f8r Atle Sundal. Vedtaket ble den 21.03.2023 p\u00e5klaget av deg som eier av naboeiendommen gbnr. 271/1. I klagen anf\u00f8rer du at vedtaket er bygget p\u00e5 faktafeil, at det er flere forhold som ikke er opplyst om eller vurdert, og at kommunen ikke har gjort grundige nok unders\u00f8kelser. Du anf\u00f8rer at tillatelsen er i strid med privatrettslige rettigheter. Du viser til en servitutt om strandrett p\u00e5 eiendommen. Videre er du bekymret for hvordan tiltaket vil p\u00e5virke tinglyst tilkomst til ditt naust, som ligger rett nord for Trengereidbrekka 41. Du viser videre til at tiltakshaver fester de to naustene som er lokalisert ved den oms\u00f8kte flytebryggen p\u00e5 BaneNors eiendom, og stiller sp\u00f8rsm\u00e5l ved eierforholdene og hvem som kan s\u00f8ke om tiltak. N\u00e5r det gjelder tilkomst til naustene og flytebryggen, viser du til at det er opplyst at tiltakshaver kan g\u00e5 ned til naustene. Dette ville det ikke v\u00e6rt anledning til dersom du gjerdet inn eget omr\u00e5de. Du viser videre til grunnboken, der det g\u00e5r frem en bestemmelse om plikt til \u00e5 fjerne midlertidig oppsatt naust n\u00e5r bygningsr\u00e5det forlanger det. Du viser videre til at det fremg\u00e5r av s\u00f8knaden at flytebryggen skal v\u00e6re festet ca. 0,5 meter inn p\u00e5 kaien. Du anf\u00f8rer at dette ikke er en kai og aldri har v\u00e6rt det, men brakkegrunn som i sin tid ble E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Statens hus, Kaigaten 9, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/6 benyttet av jernbanen. Det er ogs\u00e5 derfor for grunt til at b\u00e5ter kan fort\u00f8ye der, og det har aldri ment \u00e5 v\u00e6re en kai. Det er dermed faktafeil \u00e5 kalle det en kai. Du anf\u00f8rer videre at naustene er ulovlige og at det ikke er riktig at omr\u00e5det har mange naust. Du sier at det ikke er lovlige flytebrygger i omr\u00e5det, men at det er lagt ut ulovlige flytebrygger og andre flytende konstruksjoner som har v\u00e6rt gjenstand for tilsyn. Det er kun en kai i omr\u00e5det som er lovlig, og denne ligger utenfor gbnr. 271/2. Du anf\u00f8rer at \u00e5 gi dispensasjon for flytebrygge til naust som ikke er lovlig, vil v\u00e6re ulovlig og urimelig, og ha uheldige presedensvirkninger. Du mener videre at det er uriktig \u00e5 si at man ved \u00e5 gi dispensasjon til flytebrygge tilf\u00f8rer noe som er vanlig i omr\u00e5det. Du er videre bekymret for at tillatelsen til \u00e5 legge ut flytebrygge kan v\u00e6re et springbrett til et utleieomr\u00e5de/ en marina. Vi viser ellers til klagen. Bymilj\u00f8etaten ga uttalelse i saken den 20.02.2023, og frar\u00e5det ikke dispensasjon for flytebrygge. Utvalg for milj\u00f8 og byutvikling behandlet saken i m\u00f8te den 31.08.2023, sak 304/23. Klagen ble ikke tatt til f\u00f8lge, og saken er oversendt til Statsforvalteren i Vestland for endelig avgj\u00f8relse. N\u00e5r det gjelder bakgrunnen for saken ellers, viser vi til dokumentene i saken. Vi forutsetter at partene er kjent med disse. Statsforvalteren finner at saken er tilstrekkelig opplyst, jf. forvaltningsloven (fvl.) \u00a7 33 siste ledd. Regelverk og plangrunnlag Statsforvalteren er delegert myndighet til \u00e5 avgj\u00f8re klager som gjelder enkeltvedtak etter plan- og bygningsloven, jf. plan- og bygningsloven (pbl.) \u00a7 1-9 femte ledd og rundskriv T-2/09 fra Kommunal- og distriktsdepartementet. Forvaltningsloven gjelder for Statsforvalterens behandling av saken, se pbl. \u00a7 1-9. Statsforvalteren kan pr\u00f8ve alle sider av vedtaket som er p\u00e5klaget, og ta hensyn til nye omstendigheter, jf. fvl. \u00a7 34. Statsforvalteren skal som klageinstans legge stor vekt p\u00e5 hensynet til det kommunale selvstyret ved pr\u00f8ving av det frie skj\u00f8nn, jf. fvl. \u00a7 34 andre ledd. Etter fvl. \u00a7 34 kan klageinstansen selv treffe nytt vedtak i saken eller oppheve kommunens vedtak og sende saken tilbake for ny eller delvis ny behandling. Regler om dispensasjon Etter plan- og bygningsloven \u00a7\u00a7 11-6 er kommuneplan juridisk bindende for nye tiltak eller utvidelse av eksisterende tiltak. Tiltak som er i strid med plan eller bestemmelser i plan- og bygningsloven, kan bare tillates dersom det blir gitt dispensasjon fra bestemmelsene tiltaket strider mot, se pbl. kapittel 19. Kommunen kan med hjemmel i pbl. \u00a7 19-2 gi dispensasjon fra bestemmelser gitt i eller i medhold av plan- og bygningsloven. Etter \u00a7 19-2 kan det ikke gis dispensasjon dersom hensynene bak bestemmelsen det blir dispensert fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. I tillegg m\u00e5 fordelene ved \u00e5 gi dispensasjon v\u00e6re klart st\u00f8rre enn ulempene etter en samlet vurdering. Vilk\u00e5rene i pbl. \u00a7 19-2 er rettslige vurderingstemaer, ikke et kommunalt skj\u00f8nn. Det er derfor ikke adgang til \u00e5 legge nevneverdig vekt p\u00e5 hensynet til det lokale selvstyret. Dispensasjon krever begrunnet s\u00f8knad. Begrunnelsen for \u00e5 dispensere skal etter forvaltningspraksis v\u00e6re spesiell og gjelde s\u00e6rlig for tiltaket, og kommunen skal ikke dispensere ut fra mer generelle vurderinger. Privatrettslige forhold Side: 3/6 Plan- og bygningsloven \u00a7 21-6 sier f\u00f8lgende om privatrettslige forhold: \u00abMed mindre annet f\u00f8lger av loven her, skal bygningsmyndighetene ikke ta stilling til privatrettslige forhold ved behandling av s\u00f8knad om tillatelse. En s\u00f8knad skal avvises dersom det fremst\u00e5r som \u00e5penbart for bygningsmyndighetene at tiltakshaver ikke har de privatrettslige rettigheter s\u00f8knaden forutsetter [...]. Forvaltningsloven kapittel VI om klage og omgj\u00f8ring gjelder ikke for bygningsmyndighetenes avgj\u00f8relser om ikke \u00e5 ta stilling til privatrettslige forhold.\u00bb Det er ikke klagerett p\u00e5 bygningsmyndighetens avgj\u00f8relse om ikke \u00e5 ta stilling til privatrettslige forhold, jf. pbl. \u00a7 21-6 andre ledd.1 Planstatus Eiendommen er ikke regulert. I KPA 2018 er eiendommen vist som Bebyggelse og anlegg - \u00d8vrig byggesone, og sj\u00f8omr\u00e5det er avsatt til havn. Eiendommen ligger innenfor hensynssone funksjonell strandsone. Eiendommen og sj\u00f8arealet inng\u00e5r i Kulturminnegrunnlag for kommunedelplan for kystsonen og Kulturminnegrunnlag for deler av Trengereid, Risnes m.m., som ble laget i forbindelse med ny E16. Det er ikke regulert inn hensynssoner i reguleringsplan eller i KPA 2018. Statsforvalterens vurdering Anf\u00f8rsler om privatrettslige forhold Bygningsmyndighetene skal i utgangspunktet ikke ta stilling til privatrettslige forhold, men skal avvise s\u00f8knaden dersom det er \u00ab\u00e5penbart\u00bb at tiltakshaver ikke har rett til \u00e5 gjennomf\u00f8re tiltaket, jf. pbl. \u00a7 21-6 f\u00f8rste ledd. Du anf\u00f8rer at tillatelsen til flytebryggen er i strid med private rettigheter om strandrett og tilkomstrett, og stiller sp\u00f8rsm\u00e5l om eierforhold og bestemmelser i grunnboken. Kommunen vurderer at det er ingen forhold som er fremlagt i saken som medf\u00f8rer at det er \u00e5penbart at flytebryggen kommer i konflikt med privatrettslige rettigheter eller at tiltakshaver ikke har de privatrettslige rettigheter som s\u00f8knaden forutsetter, jf. pbl. \u00a7 21-6. Vi viser til at det etter lovendring, som tr\u00e5dte i kraft 11.05.2021, ikke er klagerett p\u00e5 kommunens avgj\u00f8relse om ikke \u00e5 avvise en s\u00f8knad p\u00e5 bakgrunn av anf\u00f8rsler om privatrettslige forhold. Den nye regelen inneb\u00e6rer at dersom kommunen f\u00f8rst har tatt en s\u00f8knad til behandling, kan ikke (lenger) anf\u00f8rsler om manglende private rettigheter overpr\u00f8ves, verken ved forvaltningsklage eller omgj\u00f8ring utenfor klagesak.2 Statsforvalteren kan dermed ikke overpr\u00f8ve anf\u00f8rsler knyttet til manglende privatrettslige forhold i saken her. N\u00e5r det gjelder anf\u00f8rsel om parkering og tilkomst til naustene, viser vi til at tilkomst til naustene er vurdert som sikret i tidligere byggesak, og at dette ikke skal vurderes p\u00e5 nytt i saken her, jf. pbl. \u00a7\u00a7 27-4 og 30-4.3 N\u00e5r det gjelder antallet parkeringsplasser, g\u00e5r det frem av sakens opplysning at denne situasjonen er uendret. Eventuelle tvister eller endringer i tilkomsten til naustene er privatrettslige forhold som bygningsmyndighetene ikke skal ta stilling til, og som m\u00e5 l\u00f8ses av partene selv. Som kommunen sier, vil ogs\u00e5 eventuell oppsetting av gjerder/ porter i strandsonen v\u00e6re s\u00f8knadspliktig, og kan komme i konflikt med bestemmelser i friluftsloven. 1 Lovendring i kraft 11.05.2021, jf. LOV-2021-05-11-37 V nr. 1 2 Se Prop. 64 L (2020-2021) s. 82-83, jf. pkt. 5.5.4 i proposisjonen. 3 Se TUDEP-2020-3814-4 pkt 2, sp\u00f8rsm\u00e5l 2. Side: 4/6 Statsforvalteren understreker at det er tiltakshaver som har ansvaret og risikoen for at de n\u00f8dvendige rettigheter som s\u00f8knaden forutsetter foreligger, dersom man benytter seg av tillatelsen. Uenighet om privatrettslige forhold m\u00e5 l\u00f8ses av partene selv eller ved hjelp av domstolene. Dispensasjon Det er s\u00f8kt om og gitt dispensasjon fra KPA 2018 \u00a7 3.1 om plankrav, \u00a7 6.1.1 om byggegrense langs sj\u00f8 og \u00a7 28.5 arealform\u00e5let havn, jf. pbl \u00a7 19-2, jf. pbl. \u00a7 19-1. Hensynene bak plankravet er \u00e5 sikre en helhetlig, bred og grundig vurdering av arealbruken i et bestemt omr\u00e5de, der offentlige myndigheter, grunneiere og andre ber\u00f8rte f\u00e5r anledning til \u00e5 fremme sine synspunkter i prosessen frem mot reguleringsvedtaket. Videre er hensyn bak plankravet \u00e5 avklare overordnede forhold som infrastruktur, gr\u00f8ntomr\u00e5der mm f\u00f8r utbygging tillates. Hovedhensynene bak byggegrense langs sj\u00f8 er \u00e5 verne strandsonen mot byggetiltak og terrenginngrep for \u00e5 ivareta natur- og kulturmilj\u00f8, tilgang til sj\u00f8, friluftsliv, landskap og andre allmenne interesser. Arealform\u00e5let havn omfatter kai, havneterminaler, havnelager, molo og navigasjonsinstallasjoner, og skal sikre offentlige havneform\u00e5l knyttet til st\u00f8rre b\u00e5ter og skip. Det g\u00e5r frem av opplysningene i saken at omr\u00e5det er avsatt til havn med tilknytning til bebyggelse rundt den f\u00f8rste store industrioppbyggingen, og fra senere faser i n\u00e6ringsvirksomheten p\u00e5 Trengereid. Du anf\u00f8rer at naustene og kaien som den oms\u00f8kte flytebryggen skal etableres i tilknytning til, ikke er godkjent. Kommunen sier til dette at det har v\u00e6rt en tilsynssak p\u00e5 eiendommen, der det ble avgjort at de fire naustene i klynge i bakkant av den oms\u00f8kte flytebryggen er godkjent/ lovlig. Ogs\u00e5 kaien/ bryggen i front av naustene ble vurdert som godkjent/lovlig. Statsforvalteren legger dermed til grunn at naustene i bakkant av den oms\u00f8kte flytebryggen er lovlige. N\u00e5r det gjelder din anf\u00f8rsel om bestemmelse i grunnboken om plikt til \u00e5 fjerne midlertidig oppsatt naust n\u00e5r bygningsr\u00e5det forlanger det, viser vi til at kommunen opplyser at det for nabonaustet er tatt inn et slikt vilk\u00e5r i tillatelsen, men at det ikke er tatt inn tilsvarende vilk\u00e5r i tillatelsen for de aktuelle naustene i bakkant av flytebryggen. Vi har ikke merknader til kommunens vurdering av at dette uansett ikke vil p\u00e5virke avgj\u00f8relsen i saken. Du anf\u00f8rer at det er uriktig opplyst i s\u00f8knaden at omr\u00e5det har mange naust, og sier at det kun er en kai i omr\u00e5det som er lovlig. Du mener at det dermed ikke er riktig \u00e5 si at man med en dispensasjon til flytebrygge tilf\u00f8rer noe som er vanlig i omr\u00e5det. Kommunen opplyser imidlertid at de har gjort unders\u00f8kelser av flyfoto og skr\u00e5foto av omr\u00e5det f\u00f8r vedtaket ble fattet, og at det ikke er tatt utgangspunkt i at flytebrygge/ konstruksjon i n\u00e6rheten, som det har v\u00e6rt en ulovlighetssak om, er lovlig oppf\u00f8rt. Det er i vedtaket derimot vurdert at plasseringen ikke vil komme i konflikt med kaianlegg i havneomr\u00e5det, og tatt utgangspunkt i at sj\u00f8linjen i omr\u00e5det i stor grad er ubebygd. Slik vi kan se det, er saken tilstrekkelig opplyst, jf. fvl. \u00a7 17. Det g\u00e5r frem av opplysningene i saken at flytebryggen skal plasseres helt i utkanten av havneomr\u00e5det mot nord\u00f8st, og ikke vil komme i konflikt med kaianlegg i havneomr\u00e5det eller p\u00e5virke hensynet til den egenartede bebyggelsesstrukturen p\u00e5 Trengereid. Videre er det tale om etablering av en flytebrygge p\u00e5 4x12 meter med landgang, i tilknytning til eksisterende kai og naust. Tiltaket vil tilknyttes naust som allerede er lovlig etablert i strandsonen. Sj\u00f8linjen i omr\u00e5det og boligomr\u00e5det rundt er i liten grad bebygd, og det er mindre press p\u00e5 strandsonen i dette omr\u00e5det enn i de sentrale delene av Bergen, jf. Statlige planretningslinjer for differensiert forvaltning av strandsonen langs sj\u00f8 (2021). Vi har dermed ikke vesentlige merknader til kommunens vurdering av at tiltaket vil Side: 5/6 ha liten negativ konsekvens for natur, landskap og friluftsliv. Vi legger til grunn at b\u00e5tbruk er naturlig i omr\u00e5det som f\u00f8lge av arealform\u00e5let havn. Videre g\u00e5r det frem av kommunens vurdering at tiltaket ikke vil v\u00e6re et fysisk og visuelt hinder for allmennhetens tilgjengelighet, heller ikke fra sj\u00f8. Det g\u00e5r ogs\u00e5 frem av Bymilj\u00f8etatens vurdering at jernbaneskinnene i bakkant av naustomr\u00e5det er en naturlig barriere, som trolig reduserer allmennhetens ferdsel og tilkomst til sj\u00f8en i omr\u00e5det. Det overnevnte tilsier ogs\u00e5 at tiltaket i liten grad ber\u00f8rer forhold som b\u00f8r avklares i reguleringsplan. N\u00e5r det gjelder anf\u00f8rsel om at tillatelsen til flytebryggen kan v\u00e6re en start p\u00e5 at omr\u00e5det skal kunne nyttes til utleie/ marinaomr\u00e5de, viser vi til at vedtaket gjelder den oms\u00f8kte flytebryggen. Eventuelle etterf\u00f8lgende s\u00f8knader m\u00e5 vurderes p\u00e5 nytt og selvstendig grunnlag av kommunen. P\u00e5 bakgrunn av det overnevnte, har vi ikke vesentlige merknader til kommunens vurdering av at tiltaket ikke vil vesentlig tilsidesette hensynene bak plankravet, arealform\u00e5let havn og byggegrensen mot sj\u00f8, lovens form\u00e5lsbestemmelse eller nasjonale eller regionale interesser, jf. pbl. \u00a7 19-2 andre ledd. Fordeler ved en dispensasjon vil v\u00e6re at ved etablering av flytebrygge i tilknytning til eksisterende naust og kai, vil tiltakshaver f\u00e5 mulighet til \u00e5 ha b\u00e5t liggende i tilknytning til naustene, og bedre utnytte eiendommen til naustform\u00e5let. Vi viser til at det g\u00e5r frem av sakens opplysning at det er sv\u00e6rt grunt foran eksisterende kai og naust, og at det ikke er mulig \u00e5 legge til med b\u00e5t. Slik vi ser det, har kommunen vist til relevante fordeler med en dispensasjon. P\u00e5 bakgrunn av at tiltaket ikke i vesentlig grad vil ha negative konsekvenser for strandsoneverdiene, plankravet og havneform\u00e5let, kan vi ikke se at ulemper i form av privatisering og utbygging av strandsonen tilsier at det ikke kan gis dispensasjon i saken her. Til din anf\u00f8rsel om at en dispensasjon vil ha uheldige presedensvirkninger, viser vi til at hensynet til presedensvirkninger ikke er relevant i vurderingen av vilk\u00e5rene i pbl. \u00a7 19-2 andre ledd, siden dette gjelder rettsanvendelse. Dette vil f\u00f8rst v\u00e6re relevant i vurderingen etter bestemmelsens f\u00f8rste ledd, som gjelder fritt skj\u00f8nn, dersom vilk\u00e5rene i andre ledd er oppfylt.4 P\u00e5 bakgrunn av det overnevnte, har vi ikke vesentlige merknader til kommunens vurdering av at fordelene ved en dispensasjon er klart st\u00f8rre enn ulempene etter en samlet vurdering, jf. pbl. \u00a7 19-2 andre ledd. Vi kan videre ikke se at kommunens skj\u00f8nnsmessige avgj\u00f8relse om \u00e5 gi dispensasjon etter pbl. \u00a7 19-2 f\u00f8rste ledd er ugyldig, jf. den ulovfestede myndighetsmisbruksl\u00e6ren. Etter dette er vilk\u00e5rene for \u00e5 gi dispensasjon fra KPA 2018 \u00a7 3.1 om plankrav, \u00a7 6.1.1 om byggegrense langs sj\u00f8 og \u00a7 28.5 arealform\u00e5let havn oppfylt, jf. pbl \u00a7 19-2. Avslutningsvis Statsforvalteren finner etter dette ikke grunnlag for \u00e5 omgj\u00f8re Bergen kommunes vedtak av 01.03.2023, sak 22/28918. Klagen har ikke f\u00f8rt frem. Statsforvalterens vedtak p\u00e5 side \u00e9n er endelig, og kan ikke p\u00e5klages videre, jf. fvl. \u00a7 28 tredje ledd. 4 Se Sivilombudet sin sak SOM-2022-1042. Side: 6/6 Med hilsen Anne Kjersti Sande Silje S\u00e6vik B\u00f8e fagdirekt\u00f8r seniorr\u00e5dgiver Dokumentet er elektronisk godkjent Kopi til: Bergen kommune Postboks 7700 5020 BERGEN Stian Fondenes Dybberg Gamle Vaksdalsvegen 4 5263 Trengereid SIVILINGENI\u00d8R ATLE SUNDAL Kanalveien 52C 5068 BERGEN "
}