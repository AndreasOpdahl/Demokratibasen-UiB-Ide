{
  "dokument_id": "2fef606d-5bba-5593-94eb-d1f84c3b3902",
  "doc_type": "case_attachment",
  "kommune": 4601,
  "tittel": "Utkast til nye vedtekter Mediefondet Zefyr AS 2024",
  "url": "https://bergen.kommune.no/politikere-utvalg/api/fil/bk360/11571715/Utkast-til-nye-vedtekter-Mediefondet-Zefyr-AS-2024",
  "tekst": " VEDTEKTER FOR MEDIEFONDET ZEFYR AS (Vedtatt i ekstraordin\u00e6r generalforsamling den xx.xx.xxxx) \u00a71 Selskapets navn er Mediefondet Zefyr AS. \u00a72 Selskapets forretningskontor er i Bergen kommune. \u00a73 Selskapets form\u00e5l er \u00e5 yte tilskudd og investere i audiovisuelle produksjoner. Mediefondet Zefyr AS skal, b\u00e5de kvalitativt og kvantitativt, fremme audiovisuell produksjon og aktivitet i Vestland og Rogaland, samt i regioner der selskapet har \u00f8konomiske samarbeidspartnere, og utvikle finansieringsgrunnlaget for audiovisuelle produksjoner i regionene. Selskapets form\u00e5l anses \u00e5 v\u00e6re ideelt og kulturelt ettersom det ikke har til hensikt \u00e5 skaffe aksjeeier \u00f8konomisk utbytte. Overskudd i selskapet skal ved oppl\u00f8sning anvendes i samsvar med selskapets form\u00e5l. Mediefondet Zefyr AS sine tilskudd og investeringer i prosjekter skal skje etter n\u00e6rmere bestemte retningslinjer i samsvar med selskapets form\u00e5l. Vesentlige unntak fra vedtatte retningslinjer skal bare skje i samr\u00e5d med eierne. Endelig vedtak om tilskudd og investering fattes av styret, eller etter fullmakt gitt av styret. \u00a74 Selskapets aksjekapital er NOK 26 000 000, fordelt p\u00e5 6 000 aksjer, hver p\u00e5lydende NOK 4 333,33333. Selskapets aksjer skal ikke registreres i Verdipapirsentralen. \u00a75 Selskapet skal ha en egen valgkomit\u00e9. Valgkomiteen skal utnevnes av eierne og selskapet ved styret. Valgkomiteen skal best\u00e5 av 3 medlemmer, og 2 varamedlemmer. Det skal rulleres mellom eierne om hvem som skal ha valgkomiteens leder. Rulleringen f\u00f8lger valgperiodene. Klasse: \u00c5pen \u00a76 Selskapets styre skal ha 4-6 medlemmer som velges av generalforsamlingen etter innstilling fra valgkomiteen. Styrets leder skal velges fra Rogaland fylkeskommune og Bergen kommune, annenhver valgperiode. Styrets medlemmer kan gjenvelges, dog ikke mer enn 8 \u00e5rs sammenhengende tjenestetid. Styremedlemmer velges fritt, men med krav om bransjemessig erfaring og tverrfaglig kompetanse. Styresammensetning b\u00f8r hensynta investorer i datterselskapet. Styret ansetter daglig leder og fastsetter vedkommende sin arbeidsinstruks. Styret er beslutningsdyktig n\u00e5r mer enn halvparten av styremedlemmene er til stede. Selskapet tegnes av daglig leder og styrets leder hver for seg. Styret kan melde prokura. \u00a77 Ordin\u00e6r generalforsamling avholdes \u00e5rlig, innen utgangen av juni m\u00e5ned. Innkalling med dagsorden skjer med minst to ukers skriftlig varsel til aksjeeierne. Ekstraordin\u00e6r generalforsamling avholdes etter aksjelovens regler. Den ordin\u00e6re generalforsamling skal behandle f\u00f8lgende: 1. godkjenning av \u00e5rsregnskap og \u00e5rsberetning 2. anvendelse av overskudd eller dekning av underskudd i henhold til den fastsatte balanse 3. valg av styre, herunder styrets leder, samt fastsette godtgj\u00f8relse til styrets medlemmer 4. valg av valgkomit\u00e9 5. valg av revisor og fastsettelse av dennes godtgj\u00f8relse 6. vedtektsendringer Klasse: \u00c5pen "
}