{
  "dokument_id": "e9496a5e-df8a-50c8-ac92-26ea42d44ef8",
  "doc_type": "case_attachment",
  "kommune": 4601,
  "tittel": "H\u00f8ring av nasjonal veileder for prioriteringer i de kommunale helse- og omsorgstjenestene. Innspill fra kommunalt r\u00e5d for personer med funksjonsnedsettelse",
  "url": "https://bergen.kommune.no/politikere-utvalg/api/fil/bk360/11132527/Horing-av-nasjonal-veileder-for-prioriteringer-i-de-kommunale-helse-og-omsorgstjenestene-Innspill-fra-kommunalt-rad-for-personer-med-funksjonsnedsettelse",
  "tekst": " Kommunalt r\u00e5d for personer med funksjonsnedsettelse HELSEDIREKTORATET V\u00e5r referanse: 2024/05173-121 Postboks 220 Sk\u00f8yen Saksbehandler: Ragnhild Hvoslef Kr\u00fcger 0213 OSLO Dato: 16. september 2024 Deres ref.: H\u00f8ring av nasjonal veileder for prioriteringer i de kommunale helse- og omsorgstjenestene. Innspill fra kommunalt r\u00e5d for personer med funksjonsnedsettelse KRPF behandlet saken i m\u00f8te 10. september, sak 148/24. Byr\u00e5dsavdeling for eldre, helse og omsorg skriver h\u00f8ringsuttalelse p\u00e5 vegne av Bergen kommune og har v\u00e6rt i kontakt med r\u00e5det for \u00e5 f\u00e5 innspill. Dessverre var tidsplan s\u00e5pass stram at r\u00e5dets innspill ikke kunne komme tidsnok og vi har derfor valgt \u00e5 levere en egen h\u00f8ringsuttalelse. KRPF skj\u00f8nner hensikten med en nasjonal veileder, men er redd for at det vil f\u00f8re til mye merarbeid. Implementering og bruk av veilederen i hverdagen vil gi mer papirarbeid, vurderinger osv, tid som kunne blitt brukt p\u00e5 brukerne/pasientene i et allerede presset kommunalt system. Det er viktig med et system som hindrer ulikhet for like tilfeller, men hvor mange tilfeller er helt like? Hvor mange matriser m\u00e5 lages for variasjoner innad i gruppen? Hvor mye ekstra tid vil g\u00e5 med til vurderinger? Hvordan vil dette p\u00e5virke tjenestene som allerede gis? Hvordan vil det p\u00e5virke rekrutteringen? R\u00e5det er mener det kan v\u00e6re hensiktsmessig \u00e5 innf\u00f8re en slik veileder, men frykter at dette vil kreve mer ressurser i tjenestene og dermed mindre ressurser til m\u00e5lgruppene, spesielt p\u00e5 omr\u00e5der hvor det allerede i dag er mangel p\u00e5 ressurser. Dersom et slikt system skal implementeres i kommunene m\u00e5 det tilf\u00f8res mer ressurser fra staten slik at innf\u00f8ringen ikke medf\u00f8rer negative konsekvenser for m\u00e5lgruppene. KRPF mener QALY kan v\u00e6re et nyttig verkt\u00f8y der det er lite variasjon innad i m\u00e5lgruppen, men den fungerer d\u00e5rlig for grupper med stor indre variasjon. R\u00e5det er helt enig i forhold til \u00e5penhet i diskusjonene rundt prioriteringer samt involvering av brukerr\u00e5d, folkevalgte osv. fra et tidlig tidspunkt. KRPF mener ogs\u00e5 et beskrivelsen av hva som skal vektlegges i livskvalitet til dels er mangelfull n\u00e5r ikke-inkludering, mangel p\u00e5 isolasjon, deltagelse i samfunnet osv. ikke blir vektlagt i de tilfellene dette er relevant. Nederst p\u00e5 side 30 st\u00e5r det \u00abVedtaket utformes slik at det skaper forutsigbarhet og kontinuitet for tjenestemottakeren, med tanke p\u00e5 hvilke tiltak og tjenester som ytes. Utform vedtaket fleksibelt nok til at det tar h\u00f8yde for normale svingninger i bistandsbehovet s\u00e5 det ikke til stadighet m\u00e5 endres eller hindrer tjenesteut\u00f8verne i \u00e5 gj\u00f8re faglige vurderinger i tjenesteut\u00f8velsen\u00bb. Dette st\u00f8ttes r\u00e5det s\u00e5 lenge fleksibiliteten ikke blir brukt p\u00e5 feil m\u00e5te, f.eks. reduksjon i bistand til dem med fleksible vedtak n\u00e5r det skyldes mangel p\u00e5 personell heller enn endret bistandsbehov. Postadresse: Telefon: 55566404 Postboks 7700, 5020 BERGEN E-post: Kontoradresse: Internett: www.bergen.kommune.no R\u00e5dhusgaten 10 Med hilsen Kommunalt r\u00e5d for personer med funksjonsnedsettelse Sonja Ljostveit - leder Ragnhild Hvoslef Kr\u00fcger - seniorr\u00e5dgiver Dokumentet er godkjent elektronisk. Side 2 av 2 "
}