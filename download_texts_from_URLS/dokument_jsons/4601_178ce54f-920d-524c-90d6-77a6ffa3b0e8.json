{
  "dokument_id": "178ce54f-920d-524c-90d6-77a6ffa3b0e8",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 10042024, Sak 17/24, Interpellasjon nr. 17 (tidligere nr. 13) fra Katrine N\u00f8dtvedt (MDG) om stans av nedbygging av matjord i Bergen kommune. Bergen bystyre 10.04.24",
  "url": "https://bergen.kommune.no/politikere-utvalg/api/fil/bk360/10245510/Innstilling-vedtak-Interpellasjon-nr-17-tidligere-nr-13-fra-Katrine-Nodtvedt-MDG-om-stans-av-nedbygging-av-matjord-i-Bergen-kommune-Bergen-bystyre-10-04-24",
  "tekst": "Interpellasjon nr. 17 (tidligere nr. 13) fra Katrine N\u00f8dtvedt (MDG) om stans av nedbygging av matjord i Bergen kommune. Bergen bystyre 10.04.24 Bergen bystyre behandlet saken i m\u00f8tet 10.04.2024 sak 17/24 og fattet f\u00f8lgende vedtak: Bystyret understreker behovet for en restriktiv holdning knyttet til nedbygging av matjord og vil komme tilbake til problemstillingen under behandling av KPS/KPA og den fremtidige landbruksplanen. Bergen bystyres behandling F\u00f8lgende representanter tok ordet: Katrine Berg N\u00f8dtvedt (MDG), Geir Steinar Dale (A), Lillian Blom (SV), Thor Haakon Bakke (MDG), Ingrid Nergaard Fjeldstad (V), Mailiss Solheim-\u00c5kerblom (R), Per Erik G\u00e5skjenn (KrF), Thomas Modulv Flesland (Sp), Trond Tystad (BL), Chris J\u00f8rgen Knudsen R\u00f8dland (H), Anne Brit Reigstad (Sp). Sp\u00f8rsm\u00e5l: Vil byr\u00e5det s\u00f8rge for \u00e5 stanse alle planinitiativ og p\u00e5g\u00e5ende planer som inneb\u00e6rer nedbygging og/eller flytting av matjord? Byr\u00e5d Reidar Digranes besvarte sp\u00f8rsm\u00e5let. Forslag fremsatt i bystyret: Anne Brit Reigstad (Sp) fremsatte p\u00e5 vegne av H, FrP, BL, INP, Sp og PP f\u00f8lgende forslag: Bystyret understreker behovet for en restriktiv holdning knyttet til nedbygging av matjord og vil komme tilbake til problemstillingen under behandling av KPS/KPA og den fremtidige landbruksplanen. Geir Steinar Dale (A) fremsatte p\u00e5 vegne av A f\u00f8lgende forslag: Bystyret ber byr\u00e5det igangsette arbeid med \u00e5 utarbeide en lokal jordvernstrategi for Bergen kommune. Thor Haakon Bakke (MDG) fremsatte p\u00e5 vegne av MDG f\u00f8lgende forslag i 4 punkt: 1. Bystyret ber byr\u00e5det si nei til alle planinitiativ som inneb\u00e6rer nedbygging av matjord. 2. Bystyret ber byr\u00e5det si nei til alle planinitiativ som inneb\u00e6rer flytting av matjord. 3. Bystyret ber byr\u00e5det stanse p\u00e5g\u00e5ende plansaker som inneb\u00e6rer nedbygging og/eller flytting av matjord. 4. Bystyret ber byr\u00e5det om \u00e5 innf\u00f8re byggeforbud i alle omr\u00e5der der det fortsatt er matjord i dag, men som er regulert til noe annet enn LNF, i de tilfeller der det ikke er p\u00e5g\u00e5ende s\u00f8knader om \u00e5 gjennomf\u00f8re tiltak i tr\u00e5d med plan. Votering: Forslag til vedtak punkt 1-4 fra MDG, fremsatt av Thor Haakon Bakke (MDG), fikk 17 stemmer (SV, MDG, V, R), og var dermed falt. Forslag til vedtak fra A, fremsatt av Geir Steinar Dale (A), fikk 32 stemmer (A, SV, MDG, V, R, KrF), og var dermed falt. Forslag til vedtak fra H, FrP, BL, INP, Sp og PP, fremsatt av Anne Brit Reigstad (Sp), ble vedtatt med 40 stemmer (H, FrP, BL, V, INP, KrF, Sp, PP). 2 "
}