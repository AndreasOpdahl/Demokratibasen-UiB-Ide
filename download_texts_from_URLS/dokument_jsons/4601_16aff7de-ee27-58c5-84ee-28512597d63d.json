{
  "dokument_id": "16aff7de-ee27-58c5-84ee-28512597d63d",
  "doc_type": "case_attachment",
  "kommune": 4601,
  "tittel": "Vedlegg 4 Innledende naturmangfoldsrapport 28.10.22",
  "url": "https://bergen.kommune.no/politikere-utvalg/api/fil/bk360/9536768/Vedlegg-4-Innledende-naturmangfoldsrapport-28-10-22",
  "tekst": "Naturmangfoldrapport Salhusvegen, gnr. 190, bnr. 1, Bergen kommune Sist rev. OKS/ 28.10.2022 1. INNLEDNING I alle saker som ber\u00f8rer naturmangfold, krever naturmangfoldloven \u00a7 7 at vurderingene og vektlegg- ingene med hensyn til naturmangfold (\u00a7\u00a7 8-12) g\u00e5r frem av vedtaket. Naturmangfold defineres som \u00abbiologisk mangfold, landskapsmessig mangfold og geologisk mangfold, som ikke i det alt vesentlige er et resultat av menneskers p\u00e5virkning\u00bb. Avgrenset prosjektomr\u00e5de Salhusvegen 190, bnr. 1 i \u00c5sane bydel, Bergen kommune er vist i figur 1-6. Omr\u00e5det ligger \u00f8st for Salhusvegen, og strekker seg fra rundkj\u00f8ringen i \u00c5samyrane og nordvestover til Mardalen like nord for innkj\u00f8rselen til BIR gjenvinningsstasjon. De aktuelle arealene omfatter i hovedsak utmark, som best\u00e5r av ulike typer skog, gammel beitemark, myr og bekkel\u00f8p. Ved Brura- bykset sentralt i omr\u00e5det finnes ogs\u00e5 en teig med innmark. Ellers inng\u00e5r veikantmilj\u00f8. Lengst nord i prosjektomr\u00e5det starter turstien mot Vardfjellet og H\u00f8gstefjellet, og n\u00e6r \u00c5sane Gamle kirke i s\u00f8r passerer Den Trondhjemske postvei. Bortsatt fra skogomr\u00e5det Haugane s\u00f8r\u00f8st i prosjektomr\u00e5det, er arealene lite brukt som turterreng. Form\u00e5let med planarbeidet er \u00e5 regulere nye areal til n\u00e6ring, og samtidig ivareta gr\u00f8ntomr\u00e5der, hen- synssone naturmilj\u00f8, hensynssone kulturmilj\u00f8, hensynssone historiske veifar, masseh\u00e5ndtering, grav- og urnelund samt LNF-omr\u00e5der. Arealene er i KPA 2018 satt av til de samme form\u00e5l, foruten bebyg- gelse og anlegg samt faresone ras- og skredfare (figur 3). I kartskissene som forslagsstiller M2 Land Development AS presenterer (figur 4), har enkelte form\u00e5l en annen geografisk plassering enn i KPA. Figur 1: Lokalisering av prosjektomr\u00e5det Salhusvegen 190, bnr. 1 i \u00c5sane bydel, Bergen kommune. Grunnlags- kart til h\u00f8yre: 1881.no. Feltunders\u00f8kelser ble utf\u00f8rt av biolog 30. september og 3. oktober 2022. I tillegg er benyttet mater- iale som ble innsamlet 13. og 20. september 2017 i forbindelse med tidligere planarbeid i Brura- bykset. Tidspunktene i sesongen var godt egnet for kartlegging av vegetasjon, flora og naturtyper, herunder r\u00f8dlistearter og fremmedarter, men for seint til \u00e5 kartlegge hekkefuglfauna. Det ble likevel gjort en del observasjoner av fuglearter som med stor sannsynlighet har hekketilknytning til omr\u00e5det. Milj\u00f8direktoratet og Statsforvalteren gjennomf\u00f8rer ny naturtypekartlegging etter NiN2-metoden i nordlige del av Bergen kommune i 2022. Resultatene vil bli lagt til grunn i planarbeidet. Figur 2: Prosjektomr\u00e5det fotografert nord for Brurabykset (\u00f8verst) og s\u00f8r for Haugane (nederst). Foto: Opus. 2 Naturmangfoldvurderingen, i henhold til naturmangfoldloven, legger s\u00e6rlig vekt p\u00e5 forekomst av tru- ede arter og naturtyper, viktige naturomr\u00e5der og fremmede arter. R\u00f8dlistearter vurderes etter norsk r\u00f8dliste 2021, og fremmedarter vurderes etter norsk fremmedartsliste 2018: R\u00f8dlistearter Fremmedartslista deles i fem kategorier: med \u00f8kologiske risikovurderingene deles i fem kategorier: CR: Kritisk truet SE: Sv\u00e6rt h\u00f8y risiko EN: Sterkt truet HI: H\u00f8y risiko VU: S\u00e5rbar PH: Potensiell h\u00f8y risiko NT: N\u00e6r truet LO: Lav risiko CC: Datamangel NK: Ingen kjent risiko Figur 3: Arealbruk innenfor prosjektomr\u00e5det Salhusvegen 190, bnr. 1 i henhold til KPA 2018-2030. B\u00e5ndlegg- ingssonen vist med svart skravur utg\u00e5r. 3 Figur 4: Planlagte reguleringsform\u00e5l for prosjektomr\u00e5det Salhusvegen 190, bnr. 1. I Bergen kommunes Temakart for sammenhengende bl\u00e5gr\u00f8nne strukturer (KPA 2018) er de eksister- ende gr\u00f8ntarealene langs Salhusvegen vist som \u00abn\u00e5v\u00e6rende gr\u00f8nnstruktur\u00bb (figur 6). Temakartet viser ellers \u00e9n hovedkorridor som krysser prosjektomr\u00e5det like vest for \u00c5sane Gamle kirke: \u00ab\u00c52 Langavatnet inkl. tilkomstruter\u00bb. Denne turveien er identisk med tras\u00e9en til Den Trondhjemske post- vei. I tillegg viser temakartet flere \u00ab\u00f8kologisk korridor\u00bb, henholdsvis langs bekken fra Ulsetstemma til Forvatnet; fra bekkel\u00f8pet og \u00f8stover mot henholdsvis Saur\u00e5s og Haugane, og p\u00e5 tvers av Salhusvegen ved Bruknappen i nordvest og Ulset i s\u00f8r. \u00d8kologisk korridor defineres av kommunen som \u00absammen- hengende vegetasjonsbelte i bebygde omr\u00e5der, hvor dyr som f.eks. rev kan ferdes\u00bb. 4 Figur 5: Avgrensning av prosjektomr\u00e5det Salhusvegen 190, bnr. 1 vist med r\u00f8d strek p\u00e5 topografisk kart og fly- foto fra 2020 (www.1881.no). 5 Figur 6: Utsnitt fra Bergen kommunes Temakart for sammenhengende bl\u00e5gr\u00f8nne strukturer (KPA 2018), med prosjektomr\u00e5det avgrenset med r\u00f8d strek. De eksisterende gr\u00f8ntarealene (gr\u00f8nn farge) er \u00abn\u00e5v\u00e6rende gr\u00f8nn- struktur\u00bb. En \u00abbl\u00e5gr\u00f8nn forbindelse\u00bb \u00c52 (gr\u00f8nn stiplet linje) krysser prosjektomr\u00e5det i samme tras\u00e9 som Den Trondhjemske postvei. I tillegg er vist flere \u00ab\u00f8kologiske korridorer\u00bb (gr\u00f8nn prikket linje), se teksten for detaljer. 2. OMR\u00c5DETS NATURMANGFOLD Salhusvegen ligger i landskapsregion 21; Ytre fjordbygder p\u00e5 Vestlandet, underregion 21.5; Indre Bergensbuene (Puschmann 2005). Landskapstypen i mesteparten av prosjektomr\u00e5det er, if\u00f8lge NiN, relativt \u00e5pent dallandskap under skoggrensen med tettsted (LA-TI-I-D-36). I det h\u00f8yestliggende parti- et, ved Mardalen-Bruknappen, ber\u00f8res landskapstypen middels kupert \u00e5s- og fjellandskap under skoggrensen med tettsted (LA-TI-I-A-31). Bergen er en typisk kystkommune, med et mildt og v\u00e5tt klima (www.senorge.no). I \u00c5sane faller det \u00e5rlig 2 000-3 000 mm nedb\u00f8r. Middel \u00e5rstemperatur ligger mellom 6 og 8 oC, og sommertemperaturen er i gjennomsnitt 15 oC. I februar, som vanligvis er den kaldeste m\u00e5neden i \u00e5ret, er temperaturen mellom 0 og 1 oC. Utenom innmarka ved Brurabykset, og kantsoner mot Salhusvegen, best\u00e5r prosjektomr\u00e5det av ut- mark. Mellom eiendommene som inng\u00e5r i Salhusvegen 190, bnr. 1 ligger BIR gjenvinningsstasjon, arealer med spredt bebyggelse, samt innmark. Terrenget er gjennomg\u00e5ende kupert, og faller fra nord mot s\u00f8r, og fra \u00f8st mot vest. Dette gir noks\u00e5 markante brattskrenter mot vest og s\u00f8rvest og ingen, eller moderate, fall mot nord og nord\u00f8st. H\u00f8ydeforholdene i prosjektomr\u00e5det spenner fra 89 moh. ved \u00c5samyrane i s\u00f8r\u00f8st til 204 moh. p\u00e5 Bruknappen i nordvest. Bekken fra Ulsetstemma, og \u00f8verst litt av bekken fra Mardalen, renner gjennom hele vestre del av prosjektomr\u00e5det. Det er ogs\u00e5 en liten bekk som fra nord renner inn i en myr som ligger \u00f8st for Brurabykset. Videre er det myr og sump langs bekken fra Ulsetstemma nedstr\u00f8ms tras\u00e9en til Den Trondhjemske postvei. Det finnes ingen tjern eller innsj\u00f8er i omr\u00e5det. \u00c9n kraftledning f\u00f8lger parallelt med Salhusvegen, to kraftledninger krysser prosjektomr\u00e5det ved Bruknappen i nordvest, og \u00e9n ledning krysser omr\u00e5det ved Brurabykset. 6 Figur 7: Prosjektomr\u00e5det ved Brurabykset. Foto: Opus. Prosjektomr\u00e5det tilh\u00f8rer boreonemoral vegetasjonssone og ligger i sterkt oseanisk vegetasjonssek- sjon, humid underseksjon O3h (Moen 1998). Vegetasjonssoner er knyttet til variasjon i sommer- temperatur, og den boreonemorale vegetasjonssone blir kjennetegnet ved at det finnes edellauv- skoger i solvendte lier, og ellers dominerer bj\u00f8rke-, gr\u00e5or- eller barskog (Moen 1998). Vegetasjons- seksjoner er derimot knyttet opp mot forskjeller i oseanitet, der luftfuktighet og vintertemperatur er de viktigste klimafaktorene. Sterk oseanisk vegetasjonsseksjon, humid underseksjon er karakteri- sert av vestlige vegetasjonstyper og arter som er avhengige av h\u00f8y luftfuktighet. Kontinentale trekk mangler (Moen 1998). Berggrunnen i prosjektomr\u00e5det er en del av Bergensbuene, med geologiske strukturer som er orien- terte i retning nordvest-s\u00f8r\u00f8st. \u00d8st for Salhusvegen opptrer granittisk gneis, migmatitt, som er en relativt sur bergart som gir opphav til forholdsvis fattig flora (figur 8). L\u00f8smassedekket er sparsomt utviklet, og best\u00e5r if\u00f8lge NGU av \u00abbart fjell, stedvis tynt dekke\u00bb i hele omr\u00e5det. Lokalt opptrer imid- lertid morene, torv og myr, elveavsetninger samt skredavsetninger/ ur. Prosjektomr\u00e5det ligger over marin grense. Bonitetskart (http://www.kilden.nibio.no/) viser at store deler av prosjektomr\u00e5det er dekket med skog av h\u00f8g, og s\u00e6rs h\u00f8g, bonitet. P\u00e5 Bruknappen i nordvest, og Haugane i s\u00f8r\u00f8st, opptrer uproduk- tiv skog. Ellers finnes teiger med fulldyrket jord, overflatedyrket jord samt myr (figur 9). Bekken som renner gjennom vestre del av prosjektomr\u00e5det (figur 16) er en del av Midtbygdavass- draget, og l\u00f8per ut fra Ulsetstemma. Midtbygdavassdraget er ett av ti utpekte satsingsvassdrag i Bergen kommune (Bergen kommune 2007). Vassdraget best\u00e5r av flere vann og elvestrekk. If\u00f8lge faktaark for Midtbygdavassdraget (Bergen kommune 2005) er Ulsetstemma i \u00f8kologisk sammenheng verdifull for v\u00e5r region, utover dette har vann og v\u00e5tmark langs vassdraget lokal \u00f8kologisk verdi. If\u00f8lge Vann-nett.no har Midtbygdavassdraget d\u00e5rlig \u00f8kologisk tilstand, basert p\u00e5 unders\u00f8kelser fra 7 Figur 8: Berggrunnen i og omkring prosjektomr\u00e5det Salhusvegen 190, bnr. 1 best\u00e5r av granittisk gneis. Kilde: Nasjonal arealinformasjon, ngu.no. Avgrensning av eiendom for utvikling/mulighetsstudie er vist med r\u00f8d strek. Figur 9: Bonitetskart for prosjektomr\u00e5det Salhusvegen 190, bnr. 1 (https:/kilden.nibio.no). Aktuelle eiendom- mer er markert med r\u00f8d strek. 8 Figur 10: I nordvest omfatter prosjektomr\u00e5det arealene mellom BIR gjenvinningsstasjon og fjellet Bruknappen. Foto: Opus. Figur 11: Lengst i s\u00f8r\u00f8st f\u00f8lger prosjektomr\u00e5det bekkel\u00f8pet ned mot rundkj\u00f8ringen i \u00c5samyrane. Foto: Opus. 9 2004 og 2010. Ved vassdragsunders\u00f8kelsen i 2010, der vassdraget fikk status d\u00e5rlig \u00f8kologisk til- stand, var det intet som tydet p\u00e5 forsuringseffekter av vassdraget (K\u00e5l\u00e5s & Johnsen 2010). Tilf\u00f8rsler fra offentlig kloakkledningsnett, lekkasjer og overl\u00f8p (Johnsen, Bj\u00f8rklund & Vidnes 2004), avrenning fra byer/ tettsteder, utslipp fra industri og avrenning fra landbruk (Vann-nett.no) er vurdert som aktuelle tilf\u00f8rselskilder for forurensningsstoffer og n\u00e6ringsstoffer. Ved befaring i forbindelse med utredning av E39 Klauvaneset-Nyborg i 1999, ble det observert fisk i bekken fra Ulsetstemma. Bekken omtales som fin, med gode vilk\u00e5r for fisk (Johnsen 1999). Det er ikke kjent at det finnes fisk i Ulset- stemma, men dette kan ikke utelukkes. Fisk i bekken fra Ulsetstemma kan ha v\u00e6rt \u00f8rret som vandrer opp fra Forvatnet, som ligger p\u00e5 kote 87,5 (Johnsen mfl. 1999). Midtbygdavassdraget har vandrings- hindre for anadrom fisk ganske n\u00e6r sj\u00f8en. Dette forhindrer at sj\u00f8\u00f8rret kan vandre videre oppover i vassdraget (Pulg mfl. 2011). Det er ikke elvemusling i Midtbygdavassdraget. Det er ogs\u00e5 lite sann- synlig at det finnes \u00e5l, men dette kan ikke utelukkes. Naturbase (figur 12) har avgrenset \u00e9n naturtype etter DN-h\u00e5ndbok 13 innenfor prosjektomr\u00e5det; rik edellauvskog, utforming l\u00e5gurt-hasselkratt. Lokaliteten ligger i en skr\u00e5ning s\u00f8rvest for Saur\u00e5s og er gitt verdi lokalt viktig (figur 14). Videre viser gr\u00e5tt punktsymbol innenfor samme polygon registrer- inger av r\u00f8dlisteartene alm (kategori sterkt truet; EN) og lind (kategori n\u00e6r truet; NT), som pr. defini- sjon har henholdsvis s\u00e6rlig stor, og stor, nasjonal forvaltningsinteresse. If\u00f8lge Naturbase finnes ikke verneomr\u00e5der, eller foresl\u00e5tte verneomr\u00e5der, etter naturmangfoldloven i prosjektomr\u00e5det. Det skal heller ikke tidligere v\u00e6re registrert verdifulle kulturlandskap, r\u00f8dlistete naturtyper, utvalgte natur- typer, inngrepsfrie naturomr\u00e5der (INON), vernede vassdrag eller forekomster av geologisk arv. Vilt- rapportene for Bergen kommune (Steinsv\u00e5g & Overvoll 2005; Mikkelsen & S\u00f8yland 2017) har ikke avgrenset omr\u00e5der eller trekkveier for viltet innenfor prosjektomr\u00e5det. Figur 12: Utsnitt fra Naturbase pr. 21.10.2022 viser registreringer i og n\u00e6r prosjektomr\u00e5det Salhusvegen 190, bnr. 1. Gr\u00f8nn skravur er avgrensete naturtyper etter DN-h\u00e5ndbok 13, se detaljer i teksten og figur 14. Brune kryss og gr\u00e5 sirkelsymbol viser funn av r\u00f8dlistearter, som pr. definisjon ogs\u00e5 har stor, eller s\u00e6rlig stor, forvalt- ningsmessig interesse. For videre omtale; se teksten. Prosjektomr\u00e5det er markert med r\u00f8d strek. 10 Artskart (figur 13) fanger opp de samme artsregistreringene som er vist i Naturbase, og refererer i til- legg flere funn av ikke-r\u00f8dlistede arter. I bekken mellom Ulsetstemma og Brurabykset er det regi- strert vintererle i hekketiden. I tillegg er det langs hele bekkel\u00f8pet gjort funn av sommerfuglartene bergringvinge og hestehovfj\u00e6rm\u00f8ll, samt edderkoppen Araniella. N\u00e6r rundkj\u00f8ringen ved \u00c5samyrane er det registrert markmus og sn\u00f8mus, og p\u00e5 Bruknappen er det, utenom hekketiden, observert svart- trost, m\u00e5ltrost, bl\u00e5meis, ravn, kr\u00e5ke, svartmeis og t\u00e5rnfalk. I edellauvskogen i skr\u00e5ningen s\u00f8rvest for Saur\u00e5s er det i tillegg til r\u00f8dlisteartene alm og lind registrert flere arter med livskraftige bestander. Figur 13: Utsnitt fra Artskart pr. 21.10.2022 viser registreringer i og n\u00e6r prosjektomr\u00e5det Salhusvegen 190, bnr. 1. R\u00f8de/ oransje symbol viser r\u00f8dlistearter, gr\u00f8nne symbol/ polygon viser arter med livskraftige bestander og gr\u00e5 symbol/ andre punktsymbol viser fremmedarter. For ytterligere detaljer; se teksten. Prosjektomr\u00e5det er markert med r\u00f8d strek. Edellauvskogen som er avgrenset i Naturbase (ID: BN00086357), utgj\u00f8r 5,5 daa og ligger i skr\u00e5ningen s\u00f8rvest for Saur\u00e5s (figur 14). Lokaliteten har tidligere blitt unders\u00f8kt av Gaarder (2010), som uttaler at den er liten, ganske artsfattig og b\u00e6rer preg av hard p\u00e5virkning tidligere. Lokaliteten inneholder likevel enkelte kravfulle arter, og har potensial for flere. Lokaliteten grenser i nedkant mot en bekk og dyrket mark/ gjengroende fukteng, og i oppkant mot fattigere skog i \u00f8vre del av berghammeren. I \u00f8st og vest g\u00e5r lokaliteten gradvis over i slakere terreng og fattigere skog. Berggrunnen er ganske fattig. Det er enkelte sm\u00e5 bergvegger i lia. Rike hasselkratt med l\u00e5gurtvegetasjon dominerer. Hassel er van- ligste treslag. I tillegg finnes osp, bj\u00f8rk, selje, hegg, noen alm (EN) og sv\u00e6rt sparsomt med lind (NT) og eik. Videre finnes rund porelav, blyhinnelav, kystvrenge, krattlodnegras, skogsalat, krattmj\u00f8lke, fagerperikum, kratthumleblom, liljekonvall og jordn\u00f8tt. Under feltarbeidet i 2022 ble ogs\u00e5 ask (EN) registrert i lokaliteten. Med hensyn til p\u00e5virkning vitner en del stubber om at lauvskogen i stor grad ble hogd ut for noen ti\u00e5r siden. Skogen er n\u00e5 i optimalfase, uten gamle eller grove tr\u00e6r, og med lite d\u00f8dt trevirke. En halvgrov alm bar preg av \u00e5 ha v\u00e6rt styvet tidligere. Det er ellers plantet inn litt gran. 11 Figur 14: Avgrenset naturtype rik edellauvskog s\u00f8rvest for Saur\u00e5s (Naturbase ID: BN00086357). Foto: Opus. Under feltarbeidet i 2022 ble disse fugleartene registrert innenfor det avgrensete prosjektomr\u00e5det: Gr\u00e5hegre, kvartbekkasin, ringdue, flaggspett, spettmeis, gjerdesmett, r\u00f8dstrupe, kr\u00e5ke, svarttrost, gr\u00e5trost (ansvarsart), bl\u00e5meis, kj\u00f8ttmeis og bokfink. I 2017 ble ogs\u00e5 registrert granmeis (VU). Samt- lige arter, unntatt gr\u00e5hegre og kvartbekkasin, vurderes \u00e5 kunne hekke innenfor prosjektomr\u00e5det. Disse to artene ble registrert i en sump langs bekken like nord for Den Trondhjemske postvei. Av pattedyr er markmus og sn\u00f8mus tidligere p\u00e5truffet i omr\u00e5det, jf. Artskart. Det ble ellers observert mange spor og sportegn etter hjort, f\u00f8rst og fremst feiemerker, badegroper og vilttr\u00e5kk. Det er sann- synlig at ogs\u00e5 ekorn, r\u00f8drev og ulike arter av sm\u00e5gnagere, spissmus og flaggermus opptrer fast i om- r\u00e5det. Av amfibier ble registrert buttsnutefrosk (figur 15). 12 Figur 16: Bekken fra Ulsetstemma er del av Midtbygdavassdraget, som er prioritert vassdrag i Bergen. \u00d8verst: Veip\u00e5virket strekning like nedstr\u00f8ms kryssing av Salhusvegen i kulvert (t.v. og t.h.). Midten: Oppstr\u00f8ms Brura- bykset er det bevart kulturminner (t.v.). Nederst: Rolige partier ved Haugane (t.v.) og Ulset (t.h.). Foto: Opus. 13 Prosjektomr\u00e5det har et stort mangfold av treslag, hvilket er forventet p\u00e5 bakgrunn av omr\u00e5dets geo- grafiske utstrekning. Bj\u00f8rk er dominerende art, spesielt i h\u00f8yereliggende og skrinne partier. I tillegg ble f\u00f8lgende arter registrert: Rogn, osp, furu, gran, sitkagran (SE), einer, svartor, spissl\u00f8nn, platan- l\u00f8nn (SE), selje, sommereik, r\u00f8dhyll (SE), svarthyll, hegg, \u00f8revier, trollhegg, bulkemispel (SE), hassel, alm (EN), ask (EN), lind (NT), b\u00f8k, krossved og kristtorn. Mangfoldet av karplanter vurderes \u00e5 v\u00e6re middels stort, som f\u00f8lge av at variert natur er represen- tert. Bl\u00e5b\u00e6rskog (A4, jf. Fremstad 1997) med bj\u00f8rk, og stedvis noe furu, er vanligste vegetasjonstype p\u00e5 h\u00f8ydedrag og i eksponerte partier i terrenget. Typiske arter er; bl\u00e5b\u00e6r, smyle, blokkeb\u00e6r, skog- stjerne, skrubb\u00e6r og tepperot. Knegras og melb\u00e6r opptrer f\u00e5tallig. I busksjiktet inng\u00e5r gjerne einer og rogn. I og omkring bekken fra Ulsetstemma (figur 16) opptrer; kysttj\u00f8nnaks, gr\u00f8ftesoleie, dikevass- h\u00e5r, klovassh\u00e5r, elvesnelle, myrmj\u00f8lke, krypsiv, paddesiv, mannas\u00f8tgras, strandr\u00f8r, vendelrot, bekke- karse, myrmaure, vassh\u00f8ymol, soleiehov, krypsoleie, engsoleie, kystbj\u00f8rnekjeks, mj\u00f8durt, sl\u00f8ke, gras- stjerneblom, springfr\u00f8 og v\u00e5rk\u00e5l. I myrpartiet \u00f8st for Brurabykset, som er delvis tresatt med bj\u00f8rk (figur 17), vokser; traneb\u00e6r, rundsoldogg, bl\u00e5topp, myrhatt, myrull, duskull, frynsestarr, stjernestarr, gulstarr, myrmaure, myrfiol, myrmj\u00f8lke, klokkelyng, rome, bl\u00e5knapp og hvitlyng. I bunnsjiktet domi- nerer ulike torvmosearter (Spagnum spp.). N\u00e6ringskrevende arter som brunrot, skogstorkenebb og skogsvinerot ble dels registrert under brattskr\u00e5ninger, og dels langs bekkel\u00f8pet i vest. I den bratte skrenten under Bruknappen ble notert; fjellmarik\u00e5pe, svartburkne, skj\u00f8rlok og bl\u00e5klokke. Figur 17: \u00d8verst: Myrpartiet \u00f8st for Brurabykset er delvis tresatt med bj\u00f8rk. Nederst: P\u00e5 myren vokser blant annet frynsestarr (t.v.), traneb\u00e6r (midten) og gulstarr (t.h.). Foto: Opus. 14 Figur 18: Karplanter i prosjektomr\u00e5det. \u00d8verst: Klistersvineblom (t.v.) og grasstjerneblom (t.h.). Midten: Gr\u00f8fte- soleie (t.v.) og mannas\u00f8tgras (t.h.). Nederst: Kystbj\u00f8rnekjeks (t.v.) og r\u00f8d jonsokblom (t.h.). Foto: Opus. Spredt i terrenget opptrer ellers: Sm\u00f8rtelg, fagerperikum, firkantperikum, \u00e5kersvineblom, f\u00f8llblom, h\u00f8ymol, geitrams, engkvein, krattmj\u00f8lke, r\u00f8dkl\u00f8ver, hvitkl\u00f8ver, geitsvingel, hundekjeks, skogburkne, vendelrot, bringeb\u00e6r, veitistel, engkarse, s\u00f8lvbunke, engrapp, krush\u00f8ymol, englodnegras, tytteb\u00e6r, r\u00f8sslyng, krekling, amerikamj\u00f8lke, dielsmispel (SE), kratthumleblom, sisselrot, markjordb\u00e6r, bj\u00f8nn- kam, h\u00e5rfrytle, storfrytle, einstape, marik\u00e5pe-art, legeveronika, tveskjeggveronika, korsknapp, fugle- telg, bl\u00e5klokke, skogfiol, bl\u00e5knapp, haremat, geittelg, stankstorkenebb, Spirea sp., gaukesyre, gjerde- vikke, kj\u00f8ttnype, hundekjeks, skogsnelle, skogsveve, lyssiv, hengeving, sm\u00e5smelle, jordn\u00f8tt, engsyre, vanlig arve, sprikemispel (SE), hvitveis, skrubb\u00e6r, bj\u00f8nnskjegg, engfrytle, bustnype, tiriltunge, sm\u00e5- syre, gyvel (SE), stornesle, bergmj\u00f8lke, kvassd\u00e5, strutseving, kystmaure, r\u00f8d jonsokblom, parkslirekne (SE), klistersvineblom, ormetelg, skoggullris, vivendel, kystgris\u00f8re, bj\u00f8rneb\u00e6r, bl\u00e5rapp, lundgr\u00f8nnaks, timotei og revebjelle. Floraen er mest artsrik i veikantmilj\u00f8ene. Her opptrer; tunarve, vinterkarse (SE), tunrapp, l\u00f8vetann, hestehov, groblad og en stor andel av de forannevnte artene. 15 Mose- og lavfloraen omfatter trivielle arter. Vanlige mosearter er; kystkransmose (Rhytidiadelphus loreus), matteflette (Hypnum cupressiforme), furumose (Pleurozium schreberi), fj\u00e6rmose (Ptilium crista-castrensis), etasjemose (Hylocomium splendens), duskbusthette (Lewinskya speciosa), heigr\u00e5- mose (Racomitrium lanuginosum), stortujamose (Thuidium tamariscinum), kystbj\u00f8rnemose (Polytri- chum formosum), einerbj\u00f8rnemose (Polythricum juniperinum), ryemose (Antitrichia curtipendula), mattebl\u00e6remose (Frullania tamarisci), krusgullhette (Ulota crispa) og ulike torvmosearter (Spagnum spp.). Av lav nevnes; stiftfiltlav (Parmeliella triptophylla), kulekvistlav (Hypogymnia tubulosa), bristlav (Parmelia sulcata), vanlig papirlav (Platismatia glauca), vanlig kvistlav (Hypogymnia physodes), elg- hornslav (Pseudevernia furfuracea), bikkjenever (Peltigera canina), papirnever (Peltigera hymenina), hengestry (Usnea dasopoga) og barkragg (Ramalina farinacea) (figur 19). Figur 19: Moser og lav i prosjektomr\u00e5det. \u00d8verst: Stortujamose (t.v.) og stiftfiltlav (t.h.). Midten: Bikkjenever (t.v.) og papirnever (t.h.). Nederst: Hengestry (t.v.) og barkragg (t.h.), begge p\u00e5 bj\u00f8rk. Foto: Opus. 16 P\u00e5 bj\u00f8rk ble disse soppene registrert: Silkekjuke (Trametes versicolor), knivkjuke (Piptoporus betu- linus), knuskkjuke (Fomes fomentarius), skorpel\u00e6rsopp (Stereum rugosum), myk muslingsopp (Crepi- dotus mollis) og bladgel\u00e9sopp (Phaeotremella foliacea). P\u00e5 osp ble notert s\u2060tor ospeildkjuke (Phellinus populicola) og ospeildkjuke (Phellinus tremulae) (figur 20). Figur 20: Kjuker og sopp i prosjektomr\u00e5det. \u00d8verst: Stor ospeildkjuke (t.v.) og ospeildkjuke (t.h.). Midten: Knuskkjuke (t.v.) og silkekjuke (t.h.). Nederst: Myk muslingsopp (t.v.) og skorpel\u00e6rsopp (t.h.). Foto: Opus. R\u00f8dlistearter Det er registrert f\u00e5 r\u00f8dlistearter i prosjektomr\u00e5det: Treslagene alm, ask (begge i kategori EN; sterkt truet) og lind (kategori NT; n\u00e6r truet) er stasjon\u00e6re arter. Alm og lind opptrer sv\u00e6rt f\u00e5tallig og er begge knyttet til avgrenset naturtype rik edellauvskog s\u00f8rvest for Saur\u00e5s (se figur 14). Ask har en noe videre utbredelse og opptrer hovedsakelig som unge individer. I tillegg er registrert granmeis (kate- gori VU; s\u00e5rbar), som er en vanlig forekommende fugleart i regionen, b\u00e5de i og utenom hekketiden. 17 Fremmedarter Prosjektomr\u00e5det har til dels stort innslag av fremmedarter, kun plantearter. En n\u00e6rliggende forklar- ing er n\u00e6rheten til kommunikasjons\u00e5rer og til BIR gjenvinningsstasjon. Den sterkt trafikkerte Salhus- vegen vil fungere som en effektiv spredningskorridor for fr\u00f8 og planterester. Det ble registrert klart flest fremmedarter i vestre del av prosjektomr\u00e5det, men ogs\u00e5 p\u00e5 Haugane, like s\u00f8r for \u00c5sane Gamle kirke, var innslaget av fremmedarter h\u00f8yt. F\u00f8lgende fremmedarter ble registrert: R\u00f8dhyll, sitkagran, platanl\u00f8nn, bulkemispel, sprikemispel, dielsmispel, mongolspringfr\u00f8, vinterkarse, gyvel og parkslire- kne. Alle artene tilh\u00f8rer kategori SE; sv\u00e6rt h\u00f8y risiko (figur 21). I tillegg finnes plantet gran flere steder i prosjektomr\u00e5det, men s\u00e6rlig i partiene nord og \u00f8st for Brurabykset. R\u00f8dhyll, platanl\u00f8nn, sprikemispel, bulkemispel og dielsmispel har videst utbredelse. Minst utbredt er mongolspringfr\u00f8, vinterkarse og gyvel. Figur 21: Fremmedarter i prosjektomr\u00e5det. \u00d8verst: Parkslirekne (SE) (t.v.) og gyvel (SE) (t.h.). Midten: Bulke- mispel (SE) (t.v.) og dielsmispel (SE) (t.h.). Nederst: Sprikemispel (SE) (t.v.) og r\u00f8dhyll (SE) (t.h.). Foto: Opus. 18 Hule eiker \u2013 utvalgt naturtype Hule eiker er utvalgt naturtype. Det er utarbeidet egen forskrift (Klima- og milj\u00f8departementet 2011) og egen veileder (Direktoratet for naturforvaltning 2011) for utvalgte naturtyper. Det framg\u00e5r at store eiketr\u00e6r ikke trenger \u00e5 v\u00e6re hule for \u00e5 bli utvalgt naturtype. Definisjonen er som f\u00f8lger: \u00abMed hule eiker menes eiketr\u00e6r som har en diameter p\u00e5 minst 63 cm, tilsvarende omkrets p\u00e5 200 cm, samt eiketr\u00e6r som er synlig hule og med en diameter p\u00e5 minst 30 cm, tilsvarende omkrets p\u00e5 minst 95 cm. Diameter og omkrets m\u00e5les i brysth\u00f8yde (1,3 m) over bakken. Synlig hule defineres til \u00e5 v\u00e6re eiketr\u00e6r med et indre hulrom som er st\u00f8rre enn \u00e5pningen og der \u00e5pningen er st\u00f8rre enn 5 cm. Unntatt er hule eiker i produktiv skog.\u00bb I to s\u00f8rvestvendte skr\u00e5ninger ved Saur\u00e5s og Haugane vokser til sammen 11 store individer av som- mereik (figur 22-23). Eiketr\u00e6rne ved Saur\u00e5s st\u00e5r noks\u00e5 spredt i terrenget, blant store osp og bj\u00f8rk, om lag kote 115-125. M\u00e5lt i brysth\u00f8yde, 130 cm, har fem store eiketr\u00e6r i dette omr\u00e5det en omkrets p\u00e5 henholdsvis 210 cm, 179 cm, 142 cm, 130 cm og 104 cm. Ingen av de registrerte eikene er hule. Det ene individet med stammeomkrets 210 cm har status som utvalgt naturtype (figur 22). Dette treet er i dag rotveltet, men lever fremdeles. Treet ligger mindre enn 10 m fra eiendomsgrensen. If\u00f8lge flyfoto www.1881.no. rotveltet eiken en gang mellom 2016 og 2019. Figur 22: Utvalgt naturtype hule eiker ved Saur\u00e5s. \u00d8verst: Stammeomkrets m\u00e5lt i brysth\u00f8yde: 210 cm. Eiken rot- veltet i perioden 2016-2019, men lever. Foto: Opus. Nederst: Lokalisering vist p\u00e5 flyfoto www.1881.no fra 2009. 19 Forekomsten med store individer av eik p\u00e5 Haugane ligger litt \u00f8st for tras\u00e9en til Den Trondhjemske postvei. Her st\u00e5r seks tr\u00e6r forholdsvis samlet om lag kote 105 (figur 23). M\u00e5lt i brysth\u00f8yde har disse tr\u00e6rne stammeomkrets p\u00e5 henholdsvis 152 cm, 146 cm, 143 cm, 133 cm, 130 cm og 95 cm. Ingen av tr\u00e6rne er hule, og ingen har omkrets st\u00f8rre enn 200 cm. F\u00f8lgelig er ingen tr\u00e6r utvalgt naturtype her. Figur 23: Samling av seks store sommereik ved Haugane. Ingen tr\u00e6r er hule, eller har stammeomkrets stor nok til \u00e5 v\u00e6re utvalgt naturtype. Foto: Opus. Nederst vises lokaliseringen p\u00e5 flyfoto www.1881.no fra 2009. Ospeskog ved Saur\u00e5s I den s\u00f8rvestvendte skr\u00e5ningen ved Saur\u00e5s opptrer mange store osp (figur 24). Busksjiktet er for det meste frav\u00e6rende, med unntak av spredte einer, og stedvis tette kratt av unge osp. I bunnsjiktet ble registrert bl\u00e5klokke, skoggullris, h\u00e5rfrytle, tepperot, smyle, bj\u00f8nnkam, bl\u00e5knapp, tveskjeggveronika, gaukesyre, kystmaure, hvitveis, fagerperikum, jordn\u00f8tt, bl\u00e5rapp, geitsvingel, s\u00f8lvbunke, krypsoleie, skj\u00f8rlok, lundgr\u00f8nnaks, v\u00e5rk\u00e5l, sl\u00f8ke, skogfiol og sisselrot. P\u00e5 stammer av osp vokser blant annet stift- filtlav, mattebl\u00e6remose, ospeildkjuke og stor ospeildkjuke. Deler av lokaliteten er forurenset av myr- tistel og andre kulturplanter, fordi en ATV-tras\u00e9 g\u00e5r gjennom skogen. 20 Figur 24: Ospeskog s\u00f8rvest for Saur\u00e5s. Foto: Opus. Nederst: Avgresning vist p\u00e5 flyfoto www.1881.no fra 2009. Bekken fra Ulsetstemma \u2013 r\u00f8dlistet naturtype elvevannmasser Hele den ber\u00f8rte delen av bekken fra Usetstemma (figur 16) er inkludert i naturtypen elvevannmas- ser. Elvevannmasser er if\u00f8lge Norsk r\u00f8dliste for naturtyper (Artsdatabanken 2018) r\u00f8dlistet i kategori NT; n\u00e6r truet. Naturtypen omfatter \u00f8kosystemer i rennende vann, det vil si ferskvannsforekomster som har h\u00f8y vanngjennomstr\u00f8mningshastighet og kort oppholdstid. Det er ikke satt noe krav til st\u00f8rr- else hos vassdragene for \u00e5 bli inkludert i naturtypen. I arealvurderingene som er gjort i r\u00f8dlista, nevnes ogs\u00e5 sm\u00e5 bekker. N\u00e6r truede naturtyper skal if\u00f8lge kriteriene for verdivurdering ha middels verdi. Men siden tilstanden til det aktuelle bekkel\u00f8pet fra Ulsetstemma er svekket, blant annet p\u00e5 grunn av n\u00e6rheten til Salhusvegen, og kryssing under veien i kulvert, vurderes verdien p\u00e5 naturtypen \u00e5 v\u00e6re betydelig svekket. 21 Myren \u00f8st for Brurabykset Den delvis tresatte myren \u00f8st for Brurabykset (figur 25) er fattig, men representerer likevel et viktig biologisk element. Det er bare registrert trivielle plantearter i lokaliteten, se figur 17 og n\u00e6rmer om- tale p\u00e5 side 14. Et lite bekkel\u00f8p meandrerer inn i myren fra nord. Ellers passerer et hjortetrekk myren i retning nord\u00f8st-s\u00f8rvest. Figur 25: Myren \u00f8st for Brurabykset er artsfattig, men representerer et viktig \u00f8kosystem i prosjektomr\u00e5det. 22 Oppsummering Figur 26: Viktige biologisk mangfoldforekomster som b\u00f8r prioriteres ivaretatt i prosjektomr\u00e5det Salhusvegen 190, bnr. 1. Underlagsskissen er hentet fra mulighetsstudien og viser en forel\u00f8pig vurdering av omr\u00e5det for egn- ede form\u00e5l. 23 3. MULIGE VIRKNINGER AV TILTAK 3.1. Innvirkning p\u00e5 naturmangfold \u2013 samlet belastning If\u00f8lge naturmangfoldloven \u00a7 10 skal den samlede belastningen som et \u00f8kosystem er, eller vil bli, ut- satt for vurderes. Prosjektomr\u00e5det langs Salhusvegen er p\u00e5virket av flere inngrep i dag. I vest f\u00f8lger den nylig oppgraderte Salhusvegen omr\u00e5det. Parallelt med veien g\u00e5r en kraftledning, mens to kraft- ledninger krysser prosjektomr\u00e5det ved Bruknappen i nordvest, og \u00e9n ledning krysser omr\u00e5det ved Brurabykset. Ellers har hele omr\u00e5det noe innslag av fremmedarter. Store deler av prosjektomr\u00e5det har tidligere blitt utnyttet til beite. Skogen i omr\u00e5det er derfor gjennomg\u00e5ende ung. Noen teiger er tilplantet med gran. Tiltak i prosjektomr\u00e5det vil medf\u00f8re omfattende, og til dels helt \u00f8deleggende, terrenginngrep. Samlet belastning p\u00e5 naturmangfoldverdiene forventes \u00e5 \u00f8ke betydelig flere steder i vestre, og laverelig- gende, deler av prosjektomr\u00e5det. De \u00f8stligste omr\u00e5dene vil bli vesentlig mindre belastet, eller ikke belastet i det hele tatt. 3.2. Hensynet til arter og naturtyper Betydelige arealer i deler av prosjektomr\u00e5det vil bli bygd ned, eller bli vesentlig forringet, som f\u00f8lge av tiltaket. Endringen av omr\u00e5dets karakter vil derfor virke negativt inn p\u00e5 plante- og dyrearter som i dag har tilhold i disse delomr\u00e5dene. N\u00e6r alle forekomster av de stasjon\u00e6re r\u00f8dlisteartene alm (EN) og lind (NT) er knyttet til lokaliteten med rik edellauvskog i brattskrenten s\u00f8rvest for Saur\u00e5s. Denne \u00e5ssiden er foresl\u00e5tt avsatt som hensynssone naturmilj\u00f8, slik at forekomstene vil bli ivaretatt. Ask (EN) har en mer vid utbredelse, men arten er kun registrert med unge individer. Konsekvensen for ask vurderes \u00e5 v\u00e6re moderat. Tiltaket vil fortrenge granmeis (VU) fra leveomr\u00e5der og sannsynlige hekke- omr\u00e5der. Arten har imidlertid en vid utbredelse lokalt og regionalt, og regnes fremdeles som vanlig forekommende. Tiltaket vil ikke p\u00e5virke prioriterte viltomr\u00e5der, men vil blant annet fortrenge leve- omr\u00e5der for hjort, og til dels ogs\u00e5 blokkere lokale trekkveier, som det finnes mange av i prosjekt- omr\u00e5det. Det er tidligere avgrenset \u00e9n naturtype etter DN-h\u00e5ndbok 13 i omr\u00e5det; rik edellauvskog, verdi lokalt viktig, i brattskrenten s\u00f8rvest for Saur\u00e5s. Tiltaket vil etter alt \u00e5 d\u00f8mme ikke p\u00e5virke edellauvskog, siden lokaliteten, og den \u00f8vrige del av \u00e5ssiden i dette omr\u00e5det er foresl\u00e5tt avsatt som hensynssone naturmilj\u00f8. MERK: Milj\u00f8direktoratet og Statsforvalteren gjennomf\u00f8rer ny naturtypekart- legging etter NiN2-metoden i nordlige del av Bergen kommune i 2022. Resultatene m\u00e5 hensyntas n\u00e5r de legges fram i 2023. 3.3. Hensynet til viktige naturomr\u00e5der o.a. Tiltaket vil ikke p\u00e5virke prioriterte viltomr\u00e5der, verneomr\u00e5der/ foresl\u00e5tte verneomr\u00e5der etter natur- mangfoldloven, verdifulle kulturlandskap, inngrepsfrie naturomr\u00e5der (INON) eller geologisk arv. Deri- mot vil bekken fra Ulsetstemma bli ber\u00f8rt. Her utgj\u00f8r elvevannmasser en r\u00f8dlistet naturtype NT; n\u00e6r truet. Samtidig er Midtbygdavassdraget et prioritert vassdrag i Bergen kommune. Tiltaket vil ogs\u00e5 ber\u00f8re myren \u00f8st for Brurabykset. Forekomsten av store eiker vest for Haugane vil trolig ikke bli p\u00e5virket av inngrep. Det er mer uvisst om ospeskogen i skr\u00e5ningen s\u00f8rvest for Saur\u00e5s vil bli ber\u00f8rt. 24 4. KUNNSKAPSGRUNNLAG OM NATURMANGFOLD I OMR\u00c5DET Kunnskapsgrunnlaget skal if\u00f8lge naturmangfoldloven \u00a7 8 st\u00e5 i et rimelig forhold til sakens karakter og risiko for skade p\u00e5 naturmangfoldet. Kunnskapsgrunnlaget bygger i dette tilfellet p\u00e5 eksisterende registreringer i omr\u00e5det (Artskart, Naturbase og Kilden) samt befaringer utf\u00f8rt 30. september og 3. oktober 2022, supplert med materiale som ble innsamlet ved egne befaringer i Brurabykset 13. og 20. september 2017. Dessuten har Gaarder (2010) kartlagt vilt og naturtyper i Byfjellene nord i Bergen kommune, og i den forbindelse blant annet unders\u00f8kt og beskrevet naturtypen rik edel- lauvskog i brattskrenten s\u00f8rvest for Saur\u00e5s. Med unntak av de bratteste partiene under Bruknappen i nordvest, ligger det unders\u00f8kte omr\u00e5det lett tilgjengelig. Det har derfor v\u00e6rt enkelt \u00e5 danne seg et inntrykk av naturmangfoldverdiene som er knyttet til prosjektomr\u00e5det. Feltarbeidet i 2022 ble utf\u00f8rt i godt egnet sesong for kartlegging av vegetasjon, flora og naturtyper, herunder r\u00f8dlistearter og fremmedarter, men for seint til \u00e5 kartlegge hekkefuglfauna. Det ble likevel gjort en del observasjoner av fuglearter som med stor sannsynlighet har hekketilknytning til omr\u00e5det. Samlet regnes kunnskaps- niv\u00e5et som godt. F\u00f8re-var-prinsippet, jf. \u00a7 9, vil derfor ikke bli tillagt vekt. MERK: Milj\u00f8direktoratet og Statsforvalteren gjennomf\u00f8rer ny naturtypekartlegging etter NiN2-metoden i nordlige del av Bergen kommune i 2022. Resultatene m\u00e5 hensyntas n\u00e5r de legges fram i 2023. 5. AVB\u00d8TENDE TILTAK For \u00e5 unng\u00e5 eller begrense skade p\u00e5 naturmangfoldet, skal milj\u00f8forsvarlige teknikker og driftsmetod- er, samt lokalisering av tiltak, vurderes, jf. naturmangfoldloven \u00a7 12. P\u00e5 generelt grunnlag b\u00f8r tiltak utf\u00f8res p\u00e5 en mest mulig sk\u00e5nsom m\u00e5te for milj\u00f8et, og ulike l\u00f8sninger vurderes med hensyn p\u00e5 blant annet naturmangfold. Alle terrenginngrep, herunder skj\u00e6ringer og fyllinger, b\u00f8r avgrenses mest mu- lig, spesielt i omr\u00e5der med registrerte naturverdier. Bekkel\u00f8pet fra Ulsetstemma er et prioritert vassdrag i Bergen kommune. Samtidig utgj\u00f8r elvevann- massene en r\u00f8dlistet naturtype (NT). Bekken, inkludert randsone/ kantvegetasjon, b\u00f8r skjermes for fysiske inngrep. Det er videre viktig \u00e5 unng\u00e5 avrenning av partikler og forurensende stoffer til vass- draget. I anleggsfasen b\u00f8r det tas hensyn til mulig hekkende fugler i omr\u00e5der som kan egne seg for hekking. I og n\u00e6r omr\u00e5der med innslag av natur er det viktig for dyrelivet at sprengnings- og gravearbeid ikke p\u00e5begynnes i yngletiden for fugler og andre viltarter, det vil si i perioden april-juni. Av hensyn til generell fare for forurensing, m\u00e5 h\u00e5ndtering av avfall og tiltak mot forurensing v\u00e6re i samsvar med gjeldende lover og forskrifter. En m\u00e5 ta s\u00e6rlige hensyn ved transport, oppbevaring og bruk av olje, drivstoff og kjemikalier, samt sanit\u00e6ravl\u00f8p. Kjemikalier og drivstoff b\u00f8r lagres slik at volumet kan samles opp dersom det oppst\u00e5r lekkasje. Riggomr\u00e5der b\u00f8r plasseres, og avgrenses, slik at de kommer i minst mulig konflikt med registrerte naturverdier. Gamle tr\u00e6r, store tr\u00e6r og tr\u00e6r som p\u00e5 andre m\u00e5ter har s\u00e6rpreg, b\u00f8r i st\u00f8rst mulig grad tas vare p\u00e5. Ved revegetering av arealer som ikke blir varig nedbygd, b\u00f8r beplantning skje med arter som bygger opp under, og fremmer, det naturlige biologiske mangfoldet i omr\u00e5det. Det b\u00f8r tilstrebes bruk av blomsterplanter som kan tiltrekke pollinatorer som humler og bier. 25 Det m\u00e5 legges vekt p\u00e5 at det ikke skal tilf\u00f8res nye fremmedarter til omr\u00e5det, eller spres fremmed- arter ut fra omr\u00e5det. Registrerte fremmedarter b\u00f8r s\u00e5 langt det er mulig fjernes fra omr\u00e5det p\u00e5 en forsvarlig m\u00e5te som hindrer u\u00f8nsket spredning. Ved revegetering/ tils\u00e5ing b\u00f8r det v\u00e6re fokus p\u00e5 bruk av stedegne arter. For \u00e5 ivareta naturmangfoldet i prosjektomr\u00e5det langs Salhusvegen, b\u00f8r utbygging og utforming av bygningsmasse og andre fysiske konstruksjoner skje p\u00e5 en m\u00e5te som tilrettelegger for st\u00f8rst mulig mangfold av planter, insekter, fugler og annet dyreliv. For \u00e5 kompensere for tap av naturomr\u00e5der, b\u00f8r det etableres gr\u00f8nne tak p\u00e5 st\u00f8rst mulig del av takflatene i omr\u00e5det. Valg av plantearter, og ut- forming av vegetasjonsdekket, b\u00f8r til en viss grad gjenspeile forholdene i n\u00e6romr\u00e5det. Store, ens- artede gr\u00f8nne flater kan med fordel unng\u00e5s. I stedet b\u00f8r en tilstrebe en variasjon av arter og ele- menter fra n\u00e6romr\u00e5det. I utbyggingsomr\u00e5det generelt vil det v\u00e6re betydningsfullt \u00e5 kunne tilf\u00f8re variasjon i fysiske strukturer. Dette vil skape variasjon med hensyn til mikroklima og romlig milj\u00f8, hvilket vil tiltrekke ulike plante- og dyrearter. Sammenlignet med glatte flater, vil slike habitat kunne fungere som skjulested og liknende. 6. KONKLUSJON Virkningene av tiltaket m\u00e5 ses i lys av forvaltningsm\u00e5lene for naturtyper (\u00a7 4) og arter (\u00a7 5), slik de g\u00e5r fram av naturmangfoldloven (sitat): \u2013 Mangfoldet av naturtyper ivaretas innenfor deres naturlige utbredelsesomr\u00e5de og med det arts- mangfoldet og de \u00f8kologiske prosessene som kjennetegner den enkelte naturtype. M\u00e5let er ogs\u00e5 at \u00f8kosystemers funksjoner, struktur og produktivitet ivaretas s\u00e5 langt det anses rimelig. \u2013 Artene og deres genetiske mangfold ivaretas p\u00e5 lang sikt og at artene forekommer i levedyktige bestander i sine naturlige utbredelsesomr\u00e5der. S\u00e5 langt det er n\u00f8dvendig for \u00e5 n\u00e5 dette m\u00e5let ivaretas ogs\u00e5 artenes \u00f8kologiske funksjonsomr\u00e5der og de \u00f8vrige \u00f8kologiske betingelsene som de er avhengige av. \u2013 Forvaltningsm\u00e5let etter f\u00f8rste ledd gjelder ikke for fremmede organismer. Artsmangfoldet langs Salhusvegen vurderes \u00e5 v\u00e6re middels stort. Det er registrert f\u00e5 r\u00f8dlistearter, og relativt mange fremmedarter. Det er tidligere avgrenset \u00e9n naturtype etter h\u00e5ndbok 13 i omr\u00e5det; rik edellauvskog i brattskrenten s\u00f8rvest for Saur\u00e5s; verdi lokalt viktig. Tiltaket ventes ikke \u00e5 p\u00e5virke edel- lauvskogen. Det er ellers registrert hul eik, som er en prioritert naturtype, i \u00f8vre del av den s\u00f8rvest- vendte skr\u00e5ningen ved Saur\u00e5s. Forekomsten ligger trolig utenfor arealene som blir ber\u00f8rt av inngrep. Tiltaket vil kunne ber\u00f8re deler av bekken fra Ulsetstemma, som er del av det prioriterte Midtbygda- vassdraget i Bergen kommune, og samtidig en r\u00f8dlistet naturtype; elvevannmasser. Myren \u00f8st for Brurabykset er vurdert som n\u00e6ringsareal. Myren er fattig, men representerer likevel et viktig \u00f8ko- system i prosjektomr\u00e5det. Forekomst av store eiker vest for Haugane vil trolig ikke bli p\u00e5virket av inngrep. Det er mer uvisst om ospeskogen i skr\u00e5ningen s\u00f8rvest for Saur\u00e5s vil bli ber\u00f8rt. Tiltaket vil ikke p\u00e5virke prioriterte viltomr\u00e5der, verneomr\u00e5der/ foresl\u00e5tte verneomr\u00e5der etter naturmangfold- loven, verdifulle kulturlandskap, inngrepsfrie naturomr\u00e5der (INON) eller geologisk arv. 26 N\u00f8kkeldata: R\u00f8dlistearter: Ask, alm (begge i kategori EN; sterkt truet), granmeis (kategori VU; s\u00e5rbar) og lind (kategori NT; n\u00e6r truet). Fremmedarter: Platanl\u00f8nn, sitkagran, r\u00f8dhyll, parkslirekne, mongolspringfr\u00f8, bulkemispel, sprike- mispel, dielsmispel, gyvel og vinterkarse (alle i kategori SE; sv\u00e6rt h\u00f8y risiko). Andre arter av nasjonal forvaltningsinteresse: Gr\u00e5trost (ansvarsart). Utvalgte naturtyper (jf. forskrift av 13. mai 2011): Hule eiker. Verneomr\u00e5der/ foresl\u00e5tte verneomr\u00e5der: Ingen Konsekvenser for inngrepsfrie naturomr\u00e5der (INON): Ingen Verneplan for vassdrag/ prioriterte vassdrag: Bekk gjennom prosjektomr\u00e5det er en del av Midt- bygdavassdraget, som er et prioritert vassdrag i Bergen kommune. Truete vegetasjonstyper: Ingen. R\u00f8dlistede naturtyper: Elvevannmasser (NT; n\u00e6r truet). Viktig/ sv\u00e6rt viktig viltomr\u00e5de: Ingen. Geologisk arv: Ingen 27 7. KILDER Artsdatabanken, Artskart. [https://artskart.artsdatabanken.no/]. Hentet 21.10.2022. Artsdatabanken. Norsk r\u00f8dliste for naturtyper 2018. [https://www.artsdatabanken.no/ rodlistefornaturtyper]. Artsdatabanken. Norsk r\u00f8dliste for arter 2021. [https://www.artsdatabanken.no/rodlisteforarter/ 2021]. Bergen kommune 2005. \u00c5s6 Midtbygdavassdraget (056.6) \u00c5sane. Gr\u00f8nn etat Faktaark. Bergen kommune 2007. Forvaltningsplan vassdragene i Bergen. Bergen kommune, Gr\u00f8nn etat. Bergen kommune 2018. Temakart for sammenhengende bl\u00e5gr\u00f8nne strukturer (KPA 2018). Direktoratet for naturforvaltning 2007. Kartlegging av naturtyper. Verdisetting av biologisk mangfold. DN-h\u00e5ndbok 13, 2. utg. 2006, rev. 2007. Direktoratet for naturforvaltning 2011. Veileder til forskrift om utvalgte naturtyper. DN-h\u00e5ndbok 31. www.miljodirektoratet.no. Fremmedartslisten [https://www.artsdatabanken.no/framandartslista2018]. Hentet 21.10.2022. Fremstad, E. 1997. Vegetasjonstyper i Norge. NINA Temahefte 12: 1-279. Gaarder, G. 2010. Kartlegging av vilt og naturtyper i Byfjellene nord i Bergen kommune. Milj\u00f8faglig Utredning Rapport 2010:6. Johnsen, G.H. 1999. KU \u2013 Vannforurensing \u2013 E39: Klauvaneset \u2013 Nyborg i \u00c5sane. R\u00e5dgivende Biologer AS, rapport nr. 406. Johnsen, G.H., Bj\u00f8rklund, A.E. & Vidnes, M. 2004. Klassifisering av vassdragene i Bergen. R\u00e5dgivende Biologer AS, rapport nr. 771. Kilden [http://www.Kilden.nibio.no]. Klima- og milj\u00f8departementet 2011. Forskrift om utvalgte naturtyper etter naturmangfoldloven. K\u00e5l\u00e5s, S. & Johnsen, G.H. 2010. Klassifisering av vassdrag i Bergen basert p\u00e5 bunndyrsamfunn. R\u00e5dgivende Biologier AS, rapport nr. 1397. Lindgaard, A. & Henriksen, S. (red.) 2011. Norsk r\u00f8dliste for naturtyper 2011. Artsdatabanken. Mikkelsen, G. & S\u00f8yland, A. 2017. Viltet i Bergen. Kartlegging av viltomr\u00e5der og status for viltartene - Bergen kommune. Bymilj\u00f8etaten. Rapport. 66 s. + vedlegg. Milj\u00f8direktoratet 2013. Veileder til forskrifter om prioriterte arter. M24-2013. Moen, A. 1998. Nasjonalatlas for Norge: Vegetasjon. Statens kartverk, H\u00f8nefoss. Nasjonal arealinformasjon [ngu.no]. Naturbase [http://kart.naturbase.no]. Hentet 21.10.2022. Pulg, U., Barlaup, B., Gabrielsen S.-E. & Skoglund, H. 2011. Sj\u00f8aurebekker i Bergen og omegn. LFI- rapport nr. 181. Uni Research, Uni Milj\u00f8 LFI, Bergen. Puschmann, O. 2005. Nasjonalt referansesystem for landskap. Beskrivelse av Norges 45 landskaps- regioner. NIJOS-rapport 10/2005. Steinsv\u00e5g, M.J. & Overvoll, O. 2005. Viltet i Bergen. Kartlegging av viktige viltomr\u00e5der og status for viltartene. \u2013 Bergen kommune og Fylkesmannen i Hordaland, MVA-rapport 2/2005. www.bergenskart.no www.senorge.no. www.vann-nett.no 28 "
}