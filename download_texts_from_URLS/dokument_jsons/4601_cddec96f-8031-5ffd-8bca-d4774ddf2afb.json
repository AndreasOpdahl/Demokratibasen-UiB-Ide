{
  "dokument_id": "cddec96f-8031-5ffd-8bca-d4774ddf2afb",
  "doc_type": "case_minutes",
  "kommune": 4601,
  "tittel": "Saksprotokoll UMBY, 25042024, Sak 132/24, Innbyggerforslag - Bibliotek i Bunnpris-bygget",
  "url": "https://bergen.kommune.no/politikere-utvalg/api/fil/bk360/10353841/Innstilling-vedtak-Innbyggerforslag-Bibliotek-i-Bunnpris-bygget",
  "tekst": "Innbyggerforslag - Bibliotek i Bunnpris-bygget Utvalg for milj\u00f8 og byutvikling hadde saken til orientering i m\u00f8tet 25.04.2024 sak 132/24: Utvalg for milj\u00f8 og byutvikling tok saken til orientering. Utvalg for finans, kultur og n\u00e6ring innstiller til bystyret. Utvalg for milj\u00f8 og byutviklings behandling Lars Selmar Alsaker (H) ba om habilitetsvurdering til saken. Bakgrunnen er at SANDS Advokatfirma er fast advokat for Bunnpriskjeden. Alsaker mener selv at Bunnpris m\u00e5 anses som part i saken, og legger derfor til grunn at han er inhabil. Vurdering er foretatt etter forvaltningsloven \u00a7 6 annet ledd. Utvalget er enig med Alsaker i hans vurdering og at det derfor foreligger \u00abs\u00e6regne forhold\u00bb etter forvaltningslovens \u00a7 6 annet ledd. Utvalg for milj\u00f8 og byutvikling kjente Alsaker inhabil til \u00e5 delta i behandlingen av sak 132/24. Lise Wergeland Str\u00f8mmen (H) m\u00f8tte. F\u00f8lgende representanter tok ordet: Reidar Staalesen (A), Chris J\u00f8rgen Knudsen R\u00f8dland (H), Andreas Madsen Berg (SV), Katrine Berg N\u00f8dtvedt (MDG), Ingrid Nergaard Fjeldstad (V), Rebekka Helle Stensb\u00f8 (H), Mailiss Solheim-\u00c5kerblom (R). Merknader fremsatt i utvalget: Reidar Staalesen (A) fremsatte p\u00e5 vegne av A f\u00f8lgende merknader: Merknad 1 Det er sv\u00e6rt viktig for barn og unge i \u00c5rstad bydel at det etableres et fullverdig bydelsbibliotek i tr\u00e5d med bystyrevedtak 156/18. Dersom KVN for Slettebakken skole anbefaler at biblioteket ikke skal inng\u00e5 i skoleprosjektet, ber bystyret byr\u00e5det om \u00e5 legge frem en sak som inneholder en realitetsvurdering av kostnader og prosess knyttet til erverv av gnr. 160/bnr. 216 (Bunnpris Sletten) med det form\u00e5l \u00e5 benytte bygget til offentlig bibliotek med tilh\u00f8rende funksjoner, samt ogs\u00e5 en vurdering av alternative tomter/lokasjoner i n\u00e6romr\u00e5det for dette form\u00e5let. Merknad 2 Bystyret viser til det p\u00e5g\u00e5ende planarbeidet for Wier-Jenssens vei. Slik planavgrensning for denne planen er gjort, er eiendommen gnr.160/bnr. 216 (Bunnpris Sletten) innebefattet i planomr\u00e5det. Bystyret ber derfor byr\u00e5det vurdere om denne delen av planen kan benyttes til blandet form\u00e5l, eksempelvis n\u00e6ringsform\u00e5l og/eller offentlig tjenesteyting. Dersom parkeringsdekningen reduseres som f\u00f8lge av endret form\u00e5l, kan overskytende areal benyttes til offentlig byrom. Andreas Madsen Berg (SV) fremsatte p\u00e5 vegne av SV f\u00f8lgende merknad: Bystyret ber om et notat som tar for seg kommunens spillerom i festeavtaler der det offentliges interesser strider med etablert bruk. Mailiss Solheim-\u00c5kerblom (R) fremsatte p\u00e5 vegne av R f\u00f8lgende merknad: Utvalg for milj\u00f8- og byutvikling er positiv til innbyggerforslaget, og vil understreke behovet for at et bibliotek her ogs\u00e5 m\u00e5 inneha gode egenskaper for \u00e5 v\u00e6re et forsamlingshus og samlingspunkt i bydelen Chris J\u00f8rgen Knudsen R\u00f8dland (H) fremsatte p\u00e5 vegne av Eldrer\u00e5det f\u00f8lgende merknad: Bystyret oppmodar sterkt byr\u00e5det om \u00e5 prioritera saka med sikte p\u00e5 ei snarleg l\u00f8ysing. Chris J\u00f8rgen Knudsen R\u00f8dland (H) fremsatte p\u00e5 vegne av H f\u00f8lgende merknad: Bystyret ber byr\u00e5det om at det jobbes parallelt med \u00e5 utrede flere alternativ for bibliotek i bydelen for \u00e5 f\u00e5 fortgang i prosessen slik at ikke grupper utestenges lengre enn n\u00f8dvendig. Votering: Merknad fra Eldrer\u00e5det, fremsatt av Chris J\u00f8rgen Knudsen R\u00f8dland (H), fikk 0 stemmer. Merknad fra Kommunalt r\u00e5d for personer med funksjonsnedsettelse, fremsatt av Chris J\u00f8rgen Knudsen R\u00f8dland (H) fikk 4 stemmer (SV, MDG, R). Merknad 1-2 fra A, fremsatt av Reidar Staalesen (A), fikk 7 stemmer (A, SV, MDG, R). Merknad fra R, fremsatt av Mailiss Solheim-\u00c5kerblom (R), fikk 3 stemmer (SV, R). Merknad fra SV, fremsatt av Andreas Madsen Berg (SV), fikk 7 stemmer (A, SV, MDG, R). Byr\u00e5det behandlet saken i m\u00f8tet 04.04.2024 sak 89/24 Byr\u00e5det innstiller til bystyret \u00e5 fatte f\u00f8lgende vedtak: 1. Basert p\u00e5 vurdering av kostnader og prosess knyttet til erverv av gnr. 160/bnr. 216 (Bunnpris Sletten) vil etablering av bibliotek i bygget ikke vurderes videre. 2. Byr\u00e5det vil fortsette \u00e5 unders\u00f8ke andre muligheter for \u00e5 etablere bydelsbibliotek i Slettenomr\u00e5det for \u00e5 svare ut vedtaket i sak 156/18. 2 "
}