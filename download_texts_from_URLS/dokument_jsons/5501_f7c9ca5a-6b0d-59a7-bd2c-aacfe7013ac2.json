{
  "dokument_id": "f7c9ca5a-6b0d-59a7-bd2c-aacfe7013ac2",
  "doc_type": "case_attachment",
  "kommune": 5501,
  "tittel": "Oppl\u00e6ringsplan",
  "url": "https://innsyn.tromso.kommune.no/application/getMoteDokument?dokid=2001928375",
  "tekst": "Oppl\u00e6ringsplan - Omstilling avdeling for helse og omsorg 2024/2025 Denne oppl\u00e6ringsplanen er en underplan av Omstillingsplan avdeling for helse og omsorg 2024/2025 Planen beskriver hvordan den oppl\u00e6ringen som anses n\u00f8dvendig i forbindelse med omstillingsarbeidet skal organiseres. F\u00f8lgende tema er valgt ut: - Generelt om omstillingsprosessen - Utarbeidelse av bemannings- og kompetanseplan - ROS-analyser - Gjennomf\u00f8ring av personalomstillinger - Utarbeidelse av turnus Generelt om omstillingsprosessen Beskrivelse av omstillingsprosess og framdriftsplan redegj\u00f8res for i lederm\u00f8tet for alle lederne i kommunestyresalen 1. oktober 2024. Utarbeidelse av bemannings- og kompetanseplan Nyutviklet excel-fil for opprettelse av d\u00f8gnrytmeplan er presentert i lederm\u00f8tet for alle lederne i kommunestyresalen 1. oktober 2024. Systemansvarlig Visma ressursstyring tilbyr kurs for de som \u00f8nsker. Ros-analyser Det blir utarbeidet oppsett for ros-analyser med fokus p\u00e5 tjenesteyting og HMS. Denne vil bli gjennomg\u00e5tt i lederm\u00f8tet for alle lederene i kommunestyresalen den 29. Oktober 2024. Dette er tre uker f\u00f8r ROS-analysene skal gjennomf\u00f8res. Det vil ogs\u00e5 bli gjennomf\u00f8rt Teams-m\u00f8te der folk kan ta opp problemstillinger og stille sp\u00f8rsm\u00e5l. Gjennomf\u00f8ring av personalomstillinger Personalomstillingen vil bli gjennomf\u00f8rt i januar 2025. Det legges opp til oppl\u00e6ring p\u00e5 lederm\u00f8te for alle lederne i kommunestyret den 17. Desember. Ogs\u00e5 her legges det opp til Teamsm\u00f8te i januar for at lederne skal kunne ta opp problemstillinger og stille sp\u00f8rsm\u00e5l. Utarbeidelse av turnus Kalenderplanen utarbeides p\u00e5 h\u00f8sten med forventet oppstart av ny kalenderplan i desember. Systemansvarlig Visma ressursstyring gjennomf\u00f8rer kursing p\u00e5 ettersp\u00f8rsel fra enhetene eller seksjonene. "
}