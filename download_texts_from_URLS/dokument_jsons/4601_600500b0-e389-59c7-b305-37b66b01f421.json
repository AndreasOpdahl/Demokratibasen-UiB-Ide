{
  "dokument_id": "600500b0-e389-59c7-b305-37b66b01f421",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 17122024, Sak 512/24, Ny deltakerkommune til Bergen og Omland Friluftsr\u00e5d",
  "url": "https://bergen.kommune.no/politikere-utvalg/api/fil/bk360/11739219/Innstilling-vedtak-Ny-deltakerkommune-til-Bergen-og-Omland-Friluftsrad",
  "tekst": "Ny deltakerkommune til Bergen og Omland Friluftsr\u00e5d Bergen bystyre behandlet saken i m\u00f8tet 17.12.2024 sak 512/24 og fattet f\u00f8lgende vedtak: Bergen bystyre gir med dette sin tilslutning til at Voss herad blir ny deltaker i Bergen og Omland Friluftsr\u00e5d Kommunalt Oppgavefellesskap med virkning fra 01.01.2025. Den nye deltakerkommunens ansvar og forpliktelser f\u00f8lger av samarbeidsavtalen og lov om kommuner og fylkeskommuner (LOV-2018-06-22-83 fra 01.01.2020 \u00abkommuneloven\u00bb). Bergen bystyres behandling Chris J\u00f8rgen Knudsen R\u00f8dland (H) og Ann-Margrete Bollmann (BL) er begge medlemmer av Bergen og Omland Friluftsr\u00e5d. Friluftsr\u00e5det er part etter forvaltningsloven \u00a7 2 f\u00f8rste ledd bokstav e). En folkevalgt er etter forvaltningsloven (fvl.) \u00a7 6, 1. ledd, bokstav e) inhabil til \u00e5 tilrettelegge grunnlaget for en avgj\u00f8relse eller til \u00e5 treffe avgj\u00f8relse i en forvaltningssak n\u00e5r han er medlem av et styre for en stiftelse som er part i saken. Som en konsekvens av dette foreligger det automatisk inhabilitet etter \u00a7 6 f\u00f8rste ledd bokstav e), og Bergen bystyre kjente p\u00e5 bakgrunn av dette Chris J\u00f8rgen Knudsen R\u00f8dland og Ann-Margrete inhabile til \u00e5 delta i behandlingen av sak 512/24. Eiler Macody Lund (H) og Monica Nordland Yndestad (BL) m\u00f8tte. Ingrid Nergaard Fjeldstad (V) ba om habilitetsvurdering i saken. Hun er medlem av representantskapet. Medlemmer av representantskap er ikke omfattet av \u00a7 6 f\u00f8rste ledd bokstav e) og det foreligger s\u00e5ledes ikke automatisk inhabilitet etter denne bestemmelsen. Med bakgrunn i dette kjente Bergen bystyre Ingrid Nergaard Fjeldstad (V) habil til \u00e5 delta i behandlingen av bystyresak 512/24. Ingen representanter tok ordet. Votering: Innstillingen ble vedtatt enstemmig. Utvalg for finans, kultur og n\u00e6ring behandlet saken i m\u00f8tet 04.12.2024 sak 199/24 og avga f\u00f8lgende innstilling: Utvalgets innstilling er likelydende med bystyrets vedtak. Utvalg for milj\u00f8 og byutvikling hadde saken til orientering i m\u00f8tet 05.12.2024 sak 424/24: Utvalg for milj\u00f8 og byutvikling tok saken til orientering. Utvalg for finans, kultur og n\u00e6ring innstiller til bystyret Byr\u00e5det behandlet saken i m\u00f8tet 21.11.2024 sak 364/24: Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende 2 "
}