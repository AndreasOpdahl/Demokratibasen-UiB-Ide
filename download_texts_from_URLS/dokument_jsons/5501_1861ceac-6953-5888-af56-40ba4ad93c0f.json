{
  "dokument_id": "1861ceac-6953-5888-af56-40ba4ad93c0f",
  "doc_type": "case_presentation",
  "kommune": 5501,
  "tittel": "Behov for nye m\u00e5leinstrumenter - Lokal luftkvalitet",
  "url": "https://innsyn.tromso.kommune.no/application/getMoteDokument?dokid=2001950545",
  "tekst": "Arkivsaksnr. 22/06687-9 Saksbehandler Anja Johnsen Saksgang M\u00f8tedato Milj\u00f8-, idrett-, kultur- og 10.06.2025 samfunnsutviklingsutvalget Formannskapet 17.06.2025 Kommunestyret 25.06.2025 Behov for nye m\u00e5leinstrumenter - Lokal luftkvalitet Kommunedirekt\u00f8rens innstilling til vedtak: 1. Saken tas til orientering. 2. Troms\u00f8 kommune g\u00e5r til innkj\u00f8p av nye instrumenter til m\u00e5ling av lokal luftkvalitet med en samlet sum p\u00e5 kr.1.550.000,-. Dette g\u00e5r til \u00e5 kj\u00f8pe inn to TEOM-1405DF-m\u00e5lere. I henhold til samarbeidsavtale av 01.01.2024 med Statens vegvesen og Troms fylkeskommune bidrar hver veieier med 410.600,- eks. mva. Investeringen innarbeides i tertialrapport I 2025. Stig Tore Johnsen Mette Moh\u00e5g Kommunedirekt\u00f8r Avdelingsdirekt\u00f8r, Bymilj\u00f8 1 Hva saken gjelder Det er behov for nye m\u00e5leinstrumenter p\u00e5 m\u00e5lestasjonene for lokal luftkvalitet i kommunen. Svevest\u00f8vsm\u00e5lerne er utdatert og fungerer ikke lenger slik de skal. Dagens utstyr f\u00f8rer til un\u00f8dvendig mange timer til drift, dyrere servicekostnader, samt usikker og manglende data. Det er dermed n\u00f8dvendig \u00e5 investere i nytt utstyr. En investering i nye m\u00e5leinstrumenter er ikke lagt inn i Troms\u00f8 kommunes handlingsprogram, og det er dermed n\u00f8dvendig \u00e5 legge inn en initial investering p\u00e5 kr. 1.550.000kr for innkj\u00f8p. Kostnaden vil deles med Troms fylkeskommune og Statens vegvesen, som tilbakebetaler 2/3 av summen. Saksutredning I Troms\u00f8 kommune har vi to m\u00e5lestasjoner som skal dekke kommunens lovp\u00e5lagte oppgave om \u00e5 ha oversikt over den lokale luftkvaliteten og luftforurensningsbildet lokalt. Vi har \u00e9n vein\u00e6r stasjon, som skal m\u00e5le et omr\u00e5de som antas \u00e5 v\u00e6re verst mtp. forurensning (Hansjordnesbukta). Den andre er en bybakgrunnsstasjon, som skal m\u00e5le det den gjennomsnittlige innbygger utsettes for av forurensning til vanlig i sentrumsomr\u00e5det (Rambergan). Per i dag m\u00e5les det svevest\u00f8v PM10 (mer grovkornet svevest\u00f8v) p\u00e5 begge m\u00e5lestasjoner, samt svevest\u00f8v PM2,5 (finere svevest\u00f8v) og NOx (nitrogenoksider) i Hansjordnesbukta. Disse m\u00e5lingene er minstekravet for m\u00e5linger til Troms\u00f8 kommune, ut ifra innbyggertall og antatt forurensningsmengde. Det er dermed et minimumskrav om \u00e5 dekke dette. Det har de siste par \u00e5rene v\u00e6rt store utfordringer med drift og vedlikehold av m\u00e5leinstrumentene for svevest\u00f8v i Troms\u00f8 kommune. I 2024 n\u00e5dde ikke Troms\u00f8 kommune datadekningskravet vi er p\u00e5lagt \u00e5 ha, da instrumentene har v\u00e6rt ute av drift for mange dager i l\u00f8pet av \u00e5ret. \u00c5rsaken til disse problemene har v\u00e6rt mange, med alt fra l\u00f8se flow-kontrollere og lekkasjer i instrumentet til feil med pumper og r\u00f8rene. Dagens TEOM-1400A-m\u00e5lere n\u00e6rmer seg \u00e5 v\u00e6re 30 \u00e5r, og de holder ikke lenger like godt. Det er ogs\u00e5 vanskelig \u00e5 f\u00e5 tak i reservedeler til disse instrumentene, da mange av delene er erstattet med nyere alternativer til nyere instrumenter. Dette gj\u00f8r samlet sett at det har v\u00e6rt og er utfordringer med datadekning og at det blir dyrere for driften og n\u00f8dvendig service. Troms\u00f8 kommune er ogs\u00e5 et referanseomr\u00e5de for mye av data som brukes til modellering lenger nord i landet, s\u00e5 det er viktig \u00e5 oppn\u00e5 datadekningskravet, ikke bare for v\u00e5r kommune. Det ses dermed et behov for \u00e5 bytte ut instrumentene. Statens vegvesen, Troms fylkeskommune og Troms\u00f8 kommune har som veieiere en gjeldende samarbeidsavtale for arbeidet med lokal luftkvalitet i Troms\u00f8 kommune, der siste er gjeldende fra 01.01.2024. En del av denne avtalen er knyttet til investering og opprettholdelse av m\u00e5lestasjonene iht. lovkravene etter forurensningsforskriften kap. 7 om lokal luftkvalitet. Det vil si at kostnadene for m\u00e5leinstrumentene vil deles likt p\u00e5 de tre veieierne. Troms\u00f8 kommune har med det bedt NILU \u2013 Norsk Institutt for Luftforskning (referanselaboratoriet per i dag) om r\u00e5dgivning rundt nye instrumenter, og vi fikk med det tips om aktuelle instrumenter som er godkjent til bruk i det nasjonale m\u00e5lenettverket. Av disse fikk vi et tilbud p\u00e5 tre som var mulig \u00e5 f\u00e5 tak i av Instrumentcompaniet, igjen etter anbefaling fra NILU. Da var det tre aktuelle instrumenter, som st\u00e5r listet i tabellen under med tilbudt pris. NILU sendte ogs\u00e5 en rapport de utarbeidet i 2021, der sikkerheten p\u00e5 m\u00e5lingene knyttet til referansedata ble m\u00e5lt. Rapporten ligger vedlagt saksfremlegget. 2 Tabell 1: Oversikt over instrumentene som er godkjent for bruk med pristilbud. Produsent Instrument Hva som m\u00e5les Metode for m\u00e5ling Pris per instrument 395 800,- eks. Grimm EDM-180 PM10 og PM2.5 Laseroptisk mva. Thermo 512 100,- eks. Fisher PM10 eller TEOM \u2013 gravimetrisk mva. Scientific TEOM 1405F PM2.5 (vekt) Thermo 615 900,- eks. Fisher TEOM \u2013 gravimetrisk mva. Scientific TEOM 1405DF PM10 og PM2.5 (vekt) Kostnader for aktuelle alternativ: 1. EDM-180 p\u00e5 begge m\u00e5lestasjoner (2stk.): 263.866,- per veieier (eks. mva.) 2. TEOM 1405F (Rambergan) og TEOM1405DF (Hansjordnesbukta): 376.000,- per veieier (eks. mva.) 3. TEOM 1405DF p\u00e5 begge m\u00e5lestasjoner (2 stk.): 410.600,- per veieier (eks. mva.) 4. TEOM 1405F p\u00e5 begge m\u00e5lestasjoner (3stk.): 512.100,- per veieier (eks. mva.) Fordeler og ulemper EDM-180: - Fordeler: billigere, m\u00e5ler begge komponenter - Ulemper: Mer un\u00f8yaktig data (laseroptisk), mer ustabil, ny driftsmetode som ogs\u00e5 vil ta mer tid i den daglige driften TEOM 1405F: - Fordeler: Mer n\u00f8yaktig data(gravimetrisk), lett \u00e5 drifte, stabil - Ulemper: M\u00e5ler kun \u00e9n komponent, dyrere enn EDM-180 TEOM 1405DF: - Fordeler: Mer n\u00f8yaktig data (gravimetrisk), lett \u00e5 drifte, stabil, m\u00e5ler to komponenter, mulighet for \u00e5 m\u00e5le PM10 og PM2,5 p\u00e5 begge m\u00e5lestasjoner - Ulemper: Dyrere enn de to andre instrumentene enkeltvis Administrasjonen sin anbefaling Administrasjonen anbefaler at det kj\u00f8pes inn to TEOM 1405DF-m\u00e5lere, \u00e9n til Hansjordnesbukta og \u00e9n til Rambergan. Dette vil kreve at det settes av en initial investering i Troms\u00f8 kommunes handlingsprogram p\u00e5 1.550.000kr, da kommunen st\u00e5r ansvarlig for innkj\u00f8pet av nye instrumenter. Administrasjonen anbefaler at det kj\u00f8pes inn to TEOM 1405DF-m\u00e5lere, \u00e9n til Hansjordnesbukta og \u00e9n til Rambergan. Dette er alternativ 3, med en kostnad p\u00e5 410.600,- eks. mva. per veieier. 2/3 av totalsummen vil med det returneres til Troms\u00f8 kommune etter fakturering til de andre veieierne. Valget av TEOM 1405DF-m\u00e5lere p\u00e5 begge m\u00e5lestasjoner begrunnes i f\u00f8lgende: - Instrumentene er lettere \u00e5 drifte, og det er veldig likt m\u00e5ten driften foreg\u00e5r i dag. Det vil v\u00e6re lett \u00e5 omstille seg til de nye instrumentene kontra EDM-180. I tillegg vil det v\u00e6re enklere \u00e5 forholde seg til to like instrumenter, kontra \u00e5 skulle ha b\u00e5de TEOM 1405-DF og TEOM 1405-F. - M\u00e5leintrumentene gir sikrere data, som ved fors\u00f8k viser seg \u00e5 v\u00e6re n\u00e6rmere referansedata enn de andre (dette st\u00e5r beskrevet i rapporten til NILU, som er lagt ved). 3 - Muligheten til \u00e5 m\u00e5le begge komponenter p\u00e5 begge m\u00e5lestasjoner. Per i dag m\u00e5les PM2,5 kun p\u00e5 Hansjordnesbukta, men det vil v\u00e6re en stor fordel av \u00e5 kunne m\u00e5le dette p\u00e5 Rambergan ogs\u00e5, der p\u00e5virkningen fra bl.a. vedfyring da kan observeres i mye st\u00f8rre grad. Det er ikke et krav per i dag, men det vil trolig komme innen f\u00e5 \u00e5r. \u00c5 m\u00e5le begge komponenter n\u00e5 vil gj\u00f8re at vi er fremp\u00e5, har mer relevant data og slipper \u00e5 investere i flere instrumenter i n\u00e6r fremtid. - Ikke mye dyrere enn \u00e5 investere i \u00e9n TEOM-1405F (Rambergan) og \u00e9n TEOM-1405DF (Hansjordnesbukta) per n\u00e5. Vil i tillegg p\u00e5 sikt bli dyrere dersom man m\u00e5 kj\u00f8pe enda en TEOM-1405F senere. Konklusjon Troms\u00f8 kommune g\u00e5r til innkj\u00f8p av nye instrumenter til m\u00e5ling av lokal luftkvalitet med et samlet bel\u00f8p p\u00e5 kr.1.550.000,-. Dette g\u00e5r til \u00e5 kj\u00f8pe inn to TEOM-1405DF-m\u00e5lere. I henhold til samarbeidsavtale av 01.01.2024 med Statens vegvesen og Finnmark og Troms fylkeskommune bidrar hver veieier med 410.600,- eks. mva. Investeringen innarbeides i tertialrapport I 2025. Vedtakskompetanse Kommunestyret Vedlegg Nye instrumenter p\u00e5 m\u00e5lestasjonene for lokal luftkvalitet i Troms\u00f8 kommune - behovsettersp\u00f8rsel NILU-report-21-2021 (4) Svar p\u00e5 behovsettersp\u00f8rsel - nye instrumenter p\u00e5 m\u00e5lestasjonene for lokal luftkvalitet Svar p\u00e5 behovsettersp\u00f8rsel - nye instrumenter p\u00e5 m\u00e5lestasjonene for lokal luftkvalitet - Troms\u00f8 kommune 4 "
}