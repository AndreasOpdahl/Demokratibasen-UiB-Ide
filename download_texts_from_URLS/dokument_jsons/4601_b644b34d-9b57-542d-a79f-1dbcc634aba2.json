{
  "dokument_id": "b644b34d-9b57-542d-a79f-1dbcc634aba2",
  "doc_type": "case_attachment",
  "kommune": 4601,
  "tittel": "Vedlegg 4.3 - Tilleggsnotat til rapport fra gjennomg\u00e5else av havneeiendommer 21.06.2018",
  "url": "https://bergen.kommune.no/politikere-utvalg/api/fil/bk360/12721008/Vedlegg-4-3-Tilleggsnotat-til-rapport-fra-gjennomgaelse-av-havneeiendommer-21-06-2018",
  "tekst": "NOTAT Til: Bergen kommune Fra: Wikborg Rein Advokatfirma AS Dato: 21. juni 2018 Ansvarlig advokat: Filip Truyen TILLEGGSNOTAT TIL RAPPORT FRA GJENNOMG\u00c5ELSE AV HAVNEEIENDOMMER \u2013 AREALFORDELING 1 INNLEDNING Wikborg Rein Advokatfirma AS har p\u00e5 oppdrag for Bergen kommune utarbeidet \"Rapport fra gjennomg\u00e5else av havneeiendommer\" (\"Rapporten\"). Rapport ble oversendt Bergen kommune 21. juni 2018. I Rapporten gjennomf\u00f8res det en tingsrettslig vurdering av eierskapet til f\u00f8lgende havneomr\u00e5der i Bergen havn: \u2022 Bontelabo \u2022 N\u00f8stet \u2022 Jekteviken og Dokken Vest \u2022 M\u00f8hlenpriskaien Konklusjonene i Rapporten er inntatt i dens del II (oppsummering), og viser at eierskapet til grunnen er sammensatt. I forlengelsen av v\u00e5rt arbeid med Rapporten har vi gjennomf\u00f8rt en n\u00e6rmere vurdering av fordelingen av tomtegrunn mellom hhv. Bykassen og Havnekapitalen, med hensyn til \u00e5 etablere et forholdstall for eierskapet til de havneomr\u00e5der som har v\u00e6rt vurdert i Rapporten. 2 VURDERING AV AREALFORDELING \u2013 BYKASSE OG HAVNEKAPITAL Vi har vurdert arealfordelingen med utgangspunkt i kart inntatt i Rapportens del II. M\u00e5linger er gjennomf\u00f8rt ved bruk av offentlig tilgjengelige digitale kartverkt\u00f8y, og eventuelle oppm\u00e5lingsforretninger og opplysninger fra GAB-registeret er ikke hensyntatt i vurderingen. Det m\u00e5 s\u00e5ledes forventes avvik mellom beregnet areal og faktisk areal. V\u00e5r vurdering hensyntar heller ikke at grunnarealene vil kunne verdsettes til forskjellig verdi, og v\u00e5re anslag er s\u00e5ledes av begrenset verdi i en verdsettelsesvurdering. Form\u00e5let med v\u00e5re beregninger er \u00e5 angi en prosentvis fordeling av eierskapet p\u00e5 et overordnet niv\u00e5, og vi vil anta at m\u00e5lingene gir et godt bilde av dette, ettersom eventuelle systematiske feil i kartl\u00f8sningen vil gj\u00f8re seg gjeldende for samtlige m\u00e5linger. 2/3 Oversikten over areal og prosentvis fordeling av eierskapet er som inntatt i nedenst\u00e5ende tabell. Vi har ikke inkludert sj\u00f8grunn i v\u00e5re m\u00e5linger, med unntak for ca. 650 m2 sj\u00f8grunn som er tilordnet Havnekapitalen, og som tidligere utgjorde deler av ferjekaien p\u00e5 N\u00f8stet. Omr\u00e5de Samlet beregnet Areal tilordnet Areal tilordnet areal (m2) Bykassen (m2) Havnekapitalen (m2) Bontelabo 13 391 3 511 7 725 N\u00f8stet 15 848 6 389 9 459 Jekteviken/Dokken 139 132 62 082 77 050 Vest M\u00f8hlenpriskaien 10 454 2 556 4 710 Jekteviksutstikkeren 61 359 50 957 10 402 Totalt areal 240 184 125 495 109 346 Basert p\u00e5 ovennevnte m\u00e5linger, estimerer vi at ca. 52,3 % av den samlede tomtegrunnen tilordnes Bykassen, og ca. 45,5 % tilordnes Havnekapitalen. De resterende 2,2 % er arealer som i Rapporten har v\u00e6rt vurdert som usikre, dette knytter seg til deler av Bontelabo (ca. 2 155 m2) og M\u00f8hlenpriskaien (ca. 3 188 m2). Det vises til v\u00e5re vurderinger knyttet til disse arealene, inntatt i Rapportens del IV punkt 2.8.2 og 5.2. 3 S\u00c6RLIG OM JEKTEVIKSUTSTIKKEREN Rapporten gir anvisninger p\u00e5 fordelingen av eierskapet til de omr\u00e5der som utgj\u00f8r Jekteviksutstikkeren/Hurtigruteterminalen, men inneholder ikke kartmateriale som visualiserer den konkrete fordelingen av disse arealene mellom Bykassen og Havnekapitalen. Ved fastsettelse av et samlet forholdstall er det imidlertid \u2013 av hensyn til arealenes betydelige st\u00f8rrelse \u2013 n\u00f8dvendig \u00e5 hensynta ogs\u00e5 de utfylte omr\u00e5dene i Jekteviken. Vi har gjennomf\u00f8rt m\u00e5linger av arealene basert p\u00e5 de angivelser og forutsetninger som legges til grunn i Rapporten. Arealene er beregnet ved \u00e5 trekke en linje parallelt utover mot sj\u00f8en fra grensen mellom Bykassens eiendom (N\u00f8steboder 20 - gnr. 164, bnr. 20) og Havnekapitalens eiendom (N\u00f8steboder 19 - gnr. 164, bnr. 19). De rettigheter Bykassen har som f\u00f8lge av eierskap til mindre strandareal mellom N\u00f8stebod 18 og 19 er ikke hensyntatt i denne m\u00e5lingen, og vil kunne medf\u00f8re en mindre justering av forholdstallet. De beregnede areal er som angitt p\u00e5 nedenst\u00e5ende figurer. 3/3 Figur 1: Beregnet areal Bykassen Figur 2: Beregnet areal Havnekapitalen Vi er kjent med at utfyllingen i Jekteviken opprinnelig startet fra Bykassens eiendommer ytterst i bukten. Rent tingsrettslig oppst\u00e5r det ved denne typen utfyllinger som finner sted over en lang tidsperiode, et sp\u00f8rsm\u00e5l om det etableres nye midtlinjer underveis i utfyllingsprosessen etter hvert som en fyller ut grunn innover i bukten. En slik betraktning vil kunne medf\u00f8re at en st\u00f8rre andel av grunnen tilordnes Bykassen, men er b\u00e5de faktisk og juridisk sett utfordrende \u00e5 anvende. Vi har derfor i denne omgang valgt \u00e5 benytte et rent midtlinjeprinsipp for \u00e5 angi et konservativt og forenklet anslag p\u00e5 arealfordelingen. "
}