{
  "dokument_id": "1e493df1-9a4b-54b1-ab8d-1036eda2327e",
  "doc_type": "case_presentation",
  "kommune": 4601,
  "tittel": "Rullevennlig tras\u00e9 til L\u00f8vstien",
  "url": "https://bergen.kommune.no/politikere-utvalg/api/fil/bk360/11711374/Framstilling-Rullevennlig-tras-til-Lovstien",
  "tekst": " Kommunalt r\u00e5d for personer med funksjonsnedsettelse Saksframstilling V\u00e5r referanse: 2023/280756-142 Saksbehandler: Ragnhild Hvoslef Kr\u00fcger Rullevennlig tras\u00e9 til L\u00f8vstien Hva saken gjelder: Bymilj\u00f8etaten arbeider med en bedre tilkomst for elektriske rullestoler fra boligomr\u00e5det p\u00e5 Minde til L\u00f8vstien Prosjektleder har spesielt bedt om innspill til utforming og HC parkering, men r\u00e5det st\u00e5r ogs\u00e5 fritt til \u00e5 komme med andre innspill som kan v\u00e6re nyttige. Forslag til vedtak: Det skrives et svar basert p\u00e5 samtalen i r\u00e5det. Dato: 16. desember 2024 Sonja Ljostveit - leder Ragnhild Hvoslef Kr\u00fcger - seniorr\u00e5dgiver Dokumentet er godkjent elektronisk. Vedlegg: Kartutsnitt Forprosjekt Beskrivelse av dagens situasjon 1 Saksframstilling: En stor del av L\u00f8vstiens midtre parti egner seg godt for elektriske rullestoler (iht. krav om maks stigningsgrad <9), men har per i dag ingen rullevennlig tilkomst. M\u00e5let er \u00e5 etablere en tras\u00e9 fra boligomr\u00e5det p\u00e5 Minde, som kobler seg p\u00e5 L\u00f8vstien p\u00e5 det partiet som tilfredsstiller stigningskrav for elektrisk rullestol. Sammen med r\u00e5dgivende ingeni\u00f8r, Haugen VVA, har vi kommet frem til ett mulig alternativ. Denne traseen planlegges etablert som en turveg fra Gr\u00f8nnest\u00f8lslien, over Nyg\u00e5rdsmarken og kobles videre p\u00e5 L\u00f8vstien. Turvegen plasseres i terrenget slik at den overholder krav til maksstigning (iht. krav for turveger og elektriske rullestoler). Ettersom traseen vil g\u00e5 over historisk dyrket mark, vil uttrykket den gir v\u00e6re viktig \u2013 dermed vil den mest sannsynlig ikke kunne asfalteres, men heller f\u00e5 et grusdekke som er godt komprimert og rullevennlig. Det samme gjelder bredde p\u00e5 traseen \u2013 og for \u00e5 tilpasse den best mulig til landskapet, har vi satt maks bredde til 1,8m (iht krav), men med flere, bredere m\u00f8teplasser langs traseen. M\u00f8teplassene vil ogs\u00e5 fungere som rasteplasser med benker/rasteplass for rullestol og barnevogn. Har r\u00e5det noen andre innspill som vil v\u00e6re viktig \u00e5 huske p\u00e5 i forbindelse med utformingen? HC-parkering: En av utfordringene i prosjektet er \u00e5 f\u00e5 etablert HC-parkeringsplasser i n\u00e6rhet til turvegen. I forel\u00f8pige skisser er det prosjektert en parkeringsplass/snuplass i enden av Gr\u00f8nnest\u00f8lslien Utfordringene med denne parkeringsplassen er at den avhenger av samtykke fra private grunneiere, samtidig som den krever noe mer omfattende tiltak enn planlagt. Alternativt m\u00e5 HC-parkering skiltes langs gateparkering i Gr\u00f8nnest\u00f8lslien, eller lenge nede i gaten hvor det er plass. Sp\u00f8rsm\u00e5let her er; hvor langt unna turvegen er det akseptabelt at en HC-parkering etableres? Vi h\u00e5per selvsagt \u00e5 kunne g\u00e5 videre med ett av de markerte stedene i kartutsnittet over (\u00abP?\u00bb er ca 70m fra inngang til turveg). Dersom hele turvegen vil avhenge av at parkeringstilbudet m\u00e5 finne sted i umiddelbar n\u00e6rhet, s\u00e5 kan det tenkes at en eventuelt b\u00f8r ha en midlertidig parkeringsl\u00f8sning i gaten inntil en f\u00e5r en fullverdig l\u00f8sning som \u00f8nsket (avhenger av grunnerverv, byggetillatelser og kostnader). Punktene er n\u00e6rmere beskrevet med bilder i vedlegget \u00abForprosjekt\u00bb 2 "
}