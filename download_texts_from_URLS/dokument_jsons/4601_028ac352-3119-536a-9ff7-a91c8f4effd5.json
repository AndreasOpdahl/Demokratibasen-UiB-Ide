{
  "dokument_id": "028ac352-3119-536a-9ff7-a91c8f4effd5",
  "doc_type": "case_attachment",
  "kommune": 4601,
  "tittel": "Tilleggsnotat datert 11.10.2022",
  "url": "https://bergen.kommune.no/politikere-utvalg/api/fil/bk360/6821020/Tilleggsnotat-datert-11-10-2022",
  "tekst": " Plan- og bygningsetaten Til Tilleggsnotat BBU -Seksjon jus og samhandling (Arbeidssted) V\u00e5r referanse: KLAGE-2022/22075-9 Saksbehandler: Trond H\u00e5kon Stadheim Dato: 11.10.2022 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 198/146/0/0 \u00c5sane Hylkjebakken 12. Nybygg garasje Saken ble oversendt til byr\u00e5dsavdeling den 23.05.2022 med fagnotat datert 16.05.2022. Grunnlaget for tilleggsnotatet: Byr\u00e5dsavdeling \u00f8nsker f\u00f8lgende presisert: \uf0b7 Grunnlaget for at s\u00f8knaden ikke ble avvist i klagesaksomgangen, jf. pbl. \u00a7 21-6. Hvem klager? Tiltakshaver Fred Gunnar Eide i e-post datert 14.03.2022 og utfyllende klage fra Advokatfirmaet Harris. Tiltaket Nybygg garasje/carport. Det ble gitt avslag i vedtak datert 11.03.2022, da det ikke var Vedtaket grunnlag for \u00e5 gi dispensasjon fra regulert byggegrense mot vei. Tiltaket ligger ogs\u00e5 utfra kartgrunnlag utenfor eiendomsgrensen til gnr. 198, bnr. 146. Planstatus Vi viser til fagnotat datert 16.05.2022. Klagegrunner Vi viser til fagnotat datert 16.05.2022. Behov for ytterligere Vi viser til fagnotat datert 16.05.2022. Det m\u00e5 tas stilling til saksbehandling ved om det skal stilles vilk\u00e5r om oppm\u00e5ling av grenser etter pbl. eventuell omgj\u00f8ring 21-4 femte ledd andre setning bokstav a. Med hilsen Plan- og bygningsetaten Ulf S\u00e6terdal Fung. etatsdirekt\u00f8r Vivian Meyer seksjonsleder Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Nye opplysninger Det er stilt sp\u00f8rsm\u00e5l ved hvorfor avslaget ikke ble gjort om og s\u00f8knaden avvist, med hjemmel i plan- og bygningsloven \u00a7 21-6. 2. Vurdering av de nye opplysningene Det f\u00f8lger av plan- og bygningsloven \u00a7 21-6 at: \u00abMed mindre annet f\u00f8lger av loven her, skal bygningsmyndighetene ikke ta stilling til privatrettslige forhold ved behandling av s\u00f8knad om tillatelse. En s\u00f8knad skal avvises dersom det fremst\u00e5r som \u00e5penbart for bygningsmyndighetene at tiltakshaver ikke har de privatrettslige rettigheter s\u00f8knaden forutsetter. Dette gjelder likevel ikke n\u00e5r det er reist sak for jordskifteretten om det privatrettslige forholdet. Tillatelse etter denne lov inneb\u00e6rer ingen avgj\u00f8relse av privatrettslige forhold. Kommunen kan fastsette frist for supplering av s\u00f8knaden. Forvaltningsloven kapittel VI om klage og omgj\u00f8ring gjelder ikke for bygningsmyndighetenes avgj\u00f8relser om ikke \u00e5 ta stilling til privatrettslige forhold.\u00bb Det er kun i de tilfeller der det fremst\u00e5r som \u00e5penbart for bygningsmyndighetene at tiltakshaver ikke har de n\u00f8dvendige privatrettslige rettighetene s\u00f8knaden forutsetter, at en s\u00f8knad skal avvises. I denne saken, s\u00e5 fremst\u00e5r det som klart ut fra kommunen sitt tilgjengelige kartgrunnlag at tiltaket g\u00e5r over nabogrensen, samtidig som grensene er usikre. Det fremgikk av s\u00f8knaden at grensene i kartgrunnlaget ikke var korrekte, og at tiltaket er plassert p\u00e5 s\u00f8ker sin eiendom. Det var dermed en viss tvil om tiltaket var lokalisert innenfor eiendomsgrensene eller ikke, som f\u00f8lge av at grensene er usikre. S\u00f8knaden ble derfor realitetsbehandlet slik den forel\u00e5, og det ble ikke funnet grunnlag for \u00e5 innvilge de n\u00f8dvendige dispensasjonene som uansett var p\u00e5krevd, uavhengig eiendomsgrensene. I forbindelse med klagesaksbehandlingen hos fagetaten, ble det derfor vist til under pkt. 3.1 at: \u00abN\u00e5r det gjelder de privatrettslige forholdene i forbindelse med etablering av tiltaket utover det som f\u00f8lger av eiendomsgrensene, s\u00e5 er det ikke redegjort for om det foreligger privatrettslig avtale som \u00e5pner opp for dette. Tiltaket fremst\u00e5r dermed som i strid med pbl. \u00a7 21-6, ved at de n\u00f8dvendige privatrettslige rettighetene for \u00e5 realisere tiltaket ikke foreligger.\u00bb Og videre under pkt. 3.2 at: \u00abDet m\u00e5 foreligge en privatrettslig avklaring gjeldende eiendomsgrensene og eierforholdet. Utfra kartgrunnlaget som kommunen har tilgjengelig, fremst\u00e5r det som \u00e5penbart at deler av tiltaket ligger inne p\u00e5 gnr. 198, bnr. 360. Det kan dermed ikke gis tillatelse, uten at eiendomsgrensene er fastlagt. Det vises her til at det i klagen er anf\u00f8rt at det er uriktige grenser, men det er likevel ikke foretatt en oppm\u00e5ling som fastsl\u00e5r at grensene er uriktige.\u00bb Saksnummer KLAGE-2022/22075 Side 2 av 4 Selv om det foreligger indikasjoner p\u00e5 at saken kunne v\u00e6rt avvist etter pbl. \u00a7 21-6, s\u00e5 ble s\u00f8knaden realitetsbehandlet. Det fremg\u00e5r av pbl. \u00a7 21-6 andre ledd at: \u00abForvaltningsloven kapittel VI om klage og omgj\u00f8ring gjelder ikke for bygningsmyndighetenes avgj\u00f8relser om ikke \u00e5 ta stilling til privatrettslige forhold.\u00bb Det er i Prop. 64 L (2020-2021) under kap. 5.5 vist til at sentralt form\u00e5l med lovendringen var \u00e5 sikre effektiv og rask byggesaksbehandling. For at bestemmelsen skal fungere etter sin hensikt, er det n\u00f8dvendig \u00e5 redusere muligheten for omkamper i forvaltningen om privatrettslige forhold. Det er videre uttalt at: \u00abAvgj\u00f8relse om ikke \u00e5 avvise en s\u00f8knad p\u00e5 grunn av anf\u00f8rsler om privatrettslige forhold, kan dermed ikke overpr\u00f8ves av klageinstansen. Bygningsmyndighetene er heller ikke forpliktet til \u00e5 behandle s\u00f8knaden p\u00e5 nytt der anf\u00f8rsler om privatrettslige forhold f\u00f8rst blir gjeldende etter at vedtak er fattet.\u00bb Det i Prop. 64 L (2020-2021) under kap. 9, merknader til de enkelte paragrafer, vist til at: \u00abAvvisning forutsetter at det er \u00e5penbart at tiltakshaver mangler de privatrettslige rettighetene s\u00f8knaden forutsetter. Dersom kommunen vurderer at dette vilk\u00e5ret ikke er oppfylt p\u00e5 vedtakstidspunktet, har de plikt til \u00e5 realitetsbehandle s\u00f8knaden. Det f\u00f8lger av nytt andre ledd at bygningsmyndighetenes avgj\u00f8relse om ikke \u00e5 avvise en s\u00f8knad p\u00e5 bakgrunn av anf\u00f8rsler om privatrettslige forhold, er unntatt fra forvaltningsloven kapittel VI om klage og omgj\u00f8ring. Dette inneb\u00e6rer videre at bygningsmyndighetene heller ikke er forpliktet til \u00e5 behandle s\u00f8knaden p\u00e5 nytt der anf\u00f8rsler om privatrettslige forhold f\u00f8rst blir gjort gjeldende etter at vedtak er fattet.\u00bb N\u00e5r det da ikke ble tatt n\u00e6rmere stilling til de privatrettslige rettighetene, herunder ved at s\u00f8knaden ble avvist, s\u00e5 er bygningsmyndighetene og klageinstansen avsk\u00e5ret fra \u00e5 ta stilling til dette b\u00e5de ved omgj\u00f8ring utenfor klagesak etter forvaltningsloven \u00a7 35, men ogs\u00e5 i forbindelse med selve klagesaksbehandlingen etter fvl. \u00a7 33 og \u00a7 34. Dersom tiltaket er i strid med privatrettslige rettigheter, s\u00e5 er det alts\u00e5 ikke anledning til \u00e5 ta dette sp\u00f8rsm\u00e5let opp p\u00e5 et senere tidspunkt, n\u00e5r s\u00f8knaden f\u00f8rst har blitt realitetsbehandlet. Ved eventuell tillatelse, s\u00e5 m\u00e5 de privatrettslige forholdene i tilfelle avklares f.eks. gjennom de alminnelige domstolene. Selv om s\u00f8knaden ikke ble avvist, s\u00e5 inneb\u00e6rer ikke en tillatelse etter plan- og bygningsloven en avklaring av de privatrettslige forholdene. Det er i tilfelle tiltakshaver som tar en risiko ved \u00e5 etablere tiltak i strid med privatrettslige forhold, jf. \u00a7 21-6 f\u00f8rste ledd fjerde punktum. 3.2 Avklaring av grenser Det kan stilles vilk\u00e5r til en tillatelse, jf. pbl. \u00a7 21-4 femte ledd andre setning bokstav a (tidligere 6. ledd). Det vises i den forbindelse til rundskriv H-01/10, der det i kap. 6.4 er uttalt at: Saksnummer KLAGE-2022/22075 Side 3 av 4 \u00abBestemmelsen i \u00a7 21-4 sjette ledd andre punktum og sjuende ledd er hovedsakelig i samsvar med ordlyden i pbl.85 \u00a7 95 nr. 5 f\u00f8rste og andre ledd slik den lyder etter lovendringen i forbindelse med ny lov om eigedomsregistrering, jf. Ot.prp. nr. 70 (2004 \u2013 2005). Bestemmelsen gir kommunen hjemmel til \u00e5 kreve at tiltakshaver s\u00f8rger for \u00e5 rekvirere oppm\u00e5lingsforretning slik at eventuelle uklare grenser som kan ha betydning for s\u00f8knaden eller for \u00e5 f\u00e5 gjennomf\u00f8rt tiltaket, blir avklart.\u00bb Ved eventuell tillatelse er det dermed anledning til \u00e5 stille vilk\u00e5r om at det m\u00e5 gjennomf\u00f8res en oppm\u00e5lingsforretning, for \u00e5 f\u00e5 avklart om tiltaket kan realiseres innenfor eiendomsgrensene. 3. Konklusjon Opprettholder anbefalingen slik den fremkommer i fagnotat datert 16.05.2022. Saksnummer KLAGE-2022/22075 Side 4 av 4 "
}