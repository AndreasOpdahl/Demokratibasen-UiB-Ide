{
  "dokument_id": "565da25b-bc52-5b31-b973-3770290ed32e",
  "doc_type": "case_minutes",
  "kommune": 4601,
  "tittel": "Saksprotokoll UMBY, 23102024, Sak 359/24, Bergenhus gnr 167 bnr 1748 Lamberts vei 3A. Klage p\u00e5 byr\u00e5dens fullmaktvedtak - oppf\u00f8ring av nytt boligbygg med fire enheter",
  "url": "https://bergen.kommune.no/politikere-utvalg/api/fil/bk360/11398598/Innstilling-vedtak-Bergenhus-gnr-167-bnr-1748-Lamberts-vei-3A-Klage-pa-byradens-fullmaktvedtak-oppforing-av-nytt-boligbygg-med-fire-enheter",
  "tekst": "Bergenhus gnr 167 bnr 1748 Lamberts vei 3A. Klage p\u00e5 byr\u00e5dens fullmaktvedtak - oppf\u00f8ring av nytt boligbygg med fire enheter Utvalg for milj\u00f8 og byutvikling behandlet saken i m\u00f8tet 23.10.2024 sak 359/24 og fattet f\u00f8lgende vedtak: Saken utsettes for felles befaring. Utvalg for milj\u00f8 og byutviklings behandling Trond Tystad (BL) ba om habilitetsvurdering til sak 359. Han har fremlagt flere momenter som grunnlag for vurdering. Vurderingen av Tystad sin habilitet er foretatt etter forvaltningsloven \u00a7 6 annet ledd. Utvalg for milj\u00f8 og byutvikling mener enkeltmomentene som er nevnt trolig ikke isolert sett vil rammes av fvl. \u00a7 6 annet ledd. Det er imidlertid praksis for at dersom flere momenter for habilitetsvurdering nevnes s\u00e5 skal disse vurderes samlet. Utvalg for milj\u00f8 og byutvikling mener det er grunnlag for \u00e5 anta at Tystad sin tilknytning til hans samarbeidspartner, utbygger og omr\u00e5det ellers, samlet sett (blant innbyggerne) kan v\u00e6re egnet til \u00e5 svekke tilliten til hans upartiskhet. P\u00e5 bakgrunn av dette kjente utvalg for milj\u00f8 og byutvikling ham inhabil til \u00e5 delta i behandling av sak 359/24. Det er her ogs\u00e5 vektlagt at Tystad selv mener han er inhabil. Kristin Opdahl (BL) m\u00f8tte. F\u00f8lgende representanter tok ordet: Chris J\u00f8rgen Knudsen R\u00f8dland (H), Reidar Staalesen (A), Ingrid Nergaard Fjeldstad (V), Mailiss Solheim-\u00c5kerblom (R), Lillian Blom (SV), Rebekka Helle Stensb\u00f8 (H). Forslag fremsatt i utvalget: Chris J\u00f8rgen Knudsen R\u00f8dland (H) fremsatte p\u00e5 vegne av H, FrP og Sp f\u00f8lgende utsettelsesforslag: Saken utsettes for felles befaring. Utsettelsesforslag fra H, FrP og Sp, fremsatt av Chris J\u00f8rgen Knudsen R\u00f8dland (H), ble vedtatt med 9 stemmer (H, FrP, BL, INP, Sp). Byr\u00e5det behandlet saken i m\u00f8tet 12.09.2024 sak 275/24 Byr\u00e5det innstiller til utvalg for milj\u00f8 og byutvikling \u00e5 fatte f\u00f8lgende vedtak: 1. Med hjemmel i forvaltningsloven \u00a7 33 oppheves byr\u00e5d for byutvikling sitt fullmaktvedtak datert 29.01.2024. 2. Fagetatens vedtak om avslag datert 07.08.2023 opprettholdes. 3. Klagen p\u00e5 fagetatens vedtak tas ikke til f\u00f8lge. "
}