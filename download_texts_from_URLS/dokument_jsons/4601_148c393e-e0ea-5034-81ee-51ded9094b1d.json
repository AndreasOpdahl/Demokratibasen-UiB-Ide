{
  "dokument_id": "148c393e-e0ea-5034-81ee-51ded9094b1d",
  "doc_type": "case_presentation",
  "kommune": 4601,
  "tittel": "Endring av Bergen kommunes eiendomsskattevedtekter 2025",
  "url": "https://bergen.kommune.no/politikere-utvalg/api/fil/bk360/11425509/Framstilling-Endring-av-Bergen-kommunes-eiendomsskattevedtekter-2025",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/162957-2 Endring av Bergen kommunes eiendomsskattevedtekter 2025 Hva saken gjelder: Byr\u00e5det legger her frem sak om endring av Bergen kommunes eiendomsskattevedtekter 2025. Fagetatens vurdering og anbefaling: Eiendomsskattekontoret jobber kontinuerlig med effektivisering og forbedring av driften og har i l\u00f8pet av de siste \u00e5rene lagt om rutinene ved behandling av s\u00f8knader om fritak for eiendomsskatt etter eiendomsskatteloven \u00a7 7 a og b. Ved revisjon av eiendomsskattevedtektene ble s\u00f8knadsfristen endret fra 1.mars i skatte\u00e5ret til 1.november \u00e5ret forut for eiendomsskatte\u00e5ret. Hensikten var \u00e5 sikre forutberegnelighet for skatteinntektene i forbindelse med det \u00e5rlige budsjettvedtaket. I etterkant ser fagetaten at endret s\u00f8knadsfrist til 1.november f\u00f8rer til at man ikke n\u00e5r fristen for behandling av fritak n\u00e5r budsjettvedtaket fattes i desember, da frist for oversending av fagnotat til byr\u00e5dsavdelingen er satt til samme dato som s\u00f8knadsfristen. Videre ser Eiendomsskattekontoret at s\u00f8knader om fritak for eiendomsskatt ofte kommer i etterkant av utsendt skatteseddel i januar og at det derfor vil v\u00e6re hensiktsmessig \u00e5 sette frist for s\u00f8knader om fritak tilbake til tidligere forfall den 1.mars i skatte\u00e5ret. Bystyret vil da f\u00e5 en samlesak p\u00e5 s\u00f8knader om fritak til behandling i mai eller juni. Eiendomsskattevedtektene punkt 2 inneholder f\u00f8lgende ordlyd: \u00abS\u00f8knad om fritak for eiendomsskatt m\u00e5 v\u00e6re kommunen i hende senest den 1.november \u00e5ret forut for det skatte\u00e5r s\u00f8knaden gjelder for.\u00bb P\u00e5 bakgrunn av redegj\u00f8relsen over foresl\u00e5s det \u00e5 endre dette punktet til f\u00f8lgende: \u00abS\u00f8knad om fritak for eiendomsskatt m\u00e5 v\u00e6re kommunen i hende senest den 1.mars i skatte\u00e5ret.\u00bb \u00d8konomiske konsekvenser: Endringene vil ikke inneb\u00e6re noen \u00f8konomiske konsekvenser. Byr\u00e5dets vurdering og anbefaling/konklusjon: Med bakgrunn i overnevnte redegj\u00f8relse fra Eiendomsskattekontoret anbefales det \u00e5 endre fristen for s\u00f8knad om fritak for eiendomsskatt fra 1.november \u00e5ret forut for skatte\u00e5ret til 1.mars i skatte\u00e5ret. Siden n\u00e5gjeldende s\u00f8knadsfrist 1. november har virket i kort tid, og fritakss\u00f8knader erfaringsmessig mottas etter at eiendomsskatten er skrevet ut i januar, foresl\u00e5r byr\u00e5det at endringen gis virkning allerede for skatte\u00e5ret 2025. 1 Begrunnelse for framleggelse til bystyret: Etter eiendomsskatteloven \u00a7 10 er det bystyret som fatter vedtak om hvilke regler som skal gjelde ved den \u00e5rlige utskrivningen av eiendomsskatten. Byr\u00e5det innstiller til bystyret \u00e5 fatte f\u00f8lgende vedtak: 1. Eiendomsskattevedtektenes pkt. 2 om s\u00f8knadsfrist endres til: \u00abS\u00f8knad om fritak for eiendomsskatt m\u00e5 v\u00e6re kommunen i hende senest den 1.mars i skatte\u00e5ret.\u00bb \u00d8vrige punkter i vedtektene forblir uendret. 2. Reviderte vedtekter trer i kraft den dato vedtak fattes, og har virkning fra og med skatte\u00e5ret 2025. Dato: 12. november 2024 Christine B. Meyer Jacob M\u00e6hle Byr\u00e5dsleder Byr\u00e5d for finans Dokumentet er godkjent elektronisk. Vedlegg: Fagnotat av 24.oktober 2024 Gjeldende eiendomsskattevedtekter Forslag til reviderte eiendomsskattevedtekter 2 "
}