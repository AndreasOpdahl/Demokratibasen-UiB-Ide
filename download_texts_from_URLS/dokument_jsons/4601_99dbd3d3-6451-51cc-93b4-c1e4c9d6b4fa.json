{
  "dokument_id": "99dbd3d3-6451-51cc-93b4-c1e4c9d6b4fa",
  "doc_type": "case_attachment",
  "kommune": 4601,
  "tittel": "Fagnotat, datert 21.02.2024.PDF",
  "url": "https://bergen.kommune.no/politikere-utvalg/api/fil/bk360/10181069/Fagnotat-datert-21-02-2024-PDF",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: DELE-2023/17756-6 (Arbeidssted) Saksbehandler: Hege Fj\u00e6restad Bauge Dato: 21.02.2024 Fra PBE Kart og oppm\u00e5ling Deling og seksjonering (Arbeidssted) 166/13/0/0 Fl\u00f8yfjellet, Bergenhus, s\u00f8knad om dispensasjon for arealoverf\u00f8ring HRP AS, p\u00e5 vegne av FL\u00d8IBANEN AS og Bergen kommune Hvem s\u00f8ker? Saken gjelder tilleggss\u00f8knad om dispensasjon i forbindelse med s\u00f8knad Tiltaket om opprettelse og endring av eiendom (makebytte mellom gnr 166 bnr 13 og gnr 166 bnr 116) i sak DELE-2023/12743. Ber\u00f8rt areal er ikke regulert. I kommunedelplan for BERGENHUS. KDP FJELLSIDEN S\u00d8R er ber\u00f8rt areal vist som Fl\u00f8ibanen/Jernbaneareal og Landbruk- natur og friluftsomr\u00e5de (LNF-omr\u00e5de). Planstatus Kommuneplanens arealdel viser ber\u00f8rt areal som Landbruks, natur- og friluftsomr\u00e5der (LNF-omr\u00e5der) og arealet ligger innenfor hensynssonene \u2022 Kulturmilj\u00f8 - H570_5 - Byfjellene \u2022 Kulturmilj\u00f8 - H570_7 - Historisk sentrum \u2022 Kulturmilj\u00f8 - H570_2 - Fjellsiden \u2022 Friluftsliv - H530_2 - Byfjellsgrense - sentrale byfjell Dispensasjon fra kommuneplanens arealdel (KPA2018) bestemmelsene \u2022 \u00a7 31 Landbruk- natur og friluftsomr\u00e5de (LNF-omr\u00e5der) Dispensasjoner \u2022 \u00a7 6.2.2 Byggegrensen langs vassdrag Tiltaket anbefales godkjent. Dispensasjon fra kommuneplanens arealdels (KPA2018) Anbefalt vedtak bestemmelse \u00a7 31 Landbruks, natur- og friluftsomr\u00e5der (LNF-omr\u00e5der) og \u00a7 6.2.2 Byggegrensen langs vassdrag anbefales innvilget. Med hilsen Plan- og bygningsetaten Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN Jan Erik F\u00f8rde Avdelingsleder Tarje I. Wanvik Etatsdirekt\u00f8r Dette dokumentet er godkjent elektronisk. Saksnummer DELE-2023/17756 Side 2 av 12 1. Hva saken gjelder: Saken gjelder tilleggss\u00f8knad om dispensasjon i forbindelse med s\u00f8knad om opprettelse og endring av eiendom mellom gnr 166 bnr 13 og gnr 166 bnr 116. Tiltaket krever dispensasjon fra kommuneplanens arealdel (KPA2018) bestemmelser \u00a7 31 Landbruks, natur- og friluftsomr\u00e5der (LNF-omr\u00e5der) og \u00a7 6.2.2 Byggegrensen langs vassdrag. Tiltaket er innenfor hensynssonene \u00a7 35.5 Kulturmilj\u00f8 (Byfjellene, Fjellsiden og Historisk sentrum) og \u00a7 35.2 Friluftsliv (Byfjellsgrense-sentrale byfjell). Da tiltaket er innenfor byfjellsgrensen skal s\u00f8knad om dispensasjon avgj\u00f8res av bystyret. Det er i byggesak 201904243 gitt tillatelse til anlegging av fortau, terrenginngrep og murer langs deler av Skansemyrsveien. 1.1. Historikk S\u00f8ker redegj\u00f8r for historikk slik: Viser til tidligere s\u00f8knad om dispensasjon og vedtak om tillatelse til opprettelse og endring av eiendom, jf. saksref. Dele-2023/12743-13. Bakgrunnen for saken er som tidligere nevnt at Bergen kommune v/Bymilj\u00f8etaten har etablert nytt fortau og gjort generelle utbedringer langs deler av skansemyrsveien. Tiltaket var en prioritert strekning i handlingsplan for trafikksikkerhet for perioden 2014-2017. Med bakgrunn i at anleggsfasen er gjennomf\u00f8rt, er det n\u00e5 \u00f8nskelig \u00e5 f\u00e5 justert grensene i matrikkelen i tr\u00e5d med utvidelsen av den offentlige vegen. For \u00e5 kunne gjennomf\u00f8re tiltaket som planlagt, var det n\u00f8dvendig for Bymilj\u00f8etaten \u00e5 erverve areal fra gnr. 166 bnr.13, som eies av Fl\u00f8ibanen AS. I denne ervervsprosessen ble det avtalt at Bymilj\u00f8etaten skulle f\u00e5 erverve n\u00f8dvendig areal fra gnr.166 bnr.13, mot at et areal fra gnr.166 bnr.116 skulle overf\u00f8res til gnr.166 bnr.13. Det var n\u00f8dvendig \u00e5 s\u00f8ke om dispensasjon for arealoverf\u00f8ringen, og dette ble gjort i s\u00f8knad datert 26.04.2023. Den opprinnelige s\u00f8knaden ble senere supplert med tilleggsdokumentasjon som ble oversendt 15.06.2023. Tillatelse til opprettelse og deling av eiendom ble gitt i vedtak datert 30.08.2023. Oppm\u00e5lingsforretningen ble gjennomf\u00f8rt onsdag 27.september 2023. Etterf\u00f8lgende utarbeidelse av kartgrunnlag, viser at det foreligger et avvik mellom vedtakskartet som l\u00e5 til grunn for tillatelsen til opprettelse og deling av eiendom, og hvordan vegen og fortauet faktisk ble bygget. I tillegg var det p\u00e5 oppm\u00e5lingsforretningen ogs\u00e5 n\u00f8dvendig \u00e5 gj\u00f8re noen justeringer av grenseplasseringen, med bakgrunn i Bymilj\u00f8etatens ansvar for drift og vedlikehold av den kommunale vegen. Oppm\u00e5lingsforretningen medf\u00f8rte derfor endringer p\u00e5 begge de aktuelle arealene som \u00f8nskes overf\u00f8rt. Arealet som \u00f8nskes overf\u00f8rt til gnr. 166 bnr. 13 fra gnr. 166 bnr. 166, har blitt mindre som f\u00f8lge av justeringene, jf. kartgrunnlag under. Det skraverte arealet viser grunnlaget for den opprinnelige s\u00f8knaden, mens den r\u00f8de linjen viser grensen som ble fastsatt p\u00e5 oppm\u00e5lingsforretningen. Arealet som er markert med r\u00f8de linjer utgj\u00f8r 55 m2. Saksnummer DELE-2023/17756 Side 3 av 12 Som f\u00f8lge av at arealet har blitt mindre og heller ikke p\u00e5 annen m\u00e5te rokker ved dispensasjonsvurderingen som allerede er gjort for arealet, utl\u00f8ser ikke denne endringen et krav om tilleggss\u00f8knad om dispensasjon etter v\u00e5rt syn. N\u00e5r det gjelder endringen for arealet som \u00f8nskes overf\u00f8rt til gnr. 166 bnr. 116, er forholdene annerledes. Som f\u00f8lge av at vegprosjektet har blitt gjennomf\u00f8rt p\u00e5 en litt annen m\u00e5te enn opprinnelig planlagt, er det naturlig at grensen til vegeiendommen plasseres noe lenger \u00f8st, enn hva som var utgangspunktet i forkant av anleggsfasen. Tankegangen som ligger bak, er at det regnes som naturlig at hele fortauet langs skansemyrsveien, blir en del av den kommunale eiendommen gnr. 166 bnr. 116. Som kartgrunnlaget viser er det snakk om en \u00f8kning av den totale st\u00f8rrelsen p\u00e5 18 m2. Arealet som \u00f8nskes overf\u00f8rt til gnr.166 bnr. 116, har alts\u00e5 blitt st\u00f8rre i etterkant av oppm\u00e5lingsforretningen. Denne endringen er stor nok til at det regnes som n\u00f8dvendig med en tilleggss\u00f8knad om dispensasjon, for \u00e5 supplere vurderingen som allerede er gjort i forbindelse med tillatelsen til opprettelse og endring av eiendom. Dette gj\u00f8res som tidligere nevnt med bakgrunn i et \u00f8nske om at grensene i matrikkelen, skal stemme overens med hvordan vegen og fortauet faktisk har blitt bygget. 2. Planstatus Ber\u00f8rt areal er ikke regulert. I kommunedelplan for BERGENHUS. KDP FJELLSIDEN S\u00d8R er ber\u00f8rt areal vist som Fl\u00f8ibanen/Jernbaneareal og Landbruk- natur og friluftsomr\u00e5de (LNF-omr\u00e5de). Saksnummer DELE-2023/17756 Side 4 av 12 Kommuneplanens arealdel viser ber\u00f8rt areal som Landbruks, natur- og friluftsomr\u00e5der (LNF- omr\u00e5der) og arealet ligger innenfor hensynssonene \u2022 Kulturmilj\u00f8 - H570_5 - Byfjellene \u2022 Kulturmilj\u00f8 - H570_7 - Historisk sentrum \u2022 Kulturmilj\u00f8 - H570_2 - Fjellsiden \u2022 Friluftsliv - H530_2 - Byfjellsgrense - sentrale byfjell 3. Nabovarsel S\u00f8ker har unnlatt \u00e5 nabovarsle tilleggss\u00f8knad om dispensasjon i forbindelse med s\u00f8knad om opprettelse og endring av eiendom, jf. plan- og bygningsloven \u00a7 21-3 andre ledd. V\u00e5r vurdering I fbm opprinnelige s\u00f8knad har s\u00f8ker opplyst at det er foretatt nabovarsling i samsvar med bestemmelsene i plan- og bygningsloven \u00a7 21-3, og har bekreftet at det ikke er mottatt noen merknader i saken. Arealet det n\u00e5 s\u00f8kes dispensasjon for ber\u00f8rer kun eierne av eiendommene til avgiver og mottaker av areal. Ihht plan- og bygningsloven \u00a7 21-3 kan varsel etter f\u00f8rste ledd unnlates n\u00e5r arbeidet ikke, eller i liten grad, ber\u00f8rer interessene til naboer og gjenboere. Vi har gjort en vurdering og kommet til at oms\u00f8kt dispensasjon ikke ber\u00f8rer interessene til naboer og gjenboere. 4. Andre uttalelser eller vedtak Seksjon for n\u00e6ring og landbruk har gitt uttalelse datert 01.02.2024 Gnr 166 bnr 13 - S\u00f8knad om dispensasjon til arealoverf\u00f8ring - Uttalelse fra Seksjon for n\u00e6ring og landbruk Hva saken gjelder: Seksjon for n\u00e6ring og landbruk viser til oversendelse for uttale fra Plan- og bygningsetaten datert 10.01.2024, sak (DELE-2024/17756). Saken gjelder s\u00f8knad om dispensasjon for arealoverf\u00f8ring p\u00e5 gnr. 166, bnr. 13, delvis ved bytting av areal med gnr 166 bnr 116. Tiltaket er avhengig av dispensasjon fra LNF-planform\u00e5let (KPA 2018). Vurdering: Eiendommen er uregulert og er i kommuneplanens arealdel vist som landbruks-, natur- og friluftsomr\u00e5de, hvor det bare er tillatt med tiltak som er n\u00f8dvendig for g\u00e5rdens n\u00e6ringsvirksomhet og enkel tilrettelegging for friluftsliv, jf. bestemmelser og retningslinjer til kommuneplanens arealdel \u00a7 31. Eiendommen har if\u00f8lge arealressurskartet (AR5) et totalareal sammen med 166/23, p\u00e5 22 dekar, hvorav 0 dekar fulldyrket jord, 0 dekar overflatedyrket jord, 0 dekar innmarksbeite, 9,1 dekar produktiv skog, 0 dekar annet markslag og 12,9 dekar bebygd/annet. Alene har gnr. 166/23 et skogareal p\u00e5 2,0 dekar og 8,0 dekar annet markslag. Det oms\u00f8kte arealet ligger i et omr\u00e5de vist som bebygd. Arealet grenser til skog/bebygd, og ligger i n\u00e6rheten av Fl\u00f8yveien. Eiendommen er ikke \u00e5 regne for en landbrukseiendom Konklusjon: Det er ingen landbruksinteresser som anses \u00e5 bli vesentlig negativt p\u00e5virket av tiltaket. Seksjon for n\u00e6ring og landbruk har dermed ingen merknader til tiltaket. 5. Dispensasjon Tiltaket kommer i strid med kommuneplanens arealdel (KPA2018) bestemmelser \u00a7 31 Landbruks, natur- og friluftsomr\u00e5der (LNF-omr\u00e5der) og \u00a7 6.2.2 Byggegrensen langs vassdrag, som i LNF-omr\u00e5der er minimum 50 meter. Tiltaket er innenfor hensynssonene \u00a7 35.5 Kulturmilj\u00f8 (Byfjellene, Fjellsiden og Historisk sentrum) og \u00a7 35.2 Friluftsliv (Byfjellsgrense-sentrale byfjell). Saksnummer DELE-2023/17756 Side 5 av 12 Det s\u00f8kes om tilleggsdispensasjon i forbindelse med s\u00f8knad om opprettelse og endring av eiendom (makebytte mellom gnr 166 bnr 13 og gnr 166 bnr 116 i sak DELE-2023/12743) grunnet at \u00f8nsket endring er i strid med arealform\u00e5let i LNF-omr\u00e5de og Byggegrensen langs vassdrag samt ligger innenfor byfjellsgrensen. For at dispensasjon kan gis kreves det at verken hensynene bak bestemmelsen det s\u00f8kes om dispensasjon fra eller hensynene i plan- og bygningslovens form\u00e5lsbestemmelse \u00a7 1-1 eller nasjonale eller regionale interesser, blir vesentlig tilsidesatt. I tillegg m\u00e5 fordelene ved \u00e5 dispensere v\u00e6re klart st\u00f8rre enn ulempene etter en samlet vurdering. Hovedhensynet bak arealform\u00e5let i LNF-omr\u00e5de er \u00e5 sikre allmenne ferdsels- og friluftsinteresser, bevare landskaps- og jordbrukshensyn samt \u00e5 bevare sammenhengende landbruksomr\u00e5der. Uheldig omdisponering eller fragmentering av landbruksomr\u00e5der og gr\u00f8ntstruktur skal unng\u00e5s. Hovedhensynet bak byggeforbudet langs sj\u00f8 og vassdrag er \u00e5 verne strandsonen mot byggetiltak og terrenginngrep for \u00e5 sikre natur- og kulturmilj\u00f8, friluftsliv, landskap og allmennhetens interesser, samt \u00e5 hindre at tilgjengeligheten til sj\u00f8 og vassdrag reduseres. Det f\u00f8lger av form\u00e5lsbestemmelsen i plan- og bygningsloven at plan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet, likeverd og tas hensyn til barn og unges oppvekstmilj\u00f8 samt estetisk utforming av omgivelsene. S\u00f8ker begrunner s\u00f8knad om dispensasjon Skansemyrsveien \u2013 Tilleggss\u00f8knad om dispensasjon i forbindelse med opprettelse og endring av eiendom \u2013 gnr. 166 bnr. 116 m.fl. Plangrunnlag Som det f\u00f8lger av tidligere s\u00f8knad om dispensasjon, er ingen av de aktuelle arealene omfattet av en detaljreguleringsplan, men omfattes av KPA2018, Bergenhus KDP Sandviken - Fjellsiden Nord og Bergenhus KDP Fjellsiden S\u00f8r. Tilleggss\u00f8knaden ber\u00f8rer ikke noen nye arealform\u00e5l, men ber\u00f8rer noen av arealform\u00e5lene p\u00e5 en litt annen m\u00e5te som f\u00f8lge av arealutvidelsen p\u00e5 18 m2. Denne tilleggss\u00f8knaden er i strid med \u00a7 31 i KPA2018 Landbruks, natur- og friluftsomr\u00e5der (LNF- omr\u00e5der), og kommunedelplanen BERGENHUS. KDP SANDVIKEN - FJELLSIDEN NORD og kommunedelplanen BERGENHUS. KDP FJELLSIDEN S\u00d8R, med hensyn til arealform\u00e5let LNF. Videre foreligger det strid med KPA2018 \u00a7 35.5 Kulturmilj\u00f8 H570_5 Byfjellene, H570_7 Historisk sentrum og H570_2 Fjellsiden. Samtidig er tilleggss\u00f8knaden ogs\u00e5 i strid med KPA2018 \u00a7 6, som gjelder byggegrense langs vassdrag. For at tilleggss\u00f8knaden skal kunne gjennomf\u00f8res iht. de \u00f8nskede justeringene, er en derfor avhengig av at det gis dispensasjon fra de aktuelle bestemmelsene og arealform\u00e5lene som s\u00f8knaden er i strid med, jf. Pbl. \u00a7 19-2. Grunnlag for dispensasjon Etter Pbl. \u00a7 19-2 er kommunen gitt hjemmel til \u00e5 gi varig eller midlertidig dispensasjon fra bestemmelser fastsatt i, eller i medhold av plan- og bygningsloven. Saksnummer DELE-2023/17756 Side 6 av 12 Videre f\u00f8lger det av samme bestemmelse at dispensasjon bare kan gis dersom verken hensynene bak bestemmelsen eller planen det s\u00f8kes dispensasjon fra, eller hensynene i plan- og bygningslovens form\u00e5lsbestemmelse \u00a7 1-1, blir vesentlig tilsidesatt. I tillegg m\u00e5 fordelene ved \u00e5 dispensere v\u00e6re klart st\u00f8rre enn ulempene etter en samlet vurdering. V\u00e5r vurdering er at vilk\u00e5rene for \u00e5 gi dispensasjon er oppfylt, og vi gj\u00f8r n\u00e6rmere rede for v\u00e5r vurdering i den videre fremstillingen Vurdering av hensynene bak KPA2018 \u00a7 31 og arealform\u00e5l i KDP Fjellsiden Nord og S\u00f8r Som tidligere nevnt er tilleggss\u00f8knaden i strid med \u00a7 31 i KPA2018 Landbruks, natur- og friluftsomr\u00e5der (LNF-omr\u00e5der), samt kommunedelplanen BERGENHUS. KDP SANDVIKEN - FJELLSIDEN NORD og kommunedelplanen BERGENHUS. KDP FJELLSIDEN S\u00d8R, med hensyn til arealform\u00e5let LNF. I LNF-omr\u00e5der er det hensynet til landbruk, natur- og friluftsliv som skal sikres. Tiltaket ber\u00f8rer ikke landbruksomr\u00e5der, slik at det er klart at landbruksinteressene blir ikke p\u00e5virket i denne saken. Videre er vi av den oppfatning at interessene til friluftsliv blir styrket ved gjennomf\u00f8ring av tiltaket. Dette p\u00e5 tross av at tiltaket inneb\u00e6rer utvidelse av eksisterende vegbane og etablering av fortau, p\u00e5 bekostning av gr\u00f8ntarealer. Bakgrunnen for dette standpunktet er at skansemyrsveien i stor grad blir brukt av myke trafikanter i forbindelse med frilufts- og rekreasjonsaktiviteter p\u00e5 Fl\u00f8yen med tilh\u00f8rende n\u00e6romr\u00e5der. Etableringen av fortau langs den aktuelle strekningen vil gj\u00f8re denne typen aktiviteter tryggere for myke trafikanter som ferdes langs vegen. I tillegg vil fortauet bidra til \u00f8kt sannsynlighet for at et st\u00f8rre spenn av befolkningen vil velge \u00e5 g\u00e5 eller sykle til og fra Fl\u00f8yen, fremfor \u00e5 velge andre transportmidler. Tiltaket inneb\u00e6rer at den eksisterende vegbanen m\u00e5 utvides p\u00e5 bekostning av tilst\u00f8tende gr\u00f8ntareal, og utgj\u00f8r derfor et inngrep n\u00e5r det gjelder vern av naturinteressene. Samtidig er det snakk om et lite inngrep i et gr\u00f8ntomr\u00e5de som allerede best\u00e5r av bratt terreng og fjellskj\u00e6ringer, slik at det er snakk om sm\u00e5 endringer som ikke forandrer landskapet i s\u00e6rlig grad. At det er snakk om et lite inngrep er noe som fremdeles st\u00e5r seg, p\u00e5 tross av utvidelsen p\u00e5 18 m2. Vi kan heller ikke se at utvidelsen ber\u00f8rer et areal som er spesielt kritisk for \u00e5 ivareta hensynene bak arealform\u00e5let. I tillegg er det et moment i vurderingen at det er sv\u00e6rt store gjenv\u00e6rende arealer innenfor samme arealform\u00e5l i omr\u00e5det, som er helt uber\u00f8rt av tiltaket. Med bakgrunn i at tiltaket ikke endrer karakteren til omr\u00e5det og at det er snakk om et lite inngrep i store LNF-omr\u00e5der, kan vi ikke se at tiltaket p\u00e5virker natur- og friluftsinteressene p\u00e5 en slik m\u00e5te at hensynet bak arealform\u00e5let og bestemmelsen, blir vesentlig satt til side dersom det gis dispensasjon til tiltaket, p\u00e5 tross av utvidelsen p\u00e5 18 m2. Vurdering av hensynene bak KPA2018 \u00a7 35.5 og de hensynssonene som tiltaket ber\u00f8rer Som vist ovenfor er tilleggss\u00f8knaden ogs\u00e5 i strid med KPA2018 \u00a7 35.5 Kulturmilj\u00f8 og hensynssonene H570_5 Byfjellene, H570_7 Historisk sentrum og H570_2 Fjellsiden. Som det nye kartgrunnlaget viser er det et ekstraareal p\u00e5 10 m2, som ber\u00f8rer nevnte bestemmelse og hensynssoner, sammenlignet med den tidligere s\u00f8knaden. Hensynet bak bestemmelsen og de aktuelle hensynssonene er \u00e5 sikre og ivareta viktige kulturmilj\u00f8er og historisk bebyggelse som definerer omr\u00e5der og gir det s\u00e6rpreg. Det skal derfor tas spesielle hensyn til dette ved s\u00f8knad om tiltak i slike omr\u00e5der. Saksnummer DELE-2023/17756 Side 7 av 12 Det er ikke mulig \u00e5 etablere fortau langs vegen uten at det eksisterende vegomr\u00e5det m\u00e5 utvides. En slik utvidelse av vegomr\u00e5det vil derfor utgj\u00f8re et mulig inngrep i hensynene som ligger bak bestemmelsen og hensynssonene. Som f\u00f8lge av at tiltaket ber\u00f8rer de nevnte hensynssonene har bl.a. Byantikvaren blitt konsultert tidligere i prosessen, for \u00e5 sikre best mulig ivaretakelse av de bakenforliggende interessene. Dette har blant annet gitt utslag i hvordan murer som ble ber\u00f8rt har blitt reetablert, ivaretakelse av vegetasjon som kjennetegner omr\u00e5dets karakter, og at samme type rekkverk langs vegen har blitt reetablert i etterkant av anleggsfasen. I tillegg er den totale vegbredden noe smalere enn hva som er ideelt, for \u00e5 redusere inngrepet i underliggende hensynssoner og bestemmelser. Samtidig er det et moment i vurderingen at det totalt sett er snakk om en liten utvidelse av eksisterende vegbane, som ikke endrer karakteren til det tilst\u00f8tende landskapet i s\u00e6rlig grad. Dette har \u00e5 gj\u00f8re med at eksisterende fjellskj\u00e6ring og bratte terreng flyttes litt innover for \u00e5 gj\u00f8re plass til fortauet langs vegbanen. Det vil derfor v\u00e6re arealer av tilsvarende karakter som vil st\u00f8te mot vegeiendommen i etterkant av tiltaket dersom dispensasjon blir gitt. Vi klarer ikke \u00e5 se argumenter for at utvidelsen p\u00e5 10 m2 endrer p\u00e5 disse forholdene. Med bakgrunn i at det er snakk om et lite inngrep, p\u00e5 tross av utvidelsen, som har liten betydning for karakteren til de tilst\u00f8tende arealene, samt at det er gjort avb\u00f8tende tiltak n\u00e5r det gjelder den faktiske gjennomf\u00f8ringen, m\u00e5 det legges til grunn at hensynet bak bestemmelsen og hensynssonene, ikke blir vesentlig tilsidesatt dersom dispensasjon blir gitt. Vurdering av hensynet bak KPA2018 \u00a7 6 om byggegrense langs sj\u00f8 og vassdrag Etter KPA2018 \u00a7 6 kan det ikke settes i gang tiltak utover fasadeendringer og rivningsarbeider i et belte p\u00e5 50 meter fra vassdrag i LNF-omr\u00e5der. Det aktuelle tiltaket ligger p\u00e5 n\u00e6rmeste punkt ca. 20 meter fra bekken som ligger overfor det ber\u00f8rte omr\u00e5det, slik at det ogs\u00e5 her kreves dispensasjon for gjennomf\u00f8ring av tiltaket. Hovedhensynet bak byggeforbudet langs sj\u00f8 og vassdrag er \u00e5 verne strandsonen mot byggetiltak og terrenginngrep for \u00e5 sikre natur- og kulturmilj\u00f8, friluftsliv, landskap og allmennhetens interesser, samt \u00e5 hindre at tilgjengeligheten til sj\u00f8 og vassdrag reduseres. Det oms\u00f8kte tiltaket ligger et godt stykke unna bekken og har ikke konsekvenser for bekkens forl\u00f8p. I tillegg har ikke tiltaket konsekvenser for bekkens tilgjengelighet. Utvidelsen p\u00e5 18 m2 endrer ikke p\u00e5 disse faktiske forholdene. Med bakgrunn i disse momentene m\u00e5 det ogs\u00e5 her legges til grunn at hensynet bak bestemmelsen ikke blir vesentlig tilsidesatt dersom det blir gitt dispensasjon fra byggegrensen mot sj\u00f8 og vassdrag, p\u00e5 tross av utvidelsen p\u00e5 18 m2. Vurdering av hensynet bak form\u00e5lsbestemmelsen i PBE \u00a7 1-1 Form\u00e5lsbestemmelsen i Plan- og bygningsloven sier noe om de overordnede hensynene som skal ivaretas for \u00e5 sikre en god samfunnsplanlegging og utvikling, og hva virksomheten etter loven g\u00e5r ut p\u00e5. Opplistingen i Pbl. \u00a7 1-1 er ikke utt\u00f8mmende. Ved planlegging og saksbehandling etter loven vil derfor hensyn som ligger bak ogs\u00e5 andre bestemmelser i loven, kunne m\u00e5tte vektlegges i de avgj\u00f8relsene som blir fattet av bygningsmyndighetene. Etter v\u00e5r vurdering er det oms\u00f8kte tiltaket noe som vil skape en langsiktig positiv effekt og utvikling i n\u00e6romr\u00e5det, s\u00e6rlig n\u00e5r det gjelder trafikksikkerhet for barn og unge, uten at det g\u00e5r p\u00e5 for stor bekostning av hensynet til \u00e5 ivareta viktige kulturmilj\u00f8er og verdier og arealform\u00e5l. Vi mener at denne typen balanserte l\u00f8sninger mellom hensynene til b\u00e5de positiv utvikling av trafikksikkerhet og bevaring av sentrale verdier, arealform\u00e5l og milj\u00f8, er helt i tr\u00e5d med flere av hensynene som fremg\u00e5r Saksnummer DELE-2023/17756 Side 8 av 12 av form\u00e5lsbestemmelsen. Heller ikke p\u00e5 dette punktet klarer vi \u00e5 se argumenter for at utvidelsen p\u00e5 18 m2 endrer p\u00e5 disse forholdene. P\u00e5 bakgrunn av momentene i avsnittene overfor m\u00e5 det derfor legges til grunn at hensynet bak form\u00e5lsbestemmelsen i plan- og bygningsloven ikke vil bli vesentlig tilsidesatt dersom det gis dispensasjon. Vurdering av fordeler og ulemper ved \u00e5 gi dispensasjon Ulempene ved \u00e5 gi dispensasjon er at utvidelsen av eksisterende vegomr\u00e5de for \u00e5 gj\u00f8re plass til et fortau, vil g\u00e5 p\u00e5 bekostning av bestemmelser og arealform\u00e5l som i utgangspunktet ikke er tiltenkt \u00e5 kunne nyttes til infrastrukturtiltak. Samtidig er det et sentralt moment at tiltaket m\u00e5 defineres som et lite tiltak, som i liten eller ingen grad gj\u00f8r inngrep i hensynet som ligger bak de ulike bestemmelsene eller arealform\u00e5lene som tiltaket er i strid med. Vi kan ikke se argumenter for at utvidelsen p\u00e5 18 m2 endrer p\u00e5 dette. I denne sammenhengen er det ogs\u00e5 et moment av betydning at det er gjort avb\u00f8tende tiltak for \u00e5 redusere konflikten mellom tiltaket og de aktuelle bestemmelsene og arealform\u00e5lene. Det er f.eks. lagt f\u00f8ringer fra aktuelle myndigheter n\u00e5r det gjelder materialbruk og hvordan murer skal reetableres, og i forkant av anleggsarbeidene har det v\u00e6rt en grundig prosess som har involvert naboer og aktuelle myndigheter, for \u00e5 sikre god belysning av forholdene i saken i forkant av anleggsfasen. Den st\u00f8rste fordelen ved \u00e5 gi dispensasjon i denne saken er at trafikksikkerheten styrkes betydelig ved gjennomf\u00f8ringen av tiltaket. Men da skansemyrsveien i stor grad brukes av myke trafikanter i forbindelse med frilufts - og rekreasjonsaktiviteter, og n\u00e5 blir tryggere \u00e5 ferdes p\u00e5, kan det med tyngde hevdes at tiltaket ogs\u00e5 bidrar med en positiv effekt for \u00e5 styrke flere av hensynene som ligger bak de ulike arealform\u00e5lene og bestemmelsene som gj\u00f8r seg gjeldende for omr\u00e5det. Videre er det en fordel ved \u00e5 gi dispensasjon til tiltaket at overvannsh\u00e5ndteringen i omr\u00e5det blir vesentlig bedre enn f\u00f8r. Bedre overvannsh\u00e5ndtering er en fordel for alle i n\u00e6romr\u00e5det som ikke medf\u00f8rer ulemper. En annen fordel ved \u00e5 gi dispensasjon i tr\u00e5d med tilleggss\u00f8knaden er at det vil gi mer naturlige og hensiktsmessige eierforhold, dersom eiendomsgrensene justeres i tr\u00e5d med slik vegen og fortauet faktisk er bygget. Dette standpunktet bygger s\u00e6rlig p\u00e5 at arealet som \u00f8nskes overf\u00f8rt til gnr. 166 bnr. 116, ligger p\u00e5 broen som g\u00e5r over skinnetras\u00e9en til Fl\u00f8ibanen, og som derfor er en del av skansemyrsveien. Dette arealet h\u00f8rer derfor mer naturlig sammen med den kommunale eiendommen gnr. 166 bnr. 116. Dersom grensene ikke kan justeres i tr\u00e5d med tilleggss\u00f8knaden, vil ikke hele fortauet ligge p\u00e5 kommunens eiendom i matrikkelkartet. Dette vil v\u00e6re uheldig, og har potensiale til \u00e5 skape konflikter i fremtiden. Slike \u00abopprydninger\u00bb i eiendomsforholdene gj\u00f8r eiendomssituasjonen mer ryddig og oversiktlig for alle parter, og bidrar ogs\u00e5 til klargj\u00f8ring av rettigheter og plikter i omr\u00e5det. Saksnummer DELE-2023/17756 Side 9 av 12 Arealet som \u00f8nskes overf\u00f8rt til bnr. 116 Videre er det flere momenter som tilsier at arealet som \u00f8nskes overf\u00f8rt til gnr. 166 bnr. 13, kommer Fl\u00f8ibanen AS mer til nytte i deres drift og forvaltning av Fl\u00f8ibanen, enn hva som er tilfellet for Bergen kommune. Dette har bl.a. \u00e5 gj\u00f8re med arealets umiddelbare n\u00e6rhet til Fjellveien stasjon, som er en av stasjonene langs Fl\u00f8ibanen. N\u00e6rheten til en stasjon som betjener store folkemasser gir et st\u00f8rre insentiv til god bruk og forvaltning av arealet, sammenlignet med situasjonen for Bergen kommune, hvor arealet forsvinner mer i mengden av sideareal til den kommunale veien. Arealet som \u00f8nskes overf\u00f8rt til bnr. 13 Det oms\u00f8kte makebyttet har kun til hensikt \u00e5 justere eiendomsforholdene i omr\u00e5det iht. inng\u00e5tt avtale mellom partene, og justeringen som ble gjort p\u00e5 oppm\u00e5lingsforretningen. S\u00f8knaden omfatter dermed ikke en endring av gjeldende arealbruk. Samtidig klarer vi ikke \u00e5 se at det avtalte makebyttet vil ha negative konsekvenser for allmennheten, naboer, eller andre n\u00e6rliggende eiendommer. Dette gjelder ogs\u00e5 om en inkluderer utvidelsen p\u00e5 18m2 i vurderingen. Sett i lys av gjennomgangen overfor, er v\u00e5r samlede vurdering at fordelene ved \u00e5 gi dispensasjon vil v\u00e6re klart st\u00f8rre enn de eventuelle ulempene som en dispensasjon vil medf\u00f8re, og at utvidelsen p\u00e5 18m2, ikke rokker ved dette. Som vist tidligere i fremstillingen, mener vi ogs\u00e5 at hverken hensynene Saksnummer DELE-2023/17756 Side 10 av 12 bak form\u00e5lsbestemmelsen i Pbl. \u00a7 1-1, eller hensynet bak de aktuelle bestemmelsene og arealform\u00e5lene, blir vesentlig tilsidesatt ved dispensasjon. Da alle vilk\u00e5rene for \u00e5 kunne gi dispensasjon er oppfylt etter v\u00e5rt syn, ber vi om at det gis dispensasjon til gjennomf\u00f8ring av tiltaket etter Pbl. \u00a7 19-2, og \u00a7 20-1 bokstav m. V\u00e5r vurdering I denne konkrete saken s\u00f8kes det om tilleggsdispensasjon i forbindelse med s\u00f8knad om opprettelse og endring av eiendom i sak DELE-2023/12743. I saken ble det s\u00f8kt om makebytte mellom eiendommene gnr 166 bnr 13 og gnr 166 bnr 116. Tillatelse ble gitt i vedtak datert 30.08.2023. Under oppm\u00e5lingsforretningen med p\u00e5f\u00f8lgende etterarbeider ble det avdekket at oms\u00f8kt areal ikke samsvarte med arealet vegmyndigheten \u00f8nsket og som omfatter vei og fortau slik det faktisk er opparbeidet. \u00d8nsket utvidet areal ligger innenfor arealform\u00e5let i LNF-omr\u00e5de og Byggegrensen langs vassdrag samt innenfor byfjellsgrensen. Det s\u00f8kes n\u00e5 om dispensasjon for det arealet som ligger innenfor byfjellsgrensen. Oms\u00f8kte tiltak krever dispensasjon fra kommuneplanens arealdel (KPA2018) bestemmelser \u00a7 31 Landbruks, natur- og friluftsomr\u00e5der (LNF-omr\u00e5der) og \u00a7 6.2.2 Byggegrensen langs vassdrag, som i LNF-omr\u00e5der er minimum 50 meter. Tiltaket er innenfor hensynssonene \u00a7 35.5 Kulturmilj\u00f8 (Byfjellene, Fjellsiden og Historisk sentrum) og \u00a7 35.2 Friluftsliv (Byfjellsgrense-sentrale byfjell). Det er s\u00f8kt om slike dispensasjoner. Det er i byggesak 201904243 gitt tillatelse til anlegging av fortau, terrenginngrep og murer langs deler av Skansemyrsveien. Form\u00e5let med anlegging av fortau m.m., langs med deler av Skansemyrsveien, er \u00e5 bedre trafikksikkerheten for myke trafikanter. Tiltaket er i samsvar med handlingsplan for trafikksikkerhet for Bergen kommune for perioden 2014-2017. Det s\u00f8kes n\u00e5 om dispensasjon for \u00f8nsket utvidet areal slik at fortau og vei m.m. blir overf\u00f8rt til kommunalt eie. S\u00f8knaden har v\u00e6rt p\u00e5 h\u00f8ring og seksjon for n\u00e6ring og landbruk opplyser at det er ingen landbruksinteresser som anses \u00e5 bli vesentlig negativt p\u00e5virket av tiltaket og har dermed ingen merknader til tiltaket. S\u00f8knaden har ogs\u00e5 i forbindelse med sak DELE- 2023/12743 v\u00e6rt p\u00e5 h\u00f8ring og Etat for landbruk, Bymilj\u00f8etaten v/ seksjonene Natur- og milj\u00f8forvaltning og Veiforvaltning kom med uttalelser. Samtlige uttalte seg positivt til arealoverf\u00f8ingen/makebyttet og hadde ingen merknader til oms\u00f8kte tiltak. Tiltaket vurderes til ikke \u00e5 vesentlig tilsidesette de hensyn bestemmelsene skal ivareta. Fordelene ved \u00e5 dispensere fra kommuneplanens arealdel (KPA2018) bestemmelser \u00a7 31 Landbruk- natur og friluftsomr\u00e5de (LNF-omr\u00e5de) og \u00a7 6.2.2 Byggegrensen langs vassdrag er at alt areal best\u00e5ende av fortau, vei m.m. blir tillagt Bergen kommune sin eiendom for videre drift og vedlikehold. Ulempene vil v\u00e6re mindre vesentlige. Etter en samlet vurdering vil fordelene ved \u00e5 gi dispensasjon v\u00e6re klart st\u00f8rre enn ulempene. Saksnummer DELE-2023/17756 Side 11 av 12 6. Konklusjon Fagetaten anbefaler at det med hjemmel i plan- og bygningsloven \u00a7 19-2 gis dispensasjon fra kommuneplanens bestemmelser \u00a7 31 Landbruks, natur- og friluftsomr\u00e5der (LNF-omr\u00e5der) og \u00a7 6.2.2 Byggegrensen langs vassdrag til endring av grense og innenfor byfjellsgrensen. Vedlegg: 1. Tilleggss\u00f8knad om dispensasjon 06.12.2023 2. Utsnitt av KPA2018 3. Utsnitt av KDP Nord og S\u00f8r 4. Tillatelse til opprettelse og endring av eiendom, datert 30.08.2023 5. Vedtakskart, datert 18.08.2023 Saksnummer DELE-2023/17756 Side 12 av 12 "
}