{
  "dokument_id": "c72ecfdc-dce6-50e2-9231-ecd1ae4fabf6",
  "doc_type": "case_presentation",
  "kommune": 5501,
  "tittel": "Orientering til kommunestyret om endelige vedtak i hovedutvalg og r\u00e5dgivende organ i mai 2024",
  "url": "https://innsyn.tromso.kommune.no/application/getMoteDokument?dokid=2001721365",
  "tekst": "Arkivsaksnr. 24/08696-1 Saksbehandler Line Vatne Saksgang M\u00f8tedato Kommunestyret 22.05.2024 Orientering til kommunestyret om endelige vedtak i hovedutvalg og r\u00e5dgivende organ i mai 2024 Kommunedirekt\u00f8rens innstilling til vedtak: Redegj\u00f8relse om endelige vedtak fattet i hovedutvalg og r\u00e5dgivende organer i mai 2024 tas til orientering. Stig Tore Johnsen Mari Enoksen Hult Kommunedirekt\u00f8r Direkt\u00f8r for organisasjon 1 Hva saken gjelder Orientering til kommunestyret om endelige vedtak fattet i hovedutvalg og r\u00e5dgivende organ i mai 2024. Saksutredning Reglement for hovedutvalgene, pkt. 2 fastsetter at kommunestyret skal orienteres om saker som endelig behandles av hovedutvalgene: \u00abHovedutvalgene har avgj\u00f8relsesmyndighet i saker som gjelder deres ansvarsomr\u00e5der, begrenset av de rammer og retningslinjer som er vedtatt av kommunestyret. Saker som har v\u00e6rt til endelig behandling i hovedutvalgene skal sendes samlet til kommunestyret som orienteringssak.\u00bb I kommunestyrets sak 66/22 ble det i tillegg fattet f\u00f8lgende vedtak: \u00abKommunestyret ber om at saker som ikkje g\u00e5r til kommunestyret og som er behandla i andre utval som integreringsutvalet eller studentutvalet ogs\u00e5 blir tatt med i denne rapporteringa.\u00bb I denne saken orienteres kommunestyret om endelige vedtak fattet i hovedutvalgene og de r\u00e5dgivende organer i mai 2024. Helse- og velferdsutvalget 3. mai 2024 I helse- og velferdsutvalgets m\u00f8te 03.05.2024 ble det fattet fire endelige vedtak. Sak 18/24 Klage p\u00e5 avslag fra Kirkens SOS p\u00e5 s\u00f8knad til helse og velferdsform\u00e5l sak 07/24 Helse- og velferdsutvalgets vedtak: Klagen tas ikke til f\u00f8lge. Vedtaket opprettholdes og klagesaken sendes til formannskapet for behandling. Sak 19/24 Klage p\u00e5 bel\u00f8psst\u00f8rrelse fra Kafe X p\u00e5 s\u00f8knad til helse og velferdsform\u00e5l sak 07/24 Helse- og velferdsutvalgets vedtak: Klagen tas ikke til f\u00f8lge. Vedtaket opprettholdes og klagesaken sendes til formannskapet for behandling. Helse- og velferdsutvalget er gjennom klagen gjort oppmerksom p\u00e5 at tildelingen til Kaf\u00e9 X ble besluttet p\u00e5 feil grunnlag. Bevilgningen p\u00e5 500.000 kr. i HAP-en var knyttet til en egen ressurs ment som en s\u00e6rskilt satsning, og burde derfor ikke v\u00e6rt med som begrunnelse til \u00e5 kutte i st\u00f8tten fra \"helse- og velferdsform\u00e5l\" i m\u00f8tet 6. mars. Helse- og velferdsutvalget ber derfor neste klageinstans \u00e5 vurdere om det finnes muligheter for \u00e5 finne inndekning til hele eller deler av reduksjonen til Kaf\u00e9 X Sak 20/24 Klage p\u00e5 bel\u00f8psst\u00f8rrelse fra Jusshjelpa i Nord-Norge p\u00e5 s\u00f8knad til helse og velferdsform\u00e5l sak 7/24 2 Helse- og velferdsutvalgets vedtak: Klagen tas ikke til f\u00f8lge. Vedtaket opprettholdes og klagesaken sendes til formannskapet for behandling. Sak 21/24 Klage p\u00e5 bel\u00f8psst\u00f8rrelse fra Troms Idrettskrets p\u00e5 s\u00f8knad til helse og velferdsform\u00e5l sak 7/24 Helse- og velferdsutvalgets vedtak: Klagen tas ikke til f\u00f8lge. Vedtaket opprettholdes og klagesaken sendes til formannskapet for behandling. Sakene som ble behandlet i helse- og velferdsutvalgets m\u00f8te 3. mai kan leses her: Innsyn - m\u00f8tekalender (tromso.kommune.no) Kommune- og byutviklingsutvalget 6. mai 2024 I kommune- og byutviklingsutvalgets m\u00f8te 06.05.2024 ble en sak endelig avgjort. Sak 24/24 Akvakulturs\u00f8knad, lokalitet 35838 Vengs\u00f8y Kommune- og byutviklingsutvalgets vedtak: Tiltaket anses \u00e5 v\u00e6re i tr\u00e5d med gjeldende arealplan, jf. PLAN-0143 Kystsoneplan for Troms\u00f8regionen. Kommunen fremmer at ankerlinene ligger tett p\u00e5 areal avsatt til fiske, og det er viktig at det ved strekk ikke g\u00e5r ut av flerbruksarealet. Troms\u00f8 kommune forventer at det til enhver tid benyttes beste milj\u00f8messige l\u00f8sning for \u00e5 hindre utslipp, lus og r\u00f8mming, jf. vedtak i kommunestyrets sak 34/19. Sakene som ble behandlet i kommune- og byutviklingsutvalgets m\u00f8te 6. mai kan leses her: Innsyn - m\u00f8tekalender (tromso.kommune.no) Milj\u00f8-, idrett-, kultur- og samfunnsutviklingsutvalget 3. mai 2024 I milj\u00f8-, idrett-, kultur- og samfunnsutviklingsutvalgets m\u00f8te 03.05.2024 ble det fattet 10 endelige vedtak. Sak 47/24 Fordeling av tilskudd til idretts- og friluftsform\u00e5l og lekeplasser - v\u00e5ren 2024 Milj\u00f8-, idrett-, kultur- og samfunnsutviklingsutvalgets vedtak: - Tilskudd til idretts- og friluftsform\u00e5l, samt lekeplasser fordeles i henhold til tabellene. - Tilskuddene tildeles gjennom de avsatte tilskuddsmidlene i driftsbudsjettet for enheten park, idrett og friluft. Sak 48/24 Tilskuddsordning Milj\u00f8millionen 2024 3 Milj\u00f8-, idrett-, kultur- og samfunnsutviklingsutvalgets vedtak: Troms\u00f8 kommune skal v\u00e5ren 2024 lyse ut \u00e9n million kroner som tilskudd til milj\u00f8vennlige prosjekter i kommunen (\u00abOmr\u00e5demidler milj\u00f8 / milj\u00f8millionen\u00bb). Temaomr\u00e5dene som det kan s\u00f8kes tilskuddsmidler p\u00e5 i \u00e5r er: 1) Ladeinfrastruktur i borettslag og sameier. S\u00f8kesum minimum 20.000 kr (300 000 kr er avsatt til denne kategorien) 2) Gr\u00f8nn mobilitet. S\u00f8kesum minimum 10.000 kr 3) Urban dyrking-Byn\u00e6rt landbruk Min 10.000 s\u00f8knadssum 4) Sirkul\u00e6r\u00f8konomi: Reparasjon, bytte, deling mm. S\u00f8kesum minimum 10.000 kr 5) Skrot i ut- og innmark. S\u00f8kesum min. 10.000 kr Punkt 5 f\u00e5r plast som tillegg: Skrot og plast i ut- og innmark. S\u00f8kesum min. 10.000 kr Sak 49/24 S\u00f8knad om tilskudd Nmf Nord-Norge - n\u00e6rmilj\u00f8 og frivillighet Milj\u00f8-, idrett-, kultur- og samfunnsutviklingsutvalgets vedtak: 1. Det innvilges et tilskudd p\u00e5 kr 15 000 til Nmf Nord-Norge sitt sommerkurs 2024. Tilskuddet dekkes over n\u00e6rmilj\u00f8 og frivillighet. Sak 50/24 Oppnevning av styremedlemmer fra Troms\u00f8 kommune i Perspektivet museum - 2024 Milj\u00f8-, idrett-, kultur- og samfunnsutviklingsutvalgets vedtak: F\u00f8lgende medlemmer og personlige varamedlemmer velges: Medlem 1: Thomas Birkeland, leder Medlem 2: Rebekka Brox Liab\u00f8 Medlem 3: Morten Skandfer Medlem 4: Sara Holte Jaklin Medlem 5: Manar Kajaali Varamedlemmer: 1. Emil Karlsen 2. May Tordis Simonsen 3. Kjeld Nash 4. Eva Svanebom 5. Carl Axel Reibo Gunderse Sak 51/24 S\u00f8knader om tilskudd til Bukta Troms\u00f8 Open Air Festivals prosjekter \"Arrang\u00f8rskolen\" og \"Bukta for alle\" Milj\u00f8-, idrett-, kultur- og samfunnsutviklingsutvalgets vedtak: 1. Det bevilges 105 000 kr til \u00abBukta arrang\u00f8rskole 2024\u00bb fra tilskuddsordningen \u00abN\u00e6rmilj\u00f8 og frivillighet\u00bb 2. Det bevilges 35 000 kr til \u00abBukta for alle 2024\u00bb fra tilskuddsordningen \u00abN\u00e6rmilj\u00f8 og frivillighet\u00bb Sak 52/24 Fordeling av tilskudd, n\u00e6rmilj\u00f8 og frivillighet 4 Milj\u00f8-, idrett-, kultur- og samfunnsutviklingsutvalgets vedtak: S\u00f8knad fra Polarshow Sommerlyst innvilges med 10 000,- S\u00f8knad fra Forum for Natur og friluftsliv i Troms innvilges med 15 000,- S\u00f8knad fra FN Sambandet innvilges med 60 000,- S\u00f8knad fra Troms\u00f8 barnefilmklubb innvilges 20 000, Sak 53/24 S\u00f8knad om motorferdsel i utmark i forbindelse med fiskekultiveringstiltak \u2013 Tomasjord \u2013 Snarby utmarkslag Milj\u00f8-, idrett-, kultur- og samfunnsutviklingsutvalgets vedtak: Sameiet Tomasjord-Snarby utmarkslag gis dispensasjon for bruk av sn\u00f8skutere i forbindelse med etablering og drift av fiskekultiveringstiltak i Movikvatnet, Hesteskovatnet og Vikvatnan p\u00e5 Stuoranj\u00e1rga i Troms\u00f8 kommune. Dispensasjonen gjelder etter vilk\u00e5r listet i saksframlegget. S\u00f8knad om motorisert ferdsel: Perioden \u00f8kes med et \u00e5r f.o.m 2025 t.o.m 2027 Sak 56/24 Behandling om planprogram for temaplan mot rasisme og diskriminering skal legges ut til h\u00f8ring Milj\u00f8-, idrett-, kultur- og samfunnsutviklingsutvalgets vedtak: Planprogrammet for temaplan mot rasisme og diskriminering vedtas \u00e5 legges ut p\u00e5 h\u00f8ring. Sak 59/24 H\u00f8ring - Ny rammeplan for kulturskolen Milj\u00f8-, idrett-, kultur- og samfunnsutviklingsutvalgets vedtak: H\u00f8ringsforslaget i saksutredningen vedtas og oversendes Norsk Kulturskoler\u00e5d. 1. Med bakgrunn i politiske f\u00f8ringer eller endringer samfunnet, er det i tillegg andre tema som skulle v\u00e6rt vektlagt i rammeplan for kulturskolen? Troms\u00f8 kommune er glad for \u00e5 se at det samiske er godt ivaretatt i utkastet til ny rammeplan. Imidlertid er ikke det kvenske nevnt. Sannhet og forsoningskommisjonens rapport viste hvordan ogs\u00e5 det kvenske spr\u00e5k og kultur i stor grad er fornorsket. Derfor mener vi den kvenske kulturen og spr\u00e5ket m\u00e5 f\u00e5 en tydelig plass i den nye rammeplanen. 2. I siste avsnitt i h\u00f8ringssvaret under overskrift \u201cMed bakgrunn i politiske f\u00f8ringer eller endringer samfunnet, er det i tillegg andre tema som skulle v\u00e6rt vektlagt i rammeplan for kulturskolen?\u201d, legge til: Troms\u00f8 kommune setter pris p\u00e5 at FNs konvensjon om rettigheter til mennesker med nedsatt funksjonsevne er nevnt i rammeplanen, men det er ikke fulgt opp noen steder ellers i planen. Dette burde gj\u00f8res med tydelige rammer, der det ogs\u00e5 refereres til relevante punkter i konvensjonen Sak 61/24 Fordeling av tilskudd til integreringsarbeid i regi av frivillige organisasjoner 2024, IMDis midler 5 Milj\u00f8-, idrett-, kultur- og samfunnsutviklingsutvalgets vedtak: 1. Tilskudd til \u00e5 \u00f8ke mangfold, deltakelse og fellesskap i lokalsamfunn og i det frivillige organisasjonslivet, blant annet ved \u00e5 motvirke utenforskap, rasisme og diskriminering og bidra til tillit og tilh\u00f8righet, fordeles og vedtas slik det fremg\u00e5r i tabell 1. 2. Tilskudd til \u00e5 \u00f8ke kunnskapen om det norske samfunnet og styrke kvalifisering for deltakelse i arbeid og utdanning blant annet ved \u00e5 bidra til bedre norskferdigheter og digitale ferdigheter, fordeles og vedtas slik det fremg\u00e5r i tabell 2. 3. Tilskudd til \u00e5 forebygge negativ sosial kontroll, \u00e6resrelatert vold, kj\u00f8nnslemlestelse og tvangsekteskap og styrke likestilling mellom kj\u00f8nnene, fordeles og vedtas slik det fremg\u00e5r i tabell 3. Driftstilskudd til lokale innvandrerorganisasjoner fordeles og vedtas slik det fremg\u00e5r i tabell 4 - inklusive styrking etter politisk vedtak, sak nr. 17/22 (246 000 kr.) 1. Troms\u00f8 kommune b\u00f8r lyse ut tilskudd til integreringsarbeid i regi av frivillige organiasjoner, IMDIs midler, f\u00f8r \u00e5rskiftet, med forbehold om bevilling fra IMDI. 2. Ved utlysningen b\u00f8r s\u00f8kere med flere s\u00f8knader bes sette s\u00f8knadene i prioritert rekkef\u00f8lge. 3. Som vedtatt i april 2022 av dav\u00e6rende KIF-utvalget, bes det \u00e5 sette opp \u00e5pen h\u00f8ring i MIKSutvalget p\u00e5 midlene for s\u00f8kere i forkant av saksbehandling av s\u00f8knadene Sakene som ble behandlet i milj\u00f8-, idrett-, kultur- og samfunnsutviklingsutvalget 3. mai kan leses her: Innsyn - m\u00f8tekalender (tromso.kommune.no) Oppvekst- og utdanningsutvalget 7. mai 2024 I oppvekst- og utdanningsutvalgets m\u00f8te 07.05.2024 ble det fattet tre endelige vedtak. Sak 23/24 Tilsvar til revidert nasjonal faglig retningslinje \u00abPalliasjon til barn og unge\u00bb Oppvekst- og utdanningsutvalgets vedtak: H\u00f8ringsuttalelsen fra Troms\u00f8 kommune om revidert nasjonal faglig retningslinje \u00abPalliasjon til barn og unge\u00bb fra Helsedirektoratet vedtas slik det framg\u00e5r av saksfremlegget. Sak 24/24 Prioriteringer av politiske bestillinger til avdeling for oppvekst, utdanning og kultur \u2013 seksjon skole Oppvekst- og utdanningsutvalgets vedtak: Kommunedirekt\u00f8rens forslag til prioritering mellom politiske bestillinger vedtas. Administrasjonen bes \u00e5rlig legge frem en prioritering av saker til politisk behandling. Den skal inneholde alle saker, b\u00e5de politisk bestilte, administrativt bestilte og lovp\u00e5lagte saker Sak 26/24 Oppl\u00e6ringstilbud til h\u00f8rselshemmede og d\u00f8ve elever p\u00e5 1.-10.trinn i Troms\u00f8 kommune 6 Oppvekst- og utdanningsutvalgets vedtak: 1. Elever med tegnspr\u00e5k som f\u00f8rste spr\u00e5k f\u00e5r et skoletilbud en dag i uken i tegnspr\u00e5kgruppe og det \u00f8vrige oppl\u00e6ringstilbudet p\u00e5 sin n\u00e6rskole. 2. Elever med tegnspr\u00e5k som f\u00f8rstespr\u00e5k kan velge \u00e5 bli elever p\u00e5 den skolen tegnspr\u00e5kgruppa er. 3. Etablering av tegnspr\u00e5kgruppe er betinget av minimum tre elever i gruppen. 4. Ordninga skal evalueres i l\u00f8pet av to skole\u00e5r. Sakene som ble behandlet i oppvekst- og utdanningsutvalgets m\u00f8te 7. mai kan leses her: Innsyn - m\u00f8tekalender (tromso.kommune.no) \u00d8vrige r\u00e5d og utvalg Det er ikke satt opp m\u00f8ter i eldrer\u00e5det, kommunalt r\u00e5d for mennesker med nedsatt funksjonsevne og mangfolds- og integreringsutvalget i mai. Vedtakskompetanse Kommunestyret. Vedlegg 7 "
}