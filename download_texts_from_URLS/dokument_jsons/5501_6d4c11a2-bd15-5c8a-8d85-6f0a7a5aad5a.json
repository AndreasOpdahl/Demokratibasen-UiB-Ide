{
  "dokument_id": "6d4c11a2-bd15-5c8a-8d85-6f0a7a5aad5a",
  "doc_type": "case_presentation",
  "kommune": 5501,
  "tittel": "Tromsdalen sk\u00f8ytebane \u2013 Forenklet konseptvalgsutredning",
  "url": "https://innsyn.tromso.kommune.no/application/getMoteDokument?dokid=2001970159",
  "tekst": "Arkivsaksnr. 24/09518-2 Saksbehandler Carl Joacim Fensbekk Saksgang M\u00f8tedato Milj\u00f8-, idrett-, kultur- og 01.04.2025 samfunnsutviklingsutvalget Formannskapet 08.04.2025 Tromsdalen sk\u00f8ytebane \u2013 Forenklet konseptvalgsutredning Kommunedirekt\u00f8rens innstilling til vedtak: 1) Saksfremlegg og alternativsutredning legges til grunn som behovsmelding og forenklet KVU og godkjennes i henhold til investeringsreglementet. 2) Alternativ 1 fra alternativsutredningen \u2013 Totalrenovering av sk\u00f8ytebanen \u2013 godkjennes som valgt konsept for videre arbeide i prosjektet. 3) Oppstart av forprosjekt for valgt alternativ godkjennes, under forutsetning at prosjektet bevilges midler i HAP 2026-2029. Stig Tore Johnsen Mette Moh\u00e5g Kommunedirekt\u00f8r Direkt\u00f8r avdeling Bymilj\u00f8 1 Hva saken gjelder Saken gjelder Tromsdalen sk\u00f8ytebane og oppgradering og utviklingsmuligheter ved anlegget. Saksutredning Om saken og forholdet til investeringsreglement Saken er en oppf\u00f8lging av sak 0001/20, som omhandlet \u00abTromsdalen sk\u00f8ytebane \u2013 orientering og videre prosess\u00bb. I denne politiske saken var et av vedtakene: 2. Det gjennomf\u00f8res et forprosjekt for \u00e5 utrede oppgraderinger av kunstisanlegget i Tromsdalen. Utredningen m\u00e5 avklare tekniske l\u00f8sninger, herunder muligheten for (senere) innbygging av anlegget. Utredningen skal vise kostnader, mulige finansieringsl\u00f8sninger og mulige driftskonsept med tilh\u00f8rende fdv kostnader. Det f\u00f8lgende saksfremlegget presenterer arbeidet som er gjort i samarbeid med Troms\u00f8 Sk\u00f8yteklubb og Troms\u00f8 Idrettsr\u00e5d for \u00e5 f\u00f8lge opp nevnte vedtak. Arbeidet har p\u00e5g\u00e5tt kontinuerlig, med varierende hastighet siden den gang. Saken er som tidligere beskrevet svar p\u00e5 en politisk bestilling. Dette vedtaket ble gjort s\u00e5 tidlig som vinteren 2020 I ettertid av vedtaket i 2020, er det vedtatt investeringsreglement for Troms\u00f8 kommunes investeringsprosjekter. Arbeidet i prosjektet var p\u00e5begynt og mye av utredningene var alt kommet langt da investeringsreglementet ble vedtatt. Dette, samt at alternativsutredningen i stor grad skulle svare p\u00e5 en egen politisk bestilling har gjort at prosjektet ikke har blitt politisk behandlet ved faseovergang f\u00f8r n\u00e5. Prosjektet, slik det foreligger i saksfremlegget, utgj\u00f8r en forenklet behovsmelding, der brukernes og sentrale interessenter beskrives, samt en forenklet konseptvalgsutredning hvor vedlegget \u00abalternativsutredning\u00bb beskriver og gj\u00f8r rede for kostnader mm. til de forskjellige alternativene. Saksfremlegget presenterer bakgrunn for foresl\u00e5tt l\u00f8sning. Denne saken m\u00e5 derfor sees p\u00e5 som et konseptvalg og faseovergang til forprosjekt og slik sett \u00abinnpasses\u00bb prosjektet fra og med n\u00e5 til investeringsreglementet. Prosjektet er forankret i administrasjonens sentrale investeringsgruppe. Kommunedirekt\u00f8ren anbefaler en oppgradering av Tromsdalen sk\u00f8ytebane likt alternativ 1 i alternativsutredingen \u2013 totalrenovering av sk\u00f8ytebanen \u2013 med en opsjon p\u00e5 \u00e5 etablere kunstisdekke p\u00e5 indre bane. Historikk I 1985 ble det etablert en kunstissk\u00f8ytebane for hurtigl\u00f8p i Tromsdalen. Troms\u00f8 kommune kj\u00f8pte anlegget fra TUIL i 1989 for \u00e5 sikre et aktivitet- og treningstilbud p\u00e5 kunstis. TUIL driftet anlegget gjennom en driftsavtale med Troms\u00f8 kommune frem til 2008. Fra 2008 til 2019 ble anlegget driftet av Troms\u00f8 kommune, som en del av anleggsportef\u00f8ljen. I 2019 ble det fra administrasjonens side konkludert med at videre drift som kunstisbane ikke ble ansett som forsvarlig p\u00e5 grunn av flere lekkasjer av glykol i anlegget. P\u00e5 bakgrunn av dette ble anlegget t\u00f8mt for glykol, p\u00e5 tross av at dokumentasjonen av lekkasjer med mer ikke n\u00f8dvendigvis var god nok. Siden 2019 har banen derfor blitt driftet som en naturisbane, p\u00e5 dugnad av Troms\u00f8 sk\u00f8yteklubb. Da kunstisanlegget ble stengt ned for seks \u00e5r siden, var det som en f\u00f8lge av et betydelig vedlikeholdsetterslep i lang tid. En omfattende tilstandsrapport fra 2001 avsl\u00f8rte at hele anlegget bar preg av betydelig slitasje og behov for oppgradering. Til tross for investeringer som er gjort siden den gang, har de ikke v\u00e6rt tilstrekkelig store til \u00e5 kompensere for vedlikeholdsetterslepet. 2 Tromsdalen sk\u00f8ytebane er Troms\u00f8 kommunes eneste anlegg til idretten hurtigl\u00f8p. Inntil 2019 var sk\u00f8ytebanen den eneste 400-meters kunstisbanen i Nord-Norge. I dag er det ingen 400- meters kunstisbaner igjen i nord, og n\u00e6rmeste kunstisbane er i Bjugn i Tr\u00f8ndelag. Behov Troms\u00f8 sk\u00f8yteklubb er en dugnadsdrevet klubb som drifter Tromsdalen sk\u00f8ytebane som en naturisbane. Sk\u00f8yteklubben har i dag store utfordringer med \u00e5 ha et godt og forutsigbart idrettstilbud, som f\u00f8lge av et uforutsigbart istilbud gjennom vinteren, p\u00e5 grunn av skiftende v\u00e6rforhold gjennom en vanlig Troms\u00f8-vinter. Troms\u00f8 sk\u00f8yteklubb har behov for forutsigbarhet rundt egen aktivitet. For \u00e5 kunne rekruttere og holde p\u00e5 ut\u00f8vere, forventes det ukentlige treninger p\u00e5 is. En annen viktig del av sk\u00f8yteklubbens aktivitetstilbud er at anlegget skal v\u00e6re \u00e5pent for publikum og turister med faste \u00e5pningstider, noe som ogs\u00e5 krever stabile isforhold. Uten et kunstisanlegg vil dugnads\u00e5nden og driften av sk\u00f8yteklubben og anlegget p\u00e5 sikt falle bort. Annen aktivitet p\u00e5 Tromsdalen sk\u00f8ytebane I tillegg til aktiviteten til Troms\u00f8 sk\u00f8yteklubb, driver enhet for eiendomsutvikling utleie av anlegget p\u00e5 sommeren til Statens vegvesen og ulike kj\u00f8reskoler i forbindelse med kj\u00f8reoppl\u00e6ring p\u00e5 MC. Dette er et behov i kommunen ogs\u00e5 i fremtiden da det i dag ikke finnes muligheter for lignende bruk i umiddelbar n\u00e6rhet av Troms\u00f8 by. Det er viktig \u00e5 p\u00e5peke at omr\u00e5det i Tromsdalen er regulert til idrett og at det f\u00f8rst og fremst er et idrettsanlegg, men som i dag kan benyttes i sommersesongen av andre. Fremtidige muligheter/alternative muligheter Det er gjort en alternativsutredning for Tromsdalen sk\u00f8ytebane, med flere forskjellige alternativer for oppgradering. Alle alternativene inkludert grove prisestimater kan leses i sin helhet i vedlegget \u00abalternativsutredning Tromsdalen sk\u00f8ytebane\u00bb. Oppsummert er f\u00f8lgende alternativer vurdert; - Ingen handling (banen best\u00e5r slik som i dag) - Totalrenovering av banen (med eller uten indre bane) o Nytt dekke og utskifting av kj\u00f8ler\u00f8r. - Totalrenovering av banen og klargj\u00f8ring for innbygging (med eller uten indre bane) o Samme som over, men det klargj\u00f8ring for innbygging p\u00e5 et senere tidspunkt. - Innbygging (med eller uten indre bane) o Samme som over, men det bygges en sk\u00f8ytehall allerede i dag. - Innbygging p\u00e5 senere tidspunkt (plasthall, med eller uten indre bane) o o Tre ulike alternativer, \u25aa Ingen isolasjon \u25aa Delvis isolasjon \u25aa Full isolasjon - Troms\u00f8 sk\u00f8yteklubbs mulighetsstudie (flerbruksarena) Kostnadsestimater og videre vurdering av alternativer kan leses i alternativsutredningen. Anbefalt l\u00f8sning For \u00e5 m\u00f8te behovet for sk\u00f8ytesporten er det behov for stabile og gode isforhold gjennom hele sesongen. Konkret utl\u00f8ser dette et krav om en oppgradering av anlegget, med nytt kj\u00f8leanlegg, nye kj\u00f8ler\u00f8r og nytt dekke. Dette som f\u00f8lge av et sanert kj\u00f8leanlegg og et utdatert kj\u00f8ler\u00f8rsystem. Det foresl\u00e5s derfor at sk\u00f8ytebanen i Tromsdalen totalrenoveres, slik at sk\u00f8ytesporten f\u00e5r stabile trenings og konkurransefasiliteter. Den anbefalte l\u00f8sningen baserer seg p\u00e5 en kombinasjon av investeringsst\u00f8rrelse, potensiell progresjon i prosjektet og kommunens \u00f8konomiske situasjon. 3 En totalrenovering av sk\u00f8ytebanen vil gi gode trenings- og konkurranseforhold for hurtigl\u00f8p og det vil \u00e5pne for et stabilt tilbud for publikumstid og ulik sk\u00f8yteaktivitet. Dersom man i tillegg \u00e5pner for \u00e5 etablere et kunstisdekke p\u00e5 indre bane, vil anlegget m\u00f8te enda flere behov; - treningsarena for o ishockey o Kunstl\u00f8p o Kortbane o curling - utvidet publikumstilbud. For at det skal kunne gjennomf\u00f8res konkurranser i curling, kunstl\u00f8p og hockey m\u00e5 isflaten bli innebygget, derfor vil isflaten uten tak kun v\u00e6re til trening. Dagens ishall p\u00e5 Templarheimen er \u00absprengt\u00bb i kapasitet og det er behov for mer istid til brukerne. Innbygging av sk\u00f8ytebanen i Tromsdalen vil derfor kunne v\u00e6re med \u00e5 avlaste dette anlegget og dermed \u00f8ke mulighetene for rekruttering til alle is-idrettene i Troms\u00f8 kommune. Troms\u00f8 Sk\u00f8yteklubbs \u00f8nsker og behov, for \u00e5 kunne n\u00e5 sine ambisjoner som klubb er st\u00f8rre enn Troms\u00f8 kommunes. Det er et tydelig \u00f8nske om at kommunen vil stille seg bak de samme ambisjonene og at kommunen ser potensialet i et innend\u00f8rs anlegg. Ikke bare som et anlegg for hurtigl\u00f8p p\u00e5 sk\u00f8yter, men ogs\u00e5 som et flerbruksanlegg for flere idretter og et aktivitetsanlegg utover et anlegg bare for idretten. Troms\u00f8 Sk\u00f8yteklubb vil allikevel stille seg bak forslaget som fremmes, p\u00e5 bakgrunn av et \u00f8nske om progresjon i prosjektet og at en fremtid med et velfungerende kunstisanlegg gir sv\u00e6rt mye bedre drifts og aktivitetsforutsetnigner enn dagens status. Forankring I handlingsprogrammet tilknyttet kommunedelplan for idrett og friluft 2023-2026 er en totalrenovering av sk\u00f8ytebanen p\u00e5 11. plass av de prioriterte anleggene, men p\u00e5 fjerdeplass av de kommunale anleggene som ikke er ferdigstilt. Et sk\u00f8yteanlegg svarer ogs\u00e5 p\u00e5 flere av m\u00e5lsettingene i kommunedelplanen for idrett og friluft 2023-2026: Delm\u00e5l 1: NOK \u2022 Det skal v\u00e6re tilstrekkelig med anlegg til at kommunens innbyggere kan delta i idrettsaktiviteter lokalt. o S\u00f8rge for at det finnes anlegg tilgjengelige b\u00e5de for trening og arrangementer. o Sikre at eksisterende og nye anlegg fungerer godt og m\u00f8ter brukernes krav. Delm\u00e5l 2: N\u00c6RT \u2022 Anlegg skal v\u00e6re tilgjengelig i n\u00e6rheten av der folk bor. o Ivareta og vedlikeholde eksisterende anlegg i bydelene og distriktene. o Tilrettelegge for at alle barn og unge har et godt og attraktivt aktivitetstilbud der de bor. Delm\u00e5l 3: VARIERT \u2022 Aktivitetstilbudet i kommunen skal v\u00e6re bredt og mangfoldig slik at alle kan finne sin aktivitet. o Opprettholde bredden i aktivitetstilbudet og tilrettelegge for nye aktivitetsformer. Delm\u00e5l 4: ENGASJERT \u2022 Opprettholde bredden i aktivitetstilbudet og tilrettelegge for nye aktivitetsformer. o Styrke rammene for frivillige og lokale initiativ som gir \u00f8kt fysisk aktivitet og engasjement. o Stille seg positiv til initiativer som underst\u00f8tter m\u00e5lsetningene i planen. Forankring i idretten Norges sk\u00f8yteforbund har sk\u00f8ytebanen i Tromsdalen p\u00e5 sin liste over de strategisk viktigste is- og sk\u00f8yteanleggene som b\u00f8r realiseres de n\u00e6rmeste \u00e5rene. Norges sk\u00f8yteforbund peker p\u00e5 4 alternativet med rehabilitering av kunstisbanen med mulighet for innbygging, som deres foretrukne alternativ. I Nord-norsk sk\u00f8ytekrets p\u00e5pekes det at om sk\u00f8ytesporten skal v\u00e6re en aktivitet i nord, trengs det kunstisbaner b\u00e5de i Troms\u00f8 og Harstad. En flerbrukshall med muligheter for hel isflate hadde v\u00e6rt \u00e5 foretrekke, slik at b\u00e5de hurtigl\u00f8p, kortbane og kunstl\u00f8p hadde f\u00e5tt gode treningsforhold. Hos Troms\u00f8 idrettsr\u00e5d er oppgradert hurtigl\u00f8psbane et prioritert anlegg, hvor de har satt anlegget som nummer 3 p\u00e5 sin liste over prioriterte anlegg de \u00f8nskes bygd i kommunen. Konklusjon Tromsdalen sk\u00f8ytebane har i dag en utfordrende driftssituasjon som naturisanlegg, hvor v\u00e6r og vind gj\u00f8r det umulig \u00e5 drive forutsigbar aktivitet p\u00e5 banen. Hvis sk\u00f8ytesporten i Troms\u00f8 kommune skal f\u00e5 tilfredsstillende forhold, er man avhengig av \u00e5 f\u00e5 et nytt kunstisanlegg p\u00e5 Tromsdalen sk\u00f8ytebane. Idrettsmilj\u00f8et selv har store ambisjoner og \u00f8nsker en flerbrukshall for isidretter. Innstilling til vedtak 4) Saksfremlegg og alternativsutredning legges til grunn som behovsmelding og forenklet KVU og godkjennes i henhold til investeringsreglementet. 5) Alternativ 1 fra alternativsutredningen \u2013 Totalrenovering av sk\u00f8ytebanen \u2013 godkjennes som valgt konsept for videre arbeide i prosjektet. 6) Oppstart av forprosjekt for valgt alternativ godkjennes, under forutsetning at prosjektet bevilges midler i HAP 2026-2029. Vedtakskompetanse Formannskapet Vedlegg Alternativsutredning Tromsdalen sk\u00f8ytebane Oversikt andre kunstisbaner Tromsdalen Ishall - Mulighetsstudie 5 "
}