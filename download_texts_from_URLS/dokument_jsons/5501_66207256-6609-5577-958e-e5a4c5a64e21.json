{
  "dokument_id": "66207256-6609-5577-958e-e5a4c5a64e21",
  "doc_type": "case_attachment",
  "kommune": 5501,
  "tittel": "Svar p\u00e5 s\u00f8knad om skadefelling av gr\u00e5g\u00e5s i vekstsesongen 2024 - NIBIO Holt",
  "url": "https://innsyn.tromso.kommune.no/application/getMoteDokument?dokid=2001701488",
  "tekst": "NIBIO - NORSK INSTITUTT FOR BIO\u00d8KONOMI Postboks 115 1431 \u00c5S Erlend.Winje@nibio.no Deres ref.: V\u00e5r ref.: Saksbehandler: Dato: 24/04899-2 Bo Eide 15.03.2024 +47 48299524 SVAR - S\u00f8knad om skadefelling av gr\u00e5g\u00e5s i vekstsesongen 2024 - NIBIO Holt Troms\u00f8 kommune mottok 07. mars 2024 s\u00f8knad fra NIBIO Troms\u00f8, om tillatelse til skadefelling av gr\u00e5g\u00e5s p\u00e5 NIBIO sin eiendom p\u00e5 Holt p\u00e5 Troms\u00f8ya. Det s\u00f8kes som i 2023 om felling av inntil 15 gr\u00e5g\u00e5s gjennom vekstsesongen, alts\u00e5 i perioden sist i april frem til innh\u00f8sting, for \u00e5 ivareta viktige forskningsfelt p\u00e5 eiendommen. Det s\u00f8kes om tillatelse til felling i perioden med v\u00e5rtrekk, og i perioden 1- 15 august. Form\u00e5let er \u00e5 hindre beiteskader p\u00e5 de ulike planteforskningsfeltene som NIBIO driver p\u00e5 eiendommen. Beitingen fra g\u00e5s har tiltatt de siste \u00e5rene, og er en stor utfordring for NIBIO. Fra feltene leveres viktige data til b\u00e5de nasjonale og internasjonale prosjekter. Det forskes for eksempel p\u00e5 vekstforskjeller mellom ulike sorter av samme vekst. Slike vekstforskjeller er tidvis sm\u00e5, og kan bli umulige \u00e5 m\u00e5le ved ytre p\u00e5virkning fra g\u00e5sebeiting. Gjessene ankommer p\u00e5 v\u00e5ren, fra tidlig i april m\u00e5ned, og starter raskt beitingen p\u00e5 r\u00f8tter, og seinere skudd. Gjessene skiter ogs\u00e5 ned omr\u00e5dene de beiter p\u00e5. F\u00f8lgen av utstrakt g\u00e5sebeiting vil v\u00e6re at forskningsfeltene ikke kan brukes til forskningsform\u00e5l, og forskningsdata og tidsserier vil miste verdi. Dette er noe av det mest sentrale NIBIO driver med, s\u00e5 forskningsfeltene har derfor sv\u00e6rt stor verdi, b\u00e5de forskningsmessig og \u00f8konomisk. Det er i all hovedsak trekkg\u00e5s som beiter p\u00e5 jordene p\u00e5 Holt, det er ikke kjent at det hekker gr\u00e5g\u00e5s eller andre g\u00e5searter i omr\u00e5det. Det er i en \u00e5rrekke fors\u00f8kt brukt en rekke andre skremmemetoder, som vakthold, lyd, fugleskremsler og laserskremming, men tiltakene har liten permanent effekt, og beitingen tiltar n\u00e5r feltene er uten tilsyn, som i helger, netter og ferietid. Det er derfor s\u00f8kt om, og innvilget skadefelling av g\u00e5s p\u00e5 eiendommen i 2022 og 2023. I 2022 ble det felt \u00ebn g\u00e5s i oms\u00f8kt periode, i 2023 ble det felt 7 g\u00e5s. B\u00e5de aktiviteten rundt uttaket og selve fellingen har \u00e5penbar effekt p\u00e5 fuglene, og tiltaket fungerer som \u00f8nsket. NIBIO har i eget arbeid annet sted unders\u00f8kt effekten av skadefelling, og konklusjonen er at det er det tiltaket som har best, og mest permanent skremmeeffekt om det gjennomf\u00f8res p\u00e5 rett m\u00e5te. Det er hentet \u00e5revis med erfaring p\u00e5 dette fra grasbruket p\u00e5 Musv\u00e6r utenfor Troms\u00f8. Om s\u00f8knaden. Det oms\u00f8kte uttaket p\u00e5 inntil 15 individer vurderes \u00e5, i sammenheng med andre tiltak, v\u00e6re nok til \u00e5 gi tilstrekkelig og \u00f8nsket effekt p\u00e5 gr\u00e5gjessenes beiteinnflytelse p\u00e5 fors\u00f8ksfeltene, n\u00e5r fellingen spres gjennom vekstsesongen. Utenom planlagt jaktomr\u00e5de p\u00e5 vedlagt kart, vil resten av eiendommen v\u00e6re tilgjengelig for g\u00e5sa. Tillatelse fra Politiet er innhentet tidligere, og vil bli innhentet i \u00e5r ogs\u00e5, ved tillatelse. Politiet har uttalt at det er kurant \u00e5 gjennomf\u00f8re skadefelling som oms\u00f8kt, s\u00e5 lenge det brukes hagle, og vanlige forholdsregler gjennomf\u00f8res. Politiet vil dog varsles i god tid f\u00f8r skyting. Ved felling vil det bli benyttes h\u00f8ytliggende standplasser, p\u00e5 utvalgte lokaliteter for \u00e5 gjennomf\u00f8re fellingen p\u00e5 en trygg m\u00e5te. Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Org.nr.: Foretaksregisteret NO 940 101 808 MVA Telefon: 77 79 00 00 Side 2 av 4 Det planlegges i \u00e5r med tre skytet\u00e5rn, mot ett i fjor. Bare tilstedev\u00e6relsen av t\u00e5rnene vurderes ogs\u00e5 \u00e5 ha skremmeeffekt. Vurdering \"Forskrift om skadefelling, d\u00f8dt vilt og bruk av vilt i oppdrett, forskning og dyrepark (viltforskriften) hjemler i \u00a73.5 b. kommunens rett til \u00e5 fatte vedtak om fellingsl\u00f8yve p\u00e5 gr\u00e5g\u00e5s n\u00e5r disse gj\u00f8r skade. Det er imidlertid flere forutsetninger som skal oppfylles f\u00f8r fellingstillatelse kan gis. a. Skaden er eller kan bli av vesentlig \u00f8konomisk betydning. b. Skadeforebyggende tiltak er i rimelig utstrekning fors\u00f8kt, vurdert ut fra hvilke verdier som skal beskyttes og kostnadene ved alternative tiltak. c. Uttaket rettes mot skadegj\u00f8rende individ. d. Uttaket er egnet til \u00e5 stanse eller vesentlig begrense skadesituasjonen. e. Uttaket ikke truer bestandens overlevelse Viltloven er klar p\u00e5 prinsippet om yngletidsfredning, og en b\u00f8r generelt unng\u00e5 \u00e5 ty til skadefelling dersom andre problemet kan l\u00f8ses p\u00e5 annet vis. S\u00f8ker har i flere \u00e5r er fors\u00f8kt en rekke andre skremmetiltak. NIBIO forsker selv p\u00e5 effekten av g\u00e5sebeiting, og p\u00e5 effekten av skremmemetoder, og har omfattende erfaring med ulike skremmetiltak. Metoder som fugleskremsler, lyd, og laseranordninger har gang p\u00e5 gang vist seg \u00e5 ha tidsbegrenset effekt, og bare ved generelt vakthold og tilstedev\u00e6relse kan man oppn\u00e5 en lignende effekt som ved felling av skadeg\u00e5s. Slik tilstedev\u00e6relse har vist seg \u00e5 ikke v\u00e6re praktisk og mannskapsmessig gjennomf\u00f8rbart p\u00e5 nattestid, i helger og i ferier, og g\u00e5s er tilstedev\u00e6rende i hele perioden, med unntak av mytetida. Uttak av individer under beiting har vist seg \u00e5 ha en vedvarende effekt, b\u00e5de selve jakta fra skjult posisjon, med synlige skutte individer og synlig jeger p\u00e5 marka etter skudd. Andre arter i omr\u00e5det blir sannsynligvis lite p\u00e5virket av tiltaket, da det er sv\u00e6rt m\u00e5lrettet, og bare foreg\u00e5r p\u00e5 spesifikke lokaliteter p\u00e5 en forholdsvis stor eiendom med mange leveomr\u00e5der for arter i jordbrukslandskapet. NIBIO driver viktig og unik forskning p\u00e5 sine arealer p\u00e5 Holt, og er avhengig av minimal ekstern p\u00e5virkning p\u00e5 sine forskningsfelt for \u00e5 f\u00e5 resultater som kan benyttes i forsknings- sammenheng. G\u00e5sebeiting av et omfang som har funnet sted f\u00f8r skadefelling ble innf\u00f8rt er ikke forenelig med slik forskning, selv med gjennomf\u00f8ring av skremmetiltak, , s\u00e5 det er godtgjort at den potensielle skaden er av stor \u00f8konomisk og forskningsmessig betydning. Fra forskningsrapport om effekt av skadefelling av gr\u00e5g\u00e5s p\u00e5 Musv\u00e6r siteres: \u00abKameraoverv\u00e5king av store deler av innmarka sesongen 2020, ga f\u00f8lgende konklusjon, etter uttak av 22 g\u00e5s spredd gjennom hele den tillate perioden: Skadefelling som gjennomf\u00f8res etter faste intervall fjerner beitebes\u00f8kene nesten fullstendig, og det trengs ikke \u00e5 felles mange gr\u00e5gjess for \u00e5 oppn\u00e5 dette. Gr\u00e5g\u00e5sa beiter hovedsakelig p\u00e5 natten, og skremmetiltak vil derfor v\u00e6re mest effektive i perioden 04.00 - 08.00 p\u00e5 d\u00f8gnet.\u00bb Punkt c. ansees som oppfylt idet en \u00e5penbart vil felle skadegj\u00f8rende individer. Skremmeeffekten ved periodiske uttak av skadegj\u00f8rende individer vil ogs\u00e5 ha direkte skremmende effekt p\u00e5 andre potensielle skadegj\u00f8rere, alts\u00e5 de andre gjessene som beiter. Punkt d ansees ogs\u00e5 som oppfyllt, ut fra erfaringer fra sammenlignbare skadesituasjoner annet sted i kommunen, og fra NIBIO sine egne forskningsprosjekt om g\u00e5sebeiting og effekt av skadefelling. Et uttak som oms\u00f8kt, p\u00e5 maksimalt 15 individer, vurderes ikke \u00e5 ha noen betydning for gr\u00e5g\u00e5sens overlevelse som art. Bestanden av gr\u00e5g\u00e5s er \u00f8kende og vurderes som Livskraftig av Artsdatabanken. Beitende g\u00e5s observeres hvert \u00e5r p\u00e5 stadig flere jorder i Troms\u00f8, men bare p\u00e5 \u00e9n annen eiendom er det gitt skadefellingstillatelse, der av \u00f8konomiske \u00e5rsaker. Dette gjelder eiendommen Musv\u00e6r, et husdyrbruk med egen forproduksjon, vest for Kval\u00f8ya. Det er ikke kjent, eller sannsynlig at det foreg\u00e5r hekking av gr\u00e5g\u00e5s i tilknytning til eiendommen. N\u00e6rmeste kjente hekkested er Grind\u00f8ya, noen km unna. Det vurderes derfor som fullt gjennomf\u00f8rbart \u00e5 bare ta ut ikke-hekkende g\u00e5s i trekkperiodene. Punkt e. ansees derfor ogs\u00e5 som oppfyllt. De som gjennomf\u00f8rer skadefellingen vil v\u00e6re erfarne jegere, med kunnskap om g\u00e5s og gjennomf\u00f8ring av slikt uttak. Gjennomf\u00f8ringen av skadefellingen p\u00e5 Holt, i et s\u00e5pass byn\u00e6rt omr\u00e5de, med mye bruk av befolkningen, kan sees p\u00e5 som problematisk. At Politiet har v\u00e6rt kontaktet, og foreg\u00e5ende \u00e5r har gitt sin godkjenning p\u00e5 visse vilk\u00e5r,er positivt, og helt essensielt for vurderingen av saken. Kommunens friluftsfaglige enhet har v\u00e6rt forespurt og uttalte i 2023 f\u00f8lgende: Side 3 av 4 \u00abPark, idrett og friluft har forst\u00e5else for \u00f8nsket om \u00e5 skadefelle gr\u00e5g\u00e5s for \u00e5 redusere beiteskader p\u00e5 fors\u00f8ksfeltene p\u00e5 Holt. I n\u00e6romr\u00e5det til Holt er det mye brukte friluftsomr\u00e5der i tillegg til Holt \u00f8kopark og ferdsel p\u00e5 gang- og sykkelveien langs Kval\u00f8yveien. Bruk av skytev\u00e5pen kan virke skremmende p\u00e5 andre brukere som befinner seg n\u00e6rt Holt i tillegg til sikkerhetsaspektet der en m\u00e5 ha sikker bakgrunn. Det er vanskelig \u00e5 se hvordan skadefellingen skal skje uten at det vil p\u00e5virke andre brukere og skape uro. Dersom Holt skal gjennomf\u00f8re dette i \u00e5r m\u00e5 det evalueres i etterkant hvorvidt det avstedkommer klager og bekymring hos andre brukere. God informasjon til Holt \u00f8koparks brukere m\u00e5 v\u00e6re en del av opplegget\u00bb Den potensielt negative p\u00e5virkningen p\u00e5 publikum vurderes som en reell fare, men ved skilting, kunngj\u00f8ring og gjennomf\u00f8ring p\u00e5 tider av d\u00f8gnet med liten trafikk, s\u00e5 vurderer en likevel at det er mulig \u00e5 gjennomf\u00f8re skadefelling p\u00e5 en fornuftig m\u00e5te. I l\u00f8pet av 2022 og 2023 fikk ikke kommunen noen henvendelser tilknyttet skadefelling p\u00e5 Holteiendommen, og det nevnes heller ikke i rapporteringen fra aktiviteten. \u00a7\u00a7 8 til 12 i naturmangfoldloven ansees som vurdert i utredningen over. Kunnskapsgrunnlaget er godt, samlet belastning for arten og omr\u00e5det er vurdert og funnet akseptabelt, metoder er gjennomg\u00e5tt og godkjent. Konklusjon: Vilk\u00e5rene i skadefellingsforskriftens \u00a73-3 vurderes som oppfylt, og kommunen vurderer at oms\u00f8kt skadefelling kan gjennomf\u00f8res uten omfattende ulemper for naturmangfold og publikum, om vilk\u00e5rene i vedtaket oppfylles. Vedtak NIBIO, ved Erlend Winje gis tillatelse etter Viltforskriftens \u00a73.5 b, til felling av inntil 15 gr\u00e5g\u00e5s p\u00e5 eiendommen Holt, p\u00e5 Troms\u00f8ya 13. april - 25 juni 2024, og i perioden.1. august til 15.august, 2024 med det form\u00e5l \u00e5 redusere skader p\u00e5 innmark for\u00e5rsaket av g\u00e5sebeiting. Vilk\u00e5r: - Fellingen skal spres gjennom hele perioden, sammen med andre tiltak, som ferdsel og andre skremmemetoder, for \u00e5 holde fuglene unna innmarka. - Det skal bare felles aktivt beitende individer, ett individ pr gang. Skutt fugl og jeger skal v\u00e6re synlig p\u00e5 stedet, etter uttak. - Det skal opplyses tilstrekkelig om at skadefelling kan foreg\u00e5, til publikum, i de aktuelle periodene. - Evt. hekkende eller mytende fugl skal ikke felles. Det skal benyttes jegere som greier \u00e5 skille hekkende og tilkommende fugl. - Det skal til skadefellingen benyttes jegere som er kjent med lokale forhold. - Det skal etter tillatelsens slutt sendes rapport til Troms\u00f8 kommune om resultatet. Vedtaket kan etter forvaltningslovens \u00a728 klages p\u00e5 innen tre uker etter at det er mottatt Med vennlig hilsen Ernst Kloosterman Bo Eide Enhetsleder Klima og milj\u00f8r\u00e5dgiver Seksjon for byutvikling, Klima, milj\u00f8 og landbruk Dokumentet er elektronisk godkjent. Vedlegg, kart som viser jaktomr\u00e5de. Side 4 av 4 "
}