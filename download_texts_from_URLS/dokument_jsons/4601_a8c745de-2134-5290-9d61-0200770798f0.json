{
  "dokument_id": "a8c745de-2134-5290-9d61-0200770798f0",
  "doc_type": "case_presentation",
  "kommune": 4601,
  "tittel": "Fana gnr 7 bnr 3 Indre S\u00e6dal 50. Oppf\u00f8ring av lagerbygg m.m. innenfor byfjellsgrensen",
  "url": "https://bergen.kommune.no/politikere-utvalg/api/fil/bk360/11190656/Framstilling-Fana-gnr-7-bnr-3-Indre-Saedal-50-Oppforing-av-lagerbygg-m-m-innenfor-byfjellsgrensen",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/114148-17 Fana gnr 7 bnr 3 Indre S\u00e6dal 50. Oppf\u00f8ring av lagerbygg m.m. innenfor byfjellsgrensen Hva saken gjelder: Saken gjelder oppf\u00f8ring av ny lagerbygning (66 m2-BRA og 69,8 m2-BYA) og etablering av avkj\u00f8rsel fra kommunal vei. Tiltaket er oms\u00f8kt av tiltakshaver Per Albert S\u00e6tersdal, og det opplyses at lagerbygget skal fungere som en erstatningsbygning for dagens l\u00f8e som avhendes til S\u00e6dalen Idrettslag for \u00e5 sikre idrettslagets interesser og behov. Tiltaket plasseres innenfor areal avsatt til friluftsform\u00e5l i reguleringsplan 62650000, Fana. Gnr 6 og 7, Indre S\u00e6dal fra 2020. Kommuneplanens arealdel (KPA 2018) viser eiendommen som LNF-form\u00e5l, og den ligger innenfor hensynssone byfjellsgrense. Oms\u00f8kte dispensasjon fra KPA 2018 \u00a7 6.2.2 om byggegrense langs vassdrag med hensyn til byggets plassering n\u00e6r bekk (seks meter) fremlegges for Bergen bystyret til behandling, jf. KPA 2018 \u00a7 35.2. Tiltaket er i tillegg avhengig av dispensasjon fra nevnte reguleringsplan \u00a7 9.2 om friluftsform\u00e5l. Denne dispensasjonss\u00f8knaden behandler Plan- og bygningsetaten. Ansvarlig s\u00f8ker opplyser at det er foretatt nabovarsling i samsvar med bestemmelsene i pbl. \u00a7 21-3, og det foreligger ingen merknader. Vestland fylkeskommune har i uttalelse datert 22.08.2024 ingen innvendinger til oms\u00f8kte dispensasjon. Det vises til at lagerbygningen ikke ber\u00f8rer interesser knyttet til fylkesveien. Bymilj\u00f8etaten er i uttalelse datert 28.08.2024 positiv til oms\u00f8kte dispensasjon. Tiltaket vurderes til \u00e5 v\u00e6re av s\u00e5 begrenset omfang at verdiene tilknyttet byfjellene ikke blir negativt p\u00e5virket. Det under den forutsetning av at den aktuelle bekken n\u00e6r tiltaksomr\u00e5det holdes \u00e5pen og at kantvegetasjonen f\u00e5r st\u00e5 uber\u00f8rt. Bymilj\u00f8etaten har for \u00f8vrig godkjent ny avkj\u00f8rsel i vedtak datert 31.07.2024. Byr\u00e5dsavdeling for n\u00e6ring, kultur og idrett v/ Seksjon for n\u00e6ring og landbruk har i uttalelse datert 16.08.2024 ingen landbruksfaglige innvendinger til oms\u00f8kte tiltak. Det vises til at ny driftsbygning er hensiktsmessig og n\u00f8dvendig for \u00e5 kunne ivareta skogsdriften, og \u00e5 hindre gjengroing p\u00e5 eiendommen. S\u00f8knad: Lageret fungerer som en erstatningsbygning for dagens l\u00f8e, da denne avhendes til S\u00e6dalen Idrettslag for \u00e5 sikre idrettslagets interesser og behov. Lagerbygget etableres for \u00e5 kunne oppbevare utstyr og verkt\u00f8y for n\u00f8dvendig drift og vedlikehold av skog og landbruk p\u00e5 eiendommen. Videre plasseres bygget slik at det ikke vil v\u00e6re til hinder for offentligheten eller til fare for avrenninger eller forurensing av bekken. Det vises til vedlagte s\u00f8knadsdokumenter i sin helhet. 1 Fagetatens vurdering og anbefaling: Plan- og bygningsetaten som fagetat er positiv til tiltaket og mener det er grunnlag for \u00e5 dispensere fra KPA 2018 \u00a7 6.2.2 om byggegrense langs vassdrag. Det vises til at bekken ikke blir vesentlig p\u00e5virket av tiltaket, og at bygget vil bidra til \u00e5 hindre gjengroing p\u00e5 eiendommen. I tillegg vil lageret plasseres i n\u00e6rheten av eksisterende hytte slik at bygninger p\u00e5 eiendommen vil v\u00e6re samlet p\u00e5 et avgrenset omr\u00e5de. Bygget er ogs\u00e5 n\u00f8dvendig for \u00e5 ivareta skogsdriften. Det vises til fagetatens notat av 03.09.2024 i sin helhet. \u00d8konomiske konsekvenser: Ikke relevant. Byr\u00e5dets vurdering og anbefaling/konklusjon: Etter KPA 2018 \u00a7 6.2.2 er det byggegrense for tiltak p\u00e5 50 meter p\u00e5 begge sider av vassdrag i LNF-omr\u00e5der. Det er s\u00f8kt om dispensasjon fra bestemmelsen av hensyn til at bebyggelsen plasseres 6 meter fra bekk, pbl. \u00a7 19-1. Vilk\u00e5rene for \u00e5 dispensere f\u00f8lger av pbl. \u00a7 19-2 annet ledd hvor det fremg\u00e5r at: \u00abDispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene\u00bb. Hovedhensynet bak byggeforbudet langs vassdrag er \u00e5 sikre kantvegetasjon, biologisk mangfold og landskap, samt \u00e5 hindre at tilgjengeligheten til vassdrag reduseres. I denne sak er det tale om \u00e5 etablere ny lagerbygning p\u00e5 69,8 m2-BYA seks meter fra bekk p\u00e5 eiendommen. Byr\u00e5det anser tiltaket av begrenset omfang, og deler Bymilj\u00f8etatens faglige vurderinger om tiltakets konsekvenser for interesser knyttet til natur, biologisk mangfold, landskap og friluftsliv. I Bymilj\u00f8etatens vurderinger er en kommet til at driftsbygningen inneb\u00e6rer f\u00e5 konsekvenser for vassdraget under forutsetning av at bekken holdes \u00e5pen og at kantvegetasjonen f\u00e5r st\u00e5 uber\u00f8rt. Hensynene bak bestemmelsen blir f\u00f8lgelig ikke \u00abvesentlig tilsidesatt\u00bb, jf. pbl. \u00a7 19-2. Det er for \u00f8vrig ikke knyttet nevneverdige ulemper til tiltakets plassering n\u00e6r bekken. Det vises til at bebyggelsen verken ber\u00f8rer kantvegetasjonen p\u00e5 stedet, begrenser tilgjengeligheten til bekken eller utgj\u00f8r fare for avrenninger eller forurensning. P\u00e5 den andre siden plasseres bygget i n\u00e6rheten av eksisterende hytte i LNF-omr\u00e5det, slik at bygninger p\u00e5 eiendommen samles p\u00e5 et avgrenset omr\u00e5de. I tillegg er lagerbygget n\u00f8dvendig og hensiktsmessig for \u00e5 kunne ivareta skogsdriften og hindre gjengroing p\u00e5 eiendommen. Fordelene er samlet sett \u00abklart st\u00f8rre enn ulempene\u00bb, jf. pbl. \u00a7 19-2. Byr\u00e5det er etter dette kommet til at de rettslige vilk\u00e5rene for \u00e5 dispensere er oppfylt, jf. pbl. \u00a7 19-2 annet ledd. Etter pbl. \u00a7 19-2 f\u00f8rste ledd er det da opp til forvaltningens frie skj\u00f8nn om det skal dispenseres, jf. formuleringen om at kommunen \u00abkan\u00bb gi varig eller midlertidig dispensasjon. I dette tilfellet er byr\u00e5det av den oppfatning at det kan gis dispensasjon. Byr\u00e5det innstiller f\u00f8lgelig til bystyret \u00e5 innvilge oms\u00f8kte dispensasjon. Begrunnelse for framleggelse til bystyret: I henhold til KPA 2018 \u00a7 35.2 tilligger det bystyret \u00e5 gi dispensasjon fra kommuneplanen etter pbl. \u00a7 19-2 innenfor byfjellsgrensen. Byr\u00e5det innstiller til bystyret \u00e5 fatte f\u00f8lgende vedtak: 1. Med hjemmel i pbl. \u00a7 19-2 gis det dispensasjon fra KPA 2018 \u00a7 6.2.2. 2. Det overlates til Plan- og bygningsetaten \u00e5 utferdige rammetillatelsen og stille n\u00f8dvendige vilk\u00e5r. 2 Dato: 1. oktober 2024 Marte Joan Monstad Christine Kahrs Fung. byr\u00e5dsleder byr\u00e5d for byutvikling Dokumentet er godkjent elektronisk. Vedlegg: Fagetatens notat datert 03.09.2024 med f\u00f8lgende vedlegg: 1. S\u00f8knad om tiltak uten ansvarsrett 2. Basiskart 3. 11 KORR F\u00f8lgebrev Redegj\u00f8erelse for tiltaket gnr7 bnr3 4. 10 TEGN Tegning Nytt Snitt Snitt gnr 7 bnr 3 5. 9 TEGN Tegning Ny Plan Plan gnr7 bnr3 6. 8 TEGN Tegning Ny Fasade Fasade \u00f8st gnr7 bnr3 7. 7 TEGN Tegning Ny Fasade Fasade vest gnr7 bnr3 8. 6 TEGN Tegning Ny Fasade syd gnr7 bnr3 9. 5 TEGN Tegning Ny Fasade nord gnr7 bnr3 10. 2 KART Situasjonsplan Situasjonsplan gnr7 bnr3 3 "
}