{
  "dokument_id": "6a727e49-93db-56c5-b96b-3f064b9f7952",
  "doc_type": "case_attachment",
  "kommune": 4601,
  "tittel": "Nabomerknader med s\u00f8kers kommentarer",
  "url": "https://bergen.kommune.no/politikere-utvalg/api/fil/bk360/10048001/Nabomerknader-med-sokers-kommentarer",
  "tekst": "Kommentar til merknad nabovarsel gnr. 112 bnr 112 N\u00e5r det gjelder fare for avrenning fra mellomlagring av returasfalt s\u00e5 viser vi til utdrag fra KFAs veileder i gjenbruk av asfalt, pkt. 6.2: \u00abDet er gjennomf\u00f8rt flere unders\u00f8kelser som viser at det er ubetydelig forurensning og avrenning fra mellomlagre av returasfalt (Ref. 9 og 7). Derfor er det vanligvis ikke behov for tett underlag for lagerhaugene og oppsamling av sigevann. De st\u00f8rste milj\u00f8messige ulempene fra et mellomlager er forbundet med aktiviteten fra maskiner og biler (st\u00f8y, st\u00f8v, avgasser, oljelekkasje). Det er alts\u00e5 likt det man finner p\u00e5 et vanlig industriomr\u00e5de.\u00bb Det fastholdes at avrenningsfaren er liten her. Bijak har kontroll p\u00e5 hvilke masser som lagres siden det er fra egne prosjekt. Aktiviteten fra biler og maskiner er begrenset p\u00e5 dette omr\u00e5det. Det er tale om \u00e5 avlevere masser fra Bijaks prosjekter, og senere transportere dem vekk til kunder i n\u00e6romr\u00e5det. Det er ikke tale om d\u00f8gnkontinuerlig drift. Masser transporteres bort i normal arbeidstid. I hovedsak leveres masser p\u00e5 dagtid. I noen tilfeller har Bijak oppdrag som utf\u00f8res kveld/natt. Dette er et f\u00e5tall av tilfeller, og massene leveres da p\u00e5 omr\u00e5det. Det skjer da ikke borttransport eller bearbeiding. Omfanget p\u00e5 leveranser nattestid er s\u00e5 lite at denne trafikken neppe vil v\u00e6re merkbar sammenholdt med normal trafikk p\u00e5 Hjellestadveien nattestid. Det er tale om freste masser som dermed regnes som bearbeidet og byggemateriale i det de ankommer til mellomlagring, sml. veilederen pkt. 4.2. I enkelte tilfeller m\u00e5 st\u00f8rre asfaltstykker knekkes opp til mindre biter. Denne prosessen skjer p\u00e5 dagtid, skaper lite lyd, og forurenser ikke ved st\u00f8v eller p\u00e5 annen m\u00e5te. Vi viser generelt til KFAs veileder for n\u00e6rmere beskrivelse. Vi har tidligere ikke mottatt noen klager fra naboer p\u00e5 verken st\u00f8y eller st\u00f8v. N\u00e5r det gjelder \u00f8vrige milj\u00f8gevinster ved tiltaket viser vi til klimagassregnskap utarbeidet av Harald Bj\u00f8rndal AS. Kommentar til merknad nabovarsel gnr. 112 bnr. 112 S\u00f8knaden gjelder det omr\u00e5de vi har brukt i 10-15 \u00e5r allerede. Derfor s\u00f8ker vi n\u00e5 om midlertidig bruk av omr\u00e5det til samme form\u00e5l. Hele dette omr\u00e5det er avsatt til grav- og urnelund m/parkering i kommuneplanen, derfor blir dette bare s\u00f8knad om midlertidig bruk. Vi fjerner hele lageret med stein, da er det bare fresemassen som ligger igjen som mellomlagring f\u00f8r de g\u00e5r til gjenbruk. Alle disse masser er rene (ikke avrenning fra) Bruken av omr\u00e5det blir den samme som den har v\u00e6rt. Arbeid med knusing/bearbeiding av asfalt/fresemasse blir bare utf\u00f8rt p\u00e5 vanlig dagarbeid og det er minimalt med st\u00f8v og st\u00f8y fra denne prosessen. Vi driver med asfalt-fresing p\u00e5 veier, en del av jobbene er utf\u00f8rt p\u00e5 kveld og natt, men da blir det bare kj\u00f8rt inn p\u00e5 dette omr\u00e5det for \u00e5 t\u00f8mme lasset, ikke noe arbeid ut over det. I alle disse \u00e5rene vi har drevet p\u00e5 dette omr\u00e5det har vi ikke mottatt noen klager fra naboer p\u00e5 verken st\u00f8y eller st\u00f8v. Kommentar til merknad nabovarsel gnr. 112 bnr. 62 Vi er sv\u00e6rt forn\u00f8yde med at V. fylkeskommune ser milj\u00f8gevinsten i dette prosjektet. Trafikkbelastningen vil bli mye den samme som vi har hatt fra dette omr\u00e5de de siste \u00e5rene. Mengden av masser som g\u00e5r inn og ut av omr\u00e5der pr. \u00e5r er ca. 6 10 tusen tonn. Veien inn og ut av omr\u00e5det ligger i vest og ut i gamle Hjellestadvegen. Her er det en godkjent utkj\u00f8ring fra -80 tallet, men den er blitt mye bedre n\u00e5 etter det nye krysset i nye Hjellestadvegen. "
}