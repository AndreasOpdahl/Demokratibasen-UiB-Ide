{
  "dokument_id": "595de158-1057-5810-99f2-e9bd86c39bee",
  "doc_type": "case_attachment",
  "kommune": 4601,
  "tittel": "S\u00f8knad om dispensasjon",
  "url": "https://bergen.kommune.no/politikere-utvalg/api/fil/bk360/9463175/Soknad-om-dispensasjon",
  "tekst": " Bymilj\u00f8etaten PBE Byggesak Midt (Arbeidssted) V\u00e5r referanse: 2020/94134-41 Postboks 7700 Saksbehandler: Andreas Haffner Lind 5020 BERGEN Dato: 30. juni 2023 Deres ref.: Olaf Ryes vei. S\u00f8knad om dispensasjon. Endring av l\u00f8sninger. Viser til avslag p\u00e5 s\u00f8knad om dispensasjon datert 02.05.2023, deres referanse Bygg- 2023/10805-11. Tiltaket i Olaf Ryes vei krever dispensasjon fra kommuneplanens arealdel \u00a7 3.1 med hensyn til plankrav, samt fra kommunedelplanens \u00a7 5.2 med hensyn til gatedekke. Det er gitt avslag p\u00e5 s\u00f8knad om dispensasjon fra bestemmelse om utforming av gatedekke (\u00a7 5.2). Det ble derfor avholdt m\u00f8te 24.05.2023 mellom bymilj\u00f8etaten, PBE og byantikvaren for \u00e5 diskutere materialbruk og dekke i prosjektet. Det er n\u00e5 gjort endringer i prosjektet som inneb\u00e6rer f\u00f8lgende: \u2022 Dekke p\u00e5 sykkelveg endres fra r\u00f8d til svart asfalt \u2022 Det st\u00f8pes en ny lav murkrone som gjerdet skal st\u00e5 p\u00e5 (tilsvarende som for gjerdet langs Ole Vigs gate) \u2022 Barrikadedekket beholdes Valg av sykkell\u00f8sning Strekningen Wolffs gate \u2013 Olaf Ryes veg anses som en viktig kobling for g\u00e5ende og syklende over Nyg\u00e5rdsh\u00f8yden. Strekningen kobler M\u00f8hlenpris med sentrumskjernen har en naturlig kobling til gang- og sykkelbroen \u00abSm\u00e5pudden\u00bb. Med bakgrunn i dette, samt de nylige vedtatte g\u00e5- og sykkelstrategiene, har det blitt utarbeidet et forslag hvor sykkelveg med fortau er anbefalt som utformingsl\u00f8sning for deler av strekningen (markert med r\u00f8dt i figur 1). Det aktuelle strekket er i dag stengt for motorisert kj\u00f8ret\u00f8y (skiltet med \u00ab306.1 Forbudt for motorvogn\u00bb), men dette er, if\u00f8lge naboer, lite respektert. Den nye utformingen har derfor som hensikt \u00e5 programmere strekningen p\u00e5 en slik m\u00e5te at den fysisk hindrer/reduserer gjennomkj\u00f8ringen mellom Nyg\u00e5rdsh\u00f8yden og M\u00f8hlenpris. Utformingen vil tydeliggj\u00f8re at kj\u00f8ring ikke er tillatt, og at strekningen er prioritert for g\u00e5ende, syklende og brukere av annen mikromobilitet. Postadresse: Telefon: cc_CompanySwitchboard cc_Postadresse, cc_Zip E-post: cc_CompanyEmail Kontoradresse: Internett: www.bergen.kommune.no cc_Bes\u00f8ksadresse Figur 1 - Kart over aktuell strekning som er oms\u00f8kt (markert med r\u00f8dt). M\u00f8rkebl\u00e5 linjer viser strekninger som skal prioriteres av det offentlige fram mot 2030. Fra toppen av Olaf Ryes veg (ved Studentsenteret) vil syklende ledes til/fra Str\u00f8mgaten med en kombinasjon av sykkelfelt og delesymboler. I Str\u00f8mgaten vil det p\u00e5 sikt komme sykkelfelt som leder syklende videre til sykkelvegen i Lars Hilles gate. Fra krysset Olaf Ryes veg x Ole Vigs gate og ned mot Sm\u00e5pudden vil syklende m\u00e5tte sykle i blandet trafikk. Unntaket er i den krappe svingen ved \u00abHulen\u00bb hvor det er utarbeidet et forslag om \u00e5 etablere et opph\u00f8yet kort sykkelfelt akkurat rundt svingen for \u00e5 redusere faren for kollisjon mellom syklende og kj\u00f8rende pga. d\u00e5rlig sikt (dette er en del av prosjektet \u00abBilfri bydel M\u00f8hlenpris\u00bb). Valg av dekke Ettersom at strekningen er en del av det vedtatte sykkelnettet er det \u00f8nskelig \u00e5 prioritere rullevennlighet h\u00f8yt. Det er derfor anbefalt at sykkelvegen etableres med asfaltdekke. Side 2 av 6 Syklister og andre brukere av mikromobilitet foretrekker arealer med god rullevennlighet, og det finnes flere eksempler p\u00e5 l\u00f8sninger hvor dekkevalg har f\u00e5tt uheldige konsekvenser. Et eksempel p\u00e5 dette er Strandgaten hvor sykkelfeltene er lagt med sm\u00e5gatestein og fortauet har et rullevennlig skiferdekke. Her hvor syklende er tiltenkt et eget areal for \u00e5 fredeliggj\u00f8re fortauene er konsekvensen av dekkevalg at mange syklister fremdeles foretrekker fortausarealet. Dette gjelder ogs\u00e5 brukerne av el-sparkesykler som pga. mindre dekk vil v\u00e6re enda mer \u00f8mfintlig med tanke p\u00e5 valg av dekketype. N\u00e5r man f\u00f8rst tilrettelegger for \u00f8kt sykling vil det virke mot sin hensikt \u00e5 etablere arealet for syklende med en dekketype som for enkelte brukere kan ha en avvisende effekt. Med det resultatet at syklister heller benytter fortau eller, som her i Olaf Ryes veg, omr\u00e5det med trikkeskinner og den potensielle risikoen som det medf\u00f8rer. Originalt var det tiltenkt at asfaltdekket skulle ha en r\u00f8d farge. Dette har vi n\u00e5 g\u00e5tt vekk i fra for \u00e5 gi gaten et uttrykk som samsvarer bedre med det tilst\u00f8tende gatenettet. Ny murkrone Det ble fra byromsforvaltning hos BME etterspurt en god overgang mellom eksisterende murkant og nytt asfaltdekke. En mulig l\u00f8sning som ble foresl\u00e5tt var \u00e5 anlegge en kantstein i ytterkant av fortau/ny asfalt. I dag er asfalten lagt delvis over topp natursteinsmur. \u00c5 ramme inn ytterkant fortau med en kantstein som skal ligge i flukt med topp asfalt vil v\u00e6re utfordrende da steinene p\u00e5 toppen av natursteinsmuren vil ha en varierende utstrekning inn i vegkroppen. Prosjektet foresl\u00e5r derfor \u00e5 etablere en lav murkrone av betong tilsvarende som for Ole Vigs gate som asfalten kan avsluttes mot (se figur 2 og 3, samt vedlagt tegning). Dagens rekkverk vil rustes opp og remonteres. Figur 2 - Dagens situasjon med eksempel p\u00e5 murkrone i bakgrunnen Side 3 av 6 Figur 3 - Eksempel p\u00e5 murkrone i Ole Vigs gate Barrikadedekke i trikkesporet Barrikade steindekke er valgt mellom skinnene da dette representere \u00abgrus\u00bb som skinnene l\u00e5 i opprinnelig p\u00e5 denne strekningen. Dekket blir innrammet med storgatestein og platekantstein. Figur 4 - Historisk bilde som viser den aktuelle strekningen med grus i vegbanen (1925)1 1 Kilde: https://marcus.uib.no/instance/photograph/ubb-kk-n-268-032.html Side 4 av 6 Figur 5 - Eksempel p\u00e5 bruk av barrikadedekke ved humanetisk fakultet Beskrivelse av dekketypen: https://stocretec.no/wp- content/uploads/2018/07/Beskr_steindekke.pdf Side 5 av 6 Vi ber om at det gj\u00f8res en ny vurdering av s\u00f8knaden og im\u00f8teser svar p\u00e5 denne. Med hilsen Bymilj\u00f8etaten v/Gjennomf\u00f8ringsavdelingen Andreas Lind - Saksbehandler Dokumentet er godkjent elektronisk. Vedlegg: \u2022 O203-1 \u2022 F201-2 Side 6 av 6 "
}