{
  "dokument_id": "dc08c831-99cb-5e79-b385-2035f9c4fd6e",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 52 fra Katrine Berg N\u00f8dtvedt (MDG) vedr\u00f8rende parkeringstillatelse for forflytningshemmede. Utvalg for milj\u00f8 og byutvikling",
  "url": "https://bergen.kommune.no/politikere-utvalg/api/fil/bk360/9953493/Svar-pa-skriftlig-sporsmal-nr-52-fra-Katrine-Berg-Nodtvedt-MDG-vedrorende-parkeringstillatelse-for-forflytningshemmede-Utvalg-for-miljo-og-byutvikling",
  "tekst": " Byr\u00e5dsavdeling for byutvikling Til Intern korrespondanse Bystyrets kontor V\u00e5r referanse: 2024/31287-3 Saksbehandler: Malene Nesse Gr\u00f8nningen Fra Dato: 27. februar 2024 Byr\u00e5d for byutvikling Svar p\u00e5 skriftlig sp\u00f8rsm\u00e5l nr. 52 fra Katrine Berg N\u00f8dtvedt (MDG) vedr\u00f8rende parkeringstillatelse for forflytningshemmede. Utvalg for milj\u00f8 og byutvikling Mange mener dagens regelverk for tildeling av parkeringstillatelser for forflytningshemmede (HC-kort) er for snevert. Nasjonalt lovverk regulerer hvem som har rett p\u00e5 slik tillatelse, men representanten lurer p\u00e5 om kommunen har adgang til \u00e5 praktisere en rausere ordning som g\u00e5r lengre enn nasjonale rettigheter. Sp\u00f8rsm\u00e5l til byr\u00e5den: Hva er kommunens handlingsrom innenfor dagens lovverk mtp. \u00e5 tildele parkeringstillatelser til flere enn i dag? Svar fra byr\u00e5den: Forskrift om parkeringstillatelse for forflytningshemmede er styrende for behandling av s\u00f8knader om HC-kort for Bergen kommune. Bymilj\u00f8etaten har informert byr\u00e5den om at parkeringstillatelsen kan gis til forflytningshemmede som f\u00f8rer eller passasjer, og som har et s\u00e6rlig behov for parkeringslettelser. For passasjer er det ogs\u00e5 et vilk\u00e5r at passasjer trenger regelmessig hjelp av f\u00f8rer utenfor motorvognen. Bymilj\u00f8etaten har praktisert en liberal praksis i mange \u00e5r, og bruker det handlingsrommet forskriften gir, men kan ikke tildele parkeringstillatelser som ikke er i henhold til vilk\u00e5rene i forskriften. Det arbeides med en revisjon av Forskrift om parkeringstillatelse med forflytningshemmede, og kommunen vil benytte anledningen til \u00e5 gi h\u00f8ringsinnspill n\u00e5r den kommer p\u00e5 h\u00f8ring. I 2023 ble det behandlet 1232 s\u00f8knader om HC-kort, og av disse ble 1034 innvilget, mens 198 fikk avslag. Byr\u00e5den mener at disse tallene viser at etaten benytter handlingsrommet som ligger i forskriften n\u00e5r s\u00f8knader om HC-kort behandles. Christine Kahrs \u2013 Byr\u00e5d for byutvikling Dokumentet er godkjent elektronisk. "
}