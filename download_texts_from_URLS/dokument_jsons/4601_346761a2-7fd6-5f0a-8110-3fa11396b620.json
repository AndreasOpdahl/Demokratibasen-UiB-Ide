{
  "dokument_id": "346761a2-7fd6-5f0a-8110-3fa11396b620",
  "doc_type": "case_attachment",
  "kommune": 4601,
  "tittel": "H\u00f8ring - Forslag til retningslinjer om beregning av kommunenes boligreserve",
  "url": "https://bergen.kommune.no/politikere-utvalg/api/fil/bk360/9406505/Horing-Forslag-til-retningslinjer-om-beregning-av-kommunenes-boligreserve",
  "tekst": "If\u00f8lge liste V\u00e5r ref Dato 23/5370-1 16. november 2023 Forslag til retningslinjer om beregning av kommunenes boligreserve Kommunal- og distriktsdepartementet har blitt oppfordret fra flere hold om \u00e5 gi retningslinjer om hvordan kommunene b\u00f8r beregne sin boligreserve. Mange kommuner publiserer beregninger av sin boligreserve i dag, men det er ogs\u00e5 mange kommuner som ikke har gjort slike beregninger. Det er ikke en lovp\u00e5lagt plikt for kommunen \u00e5 lage slike beregninger, men et slikt tallgrunnlag vil gj\u00f8re det enklere for kommunene \u00e5 vurdere om de har tilstrekkelig boligbygging. Departementet har sett p\u00e5 hvordan ulike kommuner beregner sin boligreserve i dag, og ser at det er ulik praksis. Slik departementet ser det, vil det v\u00e6re en fordel dersom kommunene benytter lik fremgangsm\u00e5te for \u00e5 beregne boligreserven, blant annet med tanke p\u00e5 muligheten til \u00e5 gj\u00f8re statistiske beregninger og sammenligninger mellom de enkelte kommunene. Departementet har utarbeidet et forslag til retningslinjer som med dette sendes til kommunene og andre ber\u00f8rte organisasjoner for innspill. Departementet ber om innspill innen 18. desember 2023. Med hilsen P\u00e5l A. Frostad Lorentzen (e.f.) avdelingsdirekt\u00f8r Veslem\u00f8y Faafeng fagdirekt\u00f8r Postadresse Kontoradresse Telefon* Avdeling Saksbehandler Postboks 8112 Dep Akersg. 59 22 24 90 90 Veslem\u00f8y Faafeng 0032 Oslo Org.nr. 22 24 59 40 postmottak@kdd.dep.no www.kdd.dep.no 972 417 858 Dokumentet er elektronisk signert og har derfor ikke h\u00e5ndskrevne signaturer Adresseliste: Kommunene KS Husbanken Studentsamskipnadsr\u00e5det Boligprodusentenes forening Byggen\u00e6ringens landsforening BNL Norsk Eiendom Norske boligbyggelags landsforbund NBBL OBOS USBL Forslag til retningslinjer og kommunenes beregning av boligreserve Side 2 Plan- og bygningsloven krever at kommunen legger til rette for \u00abtilstrekkelig boligbygging\u00bb i sine planer, jf. \u00a7 3-1 f\u00f8rste ledd bokstav d. Dette kravet kom inn loven i 2021, og er omtalt i Prop. 64 (2020-2021) side 49 slik: \u00abDette tydeliggj\u00f8r at boligbygging er en viktig samfunnsoppgave, og et sentralt og viktig hensyn i planlegging etter loven. De siste ti\u00e5rene har s\u00e6rlig sentrale str\u00f8k i Norge opplevd befolknings\u00f8kning. Dette har gitt \u00f8kt ettersp\u00f8rsel etter boliger i byer og byn\u00e6re str\u00f8k. Departementet \u00f8nsker \u00e5 legge forholdene til rette for raskere, enklere og rimeligere boligbygging. \u00c5 lovfeste hensynet til tilstrekkelig boligbygging i \u00a7 3-1 kan bidra til at det bygges flere boliger, slik at flere kan f\u00e5 mulighet til \u00e5 skaffe seg en egnet bolig. Mulighetene for \u00e5 utvikle og gjenbruke eksisterende bygningsmasse gir ogs\u00e5 mulighet til \u00e5 etablere flere boliger.\u00bb Det kan ta lang tid \u00e5 utarbeide en reguleringsplan som \u00e5pner for boligbygging. I praksis m\u00e5 derfor kommunen operere med en viss boligreserve i sitt planverk for \u00e5 tilfredsstille kravet i loven om \u00e5 legge til rette for tilstrekkelig boligbygging. Kommunene benytter i dag ulike beregningsmetoder for \u00e5 ansl\u00e5 gjenst\u00e5ende boligreserve i reguleringsplanene. Departementet mener det vil v\u00e6re en fordel om kommunene gj\u00f8r dette p\u00e5 en mest mulig lik m\u00e5te. Det kan bidra til \u00e5 forenkle arbeidet ved at en bruker samme beregningsverkt\u00f8y, og det skaper ogs\u00e5 et grunnlag for \u00e5 kunne sammenlikne niv\u00e5et p\u00e5 boligreserven mellom kommunene. Den regulerte boligreserven er en beregnet st\u00f8rrelse og m\u00e5 dermed leses som et anslag. Endelig utbygging kan gi b\u00e5de f\u00e6rre og flere boligenheter enn det en plan indikerer. Den beregnede boligreserven er imidlertid kommunenes beste anslag p\u00e5 n\u00e5v\u00e6rende tidspunkt. Det er i hovedsak kommuner med mange innbyggere (st\u00f8rre byer) som regelmessig b\u00f8r ansl\u00e5 sin boligreserve. Departementet anbefaler at boligreserven oppdateres minst en gang i \u00e5ret, men gjerne flere ganger i \u00e5ret i pressomr\u00e5der. Kommuner med mindre utbyggingspress kan f.eks. n\u00f8ye seg med \u00e5 oppdatere hvert fjerde \u00e5r i forbindelse med rulleringen av kommuneplanens arealdel. Boligpotensialet i en kommune kan synliggj\u00f8res i tre niv\u00e5er: Niv\u00e5 A: Kommuneplan \u2013 antall boliger som forventes realisert i utbyggingsomr\u00e5dene avsatt i kommuneplan. Niv\u00e5 B: Omr\u00e5deregulering \u2013 samlet boligpotensiale i kommunens vedtatte omr\u00e5dereguleringer, der det kreves detaljregulering f\u00f8r bygging kan igangsettes. Niv\u00e5 C: Detaljregulering \u2013 samlet boligpotensiale i kommunens vedtatte detaljreguleringer. Her kan utbygger sende inn bygges\u00f8knad og komme raskt i gang med bygging. Side 3 Departementet anbefaler at kommunene benytter f\u00f8lgende metoder: \uf0b7 Ingen planlagte boliger skal telles mer enn \u00e9n gang. \uf0b7 Boligreserven skal vise antall boliger i vedtatte detaljreguleringer. Andre planer som gir grunnlag for byggerett, kan ogs\u00e5 medtas. \uf0b7 Dersom planen ikke angir antall boliger, kan kommunen gj\u00f8re egne beregninger basert p\u00e5 utnyttingsgrad og skissert utforming, som for eksempel: gjennomsnittlig boligst\u00f8rrelse / totalt vedtatt utnyttelse/BRA i planen. \uf0b7 Kommunen kan be utbygger oppgi antall boliger som de planlegger \u00e5 bygge ut innenfor reguleringsplanen. \uf0b7 Kommunen kan gj\u00f8re egne vurderinger av om eldre reguleringsplaner skal tas med i beregningen, for eksempel basert p\u00e5 om planen er ferdig utbygd selv om det gjenst\u00e5r et teoretisk boligpotensial. \uf0b7 N\u00e5r det er satt i gang en ny planprosess p\u00e5 samme areal som en eksisterende plan, b\u00f8r det vurderes om eksisterende plan skal tas ut av reserven. \uf0b7 Kommunen m\u00e5 synliggj\u00f8re reserver for studentboliger og omsorgsboliger s\u00e6rskilt. \uf0b7 Departementet anbefaler at tidspunktet for n\u00e5r en bolig \u00abtrekkes ut\u00bb av reserven, er ved gitt igangsettingstillatelse. Side 4 "
}