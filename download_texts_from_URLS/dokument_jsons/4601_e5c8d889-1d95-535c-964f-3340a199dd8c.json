{
  "dokument_id": "e5c8d889-1d95-535c-964f-3340a199dd8c",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l fra Linn Kristin Langley-Rasmussen Eng\u00f8 (A) om Ungdomsskole i sentrum - Utvalg for barnehage, skole og idrett - Innsendt: 25.2.2025",
  "url": "https://bergen.kommune.no/politikere-utvalg/api/fil/bk360/12211696/Svar-pa-skriftlig-sporsmal-fra-Linn-Kristin-Langley-Rasmussen-Engo-A-om-Ungdomsskole-i-sentrum-Utvalg-for-barnehage-skole-og-idrett-Innsendt-25-2-2025",
  "tekst": " Seksjon for strategi, utvikling og utredning (SUU) Til Intern korrespondanse Bystyrets kontor V\u00e5r referanse: 2025/126948-3 Saksbehandler: Ylva-Helen Svanberg Helle Fra Dato: 10. mars 2025 Byr\u00e5d for barnehage og skole Svar p\u00e5 skriftlig sp\u00f8rsm\u00e5l fra Linn Kristin Langley-Rasmussen Eng\u00f8 (A) om Ungdomsskole i sentrum - Utvalg for barnehage, skole og idrett - Innsendt: 25.2.2025 Flere foreldre med barn i Bergen sentrum antar og forventer at det kommer en langsiktig og permanent l\u00f8sning p\u00e5 ungdomsskolekapasiteten i Bergen sentrum n\u00e5r byr\u00e5det legger frem skolebruksplanen. I den forbindelse lurer undertegnede p\u00e5 om byggene til Fagskulen Vestland p\u00e5 Nordnes (Margaretastredet 2 og Haugeveien 28) vurderes som aktuelle lokasjoner? Begge eiendommene er omfattet av angeravtalen mellom kommunen og Hordaland Fylkeskommune og tilbakef\u00f8res til Bergen kommune dersom de ikke lenger brukes til samme eller liknende form\u00e5l. I m\u00f8tet til Hovedutvalg for oppl\u00e6ring og kompetanse 20. november 2024. Her stadfestes det at m\u00e5let er flytting av fagskolen. Sp\u00f8rsm\u00e5l til byr\u00e5den: 1. Vurderes det \u00e5 etablere en ny ungdomsskole p\u00e5 Nordnes n\u00e5r Fagskulen Vestland skal flyttes ut? 2. Dersom det ikke etableres ungdomsskole p\u00e5 Nordnes, hva ser Bergen kommune for seg \u00e5 benytte eiendommene til? Svar fra byr\u00e5den: Bystyret vedtok i gjeldende skolebruksplan, bystyresak 254/21, at det skal legges frem en sak om ny ungdomsskole i sentrum, og som svar p\u00e5 dette ble det satt i gang en konseptvalgutredning. Konseptvalgutredningen har sett p\u00e5 ulike l\u00f8sninger for \u00e5 f\u00e5 lokalisert en ungdomsskole i sentrum med kapasitet til 400 elever, og Fagskulen Vestland inng\u00e5r som et av alternativene i utredningen. Fagnotatet med anbefalt l\u00f8sning p\u00e5 konseptvalgutredningen om lokalisering fra Etat for utbygging forventes \u00e5 v\u00e6re klar i l\u00f8pet av v\u00e5ren 2025, og blir offentlig n\u00e5r det sendes over til byr\u00e5dsavdeling for finans. Byr\u00e5det vil behandle konseptvalgutredningen. Siden sp\u00f8rsm\u00e5l 2 ligger under Byr\u00e5dsavdeling for finans sitt ansvarsomr\u00e5de, s\u00e5 er sp\u00f8rsm\u00e5let forelagt byr\u00e5d for finans som har gitt f\u00f8lgende tilbakemelding: Da bystyret behandlet sak 311/21 om terminering av Angerklausulen med VLFK i oktober 2021, var tidshorisonten frem til overtagelse av denne eiendommen lang og usikker (tilbakelevering 1.1.28 med opsjon p\u00e5 leie i 5 \u00e5r). Utover muligheten for bruk som ungdomsskole i sentrum, har det forel\u00f8pig derfor ikke blitt foretatt andre konkrete vurderinger av fremtidig bruk. Dersom eiendommen ikke skal benyttes til ungdomsskole vil den, p\u00e5 lik linje med andre kommunale eiendommer, bli vurdert for salg s\u00e5 lenge det ikke identifiseres andre konkrete og prioriterte behov som tilsier at eiendommen b\u00f8r beholdes i kommunens eie. Christian Haugen \u2013 Byr\u00e5d for barnehage og skole Dokumentet er godkjent elektronisk. "
}