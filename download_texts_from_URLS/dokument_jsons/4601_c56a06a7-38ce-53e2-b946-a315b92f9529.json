{
  "dokument_id": "c56a06a7-38ce-53e2-b946-a315b92f9529",
  "doc_type": "case_attachment",
  "kommune": 4601,
  "tittel": "Eldrer\u00e5dets forslag til budsjett 2024",
  "url": "https://bergen.kommune.no/politikere-utvalg/api/fil/bk360/9464765/Eldreradets-forslag-til-budsjett-2024",
  "tekst": " Eldrer\u00e5det Til Intern korrespondanse Utvalg for helse og sosial/Utvalg for finans, V\u00e5r referanse: 2023/02443-82 kultur og n\u00e6ring Saksbehandler: Ragnhild Hvoslef Kr\u00fcger Dato: 28. november 2023 Fra Eldrer\u00e5det Eldrer\u00e5dets forslag til budsjett 2024 Eldrer\u00e5det diskuterte i m\u00f8te 27. november, under Eventuelt, sine forslag til budsjett 2024 og vil gjerne sende en oppdatering til forslagene som er sendt inn tidligere. Eldrer\u00e5det viser til brev 1.11.23, der vi ber om at r\u00e5dets budsjett vert auka med kr 100 000. Eldrer\u00e5det har hatt m\u00f8te 27.11.23, og ynskjer \u00e5 koma med eit tillegg b\u00e5de i h\u00f8ve til r\u00e5dets budsjett og generelt til bybudsjettet 2024. Vi vil bruka punkta nedanfor i den korte dialogen (innlegg og sp\u00f8rsm\u00e5l) 29.11.23. Eldrer\u00e5det Framlegget til budsjett for eldrer\u00e5det er kr 720 000. R\u00e5det meiner det er behov for ein auke p\u00e5 kr 200 000, med slik grunngjeving: 1. Auke med to medlemer i r\u00e5det kostar ca kr 100 000 i reine vanlege honorar. 2. Oppl\u00e6ring av nytt eldrer\u00e5d. 3. Eldrer\u00e5det i Bergen har ogs\u00e5 ansvar for bydelane. Utan bydelsstyre (jf bydelsreform p\u00e5 vent) vert dette ansvaret st\u00f8rre. Oslo har t d. eldrer\u00e5d i bydelane og eit Sentralt eldrer\u00e5d. 4. Den \u00e5rlege seniorkonferansen med sentrale tema. Formelt eit samarbeid mellom Bergen kommune og H\u00f8gskulen p\u00e5 Vestlandet, der h\u00f8gskulen gjev \u00f8konomisk st\u00f8tte. 5. Nedlegging av det nasjonale Eldreombodet. Statsr\u00e5d Ingvild Kjerkol har sagt: Rolla til eldrer\u00e5da som ombod for eldre skal styrkjast. Budsjettet 2024 Vi viser til r\u00e5dets innspel 7.2. 23, som gjekk til byr\u00e5dsleiar og alle byr\u00e5dane. R\u00e5det vil ta utgangspunkt i f\u00f8lgjande dilemma i norsk helsepolitikk: P\u00e5 eine sida vert det stadig fleire eldre (s\u00e6rleg over 80 \u00e5r) og sterk auke i talet p\u00e5 personar med demens, og p\u00e5 den andre ein dramatisk nedgang i talet p\u00e5 yrkesaktive. Dette dilemmaet m\u00e5 l\u00f8ysast nasjonalt, regionalt og lokalt. I Bergen betyr dette: P\u00e5 eine sida 1. Nye sjukeheimsplassar (eldrer\u00e5det har presisert: sentrumsn\u00e6rt) og fleire omsorgsboligar. 2. Styrking av den samla eldreomsorga, godt utover budsjettframlegget fr\u00e5 det f\u00f8rre byr\u00e5det. 3. Styrking av fastlegeordninga. Eldrer\u00e5det har spesielt merka seg at n\u00e5r fastlegen over natta m\u00e5 kutta pasientlista, er eldre og personar med funksjonsnedsetjing s\u00e6rleg skadelidande. Eldrer\u00e5det meiner desse gruppene burde vore skjerma for dette blinde kuttet. 4. Eldre og tannhelse. Eldrer\u00e5det har i ulike samanhengar peika p\u00e5 f\u00f8lgjande paradoks: Kommunen har ansvaret for heile kroppen med unntak av tennene, der fylkeskommunen har ansvaret. Dette paradokset rammar eldre p\u00e5 mange m\u00e5tar. Vi ser gjerne at Bergen kommune tek tak i saka. 5. Samhandlingsreforma. Eldrer\u00e5det har erfart uheldige konsekvensar for eldre. S\u00e5 vidt vi kan vurdera, er kommunen den \u00abtapande\u00bb parten i samhandlinga, m.a. p\u00e5 grunn av mindre fagleg kompetanse enn i spesialisthelsetenesta. 6. Eldrer\u00e5det meiner at for eldre er god n\u00e6ring heilt avgjerande for verdig eit verdig liv. R\u00e5det meiner prinsipielt at alle sjukeheimar skal ha eige kj\u00f8kken. Tilrettelegging for n\u00e6ring med kvalitet gjeld ogs\u00e5 i heimeomsorga. 7. Digitalt utanforskap med konsekvensar p\u00e5 alle samfunnsomr\u00e5de, jf aldersdiskriminering. Altfor mange eldre i Bergen har her store utfordringar. Kommunen er komen langt n\u00e5r det gjeld det reint digitale, men har store problem med f\u00e5 f\u00e5 kontakt med dei ikkje-digitale innbyggjarane. Eldrer\u00e5det har tidlegare stilt dette sp\u00f8rsm\u00e5let: Kven av byr\u00e5dane har ansvaret for alle i Bergen som ikkje meistrar det digitale. 8. Oppf\u00f8lging av store nasjonale reformer for eldre utan statlege midlar, t.d. Aldersvenleg Noreg og Bu trygt heime. P\u00e5 den andre sida 1. Fleire tilsette og styrkt fagleg kompetanse generelt i heimeomsorga. Heile stillingar, personar som meistrar norsk spr\u00e5k (jf at mange eldre h\u00f8yrer tungt). Ikkje berre sjukepleiarar og helsefagarbeidarar, men ogs\u00e5 andre yrkesgrupper, t.d. legar, vernepleiarar, fysioterapeutar, sosionomar og ern\u00e6ringsfysiologar. 2. Alternativ rekruttering til sektoren, t.d. ordningar med utdanningsvikariat, fr\u00e5 andre yrke (t.d. menn) og arbeidslause under kyndig oppl\u00e6ring. 3. Elevar og studentar i praksis. Eldrer\u00e5det viser til gjeldande ordningar, og meiner desse kan utviklast vidare til beste for eldreomsorga. 4. P\u00e5r\u00f8rande. Desse har i alle \u00e5r gjort ein sv\u00e6rt stor innsats. Det er viktig at kommunen legg til rette for dei, slik: 1) Informera om gjeldande statlege og kommunale \u00f8konomiske st\u00f8tteordningar og 2) Etablera nye kommunale st\u00f8tteordningar. Vidare er det viktig at kommunen etablerer eit fagleg knutepunkt for p\u00e5r\u00f8rande, t.d. i Nybyggerservice. 5. Frivillige. Desse legg i dag ned eit omfattande arbeid. Kommunen kan p\u00e5 ulike m\u00e5tar styrkja denne innsatsen, t.d. ved ekstra service fr\u00e5 kommunen og betre \u00f8konomisk tilrettelegging. Vi viser til dette, og ser fram til eit godt framtidig samarbeid med utvala. Med hilsen Eldrer\u00e5det Nils M\u00e6hle - leder Ragnhild Hvoslef Kr\u00fcger - seniorr\u00e5dgiver/r\u00e5dssekretariatet Dokumentet er godkjent elektronisk. Kopi: "
}