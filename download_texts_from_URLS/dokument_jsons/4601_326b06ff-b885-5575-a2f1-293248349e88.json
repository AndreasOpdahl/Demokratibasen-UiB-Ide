{
  "dokument_id": "326b06ff-b885-5575-a2f1-293248349e88",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 30102024, Sak 402/24, Innbyggerforslag - Tennisbane p\u00e5 Rolland i \u00c5sane",
  "url": "https://bergen.kommune.no/politikere-utvalg/api/fil/bk360/11423697/Innstilling-vedtak-Innbyggerforslag-Tennisbane-pa-Rolland-i-Asane-",
  "tekst": "Innbyggerforslag - Tennisbane p\u00e5 Rolland i \u00c5sane Bergen bystyre behandlet saken i m\u00f8tet 30.10.2024 sak 402/24 og fattet f\u00f8lgende vedtak: 1. Basert p\u00e5 gjeldende reguleringsplan, vil etablering av tennisbane p\u00e5 eksisterende grusbane ved Rolland skole ikke bli vurdert videre. 2. Bystyret ber byr\u00e5det fortsette dialogen med tennismilj\u00f8et for \u00e5 unders\u00f8ke andre muligheter for \u00e5 etablere tennisbane i \u00c5sane, eksempelvis p\u00e5 Pumabanen Merknad Bystyret ber byr\u00e5det ta med seg den \u00f8kende interessen for tennis i arbeidet med ny Idrettsplan. Bergen bystyres behandling F\u00f8lgende representanter tok ordet: Lise H\u00e6reid Rams\u00f8y (H), Jan-Rune Patrick Bang Hansen (A), Martin Virkesdal Jonsterhaug (FrP), Trond Tystad (BL), Per-Arne Hvidsten Larsen (V), Thomas Modulv Flesland (Sp). Forslag fremsatt i bystyret: Per-Arne Hvidsten Larsen (V) fremsatte p\u00e5 vegne av V f\u00f8lgende alternative forslag: Bystyret ber byr\u00e5det vurdere nye omr\u00e5der for \u00e5 ivareta ambisjonen om \u00e5 etablere en tennisbane i \u00c5sane, herunder blant annet f\u00f8lgende steder: Ved tomten lengre inne p\u00e5 Rolland som byr\u00e5det nevner i saken, p\u00e5 parkeringsplassen ved bedehusbanen p\u00e5 Tertnes eller p\u00e5 gamle barnehagetomten p\u00e5 Skinst\u00f8. Bystyret ber byr\u00e5det komme tilbake med en egen sak som redegj\u00f8r for mulige kostnader og lokalisering. Thomas Flesland (Sp) fremsatte p\u00e5 vegne av H, FrP, BL og Sp f\u00f8lgende alternative forslag til innstillingens punkt 2: Bystyret ber byr\u00e5det fortsette dialogen med tennismilj\u00f8et for \u00e5 unders\u00f8ke andre muligheter for \u00e5 etablere tennisbane i \u00c5sane, eksempelvis p\u00e5 Pumabanen Votering: Alternativt forslag fra V fremsatt av Per-Arne Hvidsten Larsen (V), fikk 32 stemmer (A, SV, MDG, V, R, KrF), og var dermed falt. Innstillingens punkt 1 ble vedtatt enstemmig. Alternativt forslag til innstillingens punkt 2 fra H, FrP, BL og Sp fremsatt av Thomas Flesland (Sp) ble vedtatt enstemmig. Innstillingens punkt 2 fikk 32 stemmer (A, SV, MDG, V, R, KrF), og var dermed falt. Merknad fra innstillingen ble vedtatt enstemmig. Bergen bystyre behandlet saken i m\u00f8tet 02.10.2024 sak 346/24 og fattet f\u00f8lgende vedtak: Saken utsettes. Utvalg for barnehage, skole og idrett behandlet saken i m\u00f8tet 17.09.2024 sak 82/24 og avga f\u00f8lgende innstilling: 1. Basert p\u00e5 gjeldende reguleringsplan, vil etablering av tennisbane p\u00e5 eksisterende grusbane ved Rolland skole ikke bli vurdert videre. 2. Bystyret ber byr\u00e5det vurdere \u00e5 innarbeide tennisbane i \u00c5sane ved rullering av Idrettsplanen. Merknad Bystyret ber byr\u00e5det ta med seg den \u00f8kende interessen for tennis i arbeidet med ny Idrettsplan. Byr\u00e5det behandlet saken i m\u00f8tet 05.09.2024 sak 255/24 Byr\u00e5det innstiller til bystyret \u00e5 fatte f\u00f8lgende vedtak: 1. Basert p\u00e5 gjeldende reguleringsplan, vil etablering av tennisbane p\u00e5 eksisterende grusbane ved Rolland skole ikke bli vurdert videre. 2. Bystyret tar til orientering at byr\u00e5det vil unders\u00f8ke andre muligheter for \u00e5 etablere tennisbane i \u00c5sane. 2 "
}