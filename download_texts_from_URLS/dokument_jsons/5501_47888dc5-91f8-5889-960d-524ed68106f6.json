{
  "dokument_id": "47888dc5-91f8-5889-960d-524ed68106f6",
  "doc_type": "case_attachment",
  "kommune": 5501,
  "tittel": "Vedlegg 39. Hensyn til skred i bratt terreng",
  "url": "https://innsyn.tromso.kommune.no/application/getMoteDokument?dokid=2002009751",
  "tekst": "Deres ref. V\u00e5r ref. Saksbehandler Dato PLAN-22/02635-70 Johanne Kryger 05.09.2024 +47 92200148 Notat KPA 2024, Hensyn til skred i bratt terreng I Troms\u00f8 kommune finns et godt kunnskapsgrunnlag for \u00e5 ivareta skred i bratt terreng i planlegging for de omr\u00e5dene som er faresonekartlagt. Av omr\u00e5der med utbyggingspress er s\u00e6rlig faresonekartleggingene i byomr\u00e5det p\u00e5 fastlandet et viktig kunnskapsgrunnlag. I faresonekartlegging fra NGI \u00abSkredkartlegging i Troms\u00f8\u00bb av 2015 er det angitt skogsomr\u00e5der som er viktig for \u00e5 bevare risikobilde i faresonekartleggingen. Bevaringen av skogen i disse omr\u00e5dene er viktig \u00e5 sikre. Av de tilgjengelige faresonekartlegginger fremg\u00e5r det at mange etablerte bygg ikke oppfyller dagens sikkerhetskrav i forhold til skred. Dette er omr\u00e5der der kommunen b\u00f8r vurdere \u00e5 g\u00e5 i dialog med grunneierne om eventuell etablering av risikoreduserende tiltak, for eksempel fysisk sikring. I en vurdering b\u00f8r det inng\u00e5 en vekting av hensynet til sikkerhet opp imot naturinngrepet. Gjennom NVE har kommunen mulighet for \u00e5 s\u00f8ke om inntil 80% tilskudd til \u00e5 etablere sikringstiltak. Ved etablering av sikringstiltak med st\u00f8tte fra NVE forplikter kommunen seg til \u00e5 f\u00f8re tilsyn med tiltaket og eieren av tiltaket har ansvar for vedlikehold av sikringstiltak. Skred AS leverte i 2024, p\u00e5 oppdrag av NVE skredfarerapport for omr\u00e5dene Eldbakken-Oldervik, Breivikeidet, Skarsmunken-Sjursnes. I Oldervik og p\u00e5 Breivikeidet er det etablert sikringstiltak, men flere av disse vurderes i rapporten fra Skred AS \u00e5 v\u00e6re underdimensjonert. De har derfor begrenset effekt n\u00e5r det gjelder \u00e5 sikre eksisterende bebyggelse. En del eksisterende bebyggelse som eksisterende sikringstiltak var ment \u00e5 sikre oppfyller ikke sikkerhetskravene i TEK17, grunnet underdimensjonering av sikringstiltak. Ansvarsfordelingen og rutinene knyttet til gjennomf\u00f8ring av tilsyn og vedlikehold vurderes \u00e5 v\u00e6re mangelfulle. Sommeren 2021 ble det utf\u00f8rt tilsyn med eksisterende sikringstiltak. Det ble konstatert behov for vedlikehold p\u00e5 flere av de eksisterende sikringstiltak. Det anbefales ikke at det \u00e5pnes for nye utbyggingsform\u00e5l for bebyggelse i skredutsatte omr\u00e5der, der st\u00f8rre sikringstiltak vil v\u00e6re n\u00f8dvendige for \u00e5 oppfylle krav til sikkerhet. Det er flere argumenter for at dette ikke anbefales, disse er listet i punktform nedenfor: \u2022 Redusert befolkningsvekst tilsier at det er et mindre behov for \u00e5 legge til rette for store nye arealer for boligbygging. Det b\u00f8r prioriteres at framtidig utbygging skjer i omr\u00e5der som ikke er avhengig av risikoreduserende tiltak. \u2022 Gjeldende lovverk er utydelig p\u00e5 ansvarsfordelingen i forhold til tilsyn og vedlikehold av sikringstiltak, da dette avhenger av om NVE har gitt tilskudd til tiltaket og hvem som sikres av tiltaket. Der det \u00e5pnes for utbygging, og sikringstiltak er en forutsetning for byggetillatelse er det som utgangspunkt grunneierne og de som drar nytte av tiltaket som har ansvaret for tilsyn og vedlikehold av sikringstiltak. Det vil si at det f.eks. er borettslaget/sameiet som ansvara \u00e5 f\u00f8re tilsyn og vedlikeholde sikringstiltaket. Dette vurderes ikke \u00e5 v\u00e6re et ansvar kommunen b\u00f8r akseptere at overlates til styre i borettslag/sameie. S\u00e6rlig ikke i tilfeller, der det er behov for st\u00f8rre sikringstiltak, der manglene tilsyn og vedlikehold kan ha uakseptable konsekvenser. Manglende vedlikehold kan i tillegg f\u00f8re til reduksjon i eller bortfall av erstatning. \u2022 Etablering av st\u00f8rre sikringstiltak vil resultere i st\u00f8rre naturinngrep som kan ha negative konsekvenser for f.eks. naturmangfold, landskap og overvannsh\u00e5ndtering. Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Org.nr.: Foretaksregisteret NO 940 101 808 MVA Telefon: 77 79 00 00 I omr\u00e5der der det ikke er gjennomf\u00f8rt faresonekartlegginger, men som ligger innenfor aktsomhetssoner for jord- og flomskred og steinsprang, skal det ved regulering og tiltak gjennomf\u00f8res faresonekartlegging av den reelle fare i omr\u00e5det. I 2023 ble NVE sine nye aktsomhetskart for sn\u00f8skred tatt i bruk. I det nye aktsomhetskart for sn\u00f8skred skilles det mellom aktsomhetssoner for tiltak i sikkerhetsklasser opp til og med S2 og S3 i TEK17. Det resultere i at det vil v\u00e6re omr\u00e5der der sikkerhetsklassen p\u00e5 \u00f8nsket tiltak avgj\u00f8r om det kreves kartlegging av den reelle faren i omr\u00e5det. Klimaendringer Hyppigere episoder med kraftig nedb\u00f8r kan \u00f8ke sannsynligheten for skredtypene steinsprang, steinskred, jordskred, flomskred og s\u00f8rpeskred. P\u00e5 kort sikt kan hyppigere regnfall p\u00e5 sn\u00f8 \u00f8ke sannsynligheten for skred, men ikke for de store og sjeldne sn\u00f8skredene. P\u00e5 lengre sikt kan reduserte sn\u00f8mengder redusere sannsynligheten for sn\u00f8skred, men med mere ustabilt v\u00e6r kan det ogs\u00e5 forekomme hyppigere ekstreme nedb\u00f8rsmengder som \u00f8ker sannsynligheten for sn\u00f8skred. Hensyn til skred i bratt terreng i KPA Aktsomhetssoner fra NVE for jord- og flomskred, sn\u00f8skred S2 u. skogseffekt, steinsprang legges inn i plankartet som hensynssone H310. Det knyttes bestemmelser innenfor denne hensynssone med krav om ny reguleringsplan og farekartlegging for byggverk og uteoppholdsareal. Aktsomhetssoner fra NVE for sn\u00f8skred S3 legges inn i plankartet som hensynssone H310. Det knyttes bestemmelser innenfor denne hensynssone Det knyttes bestemmelser innenfor denne hensynssone med krav om ny reguleringsplan og farekartlegging for tiltak innenfor sikkerhetsklasse 3. For aktsomhetssonene gj\u00f8res det unntak om krav til ny reguleringsplan, der det er gjennomf\u00f8rt faresonekartlegging, som viser at omr\u00e5det ikke er fareutsatt. Dette gjelder f.eks. store deler av byomr\u00e5det p\u00e5 fastlandet, der f.eks. Statlig skredfarekartlegging i Troms\u00f8kommune av 2016. Denne faresonekartlegging viser at store deler av omr\u00e5dene som ligger innenfor aktsomhetssone for skred i bratt terreng ikke ligger innenfor kartlagte faresoner. Fra gjennomf\u00f8rte faresonekartlegginger legges kartlagte faresoner med \u00e5rlig nominell sannsynlighet p\u00e5 1/100, 1/1000 og 1/5000 inn som hensynssone H310. Til hensynssonene knyttes bestemmelser der det ikke tillates tiltak som ikke oppfyller sikkerhetskrav innenfor de ulike hensynssone. Kartlagte skogsomr\u00e5der som er viktig for \u00e5 bevare risikobilde i faresonekartleggingen legges inn i plankartet som hensynssone H310. Til denne hensynssone knyttes bestemmelser om at det ikke tillates flatehogst. Det vil v\u00e6re veiledning til forst\u00e5elsen av bestemmelsene knyttet til skred i bratt terreng. 2 "
}