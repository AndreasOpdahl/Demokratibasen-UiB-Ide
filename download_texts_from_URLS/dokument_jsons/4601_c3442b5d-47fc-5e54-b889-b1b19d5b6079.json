{
  "dokument_id": "c3442b5d-47fc-5e54-b889-b1b19d5b6079",
  "doc_type": "case_minutes",
  "kommune": 4601,
  "tittel": "Saksprotokoll KRPF, 01042025, Sak 69/25, Universelt utformet n\u00e6rskole",
  "url": "https://bergen.kommune.no/politikere-utvalg/api/fil/bk360/12492016/Innstilling-vedtak-Universelt-utformet-naerskole",
  "tekst": "Universelt utformet n\u00e6rskole Kommunalt r\u00e5d for personer med funksjonsnedsettelse behandlet saken i m\u00f8tet 01.04.2025 sak 69/25 og fattet f\u00f8lgende vedtak: F\u00f8lgende brev sendes til byr\u00e5dsavdeling for skole og barnehage Universelt utformet skole Alle elever har rett til \u00e5 g\u00e5 p\u00e5 en skole i n\u00e6rmilj\u00f8et (Oppl\u00e6ringsloven paragraf 2-6). I 2018 ble det laget en plan for universell utformete skolebygg som skulle v\u00e6re realisert i 2030. Det er kommunens ansvar \u00e5 gjennomf\u00f8re denne planen. KRPF har f\u00e5tt bekymring fra FFO, SAFO og Unge funksjonshemmede for hvordan dette arbeidet g\u00e5r. KRPF st\u00f8tter disse bekymringene og ber byr\u00e5dsavdelingen vise hvor langt de er kommet i dette arbeidet. Vi \u00f8nsker \u00e5 f\u00e5 tilsendt tiltaksplanen og f\u00e5 informasjon om f\u00f8lgende: Universell utforming. a. Oversikt over alle skoler i Bergen kommune b. Hvilke skoler er fysisk og teknisk tilrettelagt for personer med funksjonsnedsettelse? c. Hvilke skoler mangler dette? d. Hvilke skoler mangler helseverngodkjenning i Bergen kommune? KRPF \u00f8nsker at en kopi av svaret sendes til FFO, SAFO og Unge funksjonshemmede som bruker det i \u00abGode-r\u00e5d\u00bb-prosjektet. Skolen som hjerte i n\u00e6rmilj\u00f8et I n\u00e5v\u00e6rende skolebruksplan er det lagt vekt p\u00e5 at skolen skal v\u00e6re hjertet i n\u00e6rmilj\u00f8et og ogs\u00e5 kunne brukes av andre grupper. Det er derfor viktig at man er oppmerksom p\u00e5 at skolen ogs\u00e5 skal v\u00e6re universelt utformet for foreldre, besteforeldre og andre som kan v\u00e6re med p\u00e5 arrangementer p\u00e5 skolen. Konkrete eksempler fra r\u00e5dets erfaringer er for eksempel at man m\u00e5 ha en h\u00f8rselsteknologi som fungerer for foreldrem\u00f8ter og arrangementer. Dersom skolen har flere innganger er det viktig at den som er mest tilgjengelig ogs\u00e5 er den som brukes p\u00e5 ettermiddagstid. Planer R\u00e5det er sv\u00e6rt skuffet over at byr\u00e5det i saken om samfunnsplanlegging i bystyreperioden har lagt vekk arbeidet med plan for universell utforming. Universell utforming er grunnleggende for alt arbeid med inkludering i kommunen. Og r\u00e5det forventer at n\u00e5 n\u00e5r planen ikke blir ferdigskrevet s\u00e5 blir universell utforming grundig og konkret beskrevet i alle andre planer som legges frem. R\u00e5det savner ogs\u00e5 et arbeid med dysleksivennlig skole. 2 "
}