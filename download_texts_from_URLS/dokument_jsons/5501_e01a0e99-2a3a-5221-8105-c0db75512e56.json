{
  "dokument_id": "e01a0e99-2a3a-5221-8105-c0db75512e56",
  "doc_type": "case_presentation",
  "kommune": 5501,
  "tittel": "Troms\u00f8 kommunes h\u00f8ringsuttalelse til NOU 2023: 23 - Helhetlig forvaltning av akvakultur for b\u00e6rekraftig verdiskaping",
  "url": "https://innsyn.tromso.kommune.no/application/getMoteDokument?dokid=2001575247",
  "tekst": "Arkivsaksnr. 24/00255-1 Saksbehandler Haakon Worum Saksgang M\u00f8tedato Kommune- og byutviklingsutvalget 25.01.2024 Milj\u00f8-, idrett-, kultur- og 24.01.2024 samfunnsutviklingsutvalget Troms\u00f8 kommunes h\u00f8ringsuttalelse til NOU 2023: 23, Helhetlig forvaltning av akvakultur for b\u00e6rekraftig verdiskaping Kommunedirekt\u00f8rens innstilling til vedtak: \u2022 Troms\u00f8 kommune uttaler seg om NOU 2023: 23, Helhetlig forvaltning av akvakultur for b\u00e6rekraftig verdiskaping, slik det fremg\u00e5r av vedlegg 1 i sin helhet. Mari Enoksen Hult Grete Kristoffersen Kst. Kommunedirekt\u00f8r Direkt\u00f8r samfunn 1 Hva saken gjelder Saken gjelder vedtak av Troms\u00f8 kommunes uttalelse til NOU 2023: 23, Helhetlig forvaltning av akvakultur for b\u00e6rekraftig verdiskaping. N\u00e6rings- og fiskeridepartementet (NFD) har sendt NOU 2023: 23 Helhetlig forvaltning av akvakultur for b\u00e6rekraftig verdiskaping p\u00e5 h\u00f8ring 02.10.2023, med h\u00f8ringsfrist 02.01.2024. Troms\u00f8 kommune var ikke invitert til \u00e5 uttale seg p\u00e5 h\u00f8ringen, og administrasjonen ble kjent med denne ved en tilfeldighet. P\u00e5 grunn av at utvalgets anbefaling ble vurdert s\u00e6rlig inngripende i kommunal planlegging, ble det s\u00f8kt om utsettelse p\u00e5 h\u00f8ringsfristen til NFD fordi administrasjonen ans\u00e5 det som viktig at Troms\u00f8 kommune fikk uttale seg. S\u00f8knaden ble avsl\u00e5tt. Det er sendt inn en h\u00f8ringsuttalelse (vedlegg 1) innen fristen med forbehold om at den ikke er politisk behandlet. Saksutredning Bakgrunn N\u00e6rings- og fiskeridepartementet har satt ned et Havbruksutvalg som har levert NOU 2023: 23 Helhetlig forvaltning av akvakultur for b\u00e6rekraftig verdiskaping. NOUen gir konkrete anbefalinger om hvordan akvakulturforvaltningen i Norge kan bli mer b\u00e6rekraftig. Vurdering av NOUens innhold NOUens anbefalinger har sterke implikasjoner til hvordan kommuner planlegger- og forvalter akvakulturtillatelser i fremtiden. Anbefalingene er s\u00e6rlig inngripende da det blant annet inneb\u00e6rer en forskyvning av myndighetsut\u00f8velse i kommunens sj\u00f8arealer tilknyttet akvakulturforvaltning, fra kommune og over til stat. Det mest inngripende forslaget er at myndighetsrollen i akvakulturforvaltningen i praksis flyttes over til staten med kommunene som medvirkningspart. I kapittel 7.5 lyder anbefalingen at statlige myndigheter b\u00f8r f\u00e5 ansvar for \u00e5 utarbeide og vedta en tematisk plan for akvakultur med involvering av fra relevante kunnskapsinstitusjoner og myndigheter. Videre mener utvalget at det m\u00e5 sikres at den tematiske planen er forpliktende for kommunens arealplanlegging og at statlig myndighet gis adgang til \u00e5 fremme innsigelser til planer som er i strid med tematisk plan. I dag ut\u00f8ver kommunen denne myndighetsrollen gjennom Kystsoneplanen. Form\u00e5let med anbefalingen til Havbruksutvalget er at man kan \u00f8ke biomasseproduksjonen i de omr\u00e5der som t\u00e5ler det, og redusere den i de omr\u00e5der der hvor produksjonen ikke er b\u00e6rekraftig. Dette for \u00e5 totalt sett \u00f8ke verdiskapingen p\u00e5 et b\u00e6rekraftig grunnlag. I tillegg \u00f8nsker utvalget at man f\u00e5r en bedre sammenheng mellom forvaltningen i ulike produksjonsomr\u00e5der med hensyn til eksponering av r\u00f8mt laks eller lakselus p\u00e5 tvers av kommune- eller fylkesgrenser. Dette inneb\u00e6rer eksempelvis opprettelse av \u00abbranngater\u00bb for \u00e5 sikre tilstrekkelig avstand mellom lokaliteter p\u00e5 tvers av grenser til ulike produksjonsomr\u00e5der. Troms\u00f8 kommune er en fiskeri- og havbrukskommune med lang erfaring med kompleks arealplanlegging i sj\u00f8 og akvakulturforvaltning. Kystsoneplanen for Troms\u00f8regionen (2022- 2032) er en interkommunal plan mellom Troms\u00f8, Balsfjord og Karls\u00f8y kommune. Hovedform\u00e5let med dette er \u00e5 sikre b\u00e6rekraftig forvaltning av sj\u00f8arealene der hvor det er viktig \u00e5 se planleggingen i sammenheng p\u00e5 tvers av kommunegrenser. Det er kommunestyret i disse kommunene som har vedtakskompetanse i Kystsoneplanen og er derfor i dag det \u00f8verste organ med hensyn til arealplanlegging i sj\u00f8. Dette inneb\u00e6rer ogs\u00e5 vedtak p\u00e5 hvor man \u00f8nsker \u00e5 legge til rette for havbruk, og i hvilket omfang. Med den interkommunale kystsoneplanleggingen har Troms\u00f8 kommune sammen med nabokommunene allerede lagt et regionalt grunnlag for 2 akvakulturforvaltningen som er i tr\u00e5d med det Havbruksutvalget anbefaler. Videre har Troms\u00f8 kommune god kompetanse og tilstrekkelig kapasitet med hensyn til kunnskapsbasert arealplanlegging i sj\u00f8, hvor omfattende medvirkningsprosesser med ulike interessenter, og konsekvensutredninger for akvakulturtillatelser er avgj\u00f8rende for \u00e5 f\u00e5 et godt resultat. Arealplanlegging er et viktig verkt\u00f8y for kommuner med hensyn til helhetlig samfunnsutvikling, og for \u00e5 oppn\u00e5 m\u00e5lene med Kommuneplanens samfunnsdel. Det er avgj\u00f8rende at arealplanlegging i sj\u00f8 sees i sammenheng med arealplanlegging p\u00e5 land. Havbruksutvalgets forslag kan inneb\u00e6re av viktig lokalkunnskap ikke blir tatt h\u00f8yde for i akvakulturforvaltningen, og begrense mulighetene til m\u00e5loppn\u00e5else med hensyn til kommuneplanens samfunnsdel. Videre har Troms\u00f8 kommune en n\u00e6ringsprofil hvor flere store n\u00e6ringer har ulike interesser med hensyn til kystsonen. Dette gjelder s\u00e6rlig havbruk, fiskeri og reiselivet. For \u00e5 ivareta n\u00e6ringenes interesser p\u00e5 en best mulig m\u00e5te er det viktig at kommunen ivaretar planmyndighetsrollen med hensyn til kystsonen. Statlige f\u00f8ringer i form av en bindende tematisk plan for akvakultur kan underkrave kommunenes mulighet for b\u00e6rekraftig utvikling gjennom klimatilpasningstiltak. I et helhetlig perspektiv vil akvakulturforvaltningen spille inn i kommuners klimaregnskap med tanke p\u00e5 arbeid for \u00e5 redusere klimagassutslipp i kommunen. Dette betyr i praksis at kommunen mister beslutningsmyndigheten i akvakulturforvaltningen og dermed muligheten til \u00e5 gj\u00f8re tiltak som for eksempel \u00e5 redusere biomasseproduksjonen, for \u00e5 redusere klimagassutslipp. Dette vil igjen f\u00f8re til at presset for \u00e5 redusere klimagssutslipp kan bli st\u00f8rre i andre deler av samfunnet, med hensyn til \u00e5 oppn\u00e5 kliman\u00f8ytralitet. N\u00e5r kommunene gjennom sin kystsoneplanlegging innstiller p\u00e5 nye akvakulturomr\u00e5der er det Fylkeskommunene som er tildelingsmyndighet. Havbruksutvalgets forslag inneb\u00e6rer at ansvaret for akvakulturtillatelser flyttes over til staten. Fylkeskommunene har hatt tildelingsmyndighet for akvakulturtillatelser siden 2010. P\u00e5 grunn av statlige myndigheters sentraliserte struktur, vil lokal og regional kunnskap som har v\u00e6rt opparbeidet i Fylkeskommunen de siste 13 \u00e5rene kunne bli neglisjert, samtidig som man mister den regionale tilknytningen til akvakulturtillatelser. Som et konstruktivt innspill til hva Troms\u00f8, som havbrukskommune mener er viktig med hensyn til b\u00e6rekraftig verdiskaping, gis det i h\u00f8ringsuttalelsen et konkret forslag til hva som b\u00f8r prioriteres. Kunnskapsgrunnlaget for \u00e5 forvaltne sj\u00f8arealene i Troms\u00f8regionen og flere andre deler av landet er mangelfult og hindrer p\u00e5 flere m\u00e5ter en b\u00e6rekraftig akvakulturforvaltning. Statsforvalteren har i forbindelse med Kystsoneplan for Troms\u00f8regionen 2022 \u2013 2032 stilt krav om naturmangfoldsunders\u00f8kelser gjennom detaljplan for \u00e5 kunne avsette nye arealer til akvakultur. N\u00e5r deler av denne kunnskapen ikke eksisterer eller ikke er tilfredsstillende, vil det v\u00e6re vanskelig \u00e5 f\u00e5 til b\u00e6rekraftig vekst innenfor akvakultur i Troms\u00f8regionen. I h\u00f8ringsuttalelsen (vedlegg 1) vises det til at det p\u00e5g\u00e5r et samarbeid mellom Kartverket, NGU og Havforskningsinstituttet p\u00e5 innsamling og formidling av data om kystomr\u00e5dene. Det har v\u00e6rt flere pilotkommuner involvert i prosjektet som har f\u00e5tt styrket sine kunnskapsgrunnlag p\u00e5 sj\u00f8arealene betraktelig. Eksempelvis har oppdaterte marine grunnkart blitt tatt inn som egne temalag i kartverkt\u00f8yene som b\u00e5de Statsforvalter og kommunene bruker, noe som har muliggjort planavklaringer i tidlig fase og dermed dempet konflikter senere i planfasen. Troms\u00f8 kommune anbefaler derfor at Staten bidrar til \u00e5 styrke kunnskapsgrunnlagene for sj\u00e5omr\u00e5dene p\u00e5 generelt grunnlag, og ber Staten avsette midler til arbeid med marine grunnkart over statsbudsjettet. 3 Konklusjon Troms\u00f8 kommune uttaler seg til NOU 2023: 23 Helhetlig forvaltning av akvakultur for b\u00e6rekraftig verdiskaping, slik det fremg\u00e5r av vedlegg 1 i sin helhet. Vedtakskompetanse KOBY Vedlegg Vedlegg 1 - Troms\u00f8 kommunes h\u00f8ringsuttalelse til NOU 2023 23 Vedlegg 2 - H\u00f8ringsbrev Vedlegg 3 - H\u00f8ringsnotat 4 "
}