{
  "dokument_id": "c227f5db-16ef-5c38-ae2b-4e49db469bbc",
  "doc_type": "case_attachment",
  "kommune": 4601,
  "tittel": "Naturmangfoldsvurdering_datert 04.12.2023",
  "url": "https://bergen.kommune.no/politikere-utvalg/api/fil/bk360/10495735/Naturmangfoldsvurdering-datert-04-12-2023",
  "tekst": "NOTAT Oppdrag Hjortevegen, detaljregulering Dokumentkode 10201331-01-RI\u00d8ko-NOT-001 Emne Vurdering av tiltak iht. Naturmangfoldloven Tilgjengelighet \u00c5pen (nml) \u00a7\u00a7 8-12 Oppdragsgiver Webu AS Oppdragsleder Linnea Kvinge Karlsen Kontaktperson Erlend Innset Utarbeidet av Katinka Svatun Eines Kopi Ansvarlig enhet 10233012 Seksjon Milj\u00f8r\u00e5dgivning Vest SAMMENDRAG Notatet gir en vurdering av tiltak iht. naturmangfoldloven \u00a7\u00a7 8-12. Det er oppdatert iht. gjeldende r\u00f8dliste for arter og fremmedartsliste. Det er ikke registrert r\u00f8dlistede arter innenfor planomr\u00e5det, men det er en del fremmede arter. 1 Innledning I forbindelse med utarbeidelse av ny detaljreguleringsplan for Hjortevegen i Bergen kommune utarbeidet Multiconsult et naturmangfold notat datert 4. juni 2018. I tilbakemelding fra Bergen kommune er det satt krav til at artsfunn i notatet skal oppdateres iht. gjeldende r\u00f8dliste for arter og ny fremmedartsliste. Foreliggende versjon av notatet er kun oppdatert etter de nevnte kravene. 2 Vurdering av tiltak iht. naturmangfoldloven (nml) \u00a7\u00a7 8-12 Fana, Gnr. 40 Bnr. 531 m.fl. Hjortevegen 12 og 14, Bergen kommune I alle saker som ber\u00f8rer naturmangfold, krever Naturmangfoldloven (nml) \u00a7 7 at vurderingene og vektleggingene med hensyn til naturmangfold (\u00a7\u00a7 8-12) fremg\u00e5r av vedtaket. Planomr\u00e5det ved Hjortevegen ligger i Fana bydel i Bergen kommune og utgj\u00f8r ca. 5,9 daa, se figur 1. Planomr\u00e5det er avsatt til Sone 2 byfortettingssone i kommuneplanens arealdel (KPA 2018). 01 04.12.2023 Oppdatert etter kommentarer fra Bergen kommune K. Eines A. Wyspianska L. K. Karlsen REV. DATO BESKRIVELSE UTARBEIDET AV KONTROLLERT AV GODKJENT AV Multiconsult | Nesttunbrekka 99 | 5221 Nesttun | +47 55 62 37 00 | multiconsult.no NO 918 836 519 MVA Hjortevegen, detaljregulering multiconsult.no Vurdering av tiltak iht. Naturmangfoldloven (nml) \u00a7\u00a7 8-12 Figur 1: Planomr\u00e5det Hjortevegen 12 og 14 N\u00f8kkeldata: R\u00f8dlistearter: Ingen Fremmede arter: Bulkemispel (SE), sprikemispel (SE), europalerk (NR), parkslirekne (SE), syrin (SE) og platanl\u00f8nn (SE) Andre arter av nasjonal forvaltningsinteresse: Ingen Utvalgte naturtyper (jf. forskrift av 13. mai 2011): Ingen Verneomr\u00e5der: Ingen Verneplan for vassdrag/prioriterte vassdrag: Ikke aktuelt 10201331-01-RI\u00d8ko-NOT-001 4. desember 2023/ 01 Side 2 av 7 Hjortevegen, detaljregulering multiconsult.no Vurdering av tiltak iht. Naturmangfoldloven (nml) \u00a7\u00a7 8-12 Kunnskapsgrunnlaget (\u00a7 8) Kunnskapsgrunnlaget i en sak skal if\u00f8lge Naturmangfoldloven st\u00e5 i et rimelig forhold til sakens karakter og risiko for skade p\u00e5 naturmangfoldet. Kunnskapsgrunnlaget bygger i dette tilfellet p\u00e5 eksisterende registreringer i omr\u00e5det, feltarbeid utf\u00f8rt 24. mai 2018, samt bildedokumentasjon tatt av geologer i forbindelse med planarbeidet. I forbindelse med oppdatering av Norsk R\u00f8dliste for arter 1 og Fremmedartslista 2 er grunnlaget g\u00e5tt gjennom p\u00e5 nytt i 2023 og status p\u00e5 registrerte arter oppdatert i henhold til nevnte lister. De nasjonale milj\u00f8databasene Naturbase 3, Artskart 4 og Kilden 5 er benyttet. Andre kilder refereres fortl\u00f8pende. Kunnskapsgrunnlaget er vurdert til \u00e5 v\u00e6re tilstrekkelig i forhold til sakens omfang. Planomr\u00e5det best\u00e5r i dag av eksisterende boligomr\u00e5de n\u00e6r Skjold bybanestopp. To eneboliger med garasje, parkeringsareal og opparbeidet uteoppholdsareal dekker st\u00f8rsteparten av planomr\u00e5det. Lengst nord\u00f8st i planomr\u00e5det er det et mindre omr\u00e5de som best\u00e5r av mer eller mindre av ur\u00f8rt vegetasjon. Det er en h\u00f8y skj\u00e6ring rundt eneboligen lengst \u00f8st. Eneboligene ble trolig bygget en gang p\u00e5 70-tallet 6, og f\u00f8r dette var eiendommene en del av et st\u00f8rre beiteomr\u00e5de p\u00e5 Skjold. Se skr\u00e5foto i figur 2. Figur 2: Skr\u00e5foto. Kilde: Google Maps. Berggrunnen best\u00e5r if\u00f8lge NGU sitt berggrunnskart av anortositt, granitisk gneis med stedvis basiske b\u00e5nd. Geologirapporten som er utarbeidet i forbindelse med planarbeidet for Hjortevegen viser at omr\u00e5det best\u00e5r av glimmerskifer . Sistnevnte bergart har forholdsvis lett forvitring. Glimmerskifer kan derfor gi opphav til forholdsvis rik flora. Planomr\u00e5det tilh\u00f8rer boreonemoral vegetasjonssone. Omr\u00e5det ligger i sterkt oseanisk vegetasjons-seksjon, humid underseksjon (O3h), som er karakterisert av vestlige vegetasjonstyper og arter som er avhengige av h\u00f8y luftfuktighet. 1 Artsdatabanken, 2021. Norsk r\u00f8dliste for arter 2021. http://www.artsdatabanken.no/lister/rodlisteforarter/2021/ 2 Artsdatabanken, 2023. Fremmede arter i Norge - med \u00f8kologisk risiko 2023. 3 Milj\u00f8direktoratet, Naturbase: http://kart.naturbase.no/ (bes\u00f8kt 13.11.23) 4 Artsdatabanken, Artskart: https://artskart.artsdatabanken.no/ (bes\u00f8kt 13.11.23) 5 NIBIO, Kilden skog og landskap: https://kilden.nibio.no/ (bes\u00f8kt 13.11.23) 6 Bergenskart, flyfoto 1970: bergenskart.no 10201331-01-RI\u00d8ko-NOT-001 4. desember 2023/ 01 Side 3 av 7 Hjortevegen, detaljregulering multiconsult.no Vurdering av tiltak iht. Naturmangfoldloven (nml) \u00a7\u00a7 8-12 Av Naturbase framg\u00e5r at det ikke finnes verneomr\u00e5der etter naturmangfoldloven innenfor eller n\u00e6r planomr\u00e5det. Det er heller ikke registrert naturtyper i henhold til DN-h\u00e5nd-bok 13 7 eller Milj\u00f8direktoratets kartleggingsinstruks 8. Av arter av nasjonal forvaltningsinteresse er det like utenfor planomr\u00e5det (i tilknytning til Hjortevegen 4, 6 og 12A) registrert piggsvin, som er n\u00e6r truet (NT) og b\u00e5ndkorsnebb, som er s\u00e5rbar (VU) if\u00f8lge Norsk R\u00f8dliste for arter 9. I tillegg er det her registreringer av de r\u00f8dlistede fuglene fiskem\u00e5ke (VU), gr\u00f8nnfink (VU), granmeis (VU), gulspurv (VU), tyrkerdue (NT), st\u00e6r (NT), t\u00e5rnseiler (NT) og gr\u00e5spurv (NT). Det er ogs\u00e5 registrert flere fuglearter i samme hageomr\u00e5de i vest. Blant annet gr\u00e5sisik, bj\u00f8rkefink, gr\u00e5trost i 2014 og 2015. Artene er if\u00f8lge milj\u00f8direktoratet ansvarsart for Norge. En ansvarssart er arter der 25 % eller mer av den europeiske bestand finnes i Norge. Alle disse tre artene er livskraftige i Norsk r\u00f8dliste for arter. I bakkant av bebyggelsen best\u00e5r det tette tresjiktet hovedsakelig av selje, bj\u00f8rk, rogn, selje, kristtorn og hassel. Nord for huset i Hjortevegen 12 er det er par stammer etter felte eiketr\u00e6r, og oppslag av eik vokser rundt disse. I tillegg ble det observert en europalerk (NR) og et belte med parkslirekne (SE) 10. Parkslirekne vokste i et 1-2 meters bredt belte langs muren ved inngangspartiet og for \u00f8vrig flere steder i hagen. I bed og \u00f8vrig feltsjikt ble det ogs\u00e5 observert sprikemispel (SE). Se bilder i figur 3. Figur 3: Til venstre, et belte med tett parkslirekne. Europalerk til h\u00f8yre. 7 Direktoratet for naturforvaltning 2007. Kartlegging av naturtyper. Verdisetting av biologisk mangfold. DN- h\u00e5ndbok 13, 2. utg. 2006, rev. 2007. www.miljodirektoratet.no 8 Milj\u00f8direktoratet, 2023. Kartleggingsinstruks 2023: Kartlegging av terrestriske naturtyper etter NiN2. Veileder M-2209. Versjon 18.01.2023 9 Artsdatabanken, 2021. Norsk r\u00f8dliste for arter 2021. http://www.artsdatabanken.no/lister/rodlisteforarter/2021/ 10 Artsdatabanken, 2023. Fremmede arter i Norge - med \u00f8kologisk risiko 2023. http://www.artsdatabanken.no/lister/fremmedartslista/2023 10201331-01-RI\u00d8ko-NOT-001 4. desember 2023/ 01 Side 4 av 7 Hjortevegen, detaljregulering multiconsult.no Vurdering av tiltak iht. Naturmangfoldloven (nml) \u00a7\u00a7 8-12 Buskvegetasjonen for \u00f8vrig preges av einer og oppslag av bulkemispel som er i kategorien sv\u00e6rt h\u00f8y risiko (SE). Ved Hjortevegen 13 er det mer opparbeidet hage enn ved nr. 12. I hagen vokser en svartor like ved b\u00f8kehekken (trolig agnb\u00f8k) langs veien. Det er ogs\u00e5 flere syriner (SE), unge platanl\u00f8nn (SE) og blodb\u00f8k i hagen. Det er flere oppslag av sprikemispel (SE) ved garasjen. Vegetasjonen bak Hjortevegen 14 er en del av gr\u00f8ntbeltet som trekker seg videre omtrent 100 meter lenger s\u00f8r og best\u00e5r av en bratt bergvegg. Her vokser det blant annet rogn, bulkemispel (SE), einer, bj\u00f8rk. Vegetasjonen i kantsonen mellom kratt og hage er preget av flere kultiverte arter fra hage. Det er ogs\u00e5 innslag av markjordb\u00e6r og bl\u00e5b\u00e6rlyng. Planomr\u00e5dets vegetasjon utgj\u00f8r ikke noen viktige naturtyper som beskrevet i DN-13 (2007). Planomr\u00e5det er dominert av opparbeidet hage og flere fremmede arter vokser innenfor tomtene. Planomr\u00e5det vurderes \u00e5 ha potensiale for et middels rikt fugleliv. Annet sm\u00e5vilt som ekorn og ulike arter av sm\u00e5gnagere benytter trolig ogs\u00e5 omr\u00e5det. Figur 4: Vegetasjon i den bratte bergveggen bak nr. 14, der det vokser blant annet mye rogn, einer, bulkemispel (SE) og sprikemispel (SE). 10201331-01-RI\u00d8ko-NOT-001 4. desember 2023/ 01 Side 5 av 7 Hjortevegen, detaljregulering multiconsult.no Vurdering av tiltak iht. Naturmangfoldloven (nml) \u00a7\u00a7 8-12 F\u00f8re-var-prinsippet (\u00a7 9) If\u00f8lge nml \u00a7 9 skal ikke mangel p\u00e5 kunnskap brukes som begrunnelse for \u00e5 utsette eller unnlate \u00e5 treffe forvaltningstiltak. F\u00f8re-var-prinsippet kommer til anvendelse n\u00e5r man ikke har tilstrekkelig med kunnskap til \u00e5 vite hvilke virkninger beslutningen vil ha for naturmangfoldet. Planomr\u00e5det ligger lett tilgjengelig. Feltunders\u00f8kelsene som ble utf\u00f8rt mai 2018, har sammen med naturbase gitt tilfredsstillende kunnskap om naturverdiene i planomr\u00e5det. Med dette som utgangspunkt vil f\u00f8re-var-prinsippet tillegges lite vekt. \u00d8kosystemtiln\u00e6rming og samlet belastning (\u00a7 10) Jf. \u00a7 10 i naturmangfoldloven skal den samlede belastningen p\u00e5 et \u00f8kosystem vurderes. For \u00e5 vurdere tiltakets konsekvens p\u00e5 naturmilj\u00f8et, skal samvirke mellom ulike p\u00e5virkninger og tiltakets kumulative karakter i forhold til andre gjennomf\u00f8rte og planlagte tiltak vurderes. Planomr\u00e5det er i dag bebygd og har tilh\u00f8rende opparbeidet uteareal/hage. I bakkant av nr. 12 er det et forholdsvis tett tresjikt med blant annet hassel som vanlig art. Dette gr\u00f8nne omr\u00e5det er en del av et sammenhengende gr\u00f8ntbelte som g\u00e5r omtrent 150 m videre s\u00f8r\u00f8stover langs en bergvegg. Dette gr\u00f8nne beltet utgj\u00f8r et funksjonsomr\u00e5de for flere fuglearter, og vil bli redusert som f\u00f8lge av tiltaket. Det er imidlertid ikke igangsatt planarbeid for det \u00f8vrige uber\u00f8rte bratte gr\u00f8ntomr\u00e5det lengst s\u00f8r\u00f8st. Samlet sett vurderes tiltaket til \u00e5 medf\u00f8re en reduksjon av ur\u00f8rt gr\u00f8ntareal, men livsmilj\u00f8forringelsen for fugl og annen vilt vurderes til \u00e5 v\u00e6re liten. Det er imidlertid ikke registrert spesielt verdifulle biologiske forekomster i omr\u00e5det. Det er p\u00e5vist mange fremmede arter. Det gr\u00f8nne beltet i nord vil bli noe redusert, men ved \u00e5 fjerne h\u00f8yrisikoarter som har en stor spredningsevne vil tiltaket ogs\u00e5 redusere de negative virkingene som er der i dag. Kostnadene ved milj\u00f8forringelse skal b\u00e6res av tiltakshaver (\u00a7 11) Tiltakshaver er klar over, if\u00f8lge nml \u00a7 11, at kostnader ved \u00e5 hindre eller begrense skade p\u00e5 naturmangfoldet som tiltaket volder, skal dekkes av tiltakshaver. Kostnader ved \u00e5 hindre eller begrense skade innebefatter alle kostnader ved forebyggende eller gjenopprettende tiltak. I dette kan det ogs\u00e5 ligge kostnader med \u00e5 fremskaffe kunnskap. Milj\u00f8forsvarlige teknikker og driftsmetoder (\u00a7 12) For \u00e5 unng\u00e5 eller begrense skade p\u00e5 naturmangfoldet, skal milj\u00f8forsvarlige teknikker og driftsmetoder, samt lokalisering av tiltak, vurderes. P\u00e5 generelt grunnlag b\u00f8r tiltak utf\u00f8res p\u00e5 en mest mulig sk\u00e5nsom m\u00e5te for milj\u00f8et, og ulike l\u00f8sninger vurderes med hensyn p\u00e5 blant annet naturmangfold. Det kan v\u00e6re s\u00e6rlig aktuelt \u00e5 ta hensyn til hekkende fugl i planomr\u00e5det, ved at enkelte typer anleggsarbeid opph\u00f8rer i yngle- perioden for fugler og pattedyr, noe som ogs\u00e5 er nedfelt i nml \u00a7 15. For \u00e5 redusere de negative virkningene av tiltaket er det viktig at masser fra omr\u00e5det h\u00e5ndteres p\u00e5 riktig m\u00e5te med hensyn p\u00e5 fremmede arter. SWECO har p\u00e5 bestilling av Milj\u00f8direktoratet laget en veileder for h\u00e5ndtering av l\u00f8smasser med fremmede skadelige plantearter og forsvarlig kompostering av planteavfall med fremmede skadelige plantearter 11. I denne veilederen er de ulike 11 SWECO (2018), H\u00e5ndtering av l\u00f8smasser med fremmede skadelige plantearter og forsvarlig kompostering av planteavfall med fremmede skadelige plantearter. 10201331-01-RI\u00d8ko-NOT-001 4. desember 2023/ 01 Side 6 av 7 Hjortevegen, detaljregulering multiconsult.no Vurdering av tiltak iht. Naturmangfoldloven (nml) \u00a7\u00a7 8-12 risikoartene kategorisert etter spredningsevne og kost/nytte ved tiltak for masseh\u00e5ndtering. Av de observerte plantene i planomr\u00e5det er det parkslirekne som st\u00e5r oppf\u00f8rt p\u00e5 plantelisten der det alltid m\u00e5 gjennomf\u00f8res tiltak for masseh\u00e5ndteringen. Syrin er p\u00e5 listen der tiltak for masseh\u00e5ndtering m\u00e5 vurderes. Europalerk, mispelartene og platanl\u00f8nn er p\u00e5 listen der det er lavere risiko ved masseh\u00e5ndtering og tiltak anses som lite hensiktsmessig. Artene b\u00f8r s\u00e5 langt det er mulig fjernes og h\u00e5ndteres lokalt innenfor planomr\u00e5det. NINA har utarbeidet en rapport for bekjempelsesstrategier for ulike arter 12 og det anbefales at denne f\u00f8lges. F\u00f8r igangsettingstillatelse m\u00e5 det lages en tiltaksplan for fjerning av fremmede arter. Dette gjelder b\u00e5de for arter som kan h\u00e5ndteres lokalt i planomr\u00e5det, og for artene som krever tiltak ved masseh\u00e5ndtering. Gjennomf\u00f8ringstidspunkt b\u00f8r knyttes til en rekkef\u00f8lgebestemmelse. Det b\u00f8r gjennomf\u00f8res en supplerende kartlegging av fremmede arter siste vekstsesong f\u00f8r anleggsarbeid starter opp. 12 Blaalid m. fl. 2017, Bekjempelsesmetodikk og spredningshindrende tiltak 10201331-01-RI\u00d8ko-NOT-001 4. desember 2023/ 01 Side 7 av 7 "
}