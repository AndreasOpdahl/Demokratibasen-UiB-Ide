{
  "dokument_id": "cb460350-9239-5491-a8c2-35ed5b6ca0b5",
  "doc_type": "case_minutes",
  "kommune": 4601,
  "tittel": "Saksprotokoll UFKN, 24042024, Sak 64/24, Representantforslag fra Torstein Dahle (R\u00f8dt) og Magne Hages\u00e6ter (R\u00f8dt) om boikott av israelske og andre selskaper som medvirker til folkerettsbrudd",
  "url": "https://bergen.kommune.no/politikere-utvalg/api/fil/bk360/10336360/Innstilling-vedtak-Representantforslag-fra-Torstein-Dahle-Rodt-og-Magne-Hagesaeter-Rodt-om-boikott-av-israelske-og-andre-selskaper-som-medvirker-til-folkerettsbrudd",
  "tekst": "Representantforslag fra Torstein Dahle (R\u00f8dt) og Magne Hages\u00e6ter (R\u00f8dt) om boikott av israelske og andre selskaper som medvirker til folkerettsbrudd Utvalg for finans, kultur og n\u00e6ring behandlet saken i m\u00f8tet 24.04.2024 sak 64/24 og avga f\u00f8lgende innstilling: Representantforslaget avvises med bakgrunn i byr\u00e5dets svar. Utvalg for finans, kultur og n\u00e6rings behandling Rune Bakervik (A) har bedt om \u00e5 f\u00e5 sin habilitet vurdert i saken. Bakervik er nestleder i Bergen kommunale pensjonskasse. Utvalget fant ham inhabil til \u00e5 delta i behandlingen av saken. Einar Salbu (A) m\u00f8tte. Helge Oksnes (FrP) har bedt om \u00e5 f\u00e5 sin habilitet vurdert i saken. Oksnes er medlem i Bergen kommunale pensjonskasse. Utvalget fant ham inhabil til \u00e5 delta i behandlingen av saken. Ingen vara m\u00f8tte. F\u00f8lgende representanter tok ordet: Heine Johansen (V), Fabian Emil Stang (H), Richard Martin Laloo Storevik (A), Eira Vilde Martinsen Garrido (SV), Eline Aresdatter Haakestad (MDG). Forslag fremsatt i utvalget: Fabian Emil Stang (H) fremsatte p\u00e5 vegne av H, FrP og Sp, f\u00f8lgende alternative forslag Representantforslaget avvises med bakgrunn i byr\u00e5dets svar. Richard Martin Laloo Storevik (A) fremsatte forslagsstillers forslag til vedtak: 1. Bergen bystyre vedtar at kommunen ikke skal kj\u00f8pe inn varer eller tjenester fra israelske selskaper eller andre selskaper involvert i ulovlige bosettinger p\u00e5 palestinsk jord. 2. Bergen bystyre anmoder BKP om \u00e5 straks selge seg ut av alle israelske selskaper involvert i ulovlige bosettinger p\u00e5 palestinsk jord, samt selskaper og fond som er involvert i slike selskaper Heine Johansen (V) fremsatte p\u00e5 vegne av V f\u00f8lgende alternative forslag i 3 punkt: 1. Bergen kommune skal slutte \u00e5 kj\u00f8pe inn varer og tjenester produsert p\u00e5 ulovlig okkuperte landomr\u00e5der. 2. Bergen kommune skal slutte \u00e5 kj\u00f8pe inn varer og tjenester fra selskaper som medvirker til brudd p\u00e5 folkeretten og menneskerettigheter i ulovlig okkuperte landomr\u00e5der. 3. Bergen kommune m\u00e5 arbeide aktivt for at kommunens globale leverand\u00f8rkjeder skal ivareta grunnleggende menneskerettigheter, ILOs kjernekonvensjoner og folkerettens regler som Norge er forpliktet av gjennom FN-vedtak. Som ledd i dette skal det innf\u00f8res krav til aktsomhetsvurderinger ved risiko for brudd p\u00e5 slike regler ved rullering av anskaffelsesstrategien. Votering: Alternativt forslag punkt 1 \u2013 3 fra V fremsatt av Heine Johansen (V) fikk 2 stemmer (MDG, V). Forslagsstillers forslag til vedtak, fremsatt av Richard Martin Laloo Storevik (A), fikk 5 stemmer (A, SV, MDG), Alternativt forslag fra H, FrP og Sp, fremsatt av Fabian Emil Stang (H) ble tiltr\u00e5dt med 9 stemmer (H, FrP, BL, INP, Sp). Forslagsstillernes forslag til vedtak: 1. Bergen bystyre vedtar at kommunen ikke skal kj\u00f8pe inn varer eller tjenester fra israelske selskaper eller andre selskaper involvert i ulovlige bosettinger p\u00e5 palestinsk jord. 2. Bergen bystyre anmoder BKP om \u00e5 straks selge seg ut av alle israelske selskaper involvert i ulovlige bosettinger p\u00e5 palestinsk jord, samt selskaper og fond som er involvert i slike selskaper 2 "
}