{
  "dokument_id": "513f61c8-607d-5fc8-885e-46a90df8624c",
  "doc_type": "case_attachment",
  "kommune": 5501,
  "tittel": "Vedlegg 2 - Takstrapport OPAK av 17. april 2020",
  "url": "https://innsyn.tromso.kommune.no/application/getMoteDokument?dokid=2002036412",
  "tekst": "Oppdr.nr. 136582 RAPPORT Oppdragsgiver: AVINOR AS 17.04.2020 VERDIVURDERING AV TOMTER VED TROMS\u00d8 LUFTHAVN LANGNES Side 1 av 15 Verdi- og Leievurdering / Mal nr. 40 Versjon A 15.07.2014 Oppdrag : Avinor- Troms\u00f8 Bygningstype : Tomter Oppdragsadresse : Skognesvegen 26 m.fl , 9015 TROMS\u00d8 Matrikkelnummer : - Del av gnr/bnr 116/1 - Gnr/bnr 116/311 i sin helhet - Gnr/bnr 116/25 i sin helhet - Teig av gnr/bnr 116/1 - Teig av gnr/bnr 116/35 i sin helhet - Separat del av gnr/bnr 116/1 mot syd Hjemmelshaver: Troms\u00f8 kommune Mandat Etter anmodning fra potensiell kj\u00f8per Avinor v/Sigmund Skar har OPAK AS v/oppdragsleder utarbeidet en verdivurdering av flere tomter beliggende ved Troms\u00f8 lufthavn Langnes. Verdivurderingen skal benyttes i forbindelse med forhandlinger mellom oppdragsgiver Avinor og eier Troms\u00f8 kommune om kj\u00f8p av eiendommene. Totalt tomteareal er ca. 42,3 daa. I gjeldende kommuneplan er tomtene lagt ut til lufthavnform\u00e5l eller fremtidig lufthavnform\u00e5l, men dette skal sees bort ifra i vurderingen. P\u00e5 grunn av p\u00e5g\u00e5ende situasjon med Koronavirus skal eiendommen iht. mandat ikke befares, men OPAK har hatt et betydelig antall oppdrag i Troms\u00f8omr\u00e5det de senere \u00e5rene og er kjent med eiendomsmarkedet i byen. F\u00f8lgende opplysninger om veier og anleggene p\u00e5 eiendommen er gitt av oppdragsgiver: - Skognesvegen er en kommunal veg som strekker seg over deler av 116/311 og 116/1 - Det er privat veg fra Skognesvegen til Kval\u00f8yvegen (p\u00e5 del av gnr/bnr 116/1) - Det er privat veg fra Skognesvegen til gnr/bnr 116/49 (p\u00e5 del av gnr/bnr 116/1) - Det er privat veg fra Skognesvegen til gnr/bnr 116/33 (p\u00e5 del av gnr/bnr 116/1) Det ligger et drivstoffanlegg tilh\u00f8rende Avinor AS p\u00e5 gnr/bnr 116/25. Forsvaret har anlegg p\u00e5 del av gnr/bnr 116/1 (Skognesvegen 26), og trolig ogs\u00e5 p\u00e5 nordre del av 116/25. F\u00f8lgende er hentet fra oppdragsgivers bestilling: \u00abSom ledd i arbeidet med \u00e5 komme fram til pris som betingelse for et slikt kj\u00f8p, er det enighet om at kommunen og Avinor hver for seg skal innhente verdivurdering, basert p\u00e5 en omforent oppdragsbeskrivelse. ... ber vi om en vurdering av salgsverdi i henhold til ekspropriasjonserstatningslova \u00a7 5. Til dette kommer de i punkt 2 f\u00f8lgende presiseringer, som i hovedsak er i tr\u00e5d med/presisering av hva som ligger i rettsreglene\u00bb. Side 2 av 15 Verdi- og Leievurdering / Mal nr. 40 Versjon A 15.07.2014 Og videre.. \u00abDet skal ikke tas hensyn til verdiendringer som kommer av bruk av det aktuelle arealet til flyplassform\u00e5l, eller av gjennomf\u00f8rte eller planlagte investeringer eller virksomhet som har direkte sammenheng med dette, jf. bestemmelsens tredje ledd. Det skal ikke tas hensyn til verdiendringer som kommer av andre investeringer som Avinor AS har gjennomf\u00f8rt i de siste 10 \u00e5rene. Det skal heller ikke tas hensyn til verdiendringer som kommer av planer som Avinor har om fremtidige investeringer, jf. fjerde ledd. Det skal etter den samme bestemmelse ogs\u00e5 ses bort fra verdiendringer som f\u00f8lge av offentlige investeringer de siste 10 \u00e5rene, enten de er statlige, fylkeskommunale eller kommunale, og verdiendringer som f\u00f8lge av planer om slike investeringer. Det skal angis en salgsverdi for arealene i sin helhet. Dersom ovennevnte vurdering munner ut i ulik salgsverdi for ulike arealer, bes det om at pris, arealangivelse og begrunnelse for salgsverdi (herunder bl.a. priser oppn\u00e5dd ved omsetting av andre eiendommer det er naturlig \u00e5 sammenligne med) fremg\u00e5r for hvert enkelt areal. I tillegg skal kvadratmeterpris oppgis. Det skal uansett angis en separat salgsverdi for den separate teigen av gnr/bnr 116/1 som ligger mot s\u00f8r\u00bb. Dokumenter/opplysninger F\u00f8lgende dokumenter er overlevert fra oppdragsgiver: Mandat Tomtekart Opplysninger om heftelser Opplysninger om veier p\u00e5 eiendommene Reguleringsbestemmelser Vi har i tillegg innhentet f\u00f8lgende opplysninger: Fra Nordeca insight, oppdatert pr. 31.03.2020 Referanser p\u00e5 solgte eiendommer Samtaler med lokale eiendomsakt\u00f8rer Forutsetninger Verdivurderingen er basert p\u00e5 f\u00f8lgende forutsetninger: \u2022 Ikke kontrollert om det er milj\u00f8farlige stoffer i grunn eller bygninger \u2022 Forurensninger er selgers ansvar \u2022 Ikke kontrollert om det er tinglyste servitutter eller ledningsnett i grunn \u2022 At tomtene er vurderte med alternativ p\u00e5regnelig regulering/utnyttelse og det er dermed sett bort i fra kommuneplanen Side 3 av 15 Verdi- og Leievurdering / Mal nr. 40 Versjon A 15.07.2014 Beliggenhet Beliggenheten er vist p\u00e5 kart fra Nordeca insight nedenfor, hvor eiendommen er markert Tomtenes beliggenhet De vurderte tomter ligger ved Troms\u00f8 lufthavn Langnes ca. tre kilometer fra sentrum av Troms\u00f8. Lufthavnen har if\u00f8lge Avinor ca. 2 millioner passasjer og er med det Norges femte st\u00f8rste lufthavn. Mot \u00f8st ligger n\u00e6ringsomr\u00e5der rundt Jekta. Der finnes ogs\u00e5 et senter, Jekta storsenter. Lufthavnen ble etablert i 1964 og har v\u00e6rt igjennom flere utbygginger. Rullebanen er 2 400 meter og dagens terminalbygg er oppf\u00f8rt i 1998. Det er under arbeid utvidelse av terminalen, og det foreligger ogs\u00e5 langsiktige planer om forlengelse av rullebanen mot syd. Tomtene som skal vurderes ligger vest for rullebanen og best\u00e5r i hovedsak av en skogkledt kolle. Langs kollen g\u00e5r Skognesvegen, en offentlig vei til flere boligeiendommer. I fjellet under kollen ligger et anlegg eid og i bruk av Forsvaret og et drivstoffanlegg eid og benyttet av Avinor. Mot nord ligger noen eneboliger langs kollen/Skognesvegen. Mellom den vurderte eiendom og rullebanen ligger en del lufthavnrelaterte funksjoner. Det er ogs\u00e5 en frittliggende tomt litt lengre syd mot Flyplassvegen og Kval\u00f8yvegen som skal vurderes. Vest for det vurderte omr\u00e5det ligger Kval\u00f8yvegen, Fylkesvei 862. Side 4 av 15 Verdi- og Leievurdering / Mal nr. 40 Versjon A 15.07.2014 Antall ansatte p\u00e5 lufthavnen er if\u00f8lge et foredrag holdt av lufthavnsjef Ivar Schr\u00f8en p\u00e5 Tigerseminaret i 2018 ca. 800. Planstatus Kommuneplan Planomr\u00e5de : Troms\u00f8 Tidsperiode : 2017-2026 Vedtaksdato : vedtatt 29.03.17 Form\u00e5l for vurdert eiendom : Fremtidig lufthavn, og lufthavn (mindre tomt mot syd) Nedenfor er vist utsnitt av kommuneplankartet: Reguleringsplan F\u00f8lgende reguleringsstatus er opplyst for eiendommene: I reguleringsplan 0528 vedtatt 26.02.92 med senere endringer, er arealene regulert som f\u00f8lger (fra nord til s\u00f8r p\u00e5 kartet p\u00e5 neste side): - Del av gnr/bnr 116/1 er regulert dels til friomr\u00e5de og dels spesialomr\u00e5de i form av omr\u00e5de for Forsvaret - Gnr/bnr 116/311 er regulert til spesialomr\u00e5de i form av omr\u00e5de for Forsvaret - Gnr/bnr 116/25 er regulert dels til friomr\u00e5de og dels til spesialomr\u00e5de i form av omr\u00e5de for Forsvaret Side 5 av 15 Verdi- og Leievurdering / Mal nr. 40 Versjon A 15.07.2014 - Teig av gnr/bnr 116/1 er regulert dels til friomr\u00e5de og dels til spesialomr\u00e5de i form av omr\u00e5de for Forsvaret - Teig av gnr/bnr 116/35 er regulert til friomr\u00e5de - Separat del av gnr/bnr 116/1 mot syd er regulert til kloakkrenseanlegg Kommuneplanen gjelder foran reguleringsplanen, jf. kommuneplanens bestemmelser punkt 1.3. I arealdelen er arealene innenfor r\u00f8d st\u00f8ysone, med de konsekvenser det har. I verdivurderingen skal det ses bort fra at arealene er avsatt til n\u00e5v\u00e6rende og fremtidig lufthavn i kommuneplanen og vurdere tomten basert p\u00e5 p\u00e5regnelig alternativ bruk. Nedenfor er vist utsnitt av reguleringskartet, hvor den vurderte eiendom er markert: Som kartet over viser, er deler av de vurderte tomter regulert til friomr\u00e5de (gr\u00f8nn farge) og deler regulert til forsvarsform\u00e5l (r\u00f8d farge). Friomr\u00e5dene er arealberegnet p\u00e5 reguleringskart som f\u00f8lger: Gnr Bnr Areal Gr\u00f8ntareal % av total Kommentar 116 1 23 755 12 900 54,30 Del av gnr/bnr 116 311 4 470 0 0,00 Hele gnr/bnr 116 25 8 566 4 180 48,80 Hele gnr/bnr 116 1 2 948 2 100 71,23 Teig 116 35 611 611 100,00 Teig 116 1 2 450 0 Del av gnr/bnr Sum 42 800 19 791 46,24 Det samlede areal regulert til friomr\u00e5de utgj\u00f8r ca. 19,8 daa av totalt 42,8 daa, dvs. ca. 46 % av arealet. \u00d8vrig areal er i hovedsak regulert til forsvarsform\u00e5l. Side 6 av 15 Verdi- og Leievurdering / Mal nr. 40 Versjon A 15.07.2014 Hele den vurderte tomt er i kommuneplanen avsatt til enten luftfartsform\u00e5l eller fremtidig luftfartsform\u00e5l. Dette kan tyde p\u00e5 at ogs\u00e5 omr\u00e5der som tidligere var regulert til friomr\u00e5der kan tenkes omregulert til bebyggbart form\u00e5l. Det vil i s\u00e5 fall m\u00e5tte gj\u00f8res en vurdering av om det vil v\u00e6re lettere \u00e5 omregulere friomr\u00e5der til samfunnsnyttig form\u00e5l som lufthavn, enn om en privat akt\u00f8r fors\u00f8ker \u00e5 omregulere fra friomr\u00e5de til n\u00e6ringsform\u00e5l. Basert p\u00e5 erfaring med denne type saker kan det virke som om tungtveiende samfunnsnyttige form\u00e5l gis spesielle fordeler ved regulering. Et eksempel som kan nevnes er politiets beredskapssenter utenfor Oslo hvor et st\u00f8rre LNF omr\u00e5de ble omregulert til n\u00f8dvendig form\u00e5l. Dette omr\u00e5det ville neppe blitt tillatt omregulert fra LNF omr\u00e5de til n\u00e6ringspark eller boligutviklingsomr\u00e5de basert p\u00e5 innspill fra en privat akt\u00f8r. Et annet eksempel kan v\u00e6re flytting av Bod\u00f8 lufthavn fra dagens beliggenhet og ut p\u00e5 en utfylling i sj\u00f8en. Det finnes ogs\u00e5 andre eksempler som etablering av sykehus og skytefelt, hvor offentlige og samfunnsnyttige form\u00e5l gis det som kan vurderes som s\u00e6rlig fordeler. Planer om utvidelse av lufthavnen iht. kommuneplanen skal i denne vurderingen sees bort i fra. Vurderingen vil da v\u00e6re om en privat akt\u00f8r ville f\u00e5tt mulighet til \u00e5 omregulere den vurderte eiendom fra tidligere reguleringsform\u00e5l som dels var Forsvarsform\u00e5l, kloakkrenseanlegg og friomr\u00e5de. P\u00e5 den andre siden av lufthavnen har kommunen nylig kj\u00f8pt en st\u00f8rre tomt som var planlagt utviklet med en IKEA butikk. Da form\u00e5let falt bort benyttet kommunen sin forkj\u00f8psrett til tomten og det vil da \u00e5pnes for utvikling av en st\u00f8rre tomt like ved til n\u00e6ringsform\u00e5l. Det vil dermed v\u00e6re et st\u00f8rre tomteomr\u00e5de med mulighet for \u00e5 dekke noe av behovet for n\u00e6ringstomter i omr\u00e5det. Den nordre del av den vurderte tomt ligger i dag dels inntil flere eneboliger langs Skognesvegen som er kj\u00f8pt opp av Avinor, og en frittliggende enebolig mot nord. Om den vurderte tomt ikke skulle utvikles til lufthavnform\u00e5l, antas kj\u00f8p av eneboligene v\u00e6re en forutsetning for utvikling av det vurderte omr\u00e5de til for eksempel n\u00e6ringsform\u00e5l. Den del av tomten som i dag er regulert til forsvarsform\u00e5l vurderes som selvstendig utviklingseiendom v\u00e6re for lang og smal for hensiktsmessig utvikling, og vurderes derfor neppe tillatt omregulert og utviklet med dagens boligbebyggelse langs Skognesvegen v\u00e6rende. Basert p\u00e5 prisreferanser og erfaringstall for n\u00e6ringstomter i omr\u00e5de, vurderes kj\u00f8p av flere eneboliger for en helhetlig utvikling av n\u00e6ringsform\u00e5l i omr\u00e5det ikke v\u00e6re regningssvarende. Verdien av eneboligene alene vurderes v\u00e6re h\u00f8yere enn prisen for n\u00e6ringstomter. Da er ikke rivekostnader for boligene, omreguleringskostnader eller opparbeidelse kostnader hensyntatt. B\u00e5de reguleringskostnader med uvisst utfall samt betydelige opparbeidelse kostnader m\u00e5tte i s\u00e5 fall hensyntas. At Forsvaret og Avinor i tillegg har anlegg under bakken som skal forutsettes benyttet ogs\u00e5 i fremtiden, vurderes gi en risiko som langt overstiger hva en privat akt\u00f8r ville v\u00e6re villig til \u00e5 p\u00e5ta seg. Vi har basert p\u00e5 ovennevnte valgt \u00e5 legge til grunn at tomten (e) p\u00e5 og nord for Avinors anlegg neppe ville v\u00e6rt tillatt omregulert til n\u00e6ringsform\u00e5l om dagens kommuneplan skal sees bort i fra og dagens boliger, Forsvarets og Avinors anlegg blir v\u00e6rende. For disse tomtene, mot nord, har vi derfor valgt \u00e5 legge til grunn reguleringsform\u00e5l friomr\u00e5de. For tomtene syd for Avinors anlegg er n\u00e6ringsform\u00e5l lagt til grunn. Det vurderes dermed at en del av tomtearealet som i dag er regulert til friomr\u00e5de, som ligger mot syd, kan omreguleres til n\u00e6ringsform\u00e5l. Side 7 av 15 Verdi- og Leievurdering / Mal nr. 40 Versjon A 15.07.2014 Tomten Areal iht. oppdragsgiver, m2 : Gnr Bnr Areal Hele/deler 116 1 23 755 Del av 116 311 4 470 Hele 116 25 8 566 Hele 116 1 2 948 Teig av 116 35 611 Teig av 116 1 2 450 Del av Sum 42 800 Vei, vann og avl\u00f8p : Antatt offentlig da b\u00e5de Avinor og Forsvaret har anlegg p\u00e5/under eiendommene Kommentar : Tomtene best\u00e5r av en langstrakt, lav og best\u00e5r i hovedsak av en skogkledt \u00e5skam som vises p\u00e5 flyfoto p\u00e5 forsiden av rapporten. Det skal ogs\u00e5 vurderes en frittliggende tomt regulert til kloakkrenseanlegg. Tomtene som skal vurderes er vist p\u00e5 kartet med lilla farge p\u00e5 oversendt av oppdragsgiver: Heftelser p\u00e5 tomten som skal videref\u00f8res Det skal legges til grunn at Forsvarets rett til anlegg p\u00e5 116/1 og eventuelt 116/25 er vederlagsfri. Kommunen kjenner ikke til at Forsvaret har planer om \u00e5 avslutte bruken. Side 8 av 15 Verdi- og Leievurdering / Mal nr. 40 Versjon A 15.07.2014 Avinor AS har rett til vederlagsfritt \u00e5 videref\u00f8re Forsvarets tidligere bruk av drivstoffanlegg p\u00e5 gnr/bnr 116/25. Det skal legges til grunn at bruken skal fortsette. Gnr/bnr 116/33 har en tinglyst atkomstrett fra den kommunale vegen, over kommunens eiendom gnr/bnr 116/1. Rettighetshaver plikter \u00e5 flytte atkomsten uten omkostninger for kommunen dersom kommunen \u00f8nsker atkomsten endret som f\u00f8lge av reguleringsendring, etablering av fellesatkomst for flere eiendommer eller lignende. Det skal legges til grunn at boligeiendommer ved Skognesvegen, nevnte anlegg og gnr/bnr 116/49 har etablert atkomstrett. Tomtens potensiale Basert p\u00e5 p\u00e5regnelig ny reguleringsplan kan tomten bebygges med f\u00f8lgende gulvareal, m2 BTA eller BRA: Utnyttelsesgrad : TU = 70- 100 % Kommentar : De vurderte tomter skal vurderes med p\u00e5regnelig alternativ bruk. Erfaringsmessig vil tomter i n\u00e6ringsomr\u00e5der ha en utnyttelse p\u00e5 mellom 70- 100 %. Det er usikkert hva utnyttelsen blir, men erfaringsmessig vil denne type tomter i omr\u00e5der preget av plasskrevende varehandel, logistikk og annen bruk som krever en del utearealer prismessig ikke p\u00e5virkes s\u00e6rlig av utnyttelse, da bruk av utearealer er del av virksomheten. Vi har derfor valgt \u00e5 beregne tomtenes verdi p\u00e5 pris per kvm. Det vurderes ikke som p\u00e5regnelig med oppf\u00f8ring av kontorbygg p\u00e5 tomtene ved alternativ bruk. Tomtens verdi Verdifastsettelse av tomter avhenger av bruksform\u00e5l, beliggenhet, utbyggingspotensiale og forventet avkastning, vurdert som ubebygget tomt. Tomtebelastning er differansen mellom markedsverdi av fullt utbygd eiendom og totale byggekostnader inkl. fortjeneste, men ekskl. kostnader til opparbeidelse av tomt, fordelt pr. m2 (BTA) bebygd gulvareal, ekskl. kjeller. I eiendommer hvor kjellerarealet utgj\u00f8r en vesentlig verdi, skal dette fastsettes s\u00e6rskilt. I mer perifere omr\u00e5der med st\u00f8rre tomtetilgjengelighet regnes tomteverdier oftest som verdi pr. m2 netto tomt og ikke tomtebelastning. Ved vurdering av tomteverdi vurderes ogs\u00e5 verdi pr. m2 netto tomt, sett i relasjon til omsatte, sammenlignbare tomter. I beregning av tomteverdi inng\u00e5r b\u00e5de fortjeneste til grunneier for uregulert r\u00e5tomt og verdiskapning i forbindelse med utvikling slik at tomten blir salgbar. Fortjenesten deles ofte mellom grunneier og tomteutvikler/utbygger i forholdet 50/50, og utvikler f\u00e5r betalt for den risiko som tas i forbindelse med f.eks. en omregulering. Dette endrer seg i utviklingsprosjekter med mer usentral beliggenhet og stor risiko, hvor grunneierandelen kan synke ned mot 10 % - 20 %. Ved prosjekter med liten risiko er tomteeiers andel av tomteverdien st\u00f8rre. Side 9 av 15 Verdi- og Leievurdering / Mal nr. 40 Versjon A 15.07.2014 Utbyggere regner vanligvis med at tomtens verdi utgj\u00f8r 10 % - 15 % av et ferdig prosjekts totalverdi. I pressomr\u00e5der kan dette v\u00e6re h\u00f8yere. For denne eiendommen og den beliggenheten den har, har vi valgt \u00e5 vurdere tomtens eller potensialets verdi basert p\u00e5 verdi pr. m2 netto tomt og ikke basert p\u00e5 tomtebelastning. Det ligger enkelte boliger innenfor det vurderte omr\u00e5de, men det antas som lite p\u00e5regnelig med videre boligutvikling p\u00e5 de vurderte tomtene om ny bruk skal vurderes. Omr\u00e5det preges av n\u00e6ringsvirksomhet og ligger innenfor st\u00f8ysonene til eksisterende flyplass. N\u00e6ring er derfor lagt til grunn som p\u00e5regnelig alternativ bruk for deler av tomtene. De delene av omr\u00e5det som ikke vurderes \u00e5 kunne utnyttes til bebyggbart form\u00e5l vurderes som friomr\u00e5de som i dag. Verdi av friomr\u00e5der: Verdien av friomr\u00e5der varierer betydelig, men i hovedsak i spennet fra kr 1- 4 per kvm tomt. Dette er et prisniv\u00e5 som ligger omtrent som for landbruksarealer eller skog hvor gjerne avkastningen p\u00e5 jordbruk eller skogsdrift legger f\u00f8ringer for verdien. Ogs\u00e5 muligheter for jakt kan p\u00e5virke verdien av denne type eiendommer. Det kan ogs\u00e5 forekomme salg av friomr\u00e5der hvor prisen har ligget betydelig h\u00f8yere, men dette er i hovedsak etter v\u00e5r erfaring tomter som er ervervet av private og av s\u00e6rskilte \u00e5rsaker, eller tomter som har preg av parkmessig karakter og ligger n\u00e6r bysentra. Vi vurderer ikke friomr\u00e5der i det vurderte omr\u00e5de til \u00e5 ha parkmessig karakter og har derfor vurdert tomtene til \u00e5 ligge innenfor erfaringsspennet p\u00e5 prisniv\u00e5er, justert opp til kr 5 per kvm da de fleste av v\u00e5re erfaringstall er noen f\u00e5 \u00e5r gamle. De fleste erfaringstall er fra Forsvarets avhending av store LNF- og friomr\u00e5der landet rundt, men ogs\u00e5 basert p\u00e5 egne erfaringstall fra samtaler med kommuner og tidligere Direktoratet for naturforvaltning, n\u00e5v\u00e6rende Milj\u00f8direktoratet. Vi har i denne vurderingen lagt til grunn en verdi av friomr\u00e5dene p\u00e5 kr 5 per kvm. Verdi av veiarealer Verdi av veiarealer er basert p\u00e5 erfaring i hovedsak kr 0. I de fleste tilfellene vi er kjent med betales det ikke for veiarealer og det er stort sett kommuner som vederlagsfritt overtar eiendomsrett og drift av veiarealer etter utvikling av omr\u00e5der til bolig eller n\u00e6ringsform\u00e5l. Veiene blir da kommunale veier. Skognesvegen er i dag en offentlig vei, men i denne vurderingen skal tomtene vurderes med p\u00e5regnelig bruk. For tomter som omfatter deler av vei og der hvor vei er naturlig ogs\u00e5 med annen bruk, er veiarealene vurdert til kr 0 per kvm. Verdi av n\u00e6ringsarealer Det oppn\u00e5s generelt sett meget gode priser for b\u00e5de bolig og n\u00e6ringstomter i Troms\u00f8 sett i forhold til byer av sammenlignbar st\u00f8rrelse i Norge. Spesielt boligtomter ligger i \u00f8vre prissjikt ogs\u00e5 p\u00e5 landsbasis. \u00c5rsaken kan v\u00e6re flere, men knapphet p\u00e5 tomter p\u00e5 grunn av at byen ligger p\u00e5 en \u00f8y vurderes v\u00e6re en av hoved\u00e5rsakene. P\u00e5 de neste sidene er det vist en del referanser p\u00e5 tomteomsetninger de senere \u00e5rene, hvorav flere av referansene er fra n\u00e6romr\u00e5de til de vurderte tomter. En av referansene er en tomt som ligger ute for salg n\u00e5. Generelt sett ligger n\u00e6ringstomter, prisjustert fra salgstidspunkt, rundt kr 2 000 per kvm. Dette er et prisniv\u00e5 som lokale meglere ogs\u00e5 Side 10 av 15 Verdi- og Leievurdering / Mal nr. 40 Versjon A 15.07.2014 kan bekrefte er markedspris for n\u00e6ringstomter i omr\u00e5det i dag. Opparbeidelse av n\u00e6ringstomter krever vanligvis endel investeringer i infrastruktur og ikke minst god veiadkomst. Det vurderte omr\u00e5de vil ved utvikling til n\u00e6ringsform\u00e5l ogs\u00e5 m\u00e5tte omreguleres. Dette vil medf\u00f8re b\u00e5de kostnader, tid og usikkerhet. Som eksempel p\u00e5 kostnader forbundet med omregulering og utvikling kan nevnes IKEAs tilbakekj\u00f8psklausul for Troms\u00f8 kommune om IKEA valgte \u00e5 ikke utvikle eiendommen de kj\u00f8pte p\u00e5 Langnes. Omfanget av utvikling og regulering ble satt til ca. fem MNOK, dvs. ca. kr 100 per kvm. 14.02.2020 kunne NRK melde at Troms\u00f8 kommune kj\u00f8pte tilbake tomten fra IKEA etter av behovet for etablering falt bort. Tomten har et areal p\u00e5 ca. 53,4 daa og ble i 2015 opprinnelig kj\u00f8pt av IKEA fra Troms\u00f8 kommune for ca. 51,4 MNOK., dvs. ca. kr 960 per kvm tomt. Justert med en prisstigning p\u00e5 5 % \u00e5rlig gir dette en pris per kvm p\u00e5 ca. kr 1 170 i 2020. https://www.itromso.no/nyheter/2019/02/26/%E2%80%93-Stor-sannsynlighet-for-at-vi-kj%C3%B8per-tilbake-tomta- 18546592.ece https://www.nrk.no/tromsogfinnmark/kjoper-tilbake-ikea-tomta-1.14859881 OPAK har ogs\u00e5 hatt samtaler med meglere for innspill til tomtepriser. De kan opplyse at prisene for n\u00e6ringstomter i Troms\u00f8omr\u00e5det generelt sett ligger fra kr 2 000 og opp mot kr 2 400 per kvm tomt. Prisene er for regulerte og delvis opparbeidede tomter. Det er god ettersp\u00f8rsel i markedet, og det er sjelden tomtene blir liggende usolgt. Som vanlig er vil de fleste akt\u00f8rer unng\u00e5 \u00e5 kj\u00f8pe tomter som er omfattet av st\u00f8rre grad av usikkerhet. Usikkerheten kan for eksempel v\u00e6re forbundet med regulering, adkomst, grunnforhold eller tomtest\u00f8rrelse. Som eksempel kan nevnes en n\u00e6ringstomt som ligger ute for salg i dag hvor interessen if\u00f8lge megler har v\u00e6rt stor, men avventende, da en mindre del av tomten ville bli ekspropriert til vei. Hvor stor denne tomtedelen til slutt ble var noe usikkert, og megler kunne opplyse om at han antok tomten ble omsatt ganske raskt etter at omfanget av arealet som skulle bli ekspropriert ble avklart. Tomter som ikke er opparbeidet eller har en regulering hvor tomten lar seg bebygge er vanskeligere \u00e5 selge, og oppn\u00e5r gjerne lavere priser. Vi har for tomter som er p\u00e5regnelig \u00e5 omregulere og utvikle til n\u00e6ringsform\u00e5l lagt til grunn en pris p\u00e5 kr 2 200 per kvm om tomtene hadde v\u00e6rt helt eller delvis opparbeidet og ferdig regulert. Tomter som vurderes kunne bli utnyttet til n\u00e6ringsform\u00e5l er i dag ikke ferdig regulerte eller opparbeidet, men det vurderes ikke kreve betydelig opparbeidelse. Regulering og opparbeidelse antas utgj\u00f8re en kostnad p\u00e5 til sammen +/- kr 300- 400 per kvm for disse tomtene. Det vil ogs\u00e5 v\u00e6re forbundet med risiko om tomtene lar seg omregulere samt at selve reguleringen vil ta tid, gjerne 2- 4 \u00e5r. Dette p\u00e5virker ogs\u00e5 prisen for tomtene. Basert p\u00e5 en tomtepris for ferdig regulerte og opparbeidede n\u00e6ringstomter i omr\u00e5det p\u00e5 kr 2 200 per kvm fratrukket regulerings- og opparbeidelse kostnader p\u00e5 kr 400 samt risiko, vurderes prisen for disse tomtene skj\u00f8nnsmessig til kr 1 500 per kvm slik de fremst\u00e5r i dag. Vi har videre vurdert hver enkelt tomt for seg og med beskrivelse av p\u00e5regnelig bruk av tomtene. Side 11 av 15 Verdi- og Leievurdering / Mal nr. 40 Versjon A 15.07.2014 Verdi av de enkelte tomter Del av gnr/bnr 116/1 Denne tomten ligger mot nord og lengst i fra terminalbygget. Tomten er del av en skogkledt \u00e5s og er regulert dels til friomr\u00e5de og dels til omr\u00e5de for Forsvaret. Tomten ligger langs flere frittliggende boliger i Skognesvegen. Ca. 50 % av tomtens areal utgj\u00f8res av den skogkledte \u00e5skammen. Ogs\u00e5 deler av Skognesvegen mot nord er en del av dette arealet. Vi vurderer det som p\u00e5regnelig at den del av tomten som i dag er regulert til friomr\u00e5de ogs\u00e5 vil v\u00e6re dette ved alternativ bruk tenkt dagens kommuneplan hvor tomten er regulert til fremtidig lufthavn bort. Under den sydlige del av tomten ligger det et anlegg for Forsvaret. Dette anlegges skal fortsatt benyttes og det vurderes derfor som lite sannsynlig med utvikling ogs\u00e5 av denne del av tomten. Fratrukket b\u00e5de den del av tomten som inneholder anlegg for Forsvaret samt den del som er regulert til friomr\u00e5de gjenst\u00e5r kun en smal stripe p\u00e5 baksiden av boligtomtene samt en noe st\u00f8rre del mot nord. Samlet sett vurderes det som lite sannsynlig at tomten ved alternativ bruk og med tilgrensende boliger og Forsvarets anlegg beholdt, ville v\u00e6rt tillatt omregulert til bolig eller n\u00e6ringsform\u00e5l. Vi har derfor valgt \u00e5 legge til grunn en tomtepris som friomr\u00e5de for denne tomten- kr 5 per kvm. Gnr/bnr 116/311 I de fleste tilfellene vi er kjent med betales det ikke for veiarealer som m\u00e5 opprettholdes. Det er erfaringsmessig stort sett kommuner som vederlagsfritt overtar eiendomsrett og drift av veiarealer etter utvikling av omr\u00e5der til bolig eller n\u00e6ringsform\u00e5l. Det vurderte g\u00e5rds- og bruksnummer er en offentlig vei, forutsettes opprettholdt og vurderes derfor ikke ha verdi. Om dagens boligbebyggelse langs Skognesvegen rives og omr\u00e5det utvikles som helhet, kan ogs\u00e5 veien kunne ha en verdi som del av et utviklingsomr\u00e5de, men dette vurderes som lite p\u00e5regnelig og er dermed sett bort ifra. Tomten er en offentlig vei og er vurdert til kr 0 per kvm. Gnr/bnr 116/25 Denne eiendommen er i dag dels regulert til friomr\u00e5de med ca. 50 %, resten til omr\u00e5de for Forsvaret. Under bakken p\u00e5 deler av tomten ligger Avinors drivstoffanlegg. Drivstoffanlegget ligger syd p\u00e5 eiendommen, og mot nord grenser tomten mot Forsvarets anlegg. Tenkt dagens kommuneplan hvor tomten er regulert til fremtidig lufthavn bort, vurderes p\u00e5regnelig utnyttelse \u00e5 v\u00e6re begrenset av b\u00e5de Avinors drivstoffanlegg og Forsvarets anlegg p\u00e5 nabotomten, som begge skal forutsettes videref\u00f8rt. Eventuell utnyttelse av eiendommen forutsetter opparbeidelse av tomten med sprengning. Dette vurderes som lite p\u00e5regnelig med utvikling av eiendommen med dagens forannevnte anlegg videref\u00f8rt, og verdimessig vurderes tomten ligge ned mot verdien av LNF omr\u00e5der. Fratrukket b\u00e5de den del av tomten som inneholder anlegg for Avinor samt den del som er regulert til friomr\u00e5de gjenst\u00e5r kun en smal stripe mot nord som ligger opp mot Forsvarets anlegg. Samlet sett vurderes det som lite sannsynlig at tomten ved alternativ bruk og med tilgrensende Avinors fuelanlegg beholdt ville v\u00e6rt tillatt omregulert til bolig- eller n\u00e6ringsform\u00e5l. Vi har derfor valgt \u00e5 legge til grunn en tomtepris som friomr\u00e5de for denne tomten - kr 5 per kvm. Side 12 av 15 Verdi- og Leievurdering / Mal nr. 40 Versjon A 15.07.2014 Gnr/bnr 116/1 (Teig av) Denne eiendommen er i dag dels regulert til friomr\u00e5de med ca. 70 %. Tenkt dagens kommuneplan hvor tomten er avsatt til fremtidig lufthavn bort, vurderes p\u00e5regnelig utnyttelse \u00e5 v\u00e6re noe begrenset av Avinors drivstoffanlegg p\u00e5 nabotomten som skal forutsettes videref\u00f8rt, men med mulighet for utvikling. Eventuell utnyttelse av eiendommen forutsetter omregulering og opparbeidelse av tomten. Verdimessig vurderes tomten ligge som verdien av tilsvarende n\u00e6ringstomter i omr\u00e5det. Et mulig bruksomr\u00e5de kan v\u00e6re utvidelse av parkeringsarealene for lufthavnen, eventuelt med et mindre n\u00e6ringsbygg mot \u00f8st. Det ligger noen begrensinger i bruken av eiendommen da den ligger i lufthavnens st\u00f8ysone samt innenfor byggegrense for fylkesveien. Tomten vurderes likevel v\u00e6re mulig \u00e5 omregulere til bebyggbart form\u00e5l ved alternativ bruk. Basert p\u00e5 en skj\u00f8nnsmessig vurdering har vi valgt \u00e5 legge til grunn en verdi av eiendommen som n\u00e6ringstomt p\u00e5 kr 1 500 per kvm tomt. Gnr/bnr 116/35 (del av) Denne eiendommen er i dag dels regulert til friomr\u00e5de med 100 %. Tenkt dagens kommuneplan hvor tomten er avsatt til fremtidig lufthavn bort, vurderes det som p\u00e5regnelig med utnyttelse av eiendommen til n\u00e6ringsform\u00e5l. Eventuell utnyttelse av eiendommen forutsetter omregulering og opparbeidelse av tomten. Verdimessig vurderes tomten ligge som verdien av tilsvarende n\u00e6ringstomter i omr\u00e5det. Et mulig bruksomr\u00e5de kan v\u00e6re utvidelse av parkeringsarealene for lufthavnen. Det ligger noen begrensinger i bruken av eiendommen da den ligger i st\u00f8ysone for lufthavnen samt innenfor byggegrense for fylkesveien. Tomten vurderes likevel v\u00e6re mulig \u00e5 omregulere til bebyggbart form\u00e5l ved alternativ bruk. Tomten er forholdsvis liten og vurderes mest sannsynlig utviklet sammen med nabotomt. Basert p\u00e5 en skj\u00f8nnsmessig vurdering har vi valgt \u00e5 legge til grunn en verdi av eiendommen som n\u00e6ringstomt p\u00e5 kr 1 500 per kvm tomt. Separat del av gnr/bnr 116/1 mot syd Tenkt dagens kommuneplan hvor tomten er avsatt til fremtidig lufthavn bort, vurderes det som p\u00e5regnelig med utnyttelse av eiendommen til n\u00e6ringsform\u00e5l. Tomten er i dag regulert til kloakkrenseanlegg. Eventuell utnyttelse av eiendommen forutsetter omregulering og opparbeidelse av tomten. Verdimessig vurderes tomten ligge som verdien av tilsvarende n\u00e6ringstomter i omr\u00e5det. Et mulig bruksomr\u00e5de kan v\u00e6re utvidelse av parkeringsarealene for lufthavnen. Det ligger noen begrensinger i bruken av eiendommen da den ligger i st\u00f8ysone for lufthavnen. Tomten er beliggende inntil Avinors parkeringsplass og har ikke veirett. Ved eventuell utvikling av denne tomten m\u00e5 det etableres tinglyst veirett, skaffes lovlig adkomst enten over Avinor eller kommunens eiendom. Om adkomst m\u00e5 etableres over kommunens eiendom eller det tillates adkomst over Avinors eiendom er usikkert. Om kommunen selv ikke opparbeider adkomst over sin eiendom iht. dagens regulering og gir tillatelse til tilkobling, m\u00e5 dette bekostes av grunneier. Kostnadene og tillatelser er forbundet med usikkerhet. Basert p\u00e5 en skj\u00f8nnsmessig vurdering har vi hensyntatt usikkerhet med adkomst og eventuelt tilh\u00f8rende kostander, valgt \u00e5 legge til grunn en verdi av eiendommen som n\u00e6ringstomt p\u00e5 kr 1 000 per kvm tomt. Side 13 av 15 Verdi- og Leievurdering / Mal nr. 40 Versjon A 15.07.2014 Oppsummering De vurderte tomter er vurdert som hhv. LNF/friomr\u00e5de, vei og n\u00e6ringstomter. Kun de tre tomtene som ligger mot syd er vurdert som mulige n\u00e6ringstomter. Skulle de \u00f8vrige tomtene utvikles til n\u00e6ringsform\u00e5l forutsetter det fjerning av Avinors tankanlegg, Forsvarets anlegg og boligene som ligger inntil de nordlige tomtene. Dette vurderes som lite sannsynlig, og vi har derfor valgt \u00e5 legge til grunn tomtepriser p\u00e5 fra kr 0-5 per kvm for friomr\u00e5der. For tomtene mot syd vil det p\u00e5l\u00f8pe kostnader med omregulering og opparbeidelse til n\u00e6ringsform\u00e5l. Det vil ogs\u00e5 v\u00e6re forbundet med risiko om tomten lar seg omregulere. Priser for ferdig regulerte og opparbeidede n\u00e6ringstomter i omr\u00e5det ligger i spennet kr 2 000 til kr 2 400 per kvm, og vil da ligge h\u00f8yere enn prisen for ikke opparbeidede eller regulerte tomter. Samlet sett vurderes tomtepris for to av tomtene mot syd slik de fremst\u00e5r i dag til kr 1 500 per kvm tenkt kommuneplanens bestemmelser bort. Den mest sydlige tomten har utfordringer med adkomst og mulige kostnader med dette og er derfor vurdert med lavere pris til kr 1 000 per kvm tomt. Referanser F\u00f8lgende referanser er innhentet fra kartsystemet Nordeca insight. Der hvor salgstidspunktet er noe tilbake i tid, er verdien justert med en \u00e5rlig prisvekst p\u00e5 5 %. Den siste referansen i tabellen er en n\u00e6ringstomt som ligger ute for salg per april 2020. Tomten er vurdert \u00e5 ha en betydelig bedre beliggenhet enn de vurderte tomter. Tomten har ogs\u00e5 strandlinje og mulighet for utfylling i sj\u00f8. Gnr Bnr Tomtea rea l Sol gt for Pri s per kvm \u00c5r s ol gt Jus tert ti l 2020 Bol i g/n\u00e6ri ng 117 437/438 27 407 61 800 000 2 255 2 015 2878 B 118 94 4 208 7 000 000 1 663 2 015 2122 N 118 1667 1 801 3 000 000 1 666 2015 2122 N 116 380 51 394 51 394 700 1 000 2015 1276 N 119 158/4363 16 040 45 000 000 2 805 2016 3580 B (del s utfl .) 124 133 26 809 27 841 138 1 038 2019 1 090 116 20 og 17 1 767 5 500 000 3 113 2019 3 268 B, bebygd Tomt ti l s a l gs per a pri l 2020 123 21 4 800 15 000 000 3 125 Ti l s a l gs m utf. Salgsverdi Salgsverdi er den pris man kan p\u00e5regne at flere uavhengige interessenter til eiendommen vil v\u00e6re villig til \u00e5 betale for den p\u00e5 dato for vurderingen. En enkel interessent kan av spesielle \u00e5rsaker v\u00e6re villig til \u00e5 betale en spesielt h\u00f8y pris for \u00e5 sikre seg eiendommen. Dette er ikke salgsverdi. Ved vurderingen er det tatt hensyn til eiendommens beliggenhet og tomtens attraktivitet. Eiendommens salgsverdi og med p\u00e5regnelig regulering og ledig for kj\u00f8per, er vurdert til: Side 14 av 15 Verdi- og Leievurdering / Mal nr. 40 Versjon A 15.07.2014 Gnr Bnr Areal Pris per kvm Sum Hele/deler 116 1 23 755 5 118 775 Del av 116 311 4 470 0 0 Hele 116 25 8 566 5 42 830 Hele 116 1 2 948 1 500 4 422 000 Teig av 116 35 611 1 500 916 500 Teig av 116 1 2 450 1 000 2 450 000 Del av Sum 42 800 7 950 105 SALGSVERDI KR 8 000 000 Salgsverdi tomt, kr Tomteareal, m2 Verdi, kr/m2 tomt 8 000 000 42 800 187 Oslo, 17.04.2020 For OPAK \u00d8ystein Dieseth Avdelingsleder/takstmann \u2610 Egenkontroll \u2610 Sidemannskontroll \u2610 Overordnet kontroll 06.04.2020 \u00d8D 14.04.2020 TRJ Dato Initialer Distribuert til: AVINOR AS v/ Sigmund Skard Side 15 av 15 Verdi- og Leievurdering / Mal nr. 40 Versjon A 15.07.2014 "
}