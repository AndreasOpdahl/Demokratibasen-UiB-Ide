{
  "dokument_id": "b5203ab6-612c-5fbe-97dd-74f13a13bd04",
  "doc_type": "case_presentation",
  "kommune": 5501,
  "tittel": "Analyse av medarbeiderunders\u00f8kelsen 2024",
  "url": "https://innsyn.tromso.kommune.no/application/getMoteDokument?dokid=2002032478",
  "tekst": "Arkivsaksnr. 25/05842-1 Saksbehandler Daniel Brox Saksgang M\u00f8tedato Arbeidsmilj\u00f8utvalget 09.04.2025 Administrasjonsutvalget 09.04.2025 Analyse av medarbeiderunders\u00f8kelsen 2024 Kommunedirekt\u00f8rens innstilling til vedtak: Utvalget tar analyse av medarbeiderunders\u00f8kelsen 2024 til orientering Stig Tore Johnsen Mari Enoksen Hult Kommunedirekt\u00f8r Direkt\u00f8r stab for organisasjon 1 Hva saken gjelder Presentasjon av analysen av medarbeiderunders\u00f8kelsen p\u00e5 overordnet niv\u00e5 Saksutredning Troms\u00f8 kommune bruker KS programmet 10-faktor til medarbeiderunders\u00f8kelser annethvert \u00e5r. 10- faktor er et forskningsbasert verkt\u00f8y basert p\u00e5 effektiv ledelse og for \u00e5 motivere medarbeidere og hente ut best mulig ytelse. Medarbeiderne svarer p\u00e5 35 p\u00e5stander, som vil si 3-5 p\u00e5stander per faktor. Det er 5 svaralternativer som rangeres fra sv\u00e6rt uenig til sv\u00e6rt enig. P\u00e5standene utgj\u00f8r n\u00f8ye utvalgte m\u00e5leindikatorer i form av godt uttestede \u00absymptomer\u00bb p\u00e5 den aktuelle faktoren. M\u00e5leindikatorene er ikke \u00ab\u00e5rsaker\u00bb, men indikatorer. Vektlegging av hver enkelt m\u00e5leindikator er derfor ikke hensiktsmessig for \u00e5 f\u00e5 innsikt i den enkelte faktor eller for \u00e5 jobbe med utvikling. Derfor rapporteres det ikke p\u00e5 hver enkelt indikator, men bare p\u00e5 faktoren den skal v\u00e6re med p\u00e5 \u00e5 m\u00e5le. F\u00f8lgende tabell lister hver enkelt faktor og en kort beskrivelse: En sv\u00e6rt viktig faktor for \u00e5 lykkes med medarbeiderunders\u00f8kelsen er tidlig og bred medvirkning fra medarbeiderne. Det skal plukkes ut 1-2 faktorer man er forn\u00f8yd med og 1-2 faktorer man \u00f8nsker \u00e5 forbedre. Resultatene skal bidra til en diskusjon i personalgruppen, der tema b\u00f8r blant annet v\u00e6re om man kjenner seg igjen i resultatet, hvilke faktorer man b\u00f8r jobbe videre med og tiltak rundt hver faktor. 10-faktor er ment \u00e5 brukes p\u00e5 lokalt niv\u00e5, men man kan hente noen systematiske indikatorer som man kan ta opp og dr\u00f8fte p\u00e5 overordnet niv\u00e5. Vedlegget i saken viser resultatet for Troms\u00f8 kommune i 2022 og 2024. Det er ogs\u00e5 tatt med resultatet for hver avdeling og stab, og enkelte faktorer som bemerket seg er tatt ut for n\u00e6rmere unders\u00f8kelser. Hovedfunn: Troms\u00f8 kommune hadde en svarprosent p\u00e5 72,3% i 2022, mens bare 64,5% svarte i fjor. Noe av forklaringen kan v\u00e6re at organisasjonen er i en omfattende omstilling, og virksomhetene 2 m\u00e5tte prioritere det som ble oppfattet som det viktigste p\u00e5 det tidspunktet. Andre faktorer som kunne ha p\u00e5virket svarprosenten var en ufullstendig forankringsprosess i organisasjonen samt et plutselig skifte av prosessleder midt i prosessen. Den faktoren som skilte seg tydeligst ut var relevant kompetanseutvikling, der 33,7% av p\u00e5standene ble besvart som \u00abhverken enig eller uenig\u00bb, og 19,6% av p\u00e5standene ble besvart \u00abuenig eller sv\u00e6rt uenig\u00bb. Det kan v\u00e6re en indikator p\u00e5 at medarbeidere ikke har f\u00e5tt den kompetanseutviklingen de mener er n\u00f8dvendig for \u00e5 kunne utf\u00f8re jobben p\u00e5 en god m\u00e5te. Avdeling for bymilj\u00f8 hadde en svarprosent p\u00e5 77,7%. Av faktorer ser vi at mestringsorientert ledelse, relevant kompetanseutvikling og mestringsklima skiller seg ut fra de andre. Avdeling for helse og omsorg hadde en svarprosent 51%, noe som er veldig lavt. Av faktorer ser vi at mestringsorientert ledelse og relevant kompetanseutvikling skiller seg ut fra de andre. Avdeling for oppvekst, utdanning og kultur hadde en svarprosent p\u00e5 74,7%. Av faktorer ser vi at rolleklarhet fikk gode resultater, mens relevant kompetanseutvikling trenger \u00e5 forbedres. Stab for organisasjon hadde en svarprosent p\u00e5 73,1%. Av faktorer ser vi at mestringsorientert ledelse, rolleklarhet, relevant kompetanseutvikling og mestringsklima skiller seg ut. Konklusjon Vi hadde en lavere svarprosent i fjor enn i forrige unders\u00f8kelse. Noe kan forklares med omstilling i organisasjonen, samt skifte i prosessledelsen underveis. I resultatene ser vi noen likhetstrekk, men samtidig enkelte faktorer som skiller seg spesifikt ut p\u00e5 hver avdeling/stab. Det anbefales at man ber HMS utvalgene p\u00e5 hver avdeling se n\u00e6rmere p\u00e5 faktorene, og ettersp\u00f8r tiltak basert p\u00e5 resultatene i unders\u00f8kelsen. Vedtakskompetanse Arbeidsmilj\u00f8utvalget Administrasjonsutvalget Vedlegg PP 10faktor pres 3 "
}