{
  "dokument_id": "f1b1ac57-8d38-58fe-bd80-9ca88ec30158",
  "doc_type": "case_presentation",
  "kommune": 5501,
  "tittel": "\u00c5rsrapport for 2023 fra Troms\u00f8 kommunes klageutvalg - \noversendelse til kommunestyret",
  "url": "https://innsyn.tromso.kommune.no/application/getMoteDokument?dokid=2001681168",
  "tekst": "Arkivsaksnr. 24/06293-1 Saksbehandler Bj\u00f8rn Hagen Saksgang M\u00f8tedato Formannskapet 23.04.2024 Kommunestyret 22.05.2024 \u00c5rsrapport for 2023 fra Troms\u00f8 kommunes klageutvalg - oversendelse til kommunestyret Kommunedirekt\u00f8rens innstilling til vedtak: \u00c5rsrapport for Troms\u00f8 kommunes klageutvalg for 2023 tas til orientering Stig Tore Johnsen Mari Enoksen Hult Kommunedirekt\u00f8r Direkt\u00f8r organisasjon 1 Hva saken gjelder \u00c5rsrapport 2023 for Troms\u00f8 kommunes klageutvalg er godkjent i klageutvalget og sendes videre til orientering i formannskapet og i kommunestyret. Saksutredning Klageutvalget skal legge frem \u00e5rlige meldinger om sin virksomhet for kommunestyret. Det f\u00f8lger av forvaltningsloven \u00a7 28 f\u00f8rste ledd at enkeltvedtak kan p\u00e5klages av en part eller annen med rettslig klageinteresse i saken til det forvaltningsorgan som er n\u00e6rmest overordnet det forvaltningsorgan som har truffet vedtaket. For enkeltvedtak som er truffet av forvaltningsorgan opprettet i medhold av kommuneloven, er klageinstansen kommunestyret, eller etter dennes bestemmelse, formannskapet eller en eller flere s\u00e6rskilte klagenemnder oppnevnt av kommunestyret. Kommunestyret i Troms\u00f8 har oppnevnt klageutvalget til kommunens s\u00e6rskilte klagenemnd. Klageutvalget behandler og avgj\u00f8r klager over enkeltvedtak truffet av kommunalt forvaltningsorgan, og hvor det ikke er anledning \u00e5 p\u00e5klage vedtaket til statlig organ (f.eks. statsforvalteren). Enkeltvedtak fattet av administrasjonen kan derfor p\u00e5klages til kommunens klageutvalg. For enkeltvedtak fattet av kommunestyret er det statsforvalteren som er klageinstans. \u00c5rsmeldingen omfatter tidsrommet fra 1. januar til 31. desember 2023. \u00c5rsmeldingen gir informasjon om Klageutvalgets mandat og oppgaver, Klageutvalgets sammensetning, opplysninger om antall m\u00f8ter og saker, samt en kort redegj\u00f8relse for noen av sakstypene som har v\u00e6rt behandlet. Konklusjon Klageutvalget kan pr\u00f8ve alle sider av p\u00e5klagede enkeltvedtak truffet av den kommunale forvaltningen der statlig organ ikke er klageinstans. Ved \u00e5 klage til Klageutvalget gis det mulighet til \u00e5 f\u00e5 pr\u00f8vet saken p\u00e5 nytt p\u00e5 en enkel, rimelig og hurtig m\u00e5te. Dette styrker rettssikkerheten for innbyggere i Troms\u00f8 kommune. Rapporten gir en god oversikt over aktivitetene til klageutvalget. Vedtakskompetanse Kommunestyret Vedlegg \u00c5rsmelding 2023 - Klageutvalget Troms\u00f8 kommune - endelig versjon 2 "
}