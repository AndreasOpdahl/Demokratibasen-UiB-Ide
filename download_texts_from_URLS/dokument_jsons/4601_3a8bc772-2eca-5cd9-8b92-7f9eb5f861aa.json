{
  "dokument_id": "3a8bc772-2eca-5cd9-8b92-7f9eb5f861aa",
  "doc_type": "case_presentation",
  "kommune": 4601,
  "tittel": "S\u00f8knad om dispensasjon fra lov om motorferdsel i utmark \nog vassdrag, Stoltzekleiven Opp 2024",
  "url": "https://bergen.kommune.no/politikere-utvalg/api/fil/bk360/10672587/Framstilling-Soknad-om-dispensasjon-fra-lov-om-motorferdsel-i-utmark-og-vassdrag-Stoltzekleiven-Opp-2024",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/77662-3 S\u00f8knad om tillatelse til unntak fra lov om motorferdsel i utmark og vassdrag, Stoltzekleiven Opp 2024 Hva saken gjelder: Saken gjelder s\u00f8knad fra Varegg Fleridrett (arrangementet Stoltzekleiven Opp), datert 7. mai 2024 om tillatelse til \u00e5 bruke biler i omr\u00e5der underlagt forbud mot motorferdsel i forbindelse med arrangementet Stoltzekleiven Opp som gjennomf\u00f8res fredag 27., l\u00f8rdag 28. og s\u00f8ndag 29. september 2024. Det s\u00f8kes videre om at tillatelsen gj\u00f8res gjeldende for en ramme p\u00e5 3 \u00e5r, da arrangementet planlegges gjennomf\u00f8rt samme helg hvert \u00e5r. I s\u00f8knaden vises det til behov for bruk av biler i forbindelse med gjennomf\u00f8ring av arrangementet. Det vises til behov for transport i forkant, under og i etterkant av arrangementet. Arrangementet er krevende og medf\u00f8rer mye logistikk. Kj\u00f8rebehovet knytter seg til transport av n\u00f8dvendig utstyr, telt, t\u00f8y til l\u00f8pere og til beredskap i tilfelle syketransport. Det opplyses om at alle kj\u00f8ret\u00f8y som s\u00f8kes benyttet har 4-hjulstrekk og erfarne sj\u00e5f\u00f8rer. Byr\u00e5det ga tillatelse etter forskrift for bruk av motorkj\u00f8ret\u00f8y i utmark i behandling av tilsvarende s\u00f8knad den 16.09.2021 sak 1291/21. Tillatelsen ble gjort gjeldende for 2021, 2022 og 2023. Tillatelsen er n\u00e5 utl\u00f8pt og det er behov for ny vurdering. Endring av detaljert kj\u00f8replan i forhold til arrangement 2021: 1. Kj\u00f8ring via Fl\u00f8yen er n\u00e5 ikke aktuelt. 1 2. Antall turer er redusert fra 119 (2021) til 82 (2024). Arrang\u00f8r har tatt ut 1 t/r som tidligere har omfattet mandag etter arrangementet og har v\u00e6rt knyttet til nedrigging. Bymilj\u00f8etaten har lagt til reservedag. For n\u00e6rmere om reservedag*, se Bymilj\u00f8etatens vurdering. Bymilj\u00f8etatens vurdering og anbefaling: Bymilj\u00f8etaten som fagetat har vurdert s\u00f8knaden og anbefaler at denne innvilges. Lov om motorferdsel i utmark og vassdrag regner veg som ikke er opparbeidet for kj\u00f8ring med vanlig bil som utmark, jfr. lovens \u00a7 2. Strekningen fra Munkebotsvatnet og opp Munkebotsdalen til Sandviksfjellet har etter Bymilj\u00f8etatens oppfatning en standard som tilsier at dette er vei i utmark. Kj\u00f8ring p\u00e5 slik vei m\u00e5 vurderes som all annen motorferdsel i utmark, og nasjonal forskrift for bruk av motorkj\u00f8ret\u00f8yer i utmark og p\u00e5 islagte vassdrag kommer til anvendelse. Bruk av bil i utmark til det form\u00e5l det her er snakk om, m\u00e5 etter Bymilj\u00f8etatens vurdering behandles etter forskriftens \u00a7 6. Etter denne bestemmelsen kan kommunen gi tillatelse til kj\u00f8ring i tilfeller som faller utenfor de forhold som ellers er spesifisert i forskriften \u00abdersom s\u00f8keren p\u00e5viser et s\u00e6rlig behov som ikke knytter seg til turkj\u00f8ring, og som ikke kan dekkes p\u00e5 annen m\u00e5te\u00bb. Etter forskriftens \u00a7 6 kan det gis tillatelser for lengre perioder. For eksempel kan det for kj\u00f8reform\u00e5l som strekker seg over flere \u00e5r, og som det ikke er tvil om berettigelsen av, gis tillatelse for flere \u00e5r av gangen. I rundskriv T \u2013 1/96 Om lov om motorferdsel i utmark og vassdrag av 10. juni 1977 nr. 82 vises det til at tillatelse ikke b\u00f8r gjelde for et lengre tidsrom enn 5 \u00e5r. Videre fremkommer det at det b\u00f8r vurderes \u00e5 fastsette vilk\u00e5r. I \u00a7 7 gis det anledning til \u00e5 sette vilk\u00e5r for tillatelse gitt etter \u00a7. 6. Som grunnlag for Bymilj\u00f8etatens vurdering ligger ogs\u00e5 retningslinjer i Forvaltningsplan for byfjellene kap. 6.4.5 pkt. 4. Munkebotsveien og Fjellveien omfattes ikke av motorferdselloven. Arrang\u00f8r plikter \u00e5 s\u00f8ke om dispensasjon for kj\u00f8ring p\u00e5 disse veiene hos politiet. Bymilj\u00f8etaten vurderer at transportbehovet i forbindelse med arrangementet er reelt. Det er imidlertid viktig at omfanget av bilkj\u00f8ringen begrenses s\u00e5 mye som mulig, og kun omfatter transport av n\u00f8dvendig og tungt utstyr. Kj\u00f8ret\u00f8y som frakter utstyr kan ta med personell, men det skal ikke benyttes kj\u00f8ret\u00f8y kun for frakt av personell. Transport knyttet til beredskap i forbindelse med sykdom/skade er unntatt fra motorferdselsforbudet. *Arrang\u00f8r har i s\u00f8knad tatt bort 1 t/r for nedrigging. Denne turen har tidligere blitt gjennomf\u00f8rt f\u00f8rstkommende mandag etter arrangementet. Planen til arrang\u00f8r er n\u00e5 \u00e5 effektivisere nedrigging, og deres plan var \u00e5 ta kontakt dersom noe utstyr likevel m\u00e5 hentes senere. Da det kreves tillatelse med tilh\u00f8rende omfattende saksbehandling for kj\u00f8ring som ikke vil kunne l\u00f8ses p\u00e5 kort varsel, har Bymilj\u00f8etaten anbefalt \u00e5 legge turen til som reservetur/dag i s\u00f8knad. Det foresl\u00e5s at en reservetur m\u00e5 gjennomf\u00f8res en hverdag og senest innen 1 uke etter arrangementet. Motorferdselloven har bl.a. som form\u00e5l \u00e5 verne om naturmilj\u00f8et og fremme trivsel. Formuleringen fremme \u00abtrivselen\u00bb inneb\u00e6rer, if\u00f8lge rundskriv om lov om motorferdsel og vassdrag av 10. juni 1977 nr. 82, at loven ogs\u00e5 tar sikte p\u00e5 \u00e5 tilgodese rekreasjonsverdier, friluftsliv og naturopplevelser. Loven stiller videre krav til aktsomhet og hensynsfull ferdsel. Dette inneb\u00e6rer bl.a. at ferdsel ikke skal volde un\u00f8dig skade p\u00e5 grunn, vegetasjon og dyreliv, eller v\u00e6re til ulempe for andre. Byfjellene er et sv\u00e6rt viktig natur- og friluftsomr\u00e5de og det er av den grunn viktig \u00e5 ta n\u00f8dvendige hensyn. Bymilj\u00f8etaten ser det som positivt at kj\u00f8ring p\u00e5 strekningen Skansemyren \u2013 Fl\u00f8yen \u2013 \u00c5sebu \u2013 Sandviksfjellet n\u00e5 unng\u00e5s. All kj\u00f8ring skal fra og med 2 2024 foreg\u00e5 via Munkebotn. Videre er antall turer t/r redusert fra 119 (2021) til 82 (2024). For kj\u00f8ring p\u00e5 strekningen Fjellveien\u2013Munkebotn\u2013Munkebotsdalen\u2013Sandviksfjellet m\u00e5 det kj\u00f8res slik at det bl.a. ikke voldes un\u00f8dig skade p\u00e5 vei. Dette gjelder s\u00e6rlig strekningen i Munkebotsdalen som er bratt og krevende. Kj\u00f8ring her krever kj\u00f8ret\u00f8y med 4-hjulstrekk. I forbindelse med kj\u00f8ring p\u00e5 denne strekningen anbefaler Bymilj\u00f8etaten at arrang\u00f8r kontakter Bergen Skog- og Tr\u00e6plantingsselskap i forkant av arrangementet for \u00e5 avklare om veien er kj\u00f8rbar. Skogselskapet tar stilling til om det m\u00e5 utf\u00f8res eventuelle utbedringer. St\u00f8rsteparten av strekningen er turvei og det stilles store krav til aktsomhet og hensynsfull kj\u00f8ring, jf. \u00a7 1 i forskriften om motorkj\u00f8ret\u00f8yer i utmark m.m. Arrang\u00f8r m\u00e5 ellers, som nevnt, s\u00f8ke politiet om dispensasjon for kj\u00f8ring i Munkebotsveien og Fjellveien. Arrang\u00f8r s\u00f8ker om tillatelse for transport i forbindelse med arrangementet i 2024. Det s\u00f8kes videre om tillatelsen med en ramme p\u00e5 tre \u00e5r (2024 \u2013 26), da arrangementet gjennomf\u00f8res til samme helg \u00e5rlig. Bymilj\u00f8etaten vurderer at n\u00f8dvendig kj\u00f8ring i forbindelse med arrangementet Stoltzekleiven Opp kan aksepteres. Det generelle forbudet mot motorferdsel har ikke til hensikt \u00e5 forhindre gjennomf\u00f8ring av arrangementer som dette, dersom motorferdselen begrenses til et minimum. Bymilj\u00f8etaten kan derfor anbefale at det gis tillatelse til kj\u00f8ring for 2024. Videre anbefaler Bymilj\u00f8etaten at det innvilges tilsvarende tillatelse for 2025 og 2026, under den klare forutsetning at det gis tillatelse til arrangementet Stoltzekleiven Opp. Det vises for \u00f8vrig til Bymilj\u00f8etatens fagnotat i sin helhet. \u00d8konomiske konsekvenser: Ingen \u00f8konomiske konsekvenser. Byr\u00e5dens vurdering og anbefaling/konklusjon: Byr\u00e5d for byutvikling slutter seg til Bymilj\u00f8etatens vurdering i fagnotat datert 19. juni 2024. Etter byr\u00e5dens mening er kj\u00f8ring til og fra Sandviksfjellet en n\u00f8dvendig forutsetning for en sikker gjennomf\u00f8ring av arrangementet Stoltzekleiven Opp. Byr\u00e5den er positiv til at strekningen Skansemyren \u2013 Fl\u00f8yen \u2013 \u00c5sebu \u2013 Sandviksfjellet ikke lenger skal benyttes som adkomst, og at all kj\u00f8ring skal skje via Munkebotn. Det er ogs\u00e5 positivt at antallet turer t/r reduseres fra tidligere \u00e5r, og dermed begrenser kj\u00f8ringen til et minimum. Byr\u00e5den anbefaler at det gis tillatelse til kj\u00f8ring for 2024, samt at det gis tilsvarende tillatelse for 2025 og 2026, under den klare forutsetning at det gis tillatelse til arrangementet Stoltzekleiven Opp. Vedtakskompetanse: Byr\u00e5dets fullmakter \u00a7 18 vedtatt av bystyret 16.12.2020 i sak 378/20, jf. Konkretisering av byr\u00e5dets fullmakter som kollegium fastsatt av byr\u00e5det 22.04.2021 sak 1119-21: Byr\u00e5det kan i unntakstilfeller, etter skriftlig s\u00f8knad, gi tillatelse til kj\u00f8ring etter forskrift for bruk av motorkj\u00f8ret\u00f8yer i utmark og p\u00e5 islagte vassdrag, utover forskriftens \u00a7 2 - \u00a7 5, jf. \u00a7 6. Byr\u00e5d for byutvikling innstiller til byr\u00e5det \u00e5 fatte f\u00f8lgende vedtak: 1. Med hjemmel i lov om motorferdsel i utmark og vassdrag, jf. nasjonal forskrift for bruk av motorkj\u00f8ret\u00f8yer i utmark og p\u00e5 islagte vassdrag \u00a7 6 og \u00a7 7 gis det tillatelse for n\u00f8dvendig kj\u00f8ring ifm arrangementet Stoltzekleiven Opp for 2024. Det vises til vedlegg \u00abdetaljer kj\u00f8retillatelser for Stoltzekleiven Opp\u00bb. Kj\u00f8ring gjelder strengt n\u00f8dvendig transport av tungt utstyr, kl\u00e6r til l\u00f8pere, media og skadetransport. Tillatelse forutsetter at det gis tillatelse til selve arrangementet. 3 2. Tillatelsen innvilges p\u00e5 f\u00f8lgende vilk\u00e5r: a. Bergens Skog- og Tr\u00e6plantingsselskap skal kontaktes i god tid f\u00f8r arrangementet gjennomf\u00f8res. b. Eventuelle n\u00f8dvendige utbedringer av vei i forkant av arrangementet eller utbedringer som f\u00f8lge av skader som oppst\u00e5r p\u00e5 vei under kj\u00f8ring m\u00e5 utf\u00f8res av arrang\u00f8r i samr\u00e5d med Bergen Skog- og Tr\u00e6plantingsselskap v/ skogmester. c. Det skal benyttes 4-hjulstrekker for \u00e5 hindre veislitasje p\u00e5 strekningen Fjellveien- Munkebotn-Sandviksfjellet. d. Tillatelse fra politiet m\u00e5 foreligge f\u00f8r eventuell kj\u00f8ring p\u00e5 Munkebotsveien og Fjellveien. e. Alle kj\u00f8ret\u00f8y som benyttes skal medbringe egen kj\u00f8reseddel utstedt av Bymilj\u00f8etaten som skal v\u00e6re lett synlig i kj\u00f8ret\u00f8yets frontrute. f. Ved kontroll skal tillatelse vises uoppfordret til politiet. g. All kj\u00f8ring skal skje hensynsfullt og med aktsomhet. 3. Det innvilges tilsvarende tillatelse for 2025 og 2026, jf pkt 1 f\u00f8rste avsnitt, p\u00e5 samme vilk\u00e5r, jf pkt 1 annet avsnitt, under den klare forutsetning at det gis tillatelse til arrangementet Stoltzekleiven Opp. Dato: 6. august 2024 Christine Kahrs Byr\u00e5d for byutvikling Dokumentet er godkjent elektronisk. Vedlegg: 1. Fagnotat, datert 19.06.2024 2. S\u00f8knad fra Varegg Fleridrett/Stoltzekleiven Opp, datert 07.05.2024 3. Detaljer kj\u00f8retillatelser for Stoltzekleiven Opp 4. Kj\u00f8rerute Fjellveien \u2013 Munkebotn \u2013 Sandviksfjelle 4 "
}