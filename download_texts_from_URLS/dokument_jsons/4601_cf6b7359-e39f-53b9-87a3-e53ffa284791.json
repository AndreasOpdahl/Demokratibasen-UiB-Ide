{
  "dokument_id": "cf6b7359-e39f-53b9-87a3-e53ffa284791",
  "doc_type": "case_attachment",
  "kommune": 4601,
  "tittel": "H\u00f8ringssp\u00f8rsm\u00e5l",
  "url": "https://bergen.kommune.no/politikere-utvalg/api/fil/bk360/11770906/Horingssporsmal",
  "tekst": "Vedlegg 1 Planprogram - H\u00f8yringssp\u00f8rsm\u00e5l Vi \u00f8nsker innspel p\u00e5 om vassregionen er godt organisert i dag eller om nokon har forslag til endringar. Vi \u00f8nskjer s\u00e6rleg svar p\u00e5 f\u00f8lgjande sp\u00f8rsm\u00e5l ved h\u00f8yring av planprogrammet: 1. Er det tydeleg n\u00e5r og korleis ulike styresmakter skal delta i arbeidet? 2. Er det viktige tema eller utgreiingar som manglar i planprogrammet? 3. Har de forslag til forbetringar av planprogrammet? 4. Er det behov for \u00e5 endre planretningslinjene (sj\u00e5 kap. 3.5)? 5. Har du forslag til organisering av vassregionen (sj\u00e5 kap. 7)? a. Korleis b\u00f8r kommunane vere representert i vassregionutvalet og i vassomr\u00e5deutvala (politisk/administrativt)? b. Er det behov for eit arbeidsutval under Vestland vassregionutval? I dag er det etablert mindre funksjonelle administrative arbeidsgrupper i staden for eit arbeidsutval. c. Er Vestland vassregionutval godt samansett? B\u00f8r vi t.d. ha ei samanblanding av politiske og administrative representantar i vassregionutvalet slik som no eller er det behov for \u00e5 gjere endringar? 6. Er det behov for \u00e5 justere grensene for vassomr\u00e5da eller \u00e5 sl\u00e5 enkelte vassomr\u00e5de saman t.d. slik at heile fjordomr\u00e5de med tilh\u00f8yrande nedb\u00f8rsfelt inng\u00e5r i same vassomr\u00e5de? 7. Korleis b\u00f8r vi leggje til rette for medverknad fr\u00e5 frivillig sektor og interessentar i planprosessen? 8. Har du viktige innspel til det f\u00f8reslegne programmet for utgreiing av konsekvensar for milj\u00f8 og samfunn (KU) (kap. 8)? 9. Har du eller din organisasjon innspel om tema som b\u00f8r f\u00e5 auka merksemd, b\u00f8r vurderast og/eller utgreiast i arbeidet? Hovudutfordringar i Vestland \u2013 H\u00f8yringssp\u00f8rsm\u00e5l Sp\u00f8rsm\u00e5l vi s\u00e6rleg \u00f8nskjer svar p\u00e5 i h\u00f8yringa: 1. Er milj\u00f8tilstand og p\u00e5verknader korrekt beskrivne? Finst det data hos sektorstyresmakter eller lokal/erfaringsbasert kunnskap som kan bidra til ei end\u00e5 betre beskriving? 2. Er alle viktige interesser ivaretekne? Er det interesser av betydning som ikkje blir nemnde? 3. Har du eller din organisasjon/bedrift/styresmakt innspel til prioriteringar eller andre moment til det vidare planarbeidet? 4. Er dei n\u00f8dvendige verkemidla som trengst for \u00e5 gjennomf\u00f8re tiltaka p\u00e5 plass? "
}