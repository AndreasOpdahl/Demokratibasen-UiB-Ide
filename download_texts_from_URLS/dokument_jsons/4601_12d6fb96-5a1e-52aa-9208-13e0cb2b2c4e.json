{
  "dokument_id": "12d6fb96-5a1e-52aa-9208-13e0cb2b2c4e",
  "doc_type": "case_attachment",
  "kommune": 4601,
  "tittel": "Svar p\u00e5 sp\u00f8rsm\u00e5l fra UMBY vedr\u00f8rende sak om bybanetras\u00e9 til \u00c5sane - orientering av byr\u00e5den i UMBY 22.8.24.",
  "url": "https://bergen.kommune.no/politikere-utvalg/api/fil/bk360/10960127/Svar-pa-sporsmal-fra-UMBY-vedrorende-sak-om-bybanetras-til-Asane-orientering-av-byraden-i-UMBY-22-8-24-",
  "tekst": " BYR\u00c5DSAVDELING FOR BYUTVIKLING BBU - kommunaldirekt\u00f8rens stab Bystyrets kontor V\u00e5r referanse: 2024/12555-35 Postboks 7700 Saksbehandler: Roald Aandahl 5020 BERGEN Dato: 21. august 2024 Deres ref.: Svar p\u00e5 sp\u00f8rsm\u00e5l fra UMBY vedr\u00f8rende sak om bybanetras\u00e9 til \u00c5sane - orientering av byr\u00e5den i UMBY 22.8.24. Sp\u00f8rsm\u00e5l fra R\u00f8dt: 1. Er det gjort noen vurderinger om hvordan den nye traseen vil kobles p\u00e5 en videre utbygging mot Vest? Svar: Det er ikke gjort videre unders\u00f8kelser ut over de som kommer frem i tilleggsutredningen fra 2021. Konsekvenser av l\u00f8sningen vil bli vurdert i planarbeidet med ny trase. Inkludert mulighet for kobling mot en videre utbygging mot Vest. 2. Hvor mye vil Bergen Katedralskole bli p\u00e5virket av det nye tunnelforslaget? Hvor mye m\u00e5 rives, og er det eventuelt noen muligheter for \u00e5 unng\u00e5 \u00e5 rive noe? Svar: Det er VLFK som drifter Bergen Katedralskole og som er ansvarlig for \u00e5 sikre forsvarlig drift i anleggsperioden. Det er lagt opp til at tunnelen g\u00e5r ned i en kulvert der Katedralskolens lyse 50-tallsbygg, Klasseromsbygget (K-bygget), st\u00e5r i dag. K-bygget, samt Heggebakken 2, vil m\u00e5tte rives med denne l\u00f8sningen. Denne delen av bygget er ikke registrert som verneverdig, men det vil i planarbeidet arbeides m\u00e5lrettet for \u00e5 minimere inngrepene. Postadresse: Telefon: 55565556 Postboks 7700, 5020 BERGEN E-post: byutvikling@bergen.kommune.no Kontoradresse: Internett: www.bergen.kommune.no R\u00e5dhusgaten 10 3. Hvor sikker eller usikker er man p\u00e5 at det er gjennomf\u00f8rbart \u00e5 bygge et stopp ved Sverresborg? Hvis det ikke lar seg gj\u00f8re, vil man finne en annen l\u00f8sning for stopp i omr\u00e5det for \u00e5 sikre dekningsgraden? Svar: Stoppet p\u00e5 Sverresborg er noe man pr\u00f8ver \u00e5 f\u00e5 realisert da dette vil kunne betjene befolkningstette omr\u00e5der i Sandviken. Mulebussen sitt stopp i Helgesens gate er det mest trafikkerte stoppet i Sandviken og det er sv\u00e6rt \u00f8nskelig \u00e5 f\u00e5 en direkte tilgang til Bybanen i dette omr\u00e5det. Tidligere utredninger legger til grunn at det er mulig \u00e5 bygge et stopp i dette omr\u00e5det. Dersom man imidlertid m\u00e5 s\u00f8ke andre l\u00f8sninger vil dette sannsynligvis v\u00e6re p\u00e5 grunn av \u00f8konomiske hensyn. Dersom stoppet m\u00e5 utg\u00e5 forsikrer Fylkeskommunen at de vil sette inn supplerende busser for \u00e5 betjene omr\u00e5det og det vil vurderes supplerende stopp i dagen i Sj\u00f8gaten. Sp\u00f8rsm\u00e5l fra SV: 1. N\u00e5r kan en forvente at byr\u00e5det vil starte opp og n\u00e5r kan en forvente at byr\u00e5det vil levere en sak om bilfritt Torget og Bryggen? Svar: Byr\u00e5det vil starte opp s\u00e5 snart de n\u00f8dvendige avklaringene har v\u00e6rt til politisk behandling. Det er ikke lagt opp til en egen sak om bilfritt Torget og Bryggen. Dette er allerede nedfelt i vedtatt prinsippl\u00f8sning for trafikkplan sentrum. Denne vil sammen med de andre f\u00f8ringene fra Bystyret ligge til grunn for planarbeidet. Byr\u00e5dets ambisjon er \u00e5 f\u00e5 p\u00e5 plass bilfri Bryggen, og vil arbeide for dette. 2. Er det et premiss for planleggingen av dette tunnelalternativet at Bryggen og Torget skal bli bilfritt? Svar: I trafikkplan sentrum er det ikke lagt opp til at Bryggen og Torget blir helt bilfritt. Byr\u00e5det har som ambisjon \u00e5 f\u00e5 p\u00e5 plass bilfri Bryggen, men det vil eksempelvis fortsatt g\u00e5 busser over Torget og det er n\u00f8dvendig \u00e5 sikre mulighet for varelevering langs Bryggen. Trafikken i omr\u00e5det blir sterkt redusert, men det er n\u00f8dvendig \u00e5 opprettholde en viss kapasitet i vegnettet i snittet Torget-\u00d8vregaten. Planarbeidet vil detaljere fordelingen mellom gatene. 3. Ved etablering av bybanen i Sj\u00f8gaten vil det med liten sannsynlighet v\u00e6re mulighet for \u00e5 bygge toveis lokalvei for inn og utkj\u00f8ring til Sandviken. Hvordan vil dette kunne p\u00e5virke trafikksystemet i sentrum? Svar: Det vil arbeides videre med mer detaljerte trafikale analyser for Sj\u00f8gaten, Nye Sandviksvei og Sandviksveien. Hovedgrepet er \u00e5 lede mest mulig av trafikken over til Fl\u00f8yfjellstunnelen og redusere behovet i Sandviken til kun lokaltrafikk. Dersom man m\u00e5 gj\u00f8re Sj\u00f8gaten enveiskj\u00f8rt, vil det bli noe lengre \u00e5 kj\u00f8re, men man vil kunne sikre tilkomst og varelevering, samtidig som man etablerer et h\u00f8ykapasitets kollektivtilbud. 4. Er det gjort en analyse av hvordan trafikksituasjonen i Nye Sandviksvei, Sandviksveien og \u00d8vregaten blir med den foresl\u00e5tte tras\u00e9en i Sj\u00f8gaten, og hva viser i s\u00e5 fall denne? Svar: Det er ikke utf\u00f8rt detaljerte trafikale analyser for den foresl\u00e5tte traseen. Dette vil bli utf\u00f8rt i planarbeidet. Side 2 av 21 5. Er det realistisk \u00e5 stipulere kostnadene av den planlagte sykkelveien til samme pris ved bygging av dagalternativet og det tiltenkte tunnelalternativet? Svar: Det kan benyttes samme, l\u00f8pemeterpriser mv. men prosjektet vil endres i s\u00e5 stor grad at det vil m\u00e5tte utf\u00f8res selvstendige kostnadsvurderinger for ny l\u00f8sning (nytt anslag). Sannsynligvis vil det bli rimeligere gjennom sentrum og noe dyrere i Sandviken, nord for Sandvikskirken. Dette m\u00e5 imidlertid avklares i planarbeidet. 6. Hvilke ekstrakostnader vil Bergen kommune f\u00e5 som f\u00f8lge av at det foresl\u00e5tte tunellalternativet ikke vil gi synergieffekter for oppgradering av vann og avl\u00f8p, renovasjon, el og annen infrastruktur under bakken? Svar: Noe av opprustningen i den vedtatte l\u00f8sningen var n\u00f8dvendig p\u00e5 grunn av det ville v\u00e6re vanskelig \u00e5 grave opp banetraseen etter den var lagt og var kun n\u00f8dvendig fordi man skulle bygge banetrase over Bryggen. Annen oppgradering m\u00e5 utf\u00f8res uansett. Endret reguleringsplan for l\u00f8sningen over Bryggen vil avklare hvilke tiltak og oppgraderinger som kan knyttes til ny l\u00f8sning og hvilke som vil ivaretas i andre arbeid og normal opprusting av infrastruktur. 7. Byr\u00e5det har tidligere uttalt at det skal v\u00e6re mulig \u00e5 sammenligne de faktiske forskjellene mellom et nytt tunellalternativ og den vedtatte traseen. N\u00e5r kan bystyret ta stilling til de faktiske \u00f8konomiske konsekvensene av det foresl\u00e5tte tunellalternativet? Svar: L\u00f8sningen i planarbeidet vil beskrives og vurderes opp mot nullalternativet. Det f\u00f8lger av standard prosedyre at man ogs\u00e5 vurderer tiltaket opp mot vedtatte planer, inkludert vedtatt dagalternativ. Kostnadsvurderingene som vil f\u00f8lge reguleringsplanforslagene vil gi et godt beslutningsgrunnlag for \u00e5 vurdere om man \u00f8nsker \u00e5 vedta den nye planen eller ikke. 8. Finnes det en oppdatert analyse av passasjergrunnlagene for stoppene som er skissert i det nye tunnelalternativet? Svar: Oppdatert analyse av passasjergrunnlaget og detaljert driftsopplegg vil bli vurdert i reguleringsplanarbeidet. 9. Har det v\u00e6rt gjort vurderinger av kostnader for erstatningslokaler for Bergen Katedralskole i anleggsperioden, og er dette kostnader som skal finansieres gjennom byvekstavtalen? Svar: Det er Vestland Fylkeskommune som b\u00e5de skal bygge ut banen, og som har ansvaret for \u00e5 skaffe tilstrekkelige erstatningslokaler. Vi er trygge p\u00e5 at Fylkeskommunen vil kunne samkj\u00f8re dette p\u00e5 en god m\u00e5te, slik at konsekvensene for driften av skolen i anleggsfasen blir s\u00e5 lave som mulig. Side 3 av 21 10. Bergen Katedralskole er en kulturhistorisk institusjon, men ogs\u00e5 en viktig del av utdanningstilbudet i Bergen. Presset p\u00e5 de videreg\u00e5ende skolene i sentrum er stort. Mener byr\u00e5det at det er en holdbar situasjon for Bergensere om innslaget i Heggebakken skulle bety at det ble redusert kapasitet ved Bergen Katedralskole? Svar: Det er VLFK som drifter Bergen Katedralskole og som er ansvarlig for \u00e5 sikre forsvarlig drift i anleggsperioden. Byr\u00e5det er opptatt av \u00e5 sikre et godt utdanningstilbud og forventer at det etableres tilstrekkelig supplerende tilbud slik at konsekvensene blir s\u00e5 lave som mulig. 11. Har byr\u00e5det v\u00e6rt i dialog med regjeringen i forkant av eller etter at avtalen mellom byr\u00e5det og fylkesordf\u00f8reren og fylkesvaraordf\u00f8reren ble kjent? Svar: Fylkesordf\u00f8rer opplyste SAMO at han har v\u00e6rt i kontakt med regjeringen og byr\u00e5d for byutvikling har v\u00e6rt i kontakt med Statssekret\u00e6r i etterkant. Det er avtalt at det allerede neste uke, den 28.08.2024, vil avholdes innledende m\u00f8te for \u00e5 presentere saken. 12. Tunnelalternativet inneb\u00e6rer \u00e5 m\u00e5tte h\u00e5ndtere store mengder faste masser. Hvordan og hvor skal masseh\u00e5ndtering l\u00f8ses, og n\u00e5r vil masseh\u00e5ndtering og kostnader for dette bli avklart? Svar: Masseh\u00e5ndteringen vil v\u00e6re tema i reguleringsplanarbeidet, og de samme prinsippl\u00f8sningene kan ligge til grunn ved den nye traseen som for dagens vedtatte plan. For \u00f8vrig vil masseuttaket for ny trase ikke v\u00e6re vesentlig forskjellig fra masseuttaket i vedtatt plan. 13. Har det v\u00e6rt dialog med Forsvarsbygg, Bane NOR og andre mulige innsigelsesparter for \u00e5 avklare eventuelle innsigelser til den foresl\u00e5tte tunneltras\u00e9en? Svar: Denne type kontakt vil tas n\u00e5r det foreligger et grunnlag som faktisk kan vurderes for innsigelse. De f\u00f8rste formelle f\u00f8ringer vil man f\u00e5 ved merknadene til oppstart av reguleringsplan. 14. Dersom man utreder en Sj\u00f8gaten-tras\u00e9 b\u00f8r denne ogs\u00e5 inneholde en vurdering/utredning av hvordan Sj\u00f8gaten-tras\u00e9en kan kobles sammen med dagl\u00f8sningen langs Bryggen, hvis en tunnel skulle vise seg \u00e5 v\u00e6re sv\u00e6rt vanskelig \u00e5 bygge eller \u00e5 ha st\u00f8rre kostander enn den vedtatte dagl\u00f8sningen. Har byr\u00e5det og fylkeskommunen planlagt \u00e5 gj\u00f8re dette? Svar: Dette planarbeidet omhandler en alternativ l\u00f8sning i tunnel. Det er ikke lagt opp til \u00e5 utrede varianter av dagalternativet. 15. M\u00e5 det gjennomf\u00f8res en ny KUVA i forbindelse med planleggingen/reguleringen av en tunneltras\u00e9, og hvor lang tid vil denne i s\u00e5 fall ta? Svar: Det foreligger allerede en KUVA som vurderer b\u00e5de dag- og tunnell\u00f8sning. Det legges ikke opp til en helt ny KUVA, men supplerende konsekvensutredninger av eventuell p\u00e5virkning p\u00e5 verdensarvstedet Bryggen. Riksantikvaren arbeider for at konsekvensutredning av verdensarv skal v\u00e6re en naturlig del av konsekvensutredninger etter plan- og bygningsloven og forskrift om konsekvensutredninger. Vi vil s\u00e5 snart n\u00f8dvendige politiske avklaringer er p\u00e5 plass ta kontakt med Riksantikvaren for \u00e5 fastsette detaljeringsniv\u00e5. Side 4 av 21 16. Vil en eventuell ny KUVA av et tunnelalternativ sammenlignes med den gjennomf\u00f8rte KUVAen for dagl\u00f8sningen slik at det vil v\u00e6re mulig \u00e5 vurdere konsekvensene for de to alternativene opp mot hverandre? Svar: Det legges opp til supplerende vurderinger for optimalisert trase etter KUVA- metodikken. KUVA sammenligner alternativene mot hverandre, og med supplerende vurderinger vil dette kunne gi et godt beslutningsgrunnlag. 17. Vil byr\u00e5det og fylkeskommunen legge vekk tunnelalternativet dersom det viser seg \u00e5 bli for dyrt eller for vanskelig \u00e5 bygge det underjordiske stoppet i omr\u00e5det ved Sverresborg/Koengen? Svar: Byr\u00e5dets innstilling er at bybanen skal bygges i tunnel. Vi vil s\u00f8ke l\u00f8sninger som er \u00f8konomisk forsvarlige for \u00e5 realisere dette. Det er anbefalt en styringsramme i KS2 for vedtatt trase. Det arbeides for \u00e5 sikre at den nye l\u00f8sningen lar seg gjennomf\u00f8re innenfor samme ramme. Etter forhandlingene med Staten, vil vi foreta eventuelle ekstra kutt i forhold til fremforhandlet ramme, dersom denne skulle vise seg \u00e5 bli lavere. 18. Hvilke konsekvenser vil det ha for driften til bybanen dersom man ikke etablerer et vendespor i sentrum som en del av en mulig tunneltras\u00e9? Svar: Konsekvensene om det ikke etableres vendespor vil VLFK m\u00e5tte svare ut. Planarbeidet vil inkludere tilstrekkelige vendel\u00f8sninger for \u00e5 sikre trygg og effektiv drift. Plasseringen m\u00e5 avklares i reguleringsplanarbeidet. 19. Hva vil den totale bompengekostnaden for det mulige tunnelalternativet bli dersom det viser seg at det kan bygges med den samme kostnadsrammen som den allerede regulerte dagl\u00f8sningen? Svar: Det er kun den delen som benyttes til selve banen som er gjenstand for delfinansiering med bompenger. Dersom man legger til grunn en totalkostnad p\u00e5 ca.18 mrd., vil ca. 10 av disse v\u00e6re knyttet til banen. Det vil med en 70/30 finansiering gi et behov for ca: 3.mrd i brukerbetaling. Det kreves imidlertid en tilleggsavtale til byvekstavtalen med staten og resultatene fra forhandlingene vil kunne p\u00e5virke om summen blir lavere eller h\u00f8yere. 20. Vil man unng\u00e5 en avvikling eller nedskalering av Bybanen Utbygging dersom det skulle bli flertall for saken som byr\u00e5det i Bergen og den politiske ledelsen i Vestland fylke har lagt fram? Svar: Bybanen utbygging er VLFK sitt ansvar. Hvordan de organiserer dette blir opp til dem. Den nye planen muliggj\u00f8r opprettholdelse av st\u00f8rre del av organisasjonen Bybanen utbygging, og den vil ikke avvikles. Side 5 av 21 21. I sakspapirene som den politiske ledelsen i Vestland fylke har lagt fram st\u00e5r det at \u00abDen lokale einigheita f\u00f8reset at Statens vegvesen snarast f\u00e5r midlar til \u00e5 starte arbeidet med \u00e5 utbetra og forlenga Fl\u00f8yfjelltunnelen mellom Nyg\u00e5rdstangen og Eidsv\u00e5g.\u00bb N\u00e5r m\u00e5 midler til ny Fl\u00f8yfjellstunnel v\u00e6re p\u00e5 plass for at dette punktet kan sies \u00e5 v\u00e6re oppfylt? Svar: Dette er beskrevet i Fylkeskommunen sin sak, ikke i byr\u00e5det sin. Prosjektene er imidlertid avhengige av hverandre og utbygging m\u00e5 samkj\u00f8res i tid. Prosjektene er omtalt sammen i NTP, s\u00e5 det er naturlig at de blir behandlet samtidig ogs\u00e5 n\u00e5r midler skal settes av over statsbudsjettet. Sp\u00f8rsm\u00e5l fra Ap: 1. Vil byr\u00e5det sammenligne det nye forslaget om tunneltras\u00e9 med allerede vedtatt tras\u00e9 langs Bryggen p\u00e5 et fullverdig faglig grunnlag? Svar: N\u00e5r byr\u00e5det anbefaler \u00e5 bygge tunnel og avslutte tunnelutredningen er det et valg som er tatt for \u00e5 im\u00f8tekomme f\u00f8ringene i NTP, og for at dette vurderes som den beste l\u00f8sningen. L\u00f8sningen i planarbeidet vil imidlertid beskrives og vurderes opp mot b\u00e5de nullalternativet og mot vedtatt plan. Det er lagt opp til tiln\u00e6rmet samme metodikk for vekting av m\u00e5loppn\u00e5else og konsekvenser. Dette vil kunne gi et godt beslutningsgrunnlag for \u00e5 behandle den nye planen. 2. Hvor mange bybanestopp planlegges mellom Allehelgensgate og Sandviken sykehus med det nye tunnelalternativet, og hvor vil disse v\u00e6re plassert? Svar: Dette er ikke fastsatt, men vil bli gjenstand for omfattende vurderinger basert p\u00e5 nye analyser i det nye planarbeidet. Det arbeides imidlertid for \u00e5 f\u00e5 p\u00e5 plass til minst to stopp i tillegg til stoppet ved Sandviken sykehus. Ett ved Sverresborg og ett ved Sandvikstorget. 3. Hvordan er Bybanen ved det nye tunnelalternativet tenkt p\u00e5koblet vedtatt bybanetras\u00e8 i \u00c5saneveien ved Glass Knag, og vil det f\u00e5 konsekvenser for eksisterende bebyggelse i omr\u00e5det? Svar. Det er i tidligere arbeider skissert flere ulike tilkoblinger til regulert trase. Konsekvensene for eksisterende bebyggelse, kulturverdier m.v. varierer etter hvilken l\u00f8sning som blir valgt. Plan og bygningsetaten vil anbefale den l\u00f8sningen som p\u00e5 et faglig grunnlag gir lavest samlede konsekvenser. 4. Den nye foresl\u00e5tte l\u00f8sningen vil n\u00f8dvendigvis gi en vesentlig d\u00e5rligere kollektivdekning for omr\u00e5det Torget/Bryggen (der regulert tras\u00e9 g\u00e5r). Hvordan tenkes det \u00e5 l\u00f8se den nedsatte kollektivdekningen i dette omr\u00e5det ved etablering av den nye foresl\u00e5tte traseen? Svar: Vestland Fylkeskommune har driftsansvaret og ansvar for ruteplanleggingen i Bergen. Det vil imidlertid arbeides aktivt for \u00e5 optimalisere driftsplanleggingen slik at kollektivtilbudet blir s\u00e5 godt som mulig. Vestland fylkeskommune forsikrer om at de vil planlegge for supplerende busstilbud i omr\u00e5det hvor dekningen blir lavere. Side 6 av 21 5. Kollektivfaglige vurderinger av bussdekning Mulen/sentrum: Hva ser man overordnet for seg her? Matebuss fra \u00f8vre Sandviken, eller parallell rute for \u00e5 gi bedre sentrumsdekning? Svar: Vestland Fylkeskommune har driftsansvaret og ansvar for ruteplanleggingen i Bergen. Mulebussen vil mest sannsynlig best\u00e5, men det er ogs\u00e5 mulighet for \u00e5 vurdere tiltak som matebusser o.l. for \u00e5 ytterligere begrense belastningen p\u00e5 \u00d8vregaten/Bryggen. Driftsopplegget vil diskuteres og beskrives i reguleringsplanen. 6. I Nygaten og Allehelgens gate forutsettes det at vare- og kollektiv m\u00e5 dele bybanesporet. Det vil ikke v\u00e6re mulig med ordin\u00e6r biltrafikk. Hvordan skal ordin\u00e6r biltrafikk til/fra Haukeland, Land\u00e5s etc. gjennom Kong Oscars gate ledes? Svar: I Allehelgens gate og Nygaten vil tunnell\u00f8sningen medf\u00f8re en opprusting av gate og fortau. Banen og holdeplassen blir tilpasset gatemilj\u00f8et, men det kan bli en trang situasjon ved nordg\u00e5ende plattform langs R\u00e5dstuplassen 5 (Magistratbygningen) og Allehelgens gate 5 vis a vis politihuset. Dette m\u00e5 arbeides videre med i reguleringsplanen, men de vedtatte prinsippene i trafikkplan sentrum vil ligge til grunn. Hovedgrepet er \u00e5 lede mest mulig av trafikken utenom sentrumskjernen, men samtidig sikre tilstrekkelig fremkommelighet i sentrum. Detaljerte trafikkl\u00f8sninger vil beskrives i reguleringsplanen med bakgrunn i supplerende trafikkvurderinger hvor det er n\u00f8dvendig. 7. Foresl\u00e5tt tras\u00e9 i Christies gate kommer i konflikt med marsjruten 17. mai. Vil det v\u00e6re mulig med et driftsopplegg der banen vender p\u00e5 begge sider av sentrum, slik det er lagt opp til med vedtatt dagl\u00f8sning? Svar: Det vil v\u00e6re mulig \u00e5 vende slik at 17.mai marsjruten kan opprettholdes. 8. Hvordan ser byr\u00e5det for seg \u00e5 l\u00f8se trafikkavviklingen i \u00d8vregaten og langs Bryggen i det alternative tunnelforslaget? Svar: L\u00f8sningene for trafikkavvikling over Bryggen og i \u00d8vregaten vil kunne v\u00e6re de samme som i vedtatt plan med den forenklingen at banetraseen blir flyttet bort fra omr\u00e5det og det blir bedre plass til de andre trafikantgruppene. Detaljert kj\u00f8rem\u00f8nster for varelevering, buss og lokaltrafikk vil fastsettes gjennom reguleringsplanen. Byr\u00e5det vil arbeide for at Bryggen skal bli bilfri. 9. Sj\u00f8gaten har v\u00e6rt forutsatt enveiskj\u00f8rt i tidligere dagalternativer, noe som har medf\u00f8rt at returtrafikken fra sentrum gjennom Sandviken i disse alternativene m\u00e5tte tas via Nye Sandviksveien. Vil det bli restriksjoner p\u00e5 biltrafikken i Sj\u00f8gaten med det nye tunnelalternativet? Svar: Den trafikale situasjonen i Sandviken vil endres n\u00e5r bybanen legges i Sj\u00f8gaten, og det er naturlig at det vurderes ulike restriksjoner for biltrafikken. Samtidig er det viktig \u00e5 sikre tilstrekkelige vareleveringsl\u00f8sninger mv. Enveiskj\u00f8ring har v\u00e6rt vurdert ved tidligere dagl\u00f8sninger i Sj\u00f8gaten og det er ikke unaturlig \u00e5 vurdere dette som en av de trafikale l\u00f8sningene. Dette vil imidlertid tas stilling til i reguleringsplanarbeidet. Side 7 av 21 10. Tidligere forslag om bybane i Sj\u00f8gaten har vist at det ville bli utfordringer med annen trafikkavvikling. N\u00e5 er det planlagt ytterligere utbygging i Sandviken. Hvordan har man tenkt \u00e5 l\u00f8se den totale (bybane, nytte- personbil, sykkel, g\u00e5ende) trafikkavvikling i Sandviken? Svar: Det er krevende \u00e5 bygge i allerede utbygd omr\u00e5de. Likevel vurderes dette i likhet med tidligere utredninger \u00e5 v\u00e6re l\u00f8sbart. De konkrete trafikale vurderingene vil komme frem i reguleringsplanarbeidet. Samtidig har dagl\u00f8sning i Sj\u00f8gaten v\u00e6rt utredet tidligere og var i sin tid fagetaten sitt anbefalte alternativ. 11. Det er i media tydelig kommunisert at det underjordiske stoppet ved Sverresborg er et stopp som skal vurderes? Vil Sverresborgstoppet utg\u00e5 dersom totalkostnaden ved tunnelalternativet overstiger kostnaden for vedtatt bybanetras\u00e8? (hvilke alternativer har man dersom dette stoppet blir vesentlig vanskeligere og dyrere enn antatt) Svar: Stoppet ved Sverresborg er noe man pr\u00f8ver \u00e5 f\u00e5 realisert da dette vil kunne betjene befolkningstette omr\u00e5der i Sandviken. Stoppet i Helgesens gate p\u00e5 Mulebussen er det mest trafikkerte stoppet i Sandviken og det er sv\u00e6rt \u00f8nskelig \u00e5 f\u00e5 en direkte tilgang til Bybanen i dette omr\u00e5det. Tidligere utredninger legger til grunn at det er mulig \u00e5 bygge et stopp her. Dersom samlet kostnad overskrider tilgjengelig ramme er det ulike kostnadsbesparende tiltak som m\u00e5 vurderes. Dersom stoppet m\u00e5 utg\u00e5 forsikrer Fylkeskommunen at de vil sette inn supplerende busser for \u00e5 betjene omr\u00e5det og det vil vurderes supplerende stopp i dagen i Sj\u00f8gaten. 12. Underjordisk stopp ved Sverresborg har i tidligere utredning v\u00e6rt vurdert og forkastet. Hvilke nye forhold er det som n\u00e5 f\u00f8rer til at dette p\u00e5 ny er aktuelt? Svar: Stoppet ble forkastet da det l\u00e5 som politisk f\u00f8ring at det skulle ogs\u00e5 v\u00e6re et underjordisk stopp ved Sandvikskirken. Avstanden mellom underjordiske stopp m\u00e5 v\u00e6re tilstrekkelig til at banen kan oppn\u00e5 en gjennomsnittsfart p\u00e5 50 km/t. Det var derfor stoppet ble forkastet. Med den nye l\u00f8sningen er plasseringen av stoppene endret p\u00e5 en slik m\u00e5te at den opprinnelige grunnen til at stoppet ble forkastet ikke lenger er til stede. 13. \u00c5rsmeldingen for Milj\u00f8l\u00f8ftet fra 2023 sl\u00e5r fast at biltrafikken i bergensomr\u00e5det har \u00f8kt med 1,1 prosent fra 2022 til -23. Hvordan vil en endring fra vedtatt tras\u00e9 til byr\u00e5dets tunnelalternativ p\u00e5virke muligheten for \u00e5 n\u00e5 nullvekstm\u00e5let i personbiltrafikken? Svar: Tallene fra \u00e5rsmeldingen til Milj\u00f8l\u00f8ftet viser at det haster med \u00e5 f\u00e5 p\u00e5 plass et kapasitetssterkt kollektivtilbud. At reisetid blir kortere vil virke positivt, mens noe lavere dekning av omr\u00e5det rundt Bryggen vil virke negativt. Fylkeskommunen har imidlertid signalisert at de vil sette inn supplerende kollektivl\u00f8sninger for \u00e5 motvirke dette. Side 8 av 21 14. I februar 2023 tok byr\u00e5d Kahrs til orde for \u00e5 \u00f8ke bompengetakstene i Bergen for \u00e5 harmonisere disse med Stortingets forventninger til bompengeinntekter i Bergen. Det foreligger forel\u00f8pig ikke et estimat for hva byr\u00e5dets tunnelalternativ vil koste, men fylkesdirekt\u00f8ren legger til grunn at kostnadsrammen vil v\u00e6re tilsvarende KS2 for den vedtatte traseen (P50 = 18,2 mrd, P85 - 21,4 mrd). I figur 5.2 i KS2 vises sannsynlighetskurven for prosjektkostnadene ved vedtatt prosjekt. Er det sannsynlig at sannsynlighetskurven for prosjektkostnadene ved byr\u00e5dets tunnelalternativ er identisk? Svar: Kostnadene vil ikke v\u00e6re identisk, men det arbeides for at man skal kunne holde seg innenfor kostnadsrammen som er anbefalt i KS2 for vedtatt l\u00f8sning. 15. I KS2 for vedtatt tunnelalternativ oppgis \u00abprosjektering og modenhet\u00bb for \u00e5 v\u00e6re den st\u00f8rste usikkerheten knyttet til prosjektkostnad, etter \u00abmarked\u00bb. Hvordan p\u00e5virkes usikkerheten av et ikke-regulert tunnelalternativ? Svar: Vi forutsetter at man her mener vedtatt dagalternativ. Usikkerheten vil selvsagt v\u00e6re st\u00f8rre p\u00e5 et uregulert alternativ. Likevel mener vi det skal v\u00e6re tilstrekkelig grunnlag til \u00e5 starte forhandlingene med staten om tilleggsavtale. 16. Kan byr\u00e5det sette opp en tabell for hvordan bompengeinntektene m\u00e5 \u00f8kes for finansiere en utbygging som blir henholdsvis 5%, 10%, 15%, 20% og 30% dyrere enn KS2-rammen, forutsatt at begge alternativene bygges til V\u00e5gsbotn og at 70% finansiering fra staten ligger fast? Svar: Det vil v\u00e6re vanskelig \u00e5 allerede n\u00e5 detaljere hvilke kostnader som vil ligge under hvilke kostnadsposter. Brukerbetaling kan kun benyttes til banedelen av prosjektet, og det er i NTP angitt 70% statlig finansiering, mens sykkell\u00f8sningene langs traseen har 100% statlig finansiering. I anslaget til regulert trase hvor sykkeltrase f\u00f8lger banen er kostnader fordelt som ulike prosentandeler ulike kostnadsb\u00e6rerne m\u00e5 finansiere. Samtidig er det en rekke kostnader som kom som en direkte konsekvens av baneutbyggingen og som ikke n\u00f8dvendigvis lenger vil p\u00e5l\u00f8pe n\u00e5r sykkel og bane skiller lag. Det er derfor for tidlig \u00e5 svare ut dette sp\u00f8rsm\u00e5let. 17. Inneb\u00e6rer kompromisset mellom byr\u00e5det og fylket at byr\u00e5det har forpliktet seg til \u00e5 \u00f8ke bompengeinntektene utover dagens takster for \u00e5 finansiere utbygging av Bybanen til \u00c5sane? Svar: Forhandlingene om tilleggsavtale med staten vil gi svar p\u00e5 hvor stor brukerbetalingsandelen vil v\u00e6re. Det er tilstrekkelig rom i eksisterende finansieringsavtale innenfor forutsatt bompengeniv\u00e5, tilsvarende fordeling mellom bane og sykkel og 70/30 finansiering. Det er ikke planlagt \u00e5 foreta justeringer i bompengene ut over forutsatt niv\u00e5. 18. Hvordan er det tenkt at man skal l\u00f8se r\u00f8mningsbestemmelsen for bybane i tunnel? Svar: Det vil bli behov for r\u00f8mmingsmulighet, men ikke parallell tunnel. B\u00e5de reguleringsplanen og prosjekteringen vil forholde seg til gjeldende regelverk. Detaljer om hvordan dette l\u00f8ses vil beskrives i reguleringsplanen. Side 9 av 21 19. Vil det i det nye tunnelalternativet sikres at vann- og avl\u00f8psledninger skiftes ut og gategrunnen oppgraderes langs planlagt bybanetras\u00e8 i Sj\u00f8gaten og Sandviksveien? Svar: Det er ingen automatikk i at dette skiftes ut samtidig. Likevel er det slik at dette vil bli gjenstand for grundige vurderinger i planarbeidet og der det gir fordeler \u00e5 foreta utskiftingene samtidig vil dette tilstrebes. 20. P\u00e5 hvilken m\u00e5te vil byr\u00e5det at Bergen kommune skal gjennomf\u00f8re og finansiere opprusting av Bryggen og Torget, herunder utskifting av vann- og avl\u00f8psledninger dersom det ikke blir gjort i forbindelse med bybaneutbyggingen? Svar: I vedtatt trase over Torget og Bryggen m\u00e5tte en st\u00f8rre del av b\u00e5de toppdekke og teknisk infrastruktur i grunnen skiftes ut p\u00e5 grunn av at det skulle legges bybane der. Statlige retningslinjer er helt tydelige p\u00e5 at kostnader som skal statlig finansieres skal v\u00e6re en direkte konsekvens av tiltaket som iverksettes. Endelig reguleringsplan med nytt ANSLAG for Bryggen uten bybanetrase vil synliggj\u00f8re hvilke kostnadselementer som kan finansieres av prosjektet. De delene som ikke kan finansieres med statlige midler vil fortsatt m\u00e5tte bekostes av alternative finansieringskilder. Slik var det imidlertid ogs\u00e5 med regulert dagl\u00f8sning. Oppgraderingen av Torget kunne eksempelvis ikke finansieres med bybanemidler. Vann og avl\u00f8psledninger som m\u00e5 skiftes ut finansieres heller ikke med statlige midler, men over VA- budsjettet. Selv om en reguleringsplan inneholder rekkef\u00f8lgekrav om oppgradering, vil ikke dette n\u00f8dvendigvis kunne finansieres med statlige midler. Kostnaden m\u00e5 v\u00e6re en direkte konsekvens av tiltaket. 21. Hvilke konsekvenser vil tunnelalternativet ha for grunnvannet og Bryggen? Svar: Selve tunnelalternativet er forventet \u00e5 ikke p\u00e5virke grunnvannet p\u00e5 Bryggen. 22. Uavhengig av tras\u00e9valg for Bybanen, vil det i fremtiden v\u00e6re behov for tiltak knyttet til flomsikring i V\u00e5gen. Dersom man bygger Bybanen etter vedtatt reguleringsplan langs Bryggen vil man kunne oppn\u00e5 synergieffekter knyttet til dette. Hvordan vil et valg av bybane i tunnel p\u00e5virke dette? Svar Den st\u00f8rste effekten for sikring mot stormflo i vedtatt plan var at traseen ble lagt 19 cm. h\u00f8yere enn dagens situasjon. Dette gjorde at det spesielt i nordre del av Bryggen ville bli sjeldnere oversv\u00f8mmelser ved stormflo. Det vil utf\u00f8res vurderinger p\u00e5 om disse tiltakene kan videref\u00f8res i en reguleringsplan uten bybanetrase over Bryggen. 23. Langs Bryggen ligger det pr. i dag mange gamle r\u00f8rledninger og annen infrastruktur som er moden for oppgradering/utskiftning. Dette arbeidet m\u00e5 gj\u00f8res uavhengig av hvor bybanetras\u00e9en nordover legges. Vil et eventuelt valg av tunneltras\u00e9 p\u00e5virke mulighetene og fremdriften for gjennomf\u00f8ring av dette n\u00f8dvendige arbeidet? Svar: Det vil v\u00e6re enklere \u00e5 i ettertid komme til ledningene dersom det ikke ligger en bane p\u00e5 betongdekke over Bryggen. Dette medf\u00f8rer at noen av tiltakene ikke n\u00f8dvendigvis m\u00e5 tas med en gang, men inng\u00e5 i handlingsplanene til Bergen Vann for utskifting av teknisk infrastruktur. Tiltakene vil uavhengig av l\u00f8sning finansieres over etatens budsjetter. Side 10 av 21 24. Finnes det statlige st\u00f8tteordninger som kan finansiere flomsikring og opprusting av byrom som Torget/Bryggen? Svar: Det finnes en rekke statlige st\u00f8tteordninger for ulike sikrings og oppgraderingstiltak. Jeg kjenner imidlertid ikke til noen som umiddelbart kan brukes til \u00e5 finansiere de forespurte aktivitetene. 25. Bergen Katedralskole ble grunnlagt i 1153 og er en av Norges eldste skoler. Tunnelalternativet forutsetter riving av store deler av Katedralskolen og etablering av en tunnelportal ved Kong Oscars gate, et av Bergens eldste veifar og i et kulturmilj\u00f8 med h\u00f8y verdi og av nasjonal interesse, herunder nevnes ogs\u00e5 Bergen Barneasyl. Har det v\u00e6rt noen kontakt med nasjonale, regionale og/eller lokale vernemyndigheter for \u00e5 avklare om hvorvidt riving av skolefl\u00f8y og etablering av tunnelmunning i dette milj\u00f8et ikke vil v\u00e6re grunnlag for innsigelser? Svar: Det er VLFK som drifter Bergen Katedralskole og som er ansvarlig for \u00e5 sikre forsvarlig drift i anleggsperioden. \u00c5 grave i middelalderbyen Bergen vil imidlertid alltid v\u00e6re utfordrende. Situasjonen for Bergen Katedralskole er imidlertid godt belyst, og kjent for fagmilj\u00f8et fra dokumentene tilknyttet tunnelutredningen fra 2021. Rivingen av skolefl\u00f8yen vurderes ikke \u00e5 v\u00e6re i vesentlig konflikt med verneinteressene, men graving i bygrunnen i dette omr\u00e5det vil med stor sannsynlighet utl\u00f8se krav om videre unders\u00f8kelser. Dersom det blir vurdert fra kulturmyndighet at nasjonale interesser er truet vil dette komme fram fra tilbakemeldingene fra oppstartssaken, og eventuelle n\u00f8dvendige justeringer vil bli utf\u00f8rt f\u00f8r planen kommer til sluttbehandling. 26. Det er gjort mindre arkeologiske unders\u00f8kelser de siste ti \u00e5rene i omr\u00e5det rundt Kong Oscars gate og Heggebakken som viser b\u00e5de \u00f8delagte masser ned til naturlig undergrunn og potensial for intakte kulturlag fra middelalderen. Katarinakirken skal trolig ha v\u00e6rt plassert i omr\u00e5det mellom Asylplass, Heggebakken og Kong Oscars gate. Det er rimelig \u00e5 anta at det vil v\u00e6re behov for arkeologiske unders\u00f8kelser i omr\u00e5det som kan bli omfattende. Er dette faktorer som er tatt med og vurdert med tanke p\u00e5 fremdrift for tunnelalternativet? Svar: Dette er beskrevet i tunnelutredningen fra 2021 og vil ogs\u00e5 bli videre hensyntatt i planleggingen. 27. Hvor mange boliger og andre bygg m\u00e5 rives som f\u00f8lge av planlagt omlegging av bybanetras\u00e8en, og i hvilke omr\u00e5der ligger i s\u00e5 fall disse? Svar: Den klart mest omfattende planlagte rivingen er Bergen Katedralskole, og det vil fortsatt bli behov for noe innl\u00f8sning i omr\u00e5det nord for Sandvikstorget. Eksakt antall vil avhenge av hvilken l\u00f8sning som velges for tilkobling mot regulert trase. 28. I hvilken grad antas det at KUVA (Konsekvensutredning for Verdensarven Bryggen) vil m\u00e5tte revideres og/eller suppleres ved utredning av det nye tunnelalternativet? Svar: Det m\u00e5 utf\u00f8res tilleggsvurderinger av konsekvenser, inkludert konsekvenser for Verdensarvstedet Bryggen. Allerede utf\u00f8rt KUVA vil ikke bli endret, men omfang av tilleggsutredninger vil utf\u00f8res i samr\u00e5d med Riksantikvaren. 29. Hvordan vil beboerne i omr\u00e5det rundt tunnelinnslaget ved Bergen Katedralskole p\u00e5virkes av bygging og drift av tunnel? Side 11 av 21 Svar: Det er VLFK som drifter Bergen Katedralskole og som er ansvarlig for \u00e5 sikre forsvarlig drift i anleggsperioden. Uansett hvor man bygger i en allerede utbygd by vil imidlertid noen f\u00e5 ulemper av anleggsperioden og anleggsdrift kan v\u00e6re belastende. Bybanen utbygging har imidlertid etter hvert vesentlig kompetanse p\u00e5 bygging i tettbygde str\u00f8k og det vil arbeides for \u00e5 redusere ulempene s\u00e5 mye som mulig. 30. Tidligere har det v\u00e6rt hevdet at et tunnelinnslag i Heggebakken vil kunne komme i konflikt med Telenor sitt fjellanlegg. Stemmer dette og i s\u00e5 fall - hvordan er det tenkt l\u00f8st? Svar: L\u00f8sningen som ligger til grunn i utredningene fra 2021 sikrer dette. Det er en forutsetning at vertikalkurvaturen sikrer at disse anleggene blir ivaretatt p\u00e5 en god m\u00e5te. 31. Kan byr\u00e5det redegj\u00f8re for realismen i den fremlagte fremdriftsplanen? Og videre komme med et estimat p\u00e5 hvor mye lengre tid det vil ta \u00e5 realisere bybanen til \u00c5sane med den n\u00e5 foresl\u00e5tte tunneltras\u00e9en, sammenliknet med dagens vedtatte reguleringsplan med tras\u00e9 langs Bryggen? Vi ber om \u00e5 f\u00e5 fremlagt sammenlignbare tidslinjer. Svar: Vi er helt avhengig av statlig finansiering for at bybanen til \u00c5sane skal kunne realiseres. En reguleringsplan vil ta minst to \u00e5r \u00e5 f\u00f8re frem til endelig vedtak og gitt at statlig finansiering er p\u00e5 plass vil man tidligst kunne starte bygging i 2028, forutsatt at prosjektering utf\u00f8res parallelt med planarbeidet. Dersom man lykkes \u00e5 sikre statlig finansiering tidligere enn dette, kan arbeidet forseres og man kan starte bygging av de delene av traseen som ikke reguleres p\u00e5 nytt. P\u00e5 grunn av at avhengigheter til samarbeidspartnere, finansiering og offentlige myndigheter p\u00e5virker mulighetsrommet, er det dessverre ikke mulig \u00e5 legge frem en mer detaljert fremdriftsplan n\u00e5. 32. Hvilke grep kan gj\u00f8res for \u00e5 forsere fremdriften, unng\u00e5 oppsigelser i Bybanen Utbygging og sikre en s\u00e5 kontinuerlig utbygging som mulig? Svar: N\u00e5r det foreligger enighet om en l\u00f8sning kan man forhandle med staten om tilleggsavtale muliggj\u00f8r dette forsert fremdrift ved oppstart av arbeider p\u00e5 de delene av traseen som ikke blir ber\u00f8rt av den nye reguleringen. Sp\u00f8rsm\u00e5l fra Venstre og KrF: 1. De nye planene medf\u00f8rer et omfattende og ressurskrevende arbeid over mange \u00e5r. Oppstartssaker, nye utredninger, flere reguleringsplaner, KUVA-prosess, trafikkplaner, omlegging av planlagte kollektivsystem, planer for bilfri Brygge, samt dialog med Byantikvar, Riksantikvar, Forsvaret, Bane Nor, forhandlinger om tilleggsavtale, byr\u00e5dssaker og bystyresaker og til slutt vedtak og eventuelle opphevingssaker. Vi \u00f8nsker \u00e5 se en egen tidsplan b\u00e5de med stegene i rekkef\u00f8lge og et tidsestimat for prosessen. Svar: Vi er helt avhengig av statlig finansiering for at bybanen til \u00c5sane skal kunne realiseres. En reguleringsplan vil ta minst to \u00e5r \u00e5 f\u00f8re frem til endelig vedtak og gitt at statlig finansiering er p\u00e5 plass vil man tidligst kunne starte bygging i 2028, forutsatt at prosjektering utf\u00f8res parallelt med planarbeidet. Dersom man lykkes \u00e5 sikre statlig finansiering tidligere enn dette, kan arbeidet forseres og man kan starte bygging av de delene av traseen som ikke reguleres p\u00e5 nytt. P\u00e5 grunn av at avhengigheter til samarbeidspartnere, finansiering og offentlige myndigheter p\u00e5virker mulighetsrommet, er det dessverre ikke mulig \u00e5 legge frem en mer detaljert fremdriftsplan n\u00e5. Side 12 av 21 2. De nye planene medf\u00f8rer et omfattende og ressurskrevende arbeid over mange \u00e5r. Hvor lang tid er det antatt at de nye planene utsetter den opprinnelig planlagte oppstarten av prosjektering og bygging av Bybanen i 2025. Hvor mye forsinker de nye planene sammenlignet med opprinnelige planen til Meyer-byr\u00e5det om \u00e5 ta avgj\u00f8relsen om dagl\u00f8sning versus tunnel allerede i 2025, og eventuell oppstart av bygging av dagl\u00f8sningen allerede i 2026 slik planen var dersom tunnel ble dyrere? Svar: Et reguleringsplanarbeid vil tar erfaringsmessig minst to \u00e5r \u00e5 f\u00e5 gjennomf\u00f8rt. Dersom tilleggsutredningene konkluderte med at dagalternativet var den beste l\u00f8sningen kunne man sett for seg en eventuell oppstart i 2026, men dersom tunnelalternativet ble valgt ville man m\u00e5tte startet regulering i 2026. 3. De nye planene medf\u00f8rer omfattende og ressurskrevende arbeid over mange \u00e5r. Hvordan er ressurssituasjonen i etatene og avdelingene som skal jobbe med dette, og i hvilken grad p\u00e5virker et altomfattende arbeid med utredninger og reguleringsplaner deres evne til \u00e5 holde tempo oppe p\u00e5 viktig arbeid med andre reguleringsplaner, omr\u00e5deplaner, KPA, KPS, Dokken, Mindemyren og Laksev\u00e5g? Svar: Vi anerkjenner at dette er en reell utfordring, men byr\u00e5det vil prioritere arbeidet med Bybanen til \u00c5sane. 4. De nye planene medf\u00f8rer omfattende og ressurskrevende arbeid over mange \u00e5r. Den planlagte utredningen av tunnelen var i langt mindre omfang, men ble ikke dekket av bompenger. Hvem vil betale for reguleringsplanarbeidet? Vil det finansieres av bompenger eller av kommunens eget budsjett? Svar: Det legges til grunn at prosjektet skal finansieres gjennom Milj\u00f8l\u00f8ftet og Bypakke Bergen (prop 11S.) 5. De nye planene er ogs\u00e5 avhengig av forlenget Fl\u00f8yfjellstunnel. N\u00e5r vil forlenget Fl\u00f8yfjellstunnel bli bygget med denne l\u00f8sningen? Kan arbeidet med \u00e5 forlenge Fl\u00f8yfjellstunnelen starte f\u00f8r det er ferdige nye reguleringsplaner for DS1 og DS2? Svar: Det er ikke lagt opp til endringer som vil p\u00e5virke arbeidet med forlenget Fl\u00f8yfjellstunnel p\u00e5 annen m\u00e5te enn at anleggsdriften blir enklere. Dette p\u00e5 grunn av at man vil ha mulighet for \u00e5 kunne \u00e5pne for gjennomkj\u00f8ring i sentrum n\u00e5r trafikken i Fl\u00f8yfjellstunnelen periodevis m\u00e5 stenges. Det er for tiden lav fremdrift i vegvesenet p\u00e5 arbeidet med forlenget Fl\u00f8yfjellstunnel og byr\u00e5den arbeider for \u00e5 f\u00e5 fortgang i prosessene. Prosessene med ny reguleringsplan og forlenget Fl\u00f8yfjellstunnel vil samkj\u00f8res. Fl\u00f8yfjellstunnelen og resten av bybaneutbyggingen har imidlertid gjensidig avhengighet til faseplanlegging og vil samkj\u00f8res. 6. Trafikkplanen for Bergen sentrum ble startet opp i 2023, og ferdigstilt i 2023 og er sammenvevd med b\u00e5de planene for Bybanen gjennom sentrum og forlenget Fl\u00f8yfjellstunnel. M\u00e5 det lages en ny trafikkplan sentrum? Svar: Det er ikke behov for en ny trafikkplan sentrum for \u00e5 gjennomf\u00f8re den nye tunnell\u00f8sningen. Likevel vil det v\u00e6re behov for trafikale analyser b\u00e5de ved \u00d8vregaten/Bryggen og i Sj\u00f8gaten/Sandviksveien. Side 13 av 21 7. Vil Torget og Bryggen bli bilfri med ny l\u00f8sning? Svar: Byr\u00e5det arbeider for \u00e5 f\u00e5 Bryggen bilfri. Med ny l\u00f8sning er det imidlertid potensial for \u00e5 f\u00e5 Bryggen b\u00e5de bil- og banefri. Det vil fortsatt v\u00e6re behov for vareleveringsl\u00f8sninger, fremkommelighet for kollektivtransport, beredskap mv. Denne \u00abresttrafikken\u00bb m\u00e5 enten betjenes i \u00d8vregaten eller langs Bryggen. Reguleringsplanen vil vurdere de ulike trafikkl\u00f8sningene mot hverandre. 8. V\u00e5ren 2023 var regjeringen tydelig p\u00e5 at det var behov for \u00e5 ha vedtak om reguleringsplan og en kvalitetssikring av kostnader for \u00e5 starte forhandling om tilleggsavtale. Har det kommet andre signaler fra regjeringen n\u00e5? Svar: Ettersom det allerede foreligger anbefalt styringsramme for regulert l\u00f8sning, vil det v\u00e6re naturlig \u00e5 starte forhandlinger om tilleggsavtale med et kostnadsniv\u00e5 som i angitt styringsramme. Det er ingen kjente begrensinger i regelverket som hindrer at man kan starte forhandling om tilleggsavtale. Det kreves imidlertid vedtak om reguleringsplan og en kvalitetssikring av kostnader for \u00e5 f\u00e5 investeringsbeslutning i statsbudsjettet. 9. Oppfyller det nye forslaget i seg selv kravene i NTP til finansiering av prosjekter p\u00e5 n\u00e5v\u00e6rende tidspunkt? Svar: NTP inneholder ingen krav, men f\u00f8ringer om at det statlige bidraget vil kunne vurderes n\u00e5r saken er behandlet i bystyret. Vi mener at \u00e5 avslutte tunnelutredningen og komme til enighet om l\u00f8sning med tilh\u00f8rende kostnadsramme vil gi et godt grunnlag til \u00e5 starte forhandlingene om en tilleggsavtale og senere investeringsbeslutning i statsbudsjettet. 10. Finnes det utredninger som underbygger at det nye forslaget lar seg realisere innenfor gjeldende kostnadsramme? Svar: Det er tatt utgangspunkt i anslagene utarbeidet i forbindelse med skissefasen med enhetspriser p\u00e5 l\u00f8pemeter, kostnad for stopp mv. Det vil ogs\u00e5 foresl\u00e5s f\u00f8ringer for planarbeidet med \u00f8vre ramme for kostnadsniv\u00e5. Det vil arbeides aktivt for \u00e5 holde kostnadene nede og innenfor kostnadsrammen. 11. Er det tilstrekkelig lokal finansiering til det nye forslaget, eventuelt planer for \u00e5 sikre tilstrekkelig lokal finansiering? Hva m\u00e5 i s\u00e5 fall til for \u00e5 sikre tilstrekkelig lokal finansiering? Svar: Det er tilstrekkelig finansiering i gjeldende finansieringsplan (Prop. 11S) til \u00e5 kunne finansiere en l\u00f8sning innenfor gjeldende kostnadsramme med forutsetning om 70% statlig finansiering og et lokalbidrag i tr\u00e5d med f\u00f8ringene i prop. 11S. Eksakt finansieringsplan for den lokale finansieringen m\u00e5 avklares gjennom tilleggsavtale til Byvekstavtalen. 12. Fylket forutsetter at det skal g\u00e5 busser over Bryggen ved tunnell\u00f8sningen. Hvor mange busser vil det bli og vil det ogs\u00e5 v\u00e6re biler og/eller tungtransport over Bryggen ved tunnell\u00f8sning? Svar: Det er ikke konkludert med at det skal g\u00e5 hverken biler eller busser over Bryggen, og eventuelt hvor mange. Deler av Sandviken og Fjellsiden er imidlertid b\u00e5de i regulert og ny l\u00f8sning avhengig av supplerende busstilbud. Disse bussene kan enten g\u00e5 over Bryggen, i \u00d8vregaten eller man kan legge om rutestrukturen til \u00e5 i st\u00f8rre grad basere seg p\u00e5 \u00abmateruter\u00bb til Bybanen. Driftsopplegget vil optimaliseres i samarbeid med VLFK gjennom planprosessen og videre prosesser med fastsetting av fremtidig rutenett. Side 14 av 21 13. Vil den nye planen medf\u00f8re at Bybane Utbygging ikke trenger \u00e5 bygge ned organisasjonen? Svar: Bybanen utbygging er VLFK sitt ansvar. Hvordan de organiserer dette blir opp til dem. Den nye planen muliggj\u00f8r opprettholdelse av st\u00f8rre del av organisasjonen Bybanen utbygging, og den vil ikke avvikles. 14. Vil det p\u00e5g\u00e5 arbeid for \u00e5 oppheve vedtatte reguleringsplan f\u00f8r ny plan er ferdigstilt, kvalitetssikret og finansiert? Hva er rekkef\u00f8lgen p\u00e5 dette arbeidet i s\u00e5 fall. Svar: Byr\u00e5det fremmer for bystyret i sak 236/24, vedtatt i byr\u00e5d 09.08.2024 at det startes endring av reguleringsplanene for delstrekning del 1 og 2, der selve bybanetras\u00e9en tas ut av disse planene. Det forutsettes imidlertid for sluttf\u00f8ring av dette arbeidet at det foreligger statlig finansiering eller ferdig reguleringsplan av et tunnelalternativ. 15. Vil de nye ferdige reguleringsplanene for nytt forslag bli vurdert opp mot allerede vedtatte reguleringsplaner? Svar: L\u00f8sningen i planarbeidet vil beskrives og vurderes opp mot b\u00e5de nullalternativet og mot vedtatt plan. Det er lagt opp til tiln\u00e6rmet samme metodikk for vekting av m\u00e5loppn\u00e5else og konsekvenser. Dette vil kunne gi et godt beslutningsgrunnlag for \u00e5 behandle den nye planen. 16. Gjelder fortsatt lovnaden fra byr\u00e5dsleder om at \u00abbilligste\u00bb bane skal bygges n\u00e5r planen er ferdig? Svar: Kostnadene, inkludert fordelingsvirkninger vil vektlegges sterkt i planarbeidet. Det arbeides for at ny l\u00f8sning ikke skal bli dyrere enn vedtatt trase. 17. Hva menes med droppe tunnelutredning og \u201cg\u00e5 rett p\u00e5 reguleringsplan\u201d n\u00e5r det fremkommer at ny tunnel m\u00e5 utredes videre? Hvilke utredninger skal foretas? Svar: Byr\u00e5det har besluttet \u00e5 avslutte utredningen for \u00e5 raskere innfri f\u00f8ringene i NTP om at det statlige bidraget vil kunne vurderes n\u00e5r saken er behandlet i bystyret. Videre utredninger gj\u00f8res i reguleringsplanen. Utredningene som skal foretas er alle n\u00f8dvendige supplerende utredninger etter plan- og bygningsloven m.fl. 18. Hvordan blir fremdriften for de tilleggsutredningen som m\u00e5 gj\u00f8res for den nye varianten av tunnel og koblingen mellom dagl\u00f8sning i Sj\u00f8gaten og dagl\u00f8sning i \u00c5saneveien som ikke er utredet fra f\u00f8r? Svar: Det vil startes reguleringsplanarbeid s\u00e5 raskt som mulig etter n\u00f8dvendige politiske vedtak og f\u00f8ringer er p\u00e5 plass. Fremdrift vil skisseres i oppstartsaken etter normal saksgang. Side 15 av 21 19. Det er gjennomf\u00f8rt en omfattende \u00abKonsekvensutredning for verdensarv\u00bb (KUVA). for Bryggen som er kritisk til dagens status quo med biler og busser langs Bryggen og vurderte dagl\u00f8sning som \u201cen tryggere l\u00f8sning for verdensarven sett i lys av fremlagte tunnelalternativets store strukturelle p\u00e5virkninger\u201d. Det er ikke gjort tilsvarende fullstendig KUVA for en tunnel, hvordan skal denne prosessen v\u00e6re? Svar: Det foreligger allerede en KUVA som vurderer b\u00e5de dag- og tunnell\u00f8sning. Det legges ikke opp til en helt ny KUVA, men supplerende konsekvensutredninger av eventuell p\u00e5virkning p\u00e5 verdensarvstedet Bryggen. Riksantikvaren arbeider for at konsekvensutredning av verdensarv skal v\u00e6re en naturlig del av konsekvensutredninger etter plan- og bygningsloven og forskrift om konsekvensutredninger og vi vil s\u00e5 snart n\u00f8dvendige politiske avklaringer er p\u00e5 plass ta kontakt med Riksantikvaren for \u00e5 fastsette detaljeringsniv\u00e5. 20. Hva gj\u00f8r en med sykkell\u00f8sningen fra Gulating til Sandviken? Svar: Det vil sikres at det vil foreligge en regulert l\u00f8sning for sykkeltrase p\u00e5 hele strekket. B\u00e5de planen over Bryggen og i Sj\u00f8gaten m\u00e5 endres. 21. Hva skjer med den n\u00f8dvendige opprustningen av Bryggen med nye r\u00f8r, behov for \u00e5 sikre grunnvannet, flomsikring og milj\u00f8overv\u00e5kningsprogrammet ved denne l\u00f8sningen? Hvor mye vil dette koste kommunen, og hvilke konsekvenser har gravingen for kulturminnehensyn og n\u00e6ringslivet i Bergen sentrum? Vil samme type faseplanlegging som for dagl\u00f8sningen benyttes? Svar: Noe av opprustningen var n\u00f8dvendig p\u00e5 grunn av det ville v\u00e6re vanskelig \u00e5 grave opp banetraseen etter den var lagt og var n\u00f8dvendig fordi man skulle bygge banetrase over Bryggen. Annen oppgradering m\u00e5 utf\u00f8res uansett. Endret reguleringsplan for l\u00f8sningen over Bryggen vil avklare hvilke tiltak og oppgraderinger som kan knyttes til ny l\u00f8sning og hvilke som vil ivaretas i andre arbeid og normal opprusting av infrastruktur. Eksakt faseplanlegging vil skisseres i reguleringsplanen. 22. Vil det bli en oppdatert konsekvensanalyse av kulturminner og kulturmilj\u00f8 med denne l\u00f8sningen? Svar: Alle konsekvenser, inkludert konsekvenser for kulturminner, kulturmilj\u00f8 og verdensarven vil ivaretas i planarbeidet. 23. Har kommunen dialog med fylket om konsekvensene for den videreg\u00e5ende skolen Katten? Har man anslag fra tidligere prosesser p\u00e5 hvor mye det vil koste \u00e5 rive og reetablere skolen? Er det andre omr\u00e5der i Bergen sentrum som vil bli avsatt til at fylket kan bygge opp igjen kapasiteten man eventuelt mister ved Katten? Svar: Det er VLFK som drifter Bergen Katedralskole og som er ansvarlig for \u00e5 sikre forsvarlig drift i anleggsperioden. Det har i tidligere utredninger v\u00e6rt tett dialog om konsekvensene for Bergen Katedralskole. Situasjonen er godt belyst, og kjent for fagmilj\u00f8et fra dokumentene tilknyttet tunnelutredningen fra 2021. Det er gjort grove kostnadsanslag fra Bybanen utbygging i tidligere utredninger. Disse er imidlertid ikke publisert, men ligger til grunn for kostnaden for grunnerverv i anslaget fra 2021. Side 16 av 21 24. Har en god kontroll p\u00e5 fjellet en skal inn i? Det er jo en del andre ting i fjellet, og er en sikker p\u00e5 at denne l\u00f8sningen ikke kommer i konflikt med noe? Svar: Det har v\u00e6rt god dialog med overordnede myndigheter i forbindelse med utarbeidingen av tunnelutredningen fra 2021 og fremlagt trase ber\u00f8rer ikke teknisk infrastruktur av nasjonal interesse. 25. I tidligere prosesser har tunneler m\u00f8tt motstand p\u00e5 grunn av fjellhallen ved Heggebakken. Det samme har utbyggingsprosjekter i n\u00e6rheten av fjellhallen. \u00abDet fremg\u00e5r av innsigelsen at anlegget i Heggebakken er et knutepunkt for telekommunikasjon, som er sv\u00e6rt viktig for Totalforsvaret\u00bb, var svaret da Milj\u00f8verndepartementet skrinla bystyrevedtatte utbyggingsplaner i n\u00e6rheten. Beredskapsavdelingen til Fylkesmannen i Hordaland konkluderte med at det ikke kunne bygges for n\u00e6r fjellhallen: \u00abDen aktuelle tomten ligger i et omr\u00e5de som er stoppet for videre eller ny utbygging\u00bb. Peder Motzfeldt-alternativet var av en kommunal kilde til NRK beskrevet som \u00e5 ta hensyn til denne hallen. I hvilken grad g\u00e5r det nye alternativet klar av tiltak i n\u00e6rheten av hallen? Svar: Som nevnt over har det v\u00e6rt god dialog med overordnede myndigheter i forbindelse med utarbeidingen av tunnelutredningen fra 2021 og fremlagt trase ber\u00f8rer ikke teknisk infrastruktur av nasjonal interesse. 26. Hvordan blir krysningen av Bane Nor sine spor med foresl\u00e5tt l\u00f8sning? Svar: Dette m\u00e5 reguleringsplanarbeidet avklare. Grunnet at stoppet i \u00d8vregaten tas ut vil det imidlertid v\u00e6re st\u00f8rre handlingsrom for plassering av linjen i en trase som ikke kommer i konflikt med jernbanetunnelen. 27. Hva er anslagene p\u00e5 kostnader for stoppet ved Sverresborg? Svar: Sverresborgstoppet er ikke kostnadsberegnet. 28. Hvor raskt kan en starte byggingen av denne l\u00f8sningen? Svar: En reguleringsplan vil ta minst to \u00e5r \u00e5 f\u00f8re frem til endelig vedtak og gitt at statlig finansiering er p\u00e5 plass vil man kunne starte bygging i 2028. Dersom man lykkes \u00e5 sikre statlig finansiering tidligere enn dette kan arbeidet forseres og man kan starte bygging av de delene av traseen som ikke reguleres p\u00e5 nytt. Side 17 av 21 Sp\u00f8rsm\u00e5l fra MDG: 1. Endringer i grunnvannet i sentrum utgj\u00f8r den st\u00f8rste risikoen for verdensarvstedet Bryggen og Middelalderbyen Bergen. Vil byr\u00e5det velge en tunnelbane hvis den utgj\u00f8r en st\u00f8rre risiko for kulturmilj\u00f8et i sentrum enn dagl\u00f8sningen/Bryggen-l\u00f8sningen? Svar: Det skal s\u00f8kes l\u00f8sninger som minimerer og helst eliminerer risikoen for grunnvannssenking, og det m\u00e5 gj\u00f8res en samlet vurdering av konsekvensene for kulturmilj\u00f8et. Hensyn til grunnvannsendringer i sentrum vil v\u00e6re sv\u00e6rt viktig i de vurderingene som skal gj\u00f8res i reguleringsplanarbeidet. Ved \u00e5 ta ut stoppet i \u00d8vregaten reduseres risikoen. 2. Byr\u00e5det har tidligere uttalt flere ganger at gjeldende vedtatt plan med dagl\u00f8sning i sentrum skal bygges, hvis tunnelalternativet skulle vise seg \u00e5 bli dyrere. Hvorfor har byr\u00e5det g\u00e5tt bort fra dette l\u00f8ftet? Svar: Byr\u00e5det har valgt \u00e5 avslutte tilleggsutredningen for \u00e5 im\u00f8tekomme f\u00f8ringene i NTP. Dette fordi vi mener at fylkets foresl\u00e5tte kompromissl\u00f8sning er den beste l\u00f8sningen. Kostnadene, inkludert fordelingsvirkninger vil vektlegges sterkt i planarbeidet. Det arbeides for at ny l\u00f8sning ikke skal bli dyrere enn vedtatt trase. 3. Vedr\u00f8rende punkt 4 i byr\u00e5dets forslag til vedtak: Hvorfor velger byr\u00e5det \u00e5 oppheve den gjeldende dagl\u00f8sningen ved \u00e5 endre reguleringsplanen, istedenfor \u00e5 bare lage en ny plan for sykkel og gange p\u00e5 delstrekning 1 (sentrum)? Svar: Ordin\u00e6r endring av en reguleringsplan f\u00f8lger samme prosess utarbeiding av en ny reguleringsplan. Byr\u00e5det fremmer for bystyret i sak 236/24, vedtatt i byr\u00e5d 09.08.2024 at det startes endring av reguleringsplanene for delstrekning del 1 og 2, der selve bybanetras\u00e9en tas ut av disse planene. Det forutsettes imidlertid for sluttf\u00f8ring av dette arbeidet at det foreligger statlig finansiering eller ferdig reguleringsplan av et tunnelalternativ. 4. Hvor mange reguleringsplaner skal byr\u00e5det bestille, og er bestillingene ferdigstilt? Svar: Det skal reguleres b\u00e5de bybanel\u00f8sning og sykkell\u00f8sning fra Ytre Sandviken til Kaigaten. Det vil kreve minst to reguleringsplaner. Det kan v\u00e6re aktuelt \u00e5 dele arbeidet inn i flere reguleringsplaner dersom fagetaten vurderer at det er hensiktsmessig. Arbeidet bestilles f\u00f8rst etter Bystyret har fattet sitt vedtak. 5. Hvem skal utf\u00f8re arbeidet med \u00e5 lede konsulentene m.m. i det nye reguleringsplanarbeidet? Svar: Plan- og bygningsetaten vil f\u00e5 oppdraget med \u00e5 utarbeide reguleringsplanene, etter normal prosess, inkludert l\u00f8pende oppf\u00f8lging av konsulenter. 6. N\u00e5r kan vi forvente at et anbud er klart for utredningsarbeidet? Svar: Dette er for tidlig \u00e5 svare p\u00e5, men det arbeides for \u00e5 ha anbud for utredningsarbeidet klart s\u00e5 raskt som mulig. Side 18 av 21 7. Hvor lang tid vil det ta f\u00f8r fysisk byggearbeid kan starte opp for bybanen til \u00c5sane, med byr\u00e5dets forslag? Svar: En reguleringsplan vil ta minst to \u00e5r \u00e5 f\u00f8re frem til endelig vedtak og gitt at statlig finansiering er p\u00e5 plass vil man tidligst kunne starte bygging i 2028, forutsatt at prosjektering utf\u00f8res parallelt med planarbeidet. Dersom man lykkes \u00e5 sikre statlig finansiering tidligere enn dette, kan arbeidet forseres og man kan starte bygging av de delene av traseen som ikke reguleres p\u00e5 nytt. 8. Hvorfor foresl\u00e5r ikke byr\u00e5det \u00e5 justere bompengene slik at bybanen til \u00c5sane kan finansieres og realiseres? Svar: Byr\u00e5det \u00f8nsker ikke \u00e5 justere bompengene til et h\u00f8yere niv\u00e5 enn n\u00f8dvendig. Resultatene av forhandlinger med Staten om tilleggsavtale vil v\u00e6re f\u00f8rende for hvor stor andel av prosjektet som skal finansieres av bompenger. Byr\u00e5det vil arbeide for at dette blir avklart s\u00e5 raskt som mulig. 9. Hvor mye inntekter taper Bypakke Bergen per m\u00e5ned med dagens takstsstruktur, sammenlignet med inntektene hvis vi hadde lagt p\u00e5 gjennomsnittsinntekten? Svar: I finansieringsplanen for Bypakke Bergen (Prop. 11S) er det lagt til grunn en gjennomsnittstakst for \u00e5 finansiere tiltakene i bypakken p\u00e5 14,77 kr/passering. Elbilandelen er stadig \u00f8kende og forskjellen mellom faktisk gjennomsnittstakst og forutsatt gjennomsnittstakst var for juli p\u00e5 3,16 kr. Dette utgjorde en differanse p\u00e5 21,39 millioner. 10. Hvordan vil byr\u00e5det hente inn de tapte inntektene som f\u00f8lge av at byr\u00e5det har utsatt en justering av bompengetakstene? Svar: Man kan ikke hente inn inntektene p\u00e5 et senere tidspunkt. Byr\u00e5det \u00f8nsker ogs\u00e5 i det videre \u00e5 holde det samlede bompengetrykket s\u00e5 lavt som mulig. 11. Hvordan vil byr\u00e5det finansiere opprustning av byrom som Torget og Bryggen med byr\u00e5det sin l\u00f8sning? Svar: Selv om en reguleringsplan inneholder rekkef\u00f8lgekrav om oppgradering, vil ikke dette n\u00f8dvendigvis kunne finansieres med statlige midler. Kostnaden m\u00e5 v\u00e6re en direkte konsekvens av tiltaket. Endret reguleringsplan for l\u00f8sningen over Bryggen vil avklare hvilke tiltak og oppgraderinger som kan knyttes til ny l\u00f8sning og hvilke som vil ivaretas i andre arbeid og ordin\u00e6r opprusting av infrastruktur. 12. Hvordan jobber byr\u00e5det for \u00e5 sikre finansiering av gange- og sykkell\u00f8sninger fra sentrum til \u00c5sane? Svar: Vi arbeider for at gang- og sykkell\u00f8sninger skal f\u00e5 finansiering gjennom en tilleggsavtale med staten. Slik finansieringen er i dag m\u00e5 eventuelt prosjektene finansieres ved portef\u00f8ljestyring av handlingsprogrammet. Side 19 av 21 13. Hvor mye dyrere blir det for oppgradering av vann- og avl\u00f8p i sentrum med byr\u00e5det sin l\u00f8sning, siden dette n\u00e5 ikke vil gj\u00f8res som et fellesprosjekt om tunnell\u00f8sningen realiseres? Svar: Endelig reguleringsplan med nytt kostnadsanslag for Bryggen uten bybanetrase vil synliggj\u00f8re hvilke kostnadselementer som kan finansieres av prosjektet. Den utskiftingen av vann- og avl\u00f8psledninger som ikke er en direkte konsekvens av tiltaket finansieres ikke med statlige midler, men over Bergen Vann sitt budsjett. Det er ikke klart per n\u00e5 hvor stor del av oppgraderingen som vil tilfalle ulike finansieringsposter. 14. I lys av det nye tunnelforslaget, vil byr\u00e5det starte opp planarbeid for en bane fra sentrum og vestover gjennom sentrum i dagen? Svar: Mulighet for kobling mot en videre utbygging fra sentrum mot vest vil vurderes i planarbeidet for tunnell\u00f8sningen. Videre tras\u00e9 gjennom sentrum m\u00e5 avklares i framtidig arbeid med de resterende delene av arealdelen til KDP vest. 15. Hva er status p\u00e5 KS2 for Forlenget Fl\u00f8yfjellstunnel? Svar: Det er for tiden lav fremdrift i vegvesenet p\u00e5 arbeidet med forlenget Fl\u00f8yfjellstunnel og byr\u00e5den arbeider for \u00e5 f\u00e5 fortgang i prosessene. Prosessene med ny reguleringsplan og forlenget Fl\u00f8yfjellstunnel vil samkj\u00f8res. Det er imidlertid ikke lagt opp til endringer som vil p\u00e5virke arbeidet med forlenget Fl\u00f8yfjellstunnel p\u00e5 annen m\u00e5te enn at anleggsdriften blir enklere. Dette p\u00e5 grunn av at man vil ha mulighet for \u00e5 kunne \u00e5pne for gjennomkj\u00f8ring i sentrum n\u00e5r trafikken i Fl\u00f8yfjellstunnelen periodevis m\u00e5 stenges. 16. Med fylket og byr\u00e5det sin l\u00f8sning, hva er planen for biltrafikk i sentrum, spesielt for Torget, Bryggen og \u00d8vregaten? Svar: De vedtatte prinsippene i trafikkplan sentrum vil ligge til grunn for kj\u00f8rem\u00f8nsteret i sentrum. Hovedgrepet er \u00e5 lede mest mulig av trafikken utenom sentrumskjernen, og samtidig sikre tilstrekkelig fremkommelighet i sentrum i tr\u00e5d med prinsippene i vedtatt trafikkplan sentrum. Byr\u00e5det har som ambisjon \u00e5 gj\u00f8re Bryggen bilfri, men det vil v\u00e6re noe busstrafikk over Torget, og det skal v\u00e6re muligheter for varelevering langs Bryggen. Trafikken i omr\u00e5det blir sterkt redusert, men det er n\u00f8dvendig \u00e5 opprettholde en viss kapasitet i vegnettet i snittet Torget-\u00d8vregaten. Planarbeidet vil detaljere fordelingen mellom gatene. Detaljerte trafikkl\u00f8sninger vil beskrives i reguleringsplanen med bakgrunn i supplerende trafikkvurderinger hvor det er n\u00f8dvendig. 17. Vil byr\u00e5dets tunnell\u00f8sning kreve en parallell r\u00f8mningsvei? Svar: Det vil bli behov for lokal r\u00f8mming, men ikke parallell r\u00f8mningsvei. Reguleringsplanen vil forholde seg til enhver tids regelverk, ogs\u00e5 knyttet til r\u00f8mning. Dette vil videre avklares i reguleringsplanen 18. Representanten viser til arealplan BERGENHUS. SENTRUM \u00d8ST, FJELLSIDEN, PARKERINGSANLEGG / saksnr. 200109753/54, arealplan id: 4601_17490000. Nevnte plan ble aldri ferdigstilt da det, slik representanten forst\u00e5r det, ble fremmet innsigelse/varsel om innsigelse p\u00e5 grunn av grunnvannsproblematikk. Fra saken: \u201cFor \u00e5 klargj\u00f8re eventuelle problemer med grunnvann og rystelser som kan skade kulturminner, kreves det omfattende unders\u00f8kelser og overv\u00e5kning slik at avb\u00f8tende tiltak kan settes inn. Det foresl\u00e5s derfor at et program for dette legges fram for Riksantikvaren f\u00f8r 2. gangs behandling av denne saken. Grunnvannsproblematikken er ogs\u00e5 knyttet til gamle ledninger og mye lekkasje fra vann og Side 20 av 21 avl\u00f8p i omr\u00e5det. Det foresl\u00e5s derfor at Vann-og avl\u00f8psetatens \u00f8nske om en rammeplan for VA utf\u00f8res samtidig.\u201d Sp\u00f8rsm\u00e5l: Hvor lang tid tror byr\u00e5den det vil ta \u00e5 gjennomf\u00f8re n\u00f8dvendige unders\u00f8kelser og m\u00e5linger (som m\u00e5 skje over tid) for \u00e5 bli trygg p\u00e5 grunnvannsproblemene i Fjellsiden/med tunnelalternativet? Svar: Det vil v\u00e6re god dialog mot Riksantikvaren gjennom hele prosessen. Det er alltid krevende \u00e5 grave i bygrunn i middelalderbyen Bergen, og vi har gode rutiner for samhandling med Riksantikvar og \u00f8vrige kulturmyndigheter. Byr\u00e5det vil arbeide for at eventuelle krav til grunnvannsm\u00e5linger raskt blir identifisert slik at man unng\u00e5r skade p\u00e5 bygninger og eventuelle forsinkelser i prosjektet. N\u00e5r det gjelder Fl\u00f8ygarasjen konkluderte imidlertid Etat for plan og geodata at det med overveiende sannsynlighet var mulig \u00e5 etablere Fl\u00f8ygarasjen uten at det medf\u00f8rer vesentlige endringer av grunnvannsforholdene p\u00e5 Bryggen og i Fjellsiden. 19. Slik representanten forst\u00e5r det har flere reguleringsplaner i omr\u00e5det V\u00e5gsbunnen/tilst\u00f8tende omr\u00e5der egne bestemmelser knyttet til unders\u00f8kelser/m\u00e5linger vedr\u00f8rende grunnvann i forkant av byggearbeider. Vil dette ogs\u00e5 gjelde for Allehelgens gate og andre relevante deler av den nye traseen? Svar: Arbeidet med reguleringsplanen vil utf\u00f8res i tett samarbeid med kulturmyndighet. I arbeidet med regulering av bybanetras\u00e9en vil det gj\u00f8res grundige unders\u00f8kelser for \u00e5 finne l\u00f8sninger som minimerer risikoen for grunnvannsendringer. Dersom unders\u00f8kelsene tilsier at det er n\u00f8dvendig kan det bli aktuelt med avb\u00f8tende tiltak eller overv\u00e5kning p\u00e5 deler av strekningen. Med hilsen Byr\u00e5d for Byutvikling - Christine Kahrs Dokumentet er godkjent elektronisk. Side 21 av 21 "
}