{
  "dokument_id": "94859bce-e678-5313-bd26-375e80dabd0c",
  "doc_type": "case_attachment",
  "kommune": 4601,
  "tittel": "Brev fra Statsforvalteren i Vestland, datert 13.08.2024, Ber om ny fremdriftsplan for etablering av sekund\u00e6rrensing i Bergen og Arna tettbebyggelse, Bergen kommune",
  "url": "https://bergen.kommune.no/politikere-utvalg/api/fil/bk360/11271479/Brev-fra-Statsforvalteren-i-Vestland-datert-13-08-2024-Ber-om-ny-fremdriftsplan-for-etablering-av-sekundaerrensing-i-Bergen-og-Arna-tettbebyggelse-Bergen-kommune",
  "tekst": " V\u00e5r dato: V\u00e5r ref: 13.08.2024 2019/4519 Deres dato: Deres ref: BERGEN VANN Saksbehandler, innvalgstelefon Postboks 7700 Anette Hegg\u00f8y, 5557 2305 5020 BERGEN Ber om ny framdriftsplan for etablering av sekund\u00e6rrensing i Bergen og Arna tettbebyggelse, Bergen kommune. Vi viser til Bergen kommune sin \u00e5rsrapport for 2023 og annen tidligere korrespondanse der status for etablering av sekund\u00e6rrensing i Bergen og Arna tettbebyggelse har v\u00e6rt tema. Bergen kommune har informert Statsforvalteren om at kommunen er forsinket i arbeidet med \u00e5 etablere sekund\u00e6rrensing i deler av Bergen og Arna tettbebyggelse, og at fristen for \u00e5 oppn\u00e5 rensekravene i utslippstillatelsen ikke vil n\u00e5s i disse omr\u00e5dene. Status for arbeidene og forventet framdrift er skissert blant annet i kommunen sin \u00e5rsrapport for 2023 og i utkast til hovedplan for vannmilj\u00f8 og avl\u00f8p 2024-2033. Her kommer det frem f\u00f8lgende om status for arbeidene: \u2022 Nye Garnes RA: Utfordringer knyttet til regulering gj\u00f8r at ferdigstilling ikke er avklart. \u2022 Bergen Vest: Regulering av Nye Drotningsvik RA er startet opp. Forventet ferdig 2028/2029 \u2022 \u00c5sane Nord: o Sanering Hylkje-Kvernevik RA (\u00c5sane Nord): Ferdig i \u00e5r 2028. o Sanering Tellevik \u2013 Hylkje (\u00c5sane Nord): Rensetiltak er ikke avklart. \u2022 Salhus- Mj\u00f8lker\u00e5en, sanering: KVU ferdig. Ikke oppgitt ferdigstillingsdato \u2022 Mj\u00f8lker\u00e5en \u2013 Kvernevik, sanering: Ferdig f\u00f8rste del av 2026. \u2022 Indre del av Fanafjorden/Fanahammeren, sanering: Detaljprosjektering ferdig. Ikke avklart ferdigstillingsdato. Statsforvalteren kan ikke gi forlengede frister for etablering av sekund\u00e6rrensing Statsforvalteren har ikke mulighet, etter s\u00f8knad, til \u00e5 endre kommunens utslippstillatelse og gi nye frister for etablering av de vedtatte rensekravene. Bergen kommune vil derfor etter 31.12.2025 v\u00e6re i brudd med milj\u00f8regelverket og Statsforvalterens utslippstillatelse, i de omr\u00e5dene der det enda ikke er etablert sekund\u00e6rrensing i tr\u00e5d med tillatelsen. Kommunen vil ogs\u00e5 v\u00e6re i brudd med avl\u00f8psdirektivets bestemmelser som er bindende for Norge gjennom E\u00d8S-avtalen. Dette vil gjelde helt frem til kommunen har etablert nye rensel\u00f8sninger i de aktuelle omr\u00e5dene. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/3 Fortsatte utslipp av urenset/lite rensede utslipp utgj\u00f8r en risiko b\u00e5de for milj\u00f8et og menneskers helse Det er etter Statsforvalterens vurdering sv\u00e6rt viktig at kommunen prioriterer etablering av sekund\u00e6rrensing i hele tettbebyggelsen h\u00f8yt. Selv om avl\u00f8psvann fra store deler av tettbebyggelsen allerede renses i tr\u00e5d med tillatelsen, er det fremdeles en betydelig mengde avl\u00f8psvann (17 %1) som slippes urenset eller lite renset til vannforekomstene rundt Bergen. Fortsatte urensede utslipp utgj\u00f8r en risiko for b\u00e5de helse og milj\u00f8, blant annet ved at de bidrar til en risiko for eutrofiering og oksygensvinn i lokale sj\u00f8omr\u00e5der rundt Bergen. Utslippene kan ogs\u00e5 inneb\u00e6re en helsefare dersom utslippene skjer i n\u00e6rheten av omr\u00e5der som brukes til bading og andre rekreasjonsform\u00e5l i/ved vann. Vi vil videre peke p\u00e5 at utslipp av urenset avl\u00f8psvann ogs\u00e5 har betydning p\u00e5 en global skala. Utslipp av bakterier i avl\u00f8psvann kan bidra til spredning av antibiotikaresistens. Videre er utslipp av avl\u00f8psvann en viktig kilde til utslipp av mikroplast, legemiddelrester og andre milj\u00f8gifter. Legemiddelrester og milj\u00f8gifter kan selv i lave konsentrasjoner ha betydning for helse og milj\u00f82. Flere av milj\u00f8giftene som finnes i avl\u00f8psvann har videre egenskaper som gj\u00f8r at de brytes sakte ned og kan akkumulere i n\u00e6ringskjeden. Dette medf\u00f8rer at utslippene ogs\u00e5 kan bidra til en oppkonsentrering av milj\u00f8gifter i det marine milj\u00f8et globalt. Innholdet av b\u00e5de bakterier, milj\u00f8gifter og mikroplast kan reduseres betydelig der avl\u00f8psvann gjennomg\u00e5r minimum sekund\u00e6rrensing2. Kravene om sekund\u00e6rrensing som gjelder for alle st\u00f8rre tettbebyggelser er derfor viktige tiltak for \u00e5 redusere milj\u00f8belastningen som utslipp av avl\u00f8psvann utgj\u00f8r b\u00e5de lokalt og globalt. Tilknytning til anlegg som ikke oppn\u00e5r rensekravene vil v\u00e6re i strid med plan- og bygningsloven \u00a7 27-2. Som kommunen kjenner til, sier \u00a7 27-2 i plan og bygningsloven at \u00abf\u00f8r opprettelse eller endring av eiendom eller bygning, eller oppf\u00f8ring av bygning blir godkjent, skal avl\u00f8psvann f\u00f8res bort og v\u00e6re sikret i samsvar med forurensningsloven\u00bb. Dette betyr at for renseanlegg som etter 31. desember 2025 fremdeles ikke oppn\u00e5r rensekravene i tillatelsen, s\u00e5 kan kommunen ikke tillate ny tilknytning til disse anleggene. Dersom nye bygninger skal bygges og tas i bruk i omr\u00e5der som ikke oppn\u00e5r sekund\u00e6rrensing, m\u00e5 det planlegges egne avl\u00f8psl\u00f8sninger for disse bygningene for \u00e5 ivareta sekund\u00e6rrensekravet. 1 If\u00f8lge kommunens utkast til revidert hovedplan for vannmilj\u00f8 og avl\u00f8p 2024-2033, er 83 % av byens innbyggere som er tilknyttet kommunalt nett knyttet til renseanlegg som oppn\u00e5r rensekravene i tillatelsen. 2 Revisjon av avl\u00f8psdirektivet - regjeringen.no Side: 3/3 P\u00e5legg om opplysninger P\u00e5 bakgrunn av nevnte forhold, ber vi Bergen kommune om \u00e5 sende f\u00f8lgende opplysninger til Statsforvalteren innen 31. oktober 2024: - Framdriftsplan for etablering av sekund\u00e6rrensing i Bergen og Arna tettbebyggelse. Framdriftsplanen skal v\u00e6re detaljert, med korte realistiske delfrister for de ulike arbeidene. - Informasjon om hvilke tiltak kommunen vil gj\u00f8re for \u00e5 sikre at ny bebyggelse skal v\u00e6re lovlig etter forurensningsregelverket i de omr\u00e5dene der sekund\u00e6rrensing ikke blir etablert innen fristen, jf. plan og bygningsloven \u00a7 27-2. - Vurdering av hvilken milj\u00f8risiko forsinkelsene med etablering av sekund\u00e6rrensing inneb\u00e6rer i de aktuelle resipientomr\u00e5dene - Vurdering av om det er aktuelle avb\u00f8tende tiltak som kan settes i verk i p\u00e5vente av at nye renseanlegg skal komme p\u00e5 plass. Det vil v\u00e6re aktuelt \u00e5 knytte tvangsmulkter til delfrister i framdriftsplanen. Dette vil eventuelt varsles i et eget brev. P\u00e5legget er gitt med hjemmel i forurensningsloven \u00a7 49. Klagerett Dere har rett til \u00e5 klage p\u00e5 p\u00e5legg om opplysninger dersom dere mener at dere ikke har plikt eller tillatelse til \u00e5 gi slike opplysninger. En klage b\u00f8r grunngis, og den skal sendes til Statsforvalteren i Vestland senest tre dager etter at dette brevet er mottatt, jf. forvaltningsloven \u00a7 14. En klage kan v\u00e6re b\u00e5de skriftlig og muntlig. Med hilsen Sissel Storeb\u00f8 Anette Hegg\u00f8y seksjonsleder senioringeni\u00f8r Dokumentet er elektronisk godkjent "
}