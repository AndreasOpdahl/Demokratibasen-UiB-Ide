{
  "dokument_id": "1b5ea941-f6e1-58e3-b719-c1b944d27ee3",
  "doc_type": "case_attachment",
  "kommune": 4601,
  "tittel": "Fagnotat av 5. juli 2024 - Gjennomf\u00f8ringsvedtak - kj\u00f8p av bolig 119/677/0/0 - Harald S\u00e6veruds veg 123",
  "url": "https://bergen.kommune.no/politikere-utvalg/api/fil/bk360/10780044/Fagnotat-av-5-juli-2024-Gjennomforingsvedtak-kjop-av-bolig-119-677-0-0-Harald-Saeveruds-veg-123",
  "tekst": " EBF \u00d8konomi/Stab Til Fagnotat Seksjon for strategisk eiendomsforvaltning V\u00e5r referanse: 2023/278899-82 Saksbehandler: Grethe Sophie Losnegaard Fra Dato: 5. juli 2024 EBF \u00d8konomi/Stab Gjennomf\u00f8ringsvedtak - kj\u00f8p av bolig 119/677/0/0 - Harald S\u00e6veruds veg 123 Hva saken gjelder: Etat for Boligforvaltning har i sak 2024/109114-1 mottatt bestilling fra Byr\u00e5dsavdeling for barnevern, sosiale tjenester og mangfold p\u00e5 kj\u00f8p av bolig i Harald S\u00e6veruds veg 123 i Ytrebygda bydel: Viser til tidligere korrespondanse om anskaffelse av boliger til enslige mindre\u00e5rige flyktninger. Byr\u00e5dsavdeling for barnevern, sosiale tjenester og mangfold (BBSM) ber Etat for boligforvaltning gjennomf\u00f8re kj\u00f8p av Harald S\u00e6veruds veg 123, 5237 R\u00e5dal, ref. finnkode 351258645, g\u00e5rdsnr: 119, bruksnr: 677. Bergen bystyre har i sak 2023/266670-14 vedtatt \u00e5 bosette 1 000 flyktninger i 2024, av disse 25 enslige mindre\u00e5rige flyktninger. Som f\u00f8lge av de h\u00f8ye flyktningeankomstene fra Ukraina har Etat for boligforvaltning opprettet et prosjekt for anskaffelse av boliger \u00f8remerket til flyktninger. BBSM finner at dette kj\u00f8pet er n\u00f8dvendig for \u00e5 oppfylle vedtaket om \u00e5 bosette 25 enslige mindre\u00e5rige flyktninger i \u00e5r og i tr\u00e5d med etatens oppdrag. Flere av de yngre enslige mindre\u00e5rige flyktningene skal bo i barnevernsinstitusjon, noe denne boligen egner seg godt til. Markedsmessige vurderinger av boligen m\u00e5 rett instans foreta i henhold til retningslinjer for fremskaffelse av boliger for flyktninger. BBSM mener imidlertid at kj\u00f8pet er en fornuftig investering for \u00e5 oppfylle det akutte behovet for boliger til enslige mindre\u00e5rige flyktninger og fordi den har potensiale til \u00e5 dekke boligbehov for ogs\u00e5 andre grupper bostedsl\u00f8se. Det er ikke behov for bygningsmessige tilpasninger av bygget. Fagetatens vurdering: Boligen er en enebolig p\u00e5 418 kvm med to 3 roms utleieleiligheter. Totalt har boligen 8 soverom og stort stue/kj\u00f8kken. Boligen er oppf\u00f8rt i 2007 og befaring og takstrapport bekrefter at det er normal slitasje p\u00e5 huset i forhold til alder. Ingen bygningsdeler har f\u00e5tt tilstandsgrad 3 i rapporten, men takstmann p\u00e5peker at alder tilsier at tetthet p\u00e5 baderom er usikker i tiden som kommer. Boligen ligger forholdsvis skjermet med S\u00e6verudskogen i bakkant. Tomten er tiln\u00e6rmet vedlikeholdsfri med skog og belegningsstein. Det er kort vei til barneskoler, ungdomsskoler og Nordahl Grieg Videreg\u00e5ende skole. Bygget ligger i gangavstand til bybanen og flere butikker. Fagetatens anbefaling: Etat for Boligforvaltning anbefaler at det fattes gjennomf\u00f8ringsvedtak for kj\u00f8p av bolig 119/677/0/0 til bruk for bosetning av flyktninger for inntil 15 millioner. Etaten forutsetter at bestillende byr\u00e5dsavdeling har avklart at boligen kan brukes til bosetting av mindre\u00e5rige flyktninger. Med hilsen EBF \u00d8konomi/Stab Bjarte H\u00f8ys\u00e6ter Direkt\u00f8r Dokumentet er godkjent elektronisk. Vedlegg: "
}