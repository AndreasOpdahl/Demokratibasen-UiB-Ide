{
  "dokument_id": "95a8da65-2769-52c5-a338-3f6d29d0146b",
  "doc_type": "case_attachment",
  "kommune": 4601,
  "tittel": "H\u00f8ringsuttalelse til endringer i forskrift om standarder og nasjonale e-helsel\u00f8sninger (\u00f8kning i betalingen for 2025 for nasjonale e-helsel\u00f8sninger mv.)",
  "url": "https://bergen.kommune.no/politikere-utvalg/api/fil/bk360/11261053/Horingsuttalelse-til-endringer-i-forskrift-om-standarder-og-nasjonale-e-helselosninger-okning-i-betalingen-for-2025-for-nasjonale-e-helselosninger-mv-",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/129748-2 H\u00f8ringsuttalelse til endringer i forskrift om standarder og nasjonale e- helsel\u00f8sninger (\u00f8kning i betalingen for 2025 for nasjonale e-helsel\u00f8sninger mv.) Hva saken gjelder: Helse- og omsorgsdepartementet har sendt p\u00e5 h\u00f8ring forslag til endringer i Forskrift om standarder og nasjonale e-helsel\u00f8sninger. Departementet foresl\u00e5r endringer i bel\u00f8pene som virksomheter skal betale for de fire nasjonale e-helsel\u00f8sningene; helsenettet med grunndata og helseID, e-resept, kjernejournal og helsenorge.no. Kostnadsveksten fra 2024 til 2025 er ansl\u00e5tt til 59,3 mill. kroner. Grunnet ubrukte midler tidligere \u00e5r, kommer 34,5 mill. kr. til fratrekk. Forslaget inneb\u00e6rer en \u00f8kning i betalingen fra 2024 til 2025 p\u00e5 totalt 8,9 mill. kroner for regionale helseforetak og 10 mill. kroner for kommunene. Forslag til endringsforskrift inneholder tall f\u00f8r prisjustering, og vil bli prisjustert f\u00f8r forskriften fastsettes. Departementet foresl\u00e5r ogs\u00e5 \u00e5 innf\u00f8re plikt for kommunene til \u00e5 ta i bruk nasjonal kjernejournal i kommunale sykehjem og hjemmebaserte tjenester fra 1. januar 2026. H\u00f8ringsfrist: 15.11.2024 Pasientjournalloven \u00a7 8 fjerde ledd hjemler at departementet kan gi forskrift om at regionale helseforetak, kommuner, apotek, bandasjister og andre virksomheter skal betale for at de nasjonale e-helsel\u00f8sningene gj\u00f8res tilgjengelige for virksomheter i helse- og omsorgstjenesten eller \u2013 n\u00e5r det gjelder helsenorge.no \u2013 for allmennheten. Forskrift om standarder og nasjonale e-helsel\u00f8sninger regulerer bl.a. krav til funksjonalitet ved elektronisk meldingsutveksling. Dette fremkommer av \u00a7 6 hvor det er krav om bruk av bestemte standarder ved sending eller mottak av meldinger, og hvilke virksomheter som omfattes av plikten til bruk av standarden. Forskriften \u00a7\u00a7 9 til 12 regulerer plikt til bruk av e-helsel\u00f8sningene. Videre regulerer \u00a7\u00a7 13 til 16 den konkrete betalingen for de fire nasjonale e-helsel\u00f8sningene. De regionale helseforetakene og kommunene plikter \u00e5 betale for helsenettet inkl. grunndata og helseID, Nasjonal kjernejournal, e-resept og helsenorge.no. Alle betalingene skal skje til Norsk helsenett SF. Forskriften \u00a7 17 fastsetter at Norsk helsenett SF kan \u00f8ke betalingen uten forskriftsendringer tilsvarende forventet prisstigning. Prisstigningen beregnes p\u00e5 bakgrunn av SSBs publiserte endring i konsumprisindeks de siste 12 m\u00e5neder. Forskriften \u00a7 18 regulerer Teknisk beregningsutvalg for nasjonale e-helsel\u00f8sninger. 1 Departementets vurderinger og forslag Regionale helseforetak og kommuner fikk fra 1. januar 2022 en forskriftsfestet plikt til \u00e5 betale Norsk helsenett SF for forvaltning og drift av de nasjonale e-helsel\u00f8sningene helsenettet, e-resept, Nasjonal kjernejournal og helsenorge.no. Plikten til betaling for regionale helseforetak og kommuner gjelder uavhengig av om l\u00f8sningene faktisk er gjort tilgjengelig i den enkelte virksomhet. B\u00e5de kommuner og regionale helseforetak ble ved innf\u00f8ring av betalingsplikten fra 1. januar 2022 kompensert for alle eksisterende kostnader til forvaltning og drift av kjernejournal, e-resept og helsenorge.no. Kommuner og regionale helseforetak ble ogs\u00e5 kompensert for en tredjedel av kostnadsveksten i 2022 og 2023. Kommunene ble i tillegg kompensert for alle eksisterende kostnader til forvaltning og drift av helsenettet Byr\u00e5dens vurdering og forslag til h\u00f8ringsuttalelse: Vedr forslag til nytt \u00a7 5 andre ledd: Bergen kommune st\u00f8tter foresl\u00e5tte endringer i forskrift. Vedr forslag til \u00a7 6 f\u00f8rste ledd: Bergen kommune st\u00f8tter foresl\u00e5tte endringer i forskrift. Vedr forslag til nytt \u00a7 10 tredje ledd: Bergen kommune st\u00f8tter ikke foresl\u00e5tte endring i forskrift, da den medf\u00f8rer \u00f8konomiske konsekvenser for kommunen. \u00c5 ha personlige sertifikater til alle sykepleiere (helsepersonell) mv. er en stor kostnad for kommunen. Det er vanskelig \u00e5 forsvare kostnads\u00f8kningen uten samtidig \u00e5 v\u00e6re kjent med nytten av kjernejournal i sykehjem og hjemmetjenester slik at gevinster kan realiseres. Vedr forslag til endring i \u00a7 13 f\u00f8rste til fjerde ledd, \u00a7 14 f\u00f8rste og andre ledd, \u00a7 15 f\u00f8rste til tredje ledd og \u00a7 16 f\u00f8rste og andre ledd: Kommunene er i statsbudsjettet for 2022 kompensert for eksisterende kostnader (niv\u00e5 2021) til forvaltning og drift av de nasjonale e- helsel\u00f8sningene. Dette er en varig endring som en f\u00f8lge av innf\u00f8ring av plikt til betaling. I tillegg er det bevilget delvis kompensasjon for en tredjedel av kostnadsveksten i 2022 og 2024. Det er i statsbudsjettet for 2025 ikke bevilget kompensasjon for kostnadsveksten p\u00e5 76,3 mill. kroner (7,34%) i 2025, f\u00f8r udisponerte midler fra tidligere \u00e5r kr. 34,5 mill. er trukket fra. Tabell 3.1. Kostnadsutviklingen for forvaltning og drift av nasjonale e-helsel\u00f8sninger 2022- 2025, mill. kroner. 2 Kostnadsveksten p\u00e5 76,3 mill. kroner skyldes investeringer og tiltak i nasjonal e- helseportef\u00f8lje, og \u00f8kt volum og beredskap. Videre bidrar effektiviseringsgevinster til at den samlede kostnadsveksten blir lavere enn investeringer og volum\u00f8kninger skulle tilsi. Bergen kommune er positiv til at det er utarbeidet prosedyrer som gjennomf\u00f8res f\u00f8r nye tjenester knyttes til nasjonale e-helsel\u00f8sninger og overf\u00f8res til forvaltning med tilh\u00f8rende plikt til betaling. Bergen kommune st\u00f8tter at pasientens pr\u00f8vesvar som ny tjeneste i kjernejournal ikke inng\u00e5r i den forskriftsfestede betalingen for kjernejournal, da den er i begrenset utpr\u00f8ving. Bergen kommune er uenig i at Sentral forskrivningsmodul (SFM) innlemmes som ny tjeneste i e-resept med tilh\u00f8rende plikt til betaling fra 1 januar 2025 dersom tjenesten kun godkjennes for fastleger. Vi mener at kriteriene ikke er tilstrekkelig oppfylt da SFM kun er testet ut og klar til bruk for en vesentlig andel fastleger og minst ett regional helseforetak. SFM er ikke klar til \u00e5 tas i bruk i de kommunale tjenestene, men vil blir utviklet med st\u00f8tte for e-resept, multidose og pasientens legemiddelliste for kommunale tjenester i l\u00f8pet av det f\u00f8rste \u00e5ret etter at plikten inntrer. Bergen kommune mener at betalingsplikt kun delvis kan innf\u00f8res fra 1 januar 2025 ift. tjenesten for fastleger, dersom den blir godkjent. De \u00f8kte kostnadene for fastlegenes bruk av SFM b\u00f8r ogs\u00e5 kompenseres siden finansiering av fastlegene i dag er et statlig ansvar. Betalingsplikten for tjenesten SFM for kommunale tjenester b\u00f8r ikke innf\u00f8res f\u00f8r SFM faktisk kan tas i bruk og integreres som en del av tjenestene. Bergen kommune er bekymret for den store kostnadsveksten som har skjedd siden betalingsplikten ble innf\u00f8rt. Kommunen er i en krevende \u00f8konomisk situasjon og kostnads\u00f8kninger p\u00e5 drift og forvaltning av nasjonale e-helsel\u00f8sninger vil kunne g\u00e5 utover andre brukerrettede tjenester i kommunen. \u00d8kte \u00e5rlige kostnader til drift og forvaltning av nasjonale e-helsel\u00f8sninger kan ogs\u00e5 gj\u00f8re det vanskeligere \u00e5 innfri regjeringens m\u00e5l om at de nasjonale e-helsel\u00f8sningene skal innf\u00f8res og tas i bruk av alle relevante akt\u00f8rer i helse \u2013 og omsorgssektoren. \u00d8kte \u00e5rlige kostnader til drift og forvaltning av nasjonale e- helsel\u00f8sninger kan ogs\u00e5 f\u00f8re til at kommunen ikke har ressurser til \u00e5 klargj\u00f8re egne pasientjournalsystemer slik at de kan ta i bruk de nasjonale e-helsel\u00f8sningene. Vedtakskompetanse: Byr\u00e5dets fullmakter vedtatt av Bergen bystyre i sak 378-20 i m\u00f8te 16. desember 2020, \u00a7 6: Byr\u00e5det avgir h\u00f8ringsuttalelser p\u00e5 vegne av Bergen kommune. H\u00f8ringsuttalelser i prinsipielle saker som samtidig inneb\u00e6rer politiske avveininger, skal avgis av bystyret. Forretningsutvalget fattet f\u00f8lgende vedtak i m\u00f8te 03.09.2024 sak 283/24: Byr\u00e5det avgir eventuelt h\u00f8ringssvar til \u00abH\u00f8ring - Endring i forskrift om standarder og nasjonale e-helsel\u00f8sninger\u00bb p\u00e5 vegne av Bergen kommune. Byr\u00e5d for eldre, helse og omsorg innstiller til byr\u00e5det \u00e5 fatte f\u00f8lgende vedtak: 1. Byr\u00e5det avgir h\u00f8ringsuttalelse til \u00abEndringer i forskrift om standarder og nasjonale e- helsel\u00f8sninger (\u00f8kning i betalingen for nasjonale e-helsel\u00f8sninger mv.)\u00bb slik den fremkommer av byr\u00e5dens forslag. 2. Melding om vedtak sendes Bystyrets kontor. Dato: 5. november 2024 Marte Joan Monstad Byr\u00e5d for eldre, helse og omsorg 3 Dokumentet er godkjent elektronisk. Vedlegg: H\u00f8ringsbrev - endringer i forskrift om standarder og nasjonale e-helsel\u00f8sninger H\u00f8ringsnotat - endringer i forskrift om standarder og nasjonale e-helsel\u00f8sninger 4 "
}