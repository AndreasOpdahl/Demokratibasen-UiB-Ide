{
  "dokument_id": "97a94c7f-c0d4-5654-a8cd-7bb0e7d1ee7f",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 186 fra Katrine N\u00f8dtvedt (MDG) til byutviklingsbyr\u00e5den om private planer til s\u00e6rskilt rask behand",
  "url": "https://bergen.kommune.no/politikere-utvalg/api/fil/bk360/11494414/Svar-pa-skriftlig-sporsmal-nr-186-fra-Katrine-Nodtvedt-MDG-til-byutviklingsbyraden-om-private-planer-til-saerskilt-rask-behand",
  "tekst": " BBU \u2013 Kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2024/170936-3 Saksbehandler: Malene Nesse Gr\u00f8nningen Fra Dato: 14. november 2024 Byr\u00e5d for byutvikling Svar p\u00e5 skriftlig sp\u00f8rsm\u00e5l nr. 186 fra Katrine N\u00f8dtvedt (MDG) til byutviklingsbyr\u00e5den om private planer til s\u00e6rskilt rask behandling - Utvalg for milj\u00f8 og byutvikling I BT 30. oktober uttaler byr\u00e5d Reidar Digranes: \u00ab\u2013 Byr\u00e5det vil prioritere dette arbeidet og f\u00e5 en hurtig fremdrift.\u00bb. Digranes viser til det private planarbeidet med saksnummer PLAN- 2024/14113. Den planen m\u00e5 omregulere bybanen p\u00e5 Spelhagen, gjennomf\u00f8re en milj\u00f8risikovurdering siden det skal planlegges nybygg p\u00e5 gamle deponi, man m\u00e5 h\u00e5ndtere flomsituasjon, og mye annet. Dette er grep for Spelhaugen og Fyllingsdalen representanten er positiv til, og initiativene fra de private partene er sv\u00e6rt velkomne. Fyllingsdalen Teater uttaler i samme sak at de ser for seg \u00e5 ha byggestart i 2026. Dette virker ambisi\u00f8st. Samtidig har en rekke representanter fra byr\u00e5det trukket frem flere private, og offentlige planer, som er h\u00f8yt prioritert. Byr\u00e5det har samtidig tillatt oppstart av en rekke private planer som det har v\u00e6rt faglig anbefalt \u00e5 ikke starte opp, da de blant annet vil kreve mye tid og ressurser fra det offentlige. Sp\u00f8rsm\u00e5l til byr\u00e5den: 1. Listen med private planer som er prioritert av byr\u00e5det begynner etter hvert \u00e5 bli ganske lang, hvor p\u00e5 listen havner denne planen? 2. Har byr\u00e5den oversikt over hvor mange planer som er lovet s\u00e6rskilt rask behandling av byr\u00e5dspartiene og deres representanter, og kan denne listen deles med utvalget og offentligheten? 3. Mener byr\u00e5den det er realistisk med byggestart i 2026? Svar fra byr\u00e5den: Byr\u00e5den er generelt opptatt av raske og effektive planprosesser for alle reguleringsplaner. I arbeid med private detaljreguleringer er det viktig at b\u00e5de kommunen og forslagsstiller bidrar til \u00e5 opprettholde \u00f8nsket fremdrift. Byr\u00e5den er veldig positiv til planarbeidet for Spelhaugen. Det er samtidig gitt tilbakemelding p\u00e5 at foresl\u00e5tt fremdriftsplan m\u00e5 revideres for \u00e5 ta h\u00f8yde for ytterligere unders\u00f8kelser og utredninger, samt st\u00f8rrelsen p\u00e5 planen. Christine Kahrs \u2013 Byr\u00e5d for byutvikling Dokumentet er godkjent elektronisk. "
}