{
  "dokument_id": "13134cf5-8f65-54a8-9445-4a5c49af5bec",
  "doc_type": "case_attachment",
  "kommune": 4601,
  "tittel": "Vedtak",
  "url": "https://bergen.kommune.no/politikere-utvalg/api/fil/bk360/11327547/Vedtak",
  "tekst": " Plan- og bygningsetaten HLM ARKITEKTUR AS V\u00e5r referanse: BYGG-2024/10592-31 C. Sundts gate 1 Saksbehandler: Remi Iversen Dato: 26.06.2024 5004 BERGEN Deres referanse: Mads L\u00f8keland Sl\u00e5ke AVSLAG P\u00c5 S\u00d8KNAD Eiendom : Gnr 13 Bnr 1155 Adresse : Statsminister Michelsens veg - BKS3 Tiltakshaver : DESYVFJELL AS Tiltaket : Nybygg boligblokk Vi viser til s\u00f8knad om rammetillatelse som mottatt 26.01.2024 og tilleggsdokumentasjon som mottatt hhv. 05.04.2024 og 23.05.2024. 1. S\u00f8knaden gjelder: Det er s\u00f8kt om rammetillatelse til f\u00f8lgende tiltak: \u2022 Nybygg av lavblokk p\u00e5 2 etasjer, med tilh\u00f8rende utomhusanlegg, herunder ogs\u00e5 ny avkj\u00f8rsel til privat del av Statsminister Michelsens veg. 6 boenheter, totalt BRA oppgitt til 508,8m2 Det er ogs\u00e5 s\u00f8kt f\u00f8lgende dispensasjoner: \u2022 Reguleringsplan nummer 62570000 med hensyn til etablering av lavblokk innenfor arealform\u00e5let konsentrert sm\u00e5husbebyggelse, felt BKS3 (regulert til kjedet enebolig, rekkehus eller lignende) \u2022 Reguleringsplan nummer 62570000 \u00a7 5.2.1 med hensyn til oms\u00f8kte l\u00f8sning for fordeling av privat- og felles uteoppholdsareal \u2022 Reguleringsplan nr. 62570000 \u00a7 5.3.1 med hensyn til redusert parkeringsdekning for bil, for felt BKS3, fra 1,2 til 0,6 pl. per 100 m2BRA \u2022 Reguleringsplan nummer 62570000 \u00a7 5.3.7 med hensyn til krav om at parkering skal skje p\u00e5 egen tomt, da det s\u00f8kes om \u00e5 benytte to parkingsplasser i fellesanlegg for felt BB2 og BB3, ved eiendom 13/1146. \u2022 Reguleringsplan nr. 62570000 \u00a7 5.3.1 med hensyn til ytterligere redusert parkeringsdekning for bil, for feltene BB2 og BB3, som f\u00f8lge av at 4 parkerings- plasser i felles garasjeanlegg under BB3 overdras til hhv. felt BKS3 og BB5 (2 hver). Parkeringsdekning i BB2 og BB3 reduseres da fra 1,06 til 0,91 pl. per 100 m2BRA. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN \u2022 Reguleringsplan nummer 62570000 \u00a7 5.1.2 med hensyn til krav om at terrengmur m\u00e5 ha minste avstand p\u00e5 1 meter til eiendomsgrense, for plassering av mur under 1 meter fra felles adkomstvei regulert som f_SV2 i plan nr. 65180000. \u2022 Kommuneplanens arealdel \u00a7 26.3.7 med hensyn til krav om at minimum 10 % av boenhetene skal ha minst 80 m2 bruksareal og direkte tilgang til uteareal (krav til at boenheten m\u00e5 ligge i f\u00f8rste etasje med direkte utgang til uteareal). Tiltaket er ogs\u00e5 vurdert til \u00e5 avhenge av f\u00f8lgende dispensasjoner som ikke er oms\u00f8kt: \u2022 Kommuneplanens \u00a7 17.3.4 med hensyn til krav om at gangadkomst til parkeringsplasser skal v\u00e6re universelt utformet. 2. VEDTAK S\u00f8knad om rammetillatelse til tiltak som oms\u00f8kt og listet under punkt 1 over, avsl\u00e5s, jf. gjeldende reguleringsplan nummer 62570000 med hensyn til regulert arealform\u00e5l, samt plan- og bygningsloven \u00a7 28-7 om krav til uteareal og parkering, kfr. reguleringsplan nummer 62570000 \u00a7 5.2.1 og \u00a7 5.3.7 og plan- og bygningsloven \u00a7 27-4 med hensyn til adkomst, kfr. reguleringsplaner nummer 62570000 og 65180000. 2.1. Dispensasjoner - vedtak F\u00f8lgende s\u00f8knader om dispensasjon avsl\u00e5s, jf. plan- og bygningsloven \u00a7 19-2: \u2022 S\u00f8knad om dispensasjon fra reguleringsplan nummer 62570000 med hensyn til etablering av lavblokk innenfor arealform\u00e5let konsentrert sm\u00e5husbebyggelse, felt BKS3 (regulert til kjedet enebolig, rekkehus eller lignende). \u2022 S\u00f8knad om dispensasjon fra reguleringsplan nummer 62570000 \u00a7 5.2.1 med hensyn til oms\u00f8kte l\u00f8sning for fordeling av privat- og felles uteoppholdsareal \u2022 S\u00f8knad om dispensasjon fra reguleringsplan nummer 62570000 \u00a7 5.3.7, med hensyn til krav om at parkering skal skje p\u00e5 egen tomt, for \u00e5 benytte to parkingsplasser i fellesanlegg tilh\u00f8rende felt BB2 og BB3, ved eiendom 13/1146. \u2022 S\u00f8knad om dispensasjon fra reguleringsplaner nummer 62570000 og 65180000 med hensyn til endret plassering av avkj\u00f8rsel i strid med plankart. \u00d8vrige s\u00f8knader om dispensasjon, er ikke behandlet i dette vedtak. Se vedtakets pkt. 3.9 og 3.10 for ytterligere begrunnelse. 2.2. Godkjenning av tiltaksklasser - vedtak Tiltaksklasser godkjennes for de enkelte ansvarsomr\u00e5der slik de fremg\u00e5r av gjennomf\u00f8ringsplan mottatt 26.01.2024. Saksnummer BYGG-2024/10592 Side 2 av 27 3. BEGRUNNELSE FOR VEDTAKET 3.1. Planstatus Tiltaket omfattes av f\u00f8lgende planer: Saksnummer BYGG-2024/10592 Side 3 av 27 Saksnummer BYGG-2024/10592 Side 4 av 27 3.2. Nabovarsling Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og bekrefter at det ikke er mottatt noen merknader. Vi finner at det mangler nabovarsling av f\u00f8lgende dispensasjonss\u00f8knader som inngitt ved supplering 23.05.2024: * \u2022 Reguleringsplan nummer 62570000 \u00a7 5.3.7 med hensyn til krav om at parkering skal skje p\u00e5 egen tomt, da det s\u00f8kes om \u00e5 benytte to parkingsplasser i fellesanlegg for felt BB2 og BB3, ved eiendom 13/1146. \u2022 Reguleringsplan nr. 62570000 \u00a7 5.3.1 med hensyn til ytterligere redusert parkeringsdekning for bil, for feltene BB2 og BB3, som f\u00f8lge av at 4 parkingsplasser i felles garasjeanlegg under BB3 overdras til hhv. felt BKS3 og BB5 (2 hver). Parkeringsdekning i BB2 og BB3 reduseres da fra 1,06 til 0,91 pl. per 100 m2BRA. \u2022 Kommuneplanens arealdel \u00a7 26.3.7 med hensyn til krav om at minimum 10 % av boenhetene skal ha minst 80 m2 bruksareal og direkte tilgang til uteareal (krav til at boenheten m\u00e5 ligge i f\u00f8rste etasje med direkte utgang til uteareal). *Forholdet m\u00e5 repareres ved en evt. klage p\u00e5 vedtak. 3.3. Ansvar og tiltaksklasser Ansvar og tiltaksklasser fremg\u00e5r av gjennomf\u00f8ringsplan mottatt 26.01.2024. Vi legger denne til grunn i v\u00e5r behandling av s\u00f8knaden. Videre viser vi til plan- og bygningsloven kapittel 23 og byggesaksforskriften kapittel 5 og 12 for det ansvar som p\u00e5ligger tiltakshaver, ansvarlig s\u00f8ker, ansvarlig prosjekterende, ansvarlig utf\u00f8rende og ansvarlig kontrollerende. Vi gj\u00f8r spesielt oppmerksom p\u00e5 at det er ansvarlig s\u00f8ker sitt ansvar \u00e5 samordne de ansvarlige prosjekterende, ansvarlige utf\u00f8rende og ansvarlige kontrollerende, og \u00e5 p\u00e5se at tiltaket er tilstrekkelig belagt med ansvar og kontroll. Det er ogs\u00e5 ansvarlig s\u00f8ker sitt ansvar at det er samsvar mellom mottatte erkl\u00e6ringer om ansvarsrett og gjennomf\u00f8ringsplanen. 3.4. Atkomst og avkj\u00f8rsel Plassering av ny avkj\u00f8rsel er i strid med reguleringsplaner nummer 62570000 og 65180000. S\u00f8knad om ny plassering/utforming av avkj\u00f8rsel, med dertilh\u00f8rende dispensasjon er avsl\u00e5tt jf. vedtakets pkt. 2 og 2.1. Se vedtakets pkt. 3.9 for begrunnelse. Vi anser at tiltaket f\u00f8lgelig ikke sikret lovlig atkomst, jf. plan- og bygningsloven \u00a7 27-4. 3.5. Vannforsyning og avl\u00f8p Bergen Vann har gitt positiv uttalelse til tiltaket ifb. med s\u00f8knad om rammetillatelse. Uttalen er datert 13.02.2024, og har ref. FHHC5679. Bergen Vann sitt saksnr.: 2024/17942. Saksnummer BYGG-2024/10592 Side 5 av 27 3.6. Fjernvarme Innenfor konsesjonsomr\u00e5det for fjernvarme er det tilknytningsplikt for nybygg, hovedombygging og feltutbygging med samlet areal p\u00e5 over 500 m2 BRA, jf. kommuneplanens arealdel punkt 27.2.1. Det kan gis unntak fra tilknytningsplikt til fjernvarmeanlegg dersom utbygger kan dokumentere at byggverket har energil\u00f8sninger som er bedre ut fra et milj\u00f8messig, energimessig og samfunns\u00f8konomisk synspunkt. S\u00f8knaden er ikke vedlagt dokumentasjon p\u00e5 at det er inng\u00e5tt avtale om fjernvarmetilknytning. 3.7. Visuelle kvaliteter Ut over de forhold som behandles under vedtakets pkt. 3.9 om forholdet til valg av bygningstypologi, utomhusanlegg og str\u00f8kskarakter (dette er forhold som ikke er funnet \u00e5 v\u00e6re tilstrekkelig ivaretatt), anser vi at utformingen av selve bygningskroppen isolert sett, tilfredsstiller lovens krav til gode visuelle kvaliteter, jf. plan- og bygningsloven \u00a7 29-2. Vi legger da f\u00f8lgende av de viste utforminger til grunn, ref. utklipp under, der det benyttes m\u00f8rkt og lyst panel i kombinasjon, med lyse vindusomramminger og hvor balkonger utf\u00f8res i gyllent metall uten skr\u00e5stag. 3.8. Andre uttalelser eller vedtak S\u00f8knaden er sendt p\u00e5 h\u00f8ring til f\u00f8lgende parter, jf. v\u00e5r samordningsplikt etter byggesaksforskriften \u00a7 6-2 og plan- og bygningslovens \u00a7 19-1 og 21-5: Statens Vegvesen jf. deres sektoransvar for trafikksikkerhet, Vestland Fylkeskommune v/avd. for infrastruktur og vei jf. deres veiledningsplikt gitt i vegtrafikkloven \u00a7 40 a, og Bergen Kommune v/ hhv. Bymilj\u00f8etaten og Byantikvaren jf. deres fag- og myndighetsomr\u00e5der. Det er mottatt uttalelser slik det fremg\u00e5r av vedtakets neste sider. Saksnummer BYGG-2024/10592 Side 6 av 27 Statens Vegvesen har gitt uttale datert 12.04.2024 med ref. 2024/10592-7. Av mottatte uttale fremg\u00e5r det at Statens Vegvesen savner at dispensasjonss\u00f8knaden beskriver hva oms\u00f8kte dispensasjoner fra regulert bygningstypologi og parkeringsdekning ventes \u00e5 bety for trafikkomfanget, men ogs\u00e5 at de ikke fremmer innsigelser til s\u00f8knaden. Bergen Kommune v/Bymilj\u00f8etaten seksjon for veiforvaltning har gitt uttale datert 22.04.2024 med ref. 2024/13822-13. Av mottatte uttale fremg\u00e5r det at Bymilj\u00f8etaten i forbindelse med vurderingen av dispensasjon fra regulert krav til parkeringsdekning, blant annet anbefaler at en \u00f8kt andel sykkelparkering b\u00f8r skje innend\u00f8rs bak l\u00e5sbar d\u00f8r. Samt at det b\u00f8r sikres ferdig opparbeidet privat gangvei med tilstrekkelig belysning f\u00f8r boligene tas i bruk. Ift. oms\u00f8kte dispensasjon for ny plassering avkj\u00f8rsel anbefaler Bymilj\u00f8etaten at det avsettes snu- og man\u00f8vreringsareal p\u00e5 egen eiendom for at tiltaket ikke skal g\u00e5 p\u00e5 bekostning av trafikksikkerheten i veien. Ift oms\u00f8kte dispensasjon for etablerings av terrengmur under 1 meter fra regulert kj\u00f8revei, anbefaler Bymilj\u00f8etaten at man vurderes hvorvidt behovet for tilstrekkelig sideareal langs veibanen for hhv. sn\u00f8opplag, drenering, samt areal for belysning og skilt mv. faktisk er ivaretatt ved oms\u00f8kte plassering av terrengmur. Ut over dette har ikke Bymilj\u00f8etaten v/veiforvaltningen fremmet merknader til s\u00f8knaden. Bergen Kommune v/Bymilj\u00f8etaten seksjon for natur- og milj\u00f8forvaltning har gitt uttale i epost datert 23.04.2024. Av uttalen fremg\u00e5r det at det er registrert et asketre i randsonen til eiendommen og Bymilj\u00f8eten ber derfor om at en arborist eller trepleier gj\u00f8r en tilstandsvurdering av treet og dets rotsone. Dette med bakgrunn i at Ask er et sterkt truet treslag som f\u00f8lge av askesyke, jf. norsk r\u00f8dliste 2023. Bygningsmyndighetens kommentar: Selv om asken er r\u00f8dlistet, er den ikke definert som en utvalgt naturtype etter forskrift om utvalgte naturtyper, jf. forskriftens \u00a7 3. Det er f\u00f8lgelig heller ikke krav til konsekvensutredning iht. byggteknisk forskrift \u00a7 9-4. Bygningsmyndigheten finner derfor ikke hjemmel hverken til \u00e5 kunne kreve utarbeidelse av etterspurt dokumentasjon, eller \u00e5 kunne nekte utbygging av denne grunn. Bergen Kommune v/ Byantikvaren har gitt uttale datert 02.05.2024 med ref. 2024/13822- 20. Av uttalen fremg\u00e5r at Byantikvaren har gitt en vurdering av det aktuelle kulturmilj\u00f8et i sak 2023/259851-14. Byantikvaren anf\u00f8rer ogs\u00e5 at de ikke har ytterligere kommentarer til s\u00f8knaden den tid tiltaket etableres innenfor rammene av gjeldende reguleringsplan. Saksnummer BYGG-2024/10592 Side 7 av 27 Bygningsmyndighetens kommentar: OBS! Merk at Byantikvaren har lagt feil faktum til grunn, da de har tatt utgangspunkt i at tiltaket etableres innenfor rammene i gjeldende reguleringsplan, noe som ikke er tilfelle, ref. oms\u00f8kte dispensasjoner og v\u00e5rt h\u00f8ringsbrev datert 26.03.2024. Videre viser de til en sak hvor det ble gitt negativ innstilling til oms\u00f8kte nybygg av boligblokk innenfor eiendom 13/1156, planes felt BB5. Men da uttalen ble fremsatt etter at h\u00f8ringsfrist var utl\u00f8pt og etter at rammetillatelse var gitt, fikk den ikke s\u00e6rlig virkning. 3.9. Dispensasjoner som er realitetsbehandlet i dette vedtak F\u00f8lgende av de oms\u00f8kte dispensasjonene realitetsbehandles i dette vedtak: \u2022 S\u00f8knad om dispensasjon fra reguleringsplan nummer 62570000 med hensyn til etablering av lavblokk innenfor arealform\u00e5let konsentrert sm\u00e5husbebyggelse, felt BKS3 (regulert til kjedet enebolig, rekkehus eller lignende). \u2022 S\u00f8knad om dispensasjon fra reguleringsplan nummer 62570000 \u00a7 5.2.1 med hensyn til oms\u00f8kte l\u00f8sning for fordeling av privat- og felles uteoppholdsareal \u2022 S\u00f8knad om dispensasjon fra reguleringsplan nummer 62570000 \u00a7 5.3.7, med hensyn til krav om at parkering skal skje p\u00e5 egen tomt, for \u00e5 benytte to parkingsplasser i fellesanlegg tilh\u00f8rende felt BB2 og BB3, ved eiendom 13/1146. \u2022 S\u00f8knad om dispensasjon fra reguleringsplaner nummer 62570000 og 65180000 med hensyn til endret plassering av avkj\u00f8rsel i strid med plankart. Under f\u00f8lger v\u00e5r vurdering av de ulike dispensasjonsforholdene. Hva m\u00e5 til for at kommunen skal kunne dispensere: Det f\u00f8lger av plan- og bygningsloven \u00a7 19-2 at dispensasjoner bare kan gis dersom f\u00f8lgende hensyn ikke blir vesentlig tilsidesatt: - hensyn bak bestemmelsen det s\u00f8kes om \u00e5 dispenseres fra, - hensyn som gitt i lovens form\u00e5lsbestemmelse (\u00a71-1), - hensyn til nasjonale eller regionale interesser I tillegg m\u00e5 fordelene ved \u00e5 gi dispensasjon v\u00e6re klart st\u00f8rre enn ulempene, etter en samlet vurdering. Merk at tiltakshaver ikke har rettskrav p\u00e5 \u00e5 f\u00e5 innvilget dispensasjoner selv om vilk\u00e5r som nevnt over er oppfylt. Hvorvidt dispensasjon b\u00f8r gis, ligger til kommunen \u00e5 vurdere. \u2018 Saksnummer BYGG-2024/10592 Side 8 av 27 Ansvarlig s\u00f8ker har gitt f\u00f8lgende begrunnelse: Om dispensasjon fra arealform\u00e5l: Saksnummer BYGG-2024/10592 Side 9 av 27 Saksnummer BYGG-2024/10592 Side 10 av 27 Om dispensasjon fra krav til fordeling av privat- og felles uteoppholdsareal: Saksnummer BYGG-2024/10592 Side 11 av 27 Saksnummer BYGG-2024/10592 Side 12 av 27 Om dispensasjon fra krav til at parkering skal skje p\u00e5 egen eiendom: Om dispensasjon fra regulert plassering av avkj\u00f8rsel: Saksnummer BYGG-2024/10592 Side 13 av 27 Bygningsmyndighetens vurdering av s\u00f8knaden Om hensyn bak reguleringsplanens arealform\u00e5l blir vesentlig tilsidesatt ved dispensasjon: Det er i denne saken s\u00f8kt om dispensasjon fra regulert arealform\u00e5l, for etablering av lavblokk innenfor omr\u00e5de avsatt til konsentrert sm\u00e5husbebyggelse, planens felt BKS3. Konsentrert sm\u00e5husbebyggelse er iht. departementets veileder Grad av utnytting, sm\u00e5hus, sammenbygd i kjeder eller rekker, med inntil tre m\u00e5lbare plan, der bygningens h\u00f8yde faller innenfor h\u00f8ydene som er angitt i plan- og bygningsloven. Dette vil typisk v\u00e6re kjedete eneboliger og/eller rekkehus p\u00e5 inntil tre etasjer. Rekkehus er iht. samme veileder definert som en bygning med tre eller flere selvstendige boenheter bygd i en sammenhengende rekke, hvor det er vertikale skiller mellom de enkelte boenhetene, og hvor hver boenhet har egen inngang. Kjedete boliger er p\u00e5 sin side definert som bygninger hvor to eller flere selvstendige boenheter er bygget sammen med mellombygg, som regel garasje/carport, utebod e.l. Illustrasjoner hentet fra Grad av utnytting I dette tilfellet s\u00f8kes det om oppf\u00f8ring av en lavblokk, med seks boenheter, i ett og samme bygg. Blokken g\u00e5r over to etasjer, og har en h\u00f8yde som ligger godt innenfor lovens rammer. Leilighetene p\u00e5 bakkeplan er gitt egne innganger, mens det for leiligheter i andre etasje benyttes felles halvklimatisert trappeoppgang. Boligblokken har alts\u00e5 flere fellestrekk med regulert bygningstypologi, uten at den er direkte sammenlignbar. Den gitte utformingen er med p\u00e5 \u00e5 skalere ned, og \u00e5 dele opp bygningsvolumet, blant annet ved valgte material- og fargebruk, men ogs\u00e5 ved bruk av innhukk- og brudd i fasaden. Alt dette er med p\u00e5 \u00e5 redusere opplevelsen av bygningskroppen som blokkbebyggelse. Oms\u00f8kte lavblokk Vi er derfor p\u00e5 mange m\u00e5ter positive til grepene som her er gjort, men er ogs\u00e5 bevist p\u00e5 at valgte bygningstypologi bryter med vedtatte reguleringsplan, og at det i dette tilfellet s\u00f8kes om \u00e5 etablere dobbelt s\u00e5 mange boenheter ift. det som har lagt til grunn for planen, jf. planbeskrivelsens pkt. 8.3 mv. Vi viser til at planen har tatt utgangspunkt i 3 boenheter, mens s\u00f8knad gjelder 6 boenheter. Saksnummer BYGG-2024/10592 Side 14 av 27 Etableringen av en boligblokk hvor antallet boenheter er doblet ift. plangrepet, betyr i dette tilfellet at man endrer opp med \u00e5 sprenge rammene for eiendommen. Vi viser til at man ikke engang klarer \u00e5 im\u00f8tekomme et halvert krav til parkeringsdekning, slik det er s\u00f8kt om dispensasjon for. Planen setter for det aktuelle bygget krav til 6 parkingsplasser for bil, mens det p\u00e5 andre siden bare er s\u00f8kt om tillatelse til \u00e5 etablere 3 plasser, og hvorav kun 1 av disse er lokalisert p\u00e5 eiendommen. Man fors\u00f8ker her \u00e5 omg\u00e5 regulert utnyttelsesgrad ved \u00e5 plassere parkeringsareal utenfor eiendommen, for s\u00e5 og erstatte dette med boligareal. Dette gj\u00f8res til tross for at planen eksplisitt har tatt stilling til at parkering skal skje lokalt innenfor felt BKS3, ogs\u00e5 dette et forhold det er s\u00f8kt om dispensasjon fra. Videre medf\u00f8rer st\u00f8rrelsen p\u00e5 bygningskroppen, og valgte utforming at det ogs\u00e5 oppst\u00e5r arealknapphet p\u00e5 bakkeplan. Dette f\u00f8rer i sin tur til at det ikke engang er avsatt plass for gjesteparkering eller til snuareal for bil ved eiendommen. Dette langs en vei uten fortau eller regulert gateparkering. Forholdet vil utvilsomt g\u00e5 p\u00e5 bekostning av trafikksikkerheten. Ved siden av dette mangler man ogs\u00e5 areal til \u00e5 etablere gode og forsvarlige uteoppholds- arealer. Behovet for uteoppholdsareal \u00f8ker med antallet boenheter, noe som betyr at det vil v\u00e6re lettere \u00e5 etablere gode utearealer jo f\u00e6rre boenheter man bygger. Ved \u00e5 bygge en lavblokk, og s\u00e5ledes doble antallet boenheter, skaper man derfor ogs\u00e5 en arealknapphet p\u00e5 bakkeplan. Selv ved en dispensasjon som i realiteten mer enn halverer st\u00f8rrelsen p\u00e5 private uteoppholdsareal, fra 25 helt ned til 12 m2, ender man opp med \u00e5 etablere disse (inkl. murer osv.) innenfor byggegrensen mot vei. Igjen skjer dette fordi valg av bygningstypologi og antall boenheter trumfer \u00f8nske om ivaretakelse av kvalitet i bebyggelsen. Med bakgrunn i de samme forhold reduseres ogs\u00e5 bruksarealet per boenhet. Dette for \u00e5 f\u00e5 flest mulig boenheter inn i blokken, uten \u00e5 overskride regulert utnyttelse. Noe som igjen f\u00f8rer til at tiltaket heller ikke im\u00f8tekommer kommuneplanens krav om minimum 10% leiligheter over 80m2BRA plassert p\u00e5 bakkeplan. Et krav som blant annet er viktig for \u00e5 sikre boliger tilpasset sm\u00e5barnsfamilier. P\u00e5 siden av de forhold som er dr\u00f8ftet over, har nok hensikten med \u00e5 regulere eiendommen til konsentrert sm\u00e5husbebyggelse v\u00e6rt \u00e5 definere omr\u00e5dekarakter, skape en variasjon i skala, \u00e5 sikre en tilpasning til eksisterende bebyggelse og landskap. Rekkehus eller kjedet bebyggelse er typisk mindre urban, og har en st\u00f8rre privat \u00absf\u00e6re\u00bb, med st\u00f8rre hageareal enn eksempelvis blokkbebyggelse. Denne typen bebyggelse opptrer her i stor grad som en \u00abmekler\u00bb mellom eksisterende og fremtidig situasjon, hvor det som er/ har v\u00e6rt et sentrumsn\u00e6rt villaomr\u00e5de med store hageanlegg, sakte skal transformeres til et helt nytt boligomr\u00e5de best\u00e5ende av en kombinasjon av rekkehus og blokkbebyggelse. Med sentrumsn\u00e6rt omr\u00e5de, menes her n\u00e6rheten til Paradis bydelssentrum. En slik boligmiks som det reguleringsplanen her legger opp til, har i lang tid v\u00e6rt typisk for \u00absentrumsn\u00e6r\u00bb bebyggelse, og er \u00e5 gjenfinne i Bergen helt fra midten av 1900 tallet og frem til i nye prosjekter som bygges og reguleres den dag i dag. Ved \u00e5 tillate etableringen av oms\u00f8kte boligblokk innenfor eiendommen, reduseres denne boligmiksen, og litt av den tiltenkte omr\u00e5dekarakteren forsvinner. Man mister p\u00e5 mange Saksnummer BYGG-2024/10592 Side 15 av 27 m\u00e5ter en mekler mellom stor og liten skala, men ogs\u00e5 mellom mer og mindre urban str\u00f8kskarakter. Men mest av alt mister man den gr\u00f8nne karakteren av den private sf\u00e6ren, og koblingen/overgangen mellom det som historisk har v\u00e6rt et villaomr\u00e5de med store og flotte hageanlegg, og den nye blokkbebyggelsen hvor den private sf\u00e6ren, og st\u00f8rrelsen p\u00e5 dertilh\u00f8rende utearealer, er marginale. Reguleringsplanen har p\u00e5pekt viktigheten av det \u00e5 ivareta str\u00f8kskarakteren og hageanleggene, blant annet i \u00a7 5.2.4. Videre har planen ogs\u00e5 fastsatt at krav til uteoppholdsareal skal g\u00e5 foran tillatt utnyttelsesgrad, jf. \u00a7 5.2.2, noe som igjen underbygger viktigheten av \u00e5 ta vare p\u00e5 utearealene for \u00e5 bevare str\u00f8kskarakteren. Basert p\u00e5 all overst\u00e5ende dr\u00f8fting, finner vi at oms\u00f8kte tiltak bryter med kravene i plan og bygningslovens \u00a7 29-2, om at tiltaket skal ha gode visuelle kvaliteter i forhold til sine naturlige- og bebygde omgivelser og plassering. Og at oms\u00f8kte etablering av lavblokk, i dette tilfelle-, i vesentlig grad vil tilsidesette de hensyn regulert bygningstypologi er ment \u00e5 ivareta. Vilk\u00e5r for at kommunen skal kunne dispensere er alts\u00e5 ikke til stede, jf. lovens \u00a719-2. Om hensyn bak reguleringsplanens krav til fordeling av privat- og felles uteoppholdsareal blir vesentlig tilsidesatt ved dispensasjon: Reguleringsplanens \u00a7 5.2.1 fastsetter konkrete minimumskrav til st\u00f8rrelse og fordeling av private og felles uteoppholdsarealer. Hovedhensynet bak bestemmelsen er \u00e5 sikre at bebyggelsen etableres med de uteoppholdsarealene som er n\u00f8dvendig for \u00e5 opprettholde god bokvalitet for alle aldersgrupper og funksjonsniv\u00e5er. Utearealene skal gjennom sin st\u00f8rrelse, plassering og utforming gis gode kvaliteter for \u00e5 sikre tilfredstillende arealer for opphold-, lek- og rekreasjon. I dette tilfellet er det i reguleringsplanarbeidet tatt konkret stilling til minimums-mengden av privat- og felles uteoppholdsareal for bebyggelsen. For omr\u00e5der med konsentrert sm\u00e5husbebyggelse, slik som for BKS3, er minimumskravet satt til 25m2 privatareal og 15 m2 fellesareal per boenhet. For blokkbebyggelse er det derimot satt et minimumskrav til privatareal p\u00e5 7 m2, mens kravet til fellesareal st\u00e5r uforandret. Det er alts\u00e5 en sammenheng mellom regulert bygningstypologi, og krav til uteoppholdsareal. Dette henger naturlig nok sammen med at privatareal p\u00e5 boligblokker som oftest l\u00f8ses som balkonger og terrasser, mens det for rekkehusbebyggelse og kjedete boliger vil v\u00e6re naturlig med tilh\u00f8rende hageareal. I denne saken s\u00f8kes det etablert en lavblokk med balkonger og terrasser, hvor de private uteoppholdsarealene er fom. 12m2, noe som i utgangspunktet ikke er s\u00e5 galt med tanke p\u00e5 bygningstypologien. P\u00e5 andre siden er det ikke dette eiendommen er regulert til, og vi m\u00e5 v\u00e6re bevisst p\u00e5 at eiendommen er forutsatt etablert med st\u00f8rre private utearealer p\u00e5 minimum 25m2. For utover det at utearealene skal st\u00e5 i stil til bygningstypologien, skal utearealene ogs\u00e5 st\u00e5 i stil til str\u00f8kskarakteren. Og i dette tilfellet er str\u00f8kskarakteren nettopp st\u00f8rre utearealer og hageanlegg. Viktigheten av \u00e5 bevare denne karakteren er uttrykkelig nedfelt i reguleringsplanens \u00a7 5.2.4. Vi mener at tiltaket slik det er oms\u00f8kt bryter med dette. Saksnummer BYGG-2024/10592 Side 16 av 27 I tillegg er det viktig \u00e5 huske p\u00e5 at arealkravene er minimumskrav, og f\u00f8lgelig er de satt veldig lavt. Man skal ikke etterstrebe \u00e5 levere p\u00e5 kravet, men det er et absolutt minimum av hva man m\u00e5 levere. Leverer man minimum p\u00e5 areal, m\u00e5 kvaliteten av arealet v\u00e6re h\u00f8y. De oms\u00f8kte uteoppholdsarealene er relativt smale og har sv\u00e6rt begrenset brukskvalitet. Reelt sett er det sv\u00e6rt begrenset hvilken bokvalitet arealene tilf\u00f8rer ettersom bruksverdien m\u00e5 sies \u00e5 v\u00e6re relativt lav. Dette da store deler av arealene har dybde p\u00e5 under 2 meter. Denne dybden vanskeliggj\u00f8r b\u00e5de m\u00f8blering og annen bruk av arealet. Det vil m\u00e5tte sies \u00e5 v\u00e6re begrenset i hvilken grad arealene vil oppleves som tilfredstillende oppholds-, lek- og rekreasjonsareal for alle aldersgrupper og funksjonsniv\u00e5. Videre finner vi det uheldig at uteoppholdsarealene plasserer s\u00e5 n\u00e6rme b\u00e5de vei og avkj\u00f8rsel til eiendommen. Utearealer p\u00e5 bakkeplan etableres utenfor byggegrensen ved hjelp av en dispensasjonsavhengig plassering av forst\u00f8tningsmur, i eiendomsgrense, 1 meter fra veikant. Uteoppholdsarealene vil med andre ord bli etablert like ved kant av kj\u00f8revei, privat del av Statsminister Michelsens veg, en blindvei som fom. avkj\u00f8rsel til BKS3, vil betjene ytterligere to felt regulert til rekkehusbebyggelse, pluss to felt regulert til blokkbebyggelse. Da er det ikke medregnet all den \u00f8vrige bebyggelsen langs med veistrekket, ut mot krysset til fylkesveien. Det er med andre ord ingen tvil om at veien vil bli trafikkert, b\u00e5de av bilister, men ogs\u00e5 av myke trafikanter. Vi finner det derfor sv\u00e6rt uheldig at privatarealene er gitt en slik eksponert plassering mot veien, i tillegg til egen avkj\u00f8rsel og parkering. Det vil heller ikke v\u00e6re mulig \u00e5 skjerme arealene i s\u00e6rlig grad grunnet behovet for \u00e5 ivareta krav til frisikt fra egen avkj\u00f8rsel. Oms\u00f8kte lavblokk Det som fremst\u00e5r positivt, er at tiltaket tilrettelegger for et felles uteoppholdsareal p\u00e5 eiendommen, til tross for at fellesarealet tilh\u00f8rende BKS3 er ivaretatt innenfor f_LEK1 jf. planbeskrivelses pkt. 8.5, og planens \u00a7 3.6. Dette gj\u00f8res som et avbytte mot manglende st\u00f8rrelse ved private utearealer. Selv om dette arealet gjerne fremst\u00e5r attraktivt ved f\u00f8rste \u00f8yekast, er arealet i virkeligheten relativt lite og ligger sv\u00e6rt tett p\u00e5 boligblokken. Det vil v\u00e6re begrenset i hvilken grad arealet Saksnummer BYGG-2024/10592 Side 17 av 27 lar seg skjerme fra privat uteareal i front av blokken, og i hvilken grad arealet da blir \u00e5 oppleves som tilgjengelig. Som nevnt tidligere er det i reguleringsplanen presisert at krav til uteoppholdsareal skal g\u00e5 foran tillatt utnyttelsesgrad, jf. planens \u00a7 5.2.2. Dette betyr at man ikke skal kunne maksimere utnyttelsen, med mindre man klarer \u00e5 levere gode uteareal for bebyggelsen. Noe vi i dette tilfelle mener at man ikke har klart. For det at eiendommen som her er p\u00e5 knappe 564 m2, s\u00f8kes bebygget med 6 boenheter fremfor 3, slik planen har lagt opp til, er med p\u00e5 \u00e5 skape en arealknapphet p\u00e5 bakkeplan. Som tidligere nevnt \u00f8ker behovet for uteoppholdsareal parallelt med antallet boenheter, noe som betyr at det vil v\u00e6re lettere \u00e5 etablere gode utearealer jo f\u00e6rre boenheter man bygger. I dette tilfelle mener vi at man ikke har valgt \u00e5 ta tilstrekkelig hensyn til dette, men heller har prioritert \u00e5 maksimere utnyttelsen. Basert p\u00e5 all overst\u00e5ende dr\u00f8fting finner vi at tiltaket ikke im\u00f8tekommer plan- og bygningsloven krav om at det skal sikres n\u00f8dvendig uteareal til bebyggelsen jf. \u00a7 28-7, og at oms\u00f8kte l\u00f8sning for omfordeling av privat- og felles uteoppholdsareal, i vesentlig grad vil tilsidesette de hensyn regulert l\u00f8sning er ment til ivareta. Vilk\u00e5r for at kommunen skal kunne dispensere, er alts\u00e5 ikke til stede, jf. lovens \u00a7 19-2. Om hensyn bak reguleringsplanens krav til at parkering skal skje p\u00e5 egen eiendom, blir vesentlig tilsidesatt ved dispensasjon: Reguleringsplanens \u00a7 5.3.7 fastsetter at parkering for boliger innenfor felt BKS3 m.fl., skal skje i garasje p\u00e5 egen tomt. Hovedhensynet bak bestemmelsen er \u00e5 sikre at parkering tilh\u00f8rende bebyggelsen l\u00f8ses innenfor eiendommen, som en integrert del av bebyggelsen. Dette bidrar til \u00e5 sikre n\u00e6rhet til egne parkeringsplasser, s\u00e5 vel som at parkeringsl\u00f8sningen harmonerer med bygningstypologien og str\u00f8kskarakteren. I denne saken s\u00f8kes det for det f\u00f8rste om tillatelse til \u00e5 halvere parkeringsdekningen i forhold til kravet som f\u00f8lger av reguleringsplanen, fra 1,2 til 0,6 plasser for bil per. 100 kvm bolig. Dette betyr i praksis at tiltaket g\u00e5r fra \u00e5 m\u00e5tte omfatte seks parkeringsplasser for bil, ned til tre. Forholdet er dispensasjonsavhengig, og slik dispensasjon er ogs\u00e5 oms\u00f8kt ref. vedtakets pkt. 1. Vi er i utgangspunktet ikke negativt innstilt til sistnevnte dispensasjon slik det ogs\u00e5 fremg\u00e5r av vedtakets pkt. 3.10, men mener da det burde v\u00e6re en selvf\u00f8lge at man klarer \u00e5 l\u00f8se en halvert parkeringsdekning innenfor eiendommen, noe som i her ikke er tilfelle. For i denne saken s\u00f8kes det alts\u00e5 om tillatelse til \u00e5 etablere 2 av disse totalt 3 parkeringsplassene utenfor egen eiendom, i et garasjeanlegg ved eiendom 13/1146. Garasjeanlegget ligger ca. 100 meters gange fra adkomst og parkering p\u00e5 egen tomt, og tilh\u00f8rer allerede etablert blokkbebyggelse innenfor planens felt BB2 og BB3. Gangadkomsten mellom eiendommene inneholder en lengre trapp, og er derfor utformet i strid med regelverket. Vi viser til at det i kommuneplanens \u00a7 17.3.4 er fastsatt et konkret krav til at slik gangadkomst til parkering skal v\u00e6re universelt utformet. Dette kravet harmonerer ogs\u00e5 med kravene som gis av byggteknisk forskrift \u00a7\u00a7 8-4 f\u00f8rste ledd, 8-5 f\u00f8rste ledd, og 8-8 tredje ledd med veiledning. Det er ikke s\u00f8kt om dispensasjon for det aktuelle forholdet, og vi mener at oms\u00f8kte l\u00f8sning ikke er tilfredstillende. Saksnummer BYGG-2024/10592 Side 18 av 27 For det f\u00f8rste er den skisserte gangtraseen er i sin helhet privat, hvor det typisk ogs\u00e5 er d\u00e5rlig vintervedlikehold. Det \u00e5 skulle legge opp til \u00e5 m\u00e5tte b\u00e6re med seg varer og barnevogn mv., vil v\u00e6re utfordrende nok i seg selv, men n\u00e5r gangtrasen er n\u00e6rmere 100 meter lang og inneholder et langt og smalt trappeparti p\u00e5 3-4 h\u00f8ydemeter, blir dette ikke bare en d\u00e5rlig-, men ogs\u00e5 en uforsvarlig l\u00f8sning. Spesielt med tanke p\u00e5 at egen eiendom (13/1155) ikke er planlagt med parkeringslomme eller tilsvarende. Parkeringslommer, hvor det er mulig med biloppstilling for kortere perioder, vil typisk v\u00e6re aktuelt for \u00e5 avlevere varer etter dagligvarehandel /shopping, eller for \u00e5 sette av barnevogn, sykler etc. men ogs\u00e5 ved flytting, eller ved levering av hvitevarer, m\u00f8bler etc. Eller ved henting/avlevering av personer, f.eks. ved oppstilling for drosje osv. I alle slike tilfeller er man avhengig av \u00e5 ha en egnet oppstillingsplass for bil, noe vi mener at oms\u00f8kte tiltak ikke har tatt tilstrekkelig h\u00f8yde for. Vi viser til at det ifb. med adkomst og parkering p\u00e5 egen eiendom er lagt opp til en stykk HC- parkering uten snumulighet p\u00e5 egen eiendom. Avkj\u00f8rselen som betjener parkeringsplassen er utformet med en utflytende overgang til kj\u00f8reveien. Det vil derfor v\u00e6re mulig \u00e5 stille opp en bil delvis inn i avkj\u00f8rselen. \u00c5 skulle parkere i avkj\u00f8rselen anser likevel vi som en d\u00e5rlig l\u00f8sning, da man b\u00e5de blokkerer for bruk av parkeringsplassen, men ogs\u00e5 vanskeliggj\u00f8r adkomst til boligene, ettersom gangadkomst skjer sammen med kj\u00f8readkomst. Noe som ogs\u00e5 er en d\u00e5rlig l\u00f8sning trafikksikkerhetsmessig. Videre er det ogs\u00e5 lagt opp til at avkj\u00f8rselen blir liggende tvers ovenfor samlet avkj\u00f8ring fra feltene BB6 og BKS4. Parkerer man da delvis inn i egen avkj\u00f8rsel, vil man kunne skape en uoversiktlig og trafikkfarlig situasjon ved samtidig trafikk fra BB6/BKS4 sammen med m\u00f8tende trafikk langs veien. Vi viser til at dimensjonerende st\u00f8rrelse for personbil er 1,9 meter bredde, mens den private kj\u00f8reveien som er regulert uten fortau eller annet brukbart sideareal, har en bredde p\u00e5 3,5 meter. Det vil alts\u00e5 v\u00e6re problematisk med gateparkering, selv for en kortere periode. Dette er ogs\u00e5 sv\u00e6rt uheldig med tanke p\u00e5 antallet boenheter som veien skal betjene, og antallet fotgjengere og andre myke trafikanter som ikke har tilbud om fortau eller gangvei, men vil v\u00e6re tvunget ut i veibanen. Som nevnt over, s\u00f8kes det i denne saken b\u00e5de om dispensasjon for \u00e5 kunne halvere parkeringsdekningen, men ogs\u00e5 for \u00e5 unnlate \u00e5 etablere parkeringsplasser ved egen eiendom. Dette gj\u00f8res til fordel for \u00e5 kunne etablere flere boenheter ved eiendommen, da til tross for at man ikke klarer \u00e5 f\u00e5 til tilstrekkelig gode uteareal, ref. punktet over, og heller ikke klarer \u00e5 f\u00e5 til en forsvarlig parkeringsl\u00f8sning ref. dette punkt. Vi mener at det \u00e5 etablere kun en hc-plass ved eiendommen ikke er tilstrekkelig. I tillegg er denne planlagt uten snumulighet, hvor man legger opp til at man m\u00e5 rygge ut i en kj\u00f8revei, hvor det hverken er tilbud om fortau eller gang-/sykkelvei, for myke trafikanter. Dette mener vi er en sv\u00e6rt uheldig l\u00f8sning, noe ogs\u00e5 Bymilj\u00f8etaten har p\u00e5pekt i deres uttale som gjengitt under vedtakets pkt. 3.8. Videre g\u00e5r l\u00f8sningen ogs\u00e5 p\u00e5 bekostning av kvalitet i utearealer, ved manglede mulighet for skjerming av private utearealer, p\u00e5 grunn av behovet for ivareta friskt p\u00e5 egen avkj\u00f8rsel ut fra parkeringen. Videre er parkeringsplassen ogs\u00e5 lagt sammen med hovedadkomst til bygget, p\u00e5 en slik m\u00e5te at denne i seg selv utgj\u00f8r en uheldig risikofaktor for p\u00e5kj\u00f8rsler. Vi mener at dette totalt sett er en sv\u00e6rt d\u00e5rlig l\u00f8sning, og at det rett og slett m\u00e5 anses som b\u00e5de Saksnummer BYGG-2024/10592 Side 19 av 27 un\u00f8dvendig og uforsvarlig ved planleggingen av en helt ny utbygging av det som i dag er ubebygget eiendom. Hovedhensynet bak bestemmelsen blir etter v\u00e5rt skj\u00f8nn, i vesentlig grad tilsidesatt da tiltaket ikke engang klarer \u00e5 ivareta et halvert parkeringskrav innenfor egen eiendom. Den ene parkeringsplassen som etableres anses ikke som trafikksikker og det er heller ikke lagt opp til noen form for gjesteparkering ved eiendommen. For parkeringsplasser som er lagt til naboeiendommens garasjeanlegg anser vi at hensynet til n\u00e6rhet til egne parkeringsplasser, blir vesentlig tilsidesatt, da gangveiens lengde og utforming ikke er tilfredstillende. Videre peker vi ogs\u00e5 p\u00e5 at heller ikke disse plassene vil kunne tjene til gjesteparkering. Til sist nevner vi ogs\u00e5 manglende mulighet for trafikksikker biloppstilling for kortere perioder, da eiendommen mangler egnet parkeringslomme. Basert p\u00e5 dette anser vi at tiltaket heller ikke im\u00f8tekommer plan- og bygningsloven krav om at det skal sikres n\u00f8dvendig areal til parkering, jf. \u00a7 28-7. Ved siden av disse tingene er det viktig \u00e5 huske p\u00e5 at tiltaket heller ikke samsvarer med hva eiendommen er regulert til. Reguleringsplanen forutsetter eiendommen bebygget med konsternert sm\u00e5husbebyggelse, (kjede- eller rekkehus), og hvor parkering skal skje i garasje p\u00e5 egen eiendom. Det er dette man i planarbeidet har vurdert til best \u00e5 harmonere b\u00e5de med bygningstypologien, men ogs\u00e5 str\u00f8kskarakteren. Str\u00f8kskarakteren er p\u00e5 sin side preget av st\u00f8rre boliger med mye hageareal og hvor parkering er skjult p\u00e5 egen eiendom. Oms\u00f8kte tiltak bryter i sv\u00e6rt stor grad med dette. I dette tilfelle fremst\u00e5r parkeringsl\u00f8sningen b\u00e5de som sv\u00e6rt synlig, men ogs\u00e5 som d\u00e5rlig integrert i en bygningstypologi som heller ikke harmonerer med de forutsetninger som f\u00f8lger av reguleringsplanen. Hensyn bestemmelsen her er ment \u00e5 sikre blir derfor vesentlig tilsidesatt. Basert p\u00e5 all overst\u00e5ende dr\u00f8fting finner vi at oms\u00f8kte l\u00f8sning for parkering, i vesentlig grad tilsidesetter reguleringsplanens krav til at parkering skal skje i garasje p\u00e5 egen eiendom. Vilk\u00e5r for at kommunen skal kunne dispensere, er alts\u00e5 ikke til stede, jf. lovens \u00a7 19-2. Om hensyn bak regulert plassering av avkj\u00f8rsel blir vesentlig tilsidesatt ved dispensasjon: Reguleringsplaner nummer 62570000 og 65180000 viser regulert plassering av avkj\u00f8rsel til eiendom 13/1155 (felt BKS3). Avkj\u00f8rselen s\u00f8kes i denne saken plassert i strid med gjeldende plankart. Hovedhensynet bak regulert plassering av avkj\u00f8rsel er \u00e5 sikre eiendommen trafikksikker og egent adkomst til form\u00e5let. I denne saken s\u00f8kes det om \u00e5 flytte plasseringen av avkj\u00f8rselen ca. 6 meter mot vest. Ny plassering medf\u00f8rer blant annet at avkj\u00f8rselen til BKS3 blir liggende direkte ovenfor regulert felles avkj\u00f8rsel tilh\u00f8rende feltene BB6 og BKS4. R\u00e5dgivende firma Haguen VVA har utarbeidet et trafikkfaglig notat ang\u00e5ende avkj\u00f8rselen, (ref. 23027-Not03), hvor de har vurdert l\u00f8sningen som trafikksikker. Videre har heller ikke veifaglige myndigheter hatt merknader til det konkrete forholdet ved h\u00f8ring. Men Haguen VVA flagger dog et behov for at det ved en evt. dispensasjon ogs\u00e5 b\u00f8r settes vilk\u00e5r om at avkj\u00f8rsel regulert som f_V6 skal v\u00e6re eneste avkj\u00f8rsel til feltene BB6 og BKS4. Dette da det i gjeldende reguleringsplaner er Saksnummer BYGG-2024/10592 Side 20 av 27 vist hele tre ulike avkj\u00f8rsler til disse byggeomr\u00e5dene, noe som naturlig nok vil v\u00e6re uheldig ettersom de ligger side om side og kan betjenes med en enkelt avkj\u00f8rsel. Isolert sett mener vi at endret plassering av avkj\u00f8rsel burde kunne gis dispensasjonen forutsatt at ny plassering og utforming ivaretar alle n\u00f8dvendige krav til trafikksikkerhet, og gir en egent adkomst til form\u00e5let. P\u00e5 den annen side deler vi Bymilj\u00f8etaten bekymring, jf. deres merknad til aktuelle dispensasjonss\u00f8knad, om manglende snuareal for bil ved eiendommen. Vi viser tilbake til vedtakets pkt. 3.8. Vi mener at tiltaket slik det er oms\u00f8kt ikke har vist at aktuelle plassering av avkj\u00f8rsel er egnet som adkomst til form\u00e5let, ut over det \u00e5 oppfylle tekniske krav til utforming av selve avkj\u00f8rselen, herunder krav til friskt. (Det er for oss uklart hvorvidt forhold til bredde, svingradius og lengdeprofil er ivaretatt). Vi viser til at avkj\u00f8rselen i kombinasjon med oms\u00f8kt bebyggelse ved BKS3 ikke har tilrettelagt for n\u00f8dvendig parkering, (herunder ogs\u00e5 gjesteparkering) og/eller snuareal ved egen eiendom. Det er derfor ikke synliggjort at adkomsten til form\u00e5let, (herunder parkering) lar seg l\u00f8se med oms\u00f8kte plassering av avkj\u00f8rsel. Tvert imot, viser s\u00f8knaden etter v\u00e5r mening at oms\u00f8kt l\u00f8sning ikke er tilfredstillende jf. v\u00e5r dr\u00f8ftelse om adkomstforhold lenger opp. Oms\u00f8kt l\u00f8sning for plassering av avkj\u00f8rsel, vil etter v\u00e5rt skj\u00f8nn, i vesentlig grad tilsidesette hensynet bak regulerte plassering av avkj\u00f8rsel. Vilk\u00e5r for at kommunen skal kunne dispensere, er alts\u00e5 ikke til stede, jf. lovens \u00a7 19-2. Basert p\u00e5 dette finner vi ogs\u00e5 at oms\u00f8kte tiltak heller ikke tilfredsstiller krav til adkomst, som gitt i plan- og bygningsloven \u00a7 27-4. Om hensynet bak lovens form\u00e5lsbestemmelse blir vesentlig tilsidesatt ved dispensasjon: Det f\u00f8lger av form\u00e5lsbestemmelsen i plan- og bygningsloven at plan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet, barn og unges oppvekstmilj\u00f8, s\u00e5 vel som omgivelsenes estetiske utforming. Loven skal fremme en b\u00e6rekraftig utvikling, samt sikre at forholdet til likeverd og forsvarlighet er ivaretatt. Selv om forhold til \u00e5penhet og medvirkning langt p\u00e5 vei er ivaretatt i s\u00f8knadsprosessen, b\u00e5de gjennom nabovarslinger og h\u00f8ringsrunder, er ikke nabovarslingen komplett. Vi viser til at det ved supplering av s\u00f8knaden 23.05.2024, ble s\u00f8kt om ytterligere tre dispensasjoner med mer, men at det ikke er redegjort for varsling av disse dispensasjonene. Dette til tross for at loven eksplisitt krever slik varsling jf. \u00a7 19-1 kfr. \u00a7 21-3. Videre anser vi at en dispensasjon i dette tilfelle, helt klart tilsidesette hensynet til en forutsigbar arealforvaltning. Som det fremg\u00e5r av s\u00f8knaden og av dette vedtak, bryter oms\u00f8kte tiltak med gjeldene plan p\u00e5 flere punkter. Tiltaket avhenger av totalt av hele 8 dispensasjoner, hvorav syv av disse er oms\u00f8kt i denne saken. Det \u00e5 fravike gjeldende plangrunnlag i et s\u00e5nn omfang som her er oms\u00f8kt, for \u00e5 tillate et helt annet tiltak enn det planen legger opp til, vil uten tvil svekke forutsigbarheten av hva som kan p\u00e5regnes etablert innenfor planomr\u00e5det. Tillater man at det etableres lavblokk innenfor BKS3, vil dette kunne gi begrunnet tvil om hva som kommer til \u00e5 bli etablert innenfor gjenv\u00e6rende omr\u00e5der regulert til samme form\u00e5l, herunder BKS1, BKS2, og BKS4. Dersom man \u00f8nsker \u00e5 bygge noe annet enn det som er regulert, er lovens utgangspunkt klart, det skal ikke v\u00e6re en kurant sak \u00e5 fravike gjeldende plan. Vi viser til lovens forarbeider, Ot.prp. nr. 32 (2007-2008). Den klare hovedregelen er derfor at planer skal f\u00f8lges inntil de enten endres, oppheves eller erstattes Saksnummer BYGG-2024/10592 Side 21 av 27 av ny plan. En dispensasjon er bare unntaket fra reglen. I dette tilfellet bes det derimot om 8 unntak fra regelen, noe vi mener er sv\u00e6rt uheldig da det b\u00e5de undergraver planens funksjon som styringsverkt\u00f8y og i vesentlig grad svekker forutsigbarheten i forvaltningen. Videre anser vi ogs\u00e5 at det \u00e5 dispensere vil tilsidesette hensynet til langsiktig samfunnsplanlegging, ettersom man her fokuserer p\u00e5 \u00e5 f\u00e5 flest mulig boenheter inn p\u00e5 eiendommen, fremfor \u00e5 sikre at de er boenhetene man putter inn, er sikret tilstrekkelig st\u00f8rrelse og kvalitet i uteareal, samt et forsvarlig parkeringstilbud. Man tilsidesetter ogs\u00e5 de hensyn som er tatt i planarbeidet, ved valg av bygningstypologi, som er p\u00e5 \u00e5 sikre differensiering i boligtilbudet innenfor planomr\u00e5det, samt bevaring av str\u00f8kskarakteren preget av sm\u00e5skala bebyggelse med store utearealer og hager. Alle disse forhold tilsidesettes i vesentlig grad ved \u00e5 tillatelse oms\u00f8kte tiltak og dispensasjoner. Ved \u00e5 tillate en utbygging som sprenger rammene for eiendommen, hvor hverken utearealene, adkomsten eller parkeringsl\u00f8sningen er \u00e5 anse som tilfredstillende, tilsidesetter man ogs\u00e5 hensynet til barn og unges oppvekstmilj\u00f8, s\u00e5 vel som forsvarlighet. Det at bebyggelsen ikke har tilfredstillende utearealer for opphold-, lek- og rekreasjon g\u00e5r like mye, om ikke mer ut over barn, enn hva det gj\u00f8r oss voksene. Det at utearealene i tillegg er plassert tett ut i vei, med begrenset mulighet for skjerming og eller sikring, mener vi ogs\u00e5 at er s\u00e6rlig uheldig. Videre er ogs\u00e5 manglende parkering ved eiendommen, herunder ogs\u00e5 gjesteparkering og snuareal, sv\u00e6rt uheldig. Vi mener at oms\u00f8kte l\u00f8sning er uforsvarlig basert p\u00e5 v\u00e5r dr\u00f8fting lenger opp. Felles adkomst for kj\u00f8rende og g\u00e5ende mener vi ogs\u00e5 er trafikkfarlig, slik den konkrete l\u00f8sningen er utformet. Etter v\u00e5rt syn vil l\u00f8sningen kunne medf\u00f8re en un\u00f8dvendig fare for p\u00e5kj\u00f8rsel internt p\u00e5 eiendommen. Denne faren gjelder ogs\u00e5 ut i vei, da tiltaket ikke har dedikert snuareal p\u00e5 egen eiendom og legger opp til rygging ut i vei. En vei hvor b\u00e5de harde og mye trafikanter er blandet ettersom det ikke foreligger eget fortau eller gang-/sykkelvei. Vi mener med dette at hensyn til barn- og unges oppvekstmilj\u00f8, s\u00e5 vel som forsvarlighet, uten tvil blir vesentlig tilsidesatt ved dispensasjon. I forlengelsen av dette, er det ogs\u00e5 uforsvarlig \u00e5 skulle dispensere fra regulerte byggegrense mot kj\u00f8revei, for \u00e5 tillate opparbeidelse av forst\u00f8tningsmurer og private uteareal plassert tett imot veibanen, uten \u00e5 ha vurdert det faktiske behovet for areal knyttet til drift- og vedlikehold av veien, herunder behovet for areal til sn\u00f8opplagring mv. Vi viser til vedtakets pkt. 3.8 og 3.10. Basert p\u00e5 overst\u00e5ende vurderes oms\u00f8kte dispensasjon til \u00e5 i vesentlig grad tilsidesette hensyn lovens form\u00e5lsbestemmelse skal ivareta. Vilk\u00e5r for \u00e5 kunne innvilge dispensasjon er derfor ikke til stede, jf. lovens \u00a7 19-2. Om hensynet til nasjonale- og regionale interesser blir vesentlig tilsidesatt ved dispensasjon: Som det g\u00e5r fram av dr\u00f8ftingen over, anser vi at tiltaket bryter med nasjonale f\u00f8ringer gitt i plan- og bygningslovens \u00a7 28-7 om krav til n\u00f8dvendig uteareal og parkering for bebyggelsen. Videre bryter det ogs\u00e5 med \u00abStatlige planretningslinjer for samordnet bolig-, areal- og transportplanlegging\u00bb, hvor det i pkt. 4.3 fremg\u00e5r at hensynet til gode uteomr\u00e5der og milj\u00f8kvalitet skal tillegges vekt, selv i by- og tettstedsomr\u00e5deomr\u00e5der med stort utbyggingspress. Vi mener at det i dette tilfellet ikke er tillagt tilstrekkelig vekt, og at \u00f8nske om h\u00f8y utnyttelse og m\u00e5let om \u00e5 f\u00e5 etablert flest mulig boenheter har g\u00e5tt p\u00e5 bekostning av muligheten for \u00e5 etablere gode utearealer. Saksnummer BYGG-2024/10592 Side 22 av 27 Som det fremg\u00e5r av Kommunal- og moderniseringsdepartementets veileder om barn og unge i plan og byggesak, pkt. 3.3.5, er det \u00e5 finne riktig utnyttelsesgrad et viktig premiss for utviklingen av gode bo- og n\u00e6rmilj\u00f8. Som det fremg\u00e5r av dr\u00f8ftelsen over, mener vi at oms\u00f8kte tiltak sprenger rammene for eiendommen, og at valgte utnyttelse s\u00e5ledes g\u00e5r p\u00e5 bekostningen av et godt bo- og n\u00e6rmilj\u00f8. Da vi anser at hensyn til nasjonale- og regionale interesser blir vesentlig tilsidesatt, er heller ikke vilk\u00e5rene for \u00e5 kunne innvilge dispensasjon til stede, jf. lovens \u00a7 19-2. Om fordelene ved \u00e5 dispensere er klart st\u00f8rre enn ulempene: I dette tilfellet anses fordelene ved \u00e5 dispensere i hovedsak \u00e5 v\u00e6re knyttet opp mot at tiltakshaver f\u00e5r etablere tiltaket slik som oms\u00f8kt. Det er ogs\u00e5 fordelaktig dersom det kan etableres flere boliger innenfor et sentrumsn\u00e6rt omr\u00e5de, uten at dette g\u00e5r p\u00e5 bekostning av gode bo- og milj\u00f8kvaliteter. P\u00e5 den andre siden vil det v\u00e6re til vesentlig ulempe for fremtidige beboere, \u00e5 tillate etablering av boliger som hverken har tilfredstillende st\u00f8rrelse ved- eller kvalitet i uteareal, eller n\u00f8dvendig areal til parkering. Det vil v\u00e6re til vesentlig ulempe for b\u00e5de omr\u00e5det og beboerne, b\u00e5de visuelt og trafikksikkerhetsmessig, dersom resultatet blir gateparkering i mangel av tilstrekkelig parkering ved egen eiendom. Manglende snuareal p\u00e5 egen eiendom vil ogs\u00e5 utgj\u00f8re en vesentlig ulempe for den lokale trafikksikkerheten. Det vil ogs\u00e5 v\u00e6re til ulempe for str\u00f8kskarakteren at \u00e5 miste en \u00abmegler\u00bb mellom stor og liten skala, men ogs\u00e5 mellom eksisterende og fremtidig situasjon, hvor det som er/ har v\u00e6rt et sentrumsn\u00e6rt villaomr\u00e5de med store hageanlegg, sakte skal transformeres til et helt nytt boligomr\u00e5de best\u00e5ende av en kombinasjon av rekkehus og blokkbebyggelse. Videre vil det ogs\u00e5 v\u00e6re av vesentlig ulempe \u00e5 tillate 8 dispensasjoner fra gjeldende plangrunnlag, da det \u00e5 tillate et helt annet tiltak enn det planen legger opp til, uten tvil vil svekke forutsigbarheten i forvaltningen. En slik omfattende bruk dispensasjon som dette tiltaket fordrer, undergraver ikke bare planens funksjon som styringsverkt\u00f8y, men ogs\u00e5 dispensasjons hensikt som en sikkerhetsventil, og et unntak fra regelen. Det \u00e5 dispensere vil v\u00e6re til vesentlig ulempe for alle parters forutsigbarhet, da det vil skape usikkerhet knyttet til hva som kan p\u00e5regnes etablert innenfor det som allerede er et regulert planomr\u00e5de med klare f\u00f8ringer for utbygging. Etter en samlet vurdering mener vi at ulempe ved \u00e5 innvilge oms\u00f8kt dispensasjoner vil v\u00e6re klart st\u00f8rre enn fordelene. Vilk\u00e5r for at kommunen skal kunne innvilge dispensasjon er derfor ikke til stedet, jf. lovens \u00a7 19-2. Bygningsmyndighetens kan vurdering: Det f\u00f8lger av lovens \u00a7 19-2 at kommunen kan gi dispensasjon fra bestemmelser fastsatt i- eller i medhold av loven. Tiltakshaver har alts\u00e5 ikke et rettslig krav p\u00e5 dispensasjon, selv om vilk\u00e5rene for at kommunen skal kunne dispensere, skulle v\u00e6re oppfylt. Saksnummer BYGG-2024/10592 Side 23 av 27 Da vilk\u00e5rene for \u00e5 kunne innvilge dispensasjon, i denne saken ikke anses \u00e5 v\u00e6re oppfylt, beh\u00f8ver vi heller ikke \u00e5 vurdere hvorvidt dispensasjon b\u00f8r gis. Likefult peker vi p\u00e5 at det i dette tilfellet ikke kan sies \u00e5 foreligge s\u00e6rlige forhold som tilsier at dispensasjonene burde v\u00e6rt gitt. Heller tvert om, i denne saken mener vi at det er tydelig at dispensasjonene ikke b\u00f8r innvilges, den tid dispensasjonene tilsidesetter viktige hensyn knyttet til utformingen av gode bo-kvaliteter. Herunder nevnes manglende st\u00f8rrelse av- og kvalitet ved uteoppholds- arealer, manglende parkeringsdekning, manglende snuareal for bil ved eiendommen, manglende gjesteparkering og manglende mulighet for \u00e5 sette fra seg bilen for av- og p\u00e5lessing. Det s\u00f8kes ogs\u00e5 om l\u00f8sninger som g\u00e5r p\u00e5 bekostning av trafikksikkerheten og barn og unges oppvekstmilj\u00f8, samt ved forutsigbarheten av forvaltningen av plangrunnlaget. Basert p\u00e5 all overst\u00e5ende dr\u00f8fting er det v\u00e5r klare vurdering at s\u00f8knaden b\u00f8r avsl\u00e5s, da det ikke kan sies \u00e5 v\u00e6re forsvarlig \u00e5 innvilge oms\u00f8kte dispensasjoner. Vi vil ogs\u00e5 benytte anledningen til \u00e5 understreke at etaten her har v\u00e6rt konsekvent i sin tilbakemelding gjennom b\u00e5de forh\u00e5ndskonferanse og oppf\u00f8lgingsm\u00f8te. Dette gjelder p\u00e5 alt fra bygningstypologi, til utearealer og parkering. I denne saken har man til tross for disse tilbakemeldingene valgt \u00e5 utforme s\u00f8knaden p\u00e5 en slik m\u00e5te som man her har gjort, og dermed ogs\u00e5 valgt \u00e5 g\u00e5 imot fagetatens klare anbefalinger. Etaten har videre gitt tiltakshaver anledning til \u00e5 trekke s\u00f8knaden, samt gitt tilbud om veiledning ved en eventuell revisjon av tiltaket. Dette har ikke v\u00e6rt \u00f8nskelig fra tiltakshaver side. Vi anser v\u00e5r veiledningsplikt som oppfylt, og at vedtak om avslag p\u00e5 s\u00f8knaden vil m\u00e5tte v\u00e6re p\u00e5regnelig. 3.10. Dispensasjoner som ikke er behandlet: Ut over de dispensasjonss\u00f8knadene som er behandlet under vedtakets pkt. 2.1 og 3.9 er tiltaket ogs\u00e5 avhengig av de \u00f8vrige dispensasjonene som er oms\u00f8kt og listet under vedtaket pkt. 1. Vi har i dette tilfellet valgt \u00e5 ikke behandle de \u00f8vrige dispensasjonene, da vi i utgangspunktet, isolert sett ville kunne v\u00e6re positivt innstilt til disse, hadde tiltaket ellers im\u00f8tekommet avslagsgrunnene. Men siden det her gis avslag p\u00e5 tiltaket, er det ikke hensiktsmessig \u00e5 realitetsbehandle disse. Se v\u00e5re kommentarer under. Dette gjelder: \u2022 Reguleringsplan nr. 62570000 \u00a7 5.3.1 med hensyn til redusert parkeringsdekning for bil, for felt BKS3, fra 1,2 til 0,6 pl. per 100 m2BRA V\u00e5r kommentar: Vi vil kunne v\u00e6re positiv til en redusert parkeringsdekning, forutsatt at den faktiske dekningen er forsvarlig, og at denne lar seg l\u00f8se p\u00e5 egen eiendom. Den tid tiltaket m\u00e5 omprosjekteres m\u00e5 det p\u00e5 nytt tas stilling til hva som er forsvarlig og hensiktsmessig dekningsgrad. Det er ikke gitt at denne ved omprosjektering ville v\u00e6rt 0,6 pl. per 100 m2BRA. \u2022 Reguleringsplan nr. 62570000 \u00a7 5.3.1 med hensyn til ytterligere redusert parkeringsdekning for bil, for feltene BB2 og BB3, som f\u00f8lge av at 4 parkingsplasser i felles garasjeanlegg under BB3 overdras til hhv. felt BKS3 og BB5 (2 hver). Parkeringsdekning i BB2 og BB3 reduseres da fra 1,06 til 0,91 pl. per 100 m2BRA. Saksnummer BYGG-2024/10592 Side 24 av 27 V\u00e5r kommentar: Basert p\u00e5 at eksisterende bebyggelse innenfor BB2 og BB3 har 19 boenheter som sammen disponerer 29 parkeringsplasser for bil, anser vi det forsvarlig \u00e5 kunne dispensere, slik at 4 av de ordin\u00e6re parkeringsplassene i garasjeanlegget kan overdras bebyggelse innenfor BB5 og BKS3. Men som dr\u00f8ftet under vedtakets pkt. 3.9, anser vi at n\u00f8dvendig parkering for bebyggelsen m\u00e5 l\u00f8ses innenfor de enkelte feltene. Dette ettersom at l\u00f8sningen blant annet bryter med krav til gangadkomst. Vi mener derfor at slik parkering kun kan v\u00e6re et supplement til n\u00f8dvendig parkering plassert p\u00e5 egen eiendom. \u2022 Reguleringsplan nummer 62570000 \u00a7 5.1.2 med hensyn til krav om at terrengmur m\u00e5 ha minste avstand p\u00e5 1 meter til eiendomsgrense, for plassering av mur under 1 meter fra felles adkomstvei regulert som f_SV2 i plan nr. 65180000 V\u00e5r kommentar: Bymilj\u00f8etaten har i uttale av 22.04.2024 anbefalt at det m\u00e5 gj\u00f8res en n\u00e6rmere vurdering av om oms\u00f8kte mur vil komme i konflikt med behovet for tilstrekkelig sideareal langs vegbanen. Dette for \u00e5 ivareta hensyn til blant annet frisikt, sn\u00f8opplag, drenering, samt arealbehov for belysning og skilt. Dispensasjonss\u00f8knaden m\u00e5 derfor suppleres med n\u00f8dvendig informasjon, og det m\u00e5 gj\u00f8res en konkret vurdering av hvorvidt tiltaket tilsidesetter de hensyn byggegrensen skal ivareta. Forutsatt at relevante hensyn ivaretas, vil vi kunne v\u00e6re positivt innstilt til en dispensasjon, gitt at \u00f8vrige avslagsgrunner ellers im\u00f8tekommes. Herunder at utearealene f\u00e5r bedre kvalitet med mulighet for skjerming. \u2022 Kommuneplanens arealdel \u00a7 26.3.7 med hensyn til krav om at minimum 10 % av boenhetene skal ha minst 80 m2 bruksareal og direkte tilgang til uteareal (krav til at boenheten m\u00e5 ligge i f\u00f8rste etasje med direkte utgang til uteareal). V\u00e5r kommentar: Selv om det ikke er ideelt at tiltaket kun innehar mindre leiligheter p\u00e5 bakkeplan, (under 80 m2 BRA) er det gjerne ikke kritisk, da den nye bebyggelsen innenfor planomr\u00e5det for\u00f8vrig har en dekning p\u00e5 rundt 20%, medregnet bygget og godkjent utbygging iht. planen. Det er selvsagt verdt \u00e5 merke seg at planomr\u00e5det fortsatt er langt fra \u00e5 v\u00e6re fullt utbygget, slik at man pt. ikke har kontroll p\u00e5 den totale / endelige andelen \u00abfamilieleiligheter\u00bb p\u00e5 bakkeplan. Men sett i lys av at tiltaket slik det er oms\u00f8kt, etter v\u00e5rt syn ikke har greid \u00e5 l\u00f8se atkomstsituasjon, med parkerings- og snuareal, og heller ikke private uteoppholdsareal, er det tydelig at utomhusanlegget i sin helhet, og situasjon p\u00e5 bakkeplan m\u00e5 omarbeides. Og da dette ogs\u00e5 henger tett sammen med oms\u00f8kte bebyggelsestypologi, som p\u00e5 bakgrunn av nevnte utfordringer avsl\u00e5s, er det f\u00f8lgelig heller ikke hensiktsmessig \u00e5 realitetsbehandle den aktuelle dispensasjonss\u00f8knaden. Saksnummer BYGG-2024/10592 Side 25 av 27 4. GENERELLE BESTEMMELSER OG KLAGEADGANG Vedtaket kan p\u00e5klages, se orientering om rett til \u00e5 klage og andre generelle bestemmelser p\u00e5 siste side. Med hilsen Plan- og bygningsetaten Remi Iversen saksbehandler Trond Haugen seksjonsleder Dette dokumentet er godkjent elektronisk. Kopi til DESYVFJELL AS Strandgaten 9 5013 BERGEN Saksnummer BYGG-2024/10592 Side 26 av 27 Generelle bestemmelser: Saken er behandlet etter plan- og bygningsloven med tilh\u00f8rende Rettslig grunnlag: forskrifter; byggteknisk forskrift og byggesaksforskriften. Ferdigstillelse: N\u00e5r tiltaket er ferdigstilt skal det s\u00f8kes om ferdigattest. Ferdigattest (plan- og bygningsloven \u00a7 21- utstedes n\u00e5r det foreligger n\u00f8dvendig sluttdokumentasjon fra 10 og byggesaksforskriften ansvarlig s\u00f8ker. kapittel 8) Bortfall av tillatelse: Er tiltaket ikke satt i gang senest innen 3 \u00e5r etter at tillatelse er gitt, (plan- og bygningsloven \u00a7 21- faller tillatelsen bort. Tillatelsen faller ogs\u00e5 bort hvis tiltaket innstilles i 9) lengre tid enn 2 \u00e5r. Orientering om rett til \u00e5 klage p\u00e5 vedtaket: Den som er part eller har rettslig klageinteresse har rett til \u00e5 klage Klagerett: over vedtaket. Klagen sendes til: Bergen kommune, Plan- og (forvaltningslovens \u00a7 28) bygningsetaten, Postboks 7700, 5020 BERGEN, eller e-post: postmottak.planogbygg@bergen.kommune.no. Klagefristen er tre uker fra den dag underretningen om vedtaket kom Klagefrist: frem til vedkommende part. Det er tilstrekkelig at klagen er postlagt (forvaltningslovens \u00a7\u00a7 29, 30 innen fristens utl\u00f8p. Dersom klagen kommer inn etter fristens utl\u00f8p vil og 31) den bli avvist. Klagen kan imidlertid tas under behandling n\u00e5r det foreligger s\u00e6rlige grunner eller klager ikke kan lastes for forsinkelsen. Rett til \u00e5 kreve begrunnelse: Dersom en part mener at vedtaket ikke er begrunnet, kan det settes (forvaltningslovens \u00a7\u00a7 24 og frem krav om dette innen klagefristen utl\u00f8p. 25) Klagen m\u00e5 nevne det vedtaket det klages over, hva som \u00f8nskes Klagens innhold: endret og v\u00e6re undertegnet av klageren eller hans fullmektig. Klagen (forvaltningslovens \u00a7 32) b\u00f8r begrunnes. Vedtaket kan gjennomf\u00f8res selv om det er p\u00e5klaget. Klager kan Utsetting av gjennomf\u00f8ring imidlertid anmode om \u00e5 f\u00e5 utsatt iverksettingen av vedtaket, inntil av vedtaket: klagefristen er ute eller klagen er avgjort. Statsforvalteren kan p\u00e5 (forvaltningslovens \u00a7 42) selvstendig grunnlag ta stilling til anmodning om utsatt iverksetting av vedtaket. Rett til \u00e5 se sakens Med visse begrensninger har partene rett til \u00e5 se dokumentene i dokumenter: saken. Det m\u00e5 ved et slikt \u00f8nske tas kontakt med Kundesenteret til (forvaltningslovens \u00a7 11) Plan- og bygningsetaten i Johannes Bruns gate 12. Rett til \u00e5 f\u00e5 veiledning: Kommunen vil kunne gi n\u00f8dvendig veiledning for at alle parter skal (forvaltningslovens \u00a7 11) kunne ivareta sine interesser p\u00e5 best mulig m\u00e5te. Det er adgang til \u00e5 kreve dekning for n\u00f8dvendige og vesentlige kostnader, f. eks advokatbistand, i forbindelse med klagesaken der Kostnader ved klagen: vedtaket er endret til gunst for klager. Kravet m\u00e5 v\u00e6re fremsatt innen (forvaltningslovens \u00a7 36) tre uker etter at underretning om det nye vedtaket er kommet frem til klager. S\u00f8ksm\u00e5l om gyldigheten av vedtaket, eller krav om erstatning som Vilk\u00e5r for \u00e5 reise sak for f\u00f8lge av vedtaket, kan ikke reises uten at en har brukt sin adgang til \u00e5 klage p\u00e5 vedtaket og klagen er avgjort av h\u00f8yeste klageinstans. domstolene om vedtaket: S\u00f8ksm\u00e5l kan likevel reises n\u00e5r det er g\u00e5tt 6 m\u00e5neder fra klage f\u00f8rste (forvaltningsloven \u00a7 27 b) gang ble fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Saksnummer BYGG-2024/10592 Side 27 av 27 "
}