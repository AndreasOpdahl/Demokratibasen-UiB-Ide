{
  "dokument_id": "450a831a-e046-5b78-978c-6052527d735f",
  "doc_type": "case_attachment",
  "kommune": 4601,
  "tittel": "Notat - Utvalg for milj\u00f8 og byutvikling  .pdf",
  "url": "https://bergen.kommune.no/politikere-utvalg/api/fil/bk360/9871977/Notat-Utvalg-for-miljo-og-byutvikling-pdf",
  "tekst": " grung arkitektur as Fantoftveien 14 P, 5072 Bergen, Tlf. 55 28 40 00, E-mail: firma@grung.as Bergen Kommune Utvalg for milj\u00f8 og byutvikling Deres ref: Deres brev av: V\u00e5r ref: Oppdrag nr: Dato: Bygg 2023/12212 Arve Haugland 22-19 06.02.2024 Notat i forbindelse med befaring i sak 2023/12212 Gjelder avslag for oppf\u00f8ring av \u00e5pen garasje og boder p\u00e5 gnr 162, bnr 466 \u2013 Edvard Griegs vei 27 G. Tiltakshaver: Bente Tvedt Utgangspunktet for saken er en falleferdig mur som m\u00e5 erstattes, og at tiltakshaver kj\u00f8pte gruset plass, tidligere bnr 457 som nylig er innlemmet i eiendom bnr 466. Viser til lang saks-historikk der b\u00e5de s\u00f8knad om ny mur samt \u00e5pen garasje/m bod og parkering er avsl\u00e5tt p\u00e5 ulikt grunnlag. Ny mur er gitt rammetillatelse 05.10.2023, mens det ble gitt avslag for garasje m/bod samme dato. Begrunnelsen for avslaget knyttet til garasjen begrunnes med f\u00f8lgende: 1. Parkering - KPA \u00a7 17 2. Plankrav - KPA \u00a7 3.1. 3. Visuelle kvaliteter \u2013 Pbl \u00a7 29-2. Punkt 1 \u2013 Parkering: Avslaget viser til at det s\u00f8kes om 4 stk. parkeringsplasser tilknyttet boligeiendom. Faktum er at det p\u00e5 plassen, tidligere bnr 457, alltid har v\u00e6rt parkering brukt av nabolaget. Her har tidvis v\u00e6rt noe kaotiske tilstander, og tiltakshaver som ny eier av plassen ville rydde opp i situasjonen. Oms\u00f8kte tiltak viste en organisering av parkerte biler som sikrer muligheten for \u00e5 snu, og representerte ikke noen \u00f8kning i antall biler. P\u00e5 tross av nevnte opplysninger knyttet byggesaksavdelingen antall biler p\u00e5 plassen opp mot boligeiendommen, bnr 466. Som en konsekvens av dette ble parkering en selvstendig avslagsgrunn for tiltaket. Parkering p\u00e5 plassen ble i forbindelse med justering av s\u00f8knaden ved Ryger Advokatfirma 15.08.2023 tatt ut av s\u00f8knaden. Det er kun en parkeringsplass i \u00e5pen garasje som vises. Etter dette mener vi at tiltaket ikke omhandler parkering som bryter med KPA \u00a7 17. FORETAKSREGISTERET 891 407 262 MVA grung arkitektur as Fantoftveien 14 P, 5072 Bergen, Tlf. 55 28 40 00, E-mail: firma@grung.as Punkt 1 \u2013 Plankrav: Avslaget knyttet til dispensasjon fra plankravet \u2013 KPA \u00a7 3.1 peker p\u00e5 at ulempene ved \u00e5 gi dispensasjon vil v\u00e6re at tiltaket gir vesentlige negative konsekvenser for gr\u00f8ntomr\u00e5de, kultur- og n\u00e6rmilj\u00f8. Byantikvaren frar\u00e5det tiltaket da \u00aboppf\u00f8ring av mur, garasje og bod vil komme i sterk konflikt med omr\u00e5dets str\u00f8kskarakter og b\u00e6rende kulturmilj\u00f8verdier\u00bb. Det forhold at \u00abmur\u00bb er tatt med i Byantikvarens utale, som igjen avslaget baserer seg p\u00e5, mener vi vitner om at situasjonen ikke er vurdert i forhold til de faktiske forhold. Oms\u00f8kte mur erstatter eksisterende falleferdig mur fra 1930 tallet. Muren er bygget for \u00e5 ta opp h\u00f8ydeforskjellen til nabo p\u00e5 1,9 meter. Nettopp h\u00f8ydeforskjellen gj\u00f8r at garasjen er bygget inn i terrenget og etter v\u00e5r oppfatning, ikke fremst\u00e5r som dominerende i h\u00f8yde eller skala. Parkeringssituasjonen i omr\u00e5det er ogs\u00e5 trukket frem som avslag for v\u00e5r s\u00f8knad om dispensasjon fra plankrav. I avslaget side 11 leser vi at \u00aben planprosess vil kunne bidra til \u00e5 avklare overordnede forhold og slik legge til rette for en mer langsiktig parkeringsl\u00f8sning for nabolaget.\u00bb N\u00e5r det gjelder parkering, viser vi til punkt 1 over. Punkt 2 \u2013 Visuelle kvaliteter: Vi forst\u00e5r at bygningsmyndighetene mener at prosjektet i seg selv har gode kvaliteter, men vektlegger i sitt avslag at tiltaket totalt sett fremst\u00e5r omfangsrikt i sin sammenheng og som del av en helhetlig hagebysstruktur. Etter v\u00e5r oppfatning gj\u00f8r h\u00f8ydeforskjellen langs husrekkene sammen med at omr\u00e5det ved tiltaket er kileformet at omr\u00e5det ikke har en typisk hagebystruktur. Vi vil ogs\u00e5 peke p\u00e5 at garasjen i hovedsak ligger inne i terrenget og at det resterende hagearealet for Edvard Griegsvei 27 G vil v\u00e6re tilsvarende som for de \u00f8vrige husene i rekken. Det forhold at oms\u00f8kt mur, som erstatning for den eksisterende mur, f\u00f8rst sent i prosessen ble godkjent mener vi har sammenheng med eget m\u00f8te med Byantikvaren etter avslag 17.07.2023. Det er grunn til \u00e5 tro at situasjonen i utgangspunktet ble vurdert som om omr\u00e5det var mer flatt og at dette forholdet har heftet ved saken siden. Med vennlig hilsen Arve Haugland Siv.ark. Grung Arkitektur as Vedlegg: - Sett tegninger snitt/fasader som viser garasjen 5 cm lavere enn s\u00f8knadstegninger. - Situasjonsplan som viser mer gr\u00f8ntareal i hage enn s\u00f8knadstegning. FORETAKSREGISTERET 891 407 262 MVA "
}