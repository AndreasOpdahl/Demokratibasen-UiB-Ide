{
  "dokument_id": "12dc82bb-f0c1-575e-87db-e36e40ff0f61",
  "doc_type": "case_presentation",
  "kommune": 4601,
  "tittel": "Rapport om finansforvaltningen i 2024",
  "url": "https://bergen.kommune.no/politikere-utvalg/api/fil/bk360/12050752/Framstilling-Rapport-om-finansforvaltningen-i-2024",
  "tekst": " BYR\u00c5DET Byr\u00e5dssak /25 Saksframstilling V\u00e5r referanse: 2024/14736-10 Rapport om finansforvaltningen i 2024 Hva saken gjelder: Finansrapporten er en \u00e5rlig samlet rapport over kommunens likviditet, gjeld og garantiforpliktelser samt utviklingen i \u00e5ret som gikk. Finans- og gjeldsreglementet, (bystyresak 148/20), kommuneloven og forskrift om garantier og finans- og gjeldsforvaltning i kommuner og fylkeskommuner legger rammer for rapporten. Utvikling i renteniv\u00e5 Fra og med sensommeren i 2021 begynte det norske renteniv\u00e5et \u00e5 \u00f8ke. Dette gjaldt b\u00e5de l\u00e5n og plasseringer med enten faste eller flytende, (regulerbare), renter. Renteniv\u00e5et for flytende rente fortsatte \u00e5 \u00f8ke til og med 3. kvartal i 2023. Etter dette var niv\u00e5et for l\u00e5n og plasseringer med flytende rente om lag uendret ut 2024. Unntaket var l\u00e5n fra Husbanken. Renteniv\u00e5et for l\u00e5n med flytende rente fra Husbanken fortsatte \u00e5 \u00f8ke ogs\u00e5 i fjor, og \u00f8kningen utgjorde om lag 1\u20442 % poeng. Denne utviklingen har i hovedsak sammenheng med at husbankrentene reguleres med tidsetterslep. Fra og med sommeren 2023 har renteniv\u00e5et for fast rente i fem \u00e5r, (swaprente), v\u00e6rt lavere enn tre m\u00e5neders pengemarkedsrente, (NIBOR). Dette er uvanlig. Det normale er at niv\u00e5et for fast rente i fem \u00e5r er h\u00f8yere enn tre m\u00e5neders pengemarkedsrente fordi usikkerheten \u00f8ker med tiden. Fast rente i fem \u00e5r gjenspeiler forventningene til gjennomsnittet av det flytende renteniv\u00e5et i de kommende fem \u00e5rene samt kompensasjon for usikkerhet. N\u00e5r niv\u00e5et for faste renter er lavere enn flytende renter, inneb\u00e6rer dette at markedet forventer at niv\u00e5et p\u00e5 den flytende renten skal reduseres. N\u00e5r forventningene om fallende renteniv\u00e5 er sterke, kan forskjellen mellom niv\u00e5et for flytende og fast rente bli betydelig. Selv om Norges Banks styringsrente var uendret p\u00e5 4,75% i fjor, varierte renteniv\u00e5et for fem \u00e5rs swap rente fra dag til dag med endringer i styrken i forventningene om rentefall. Rentedifferansen mellom datoen med h\u00f8yest og lavest 5 \u00e5rs swap rente utgjorde n\u00e6r 1 % poeng. Kommunen betaler betydelig lavere kredittp\u00e5slag p\u00e5 kortsiktige l\u00e5n enn p\u00e5 l\u00e5n med lengre l\u00f8petid. L\u00e5ngivers krav til kompensasjon for usikkerhet \u00f8ker med tiden. B\u00e5de st\u00f8rrelsen p\u00e5 renteniv\u00e5 og st\u00f8rrelsen p\u00e5 kredittp\u00e5slag er i l\u00f8pende endring. Kommunens l\u00e5nerente er summen av markedsrenter, (NIBOR eller swap), og kredittmargin. Ogs\u00e5 niv\u00e5et for fast rentel\u00e5n i Husbanken varierte opp og ned i fjor og var uten klar retning. Differansen i renteniv\u00e5 mellom m\u00e5neden med h\u00f8yest rente og lavest rente utgjorde om lag 2/3 % poeng for l\u00e5n med fem \u00e5rs fast rente. Hyppige endringer i niv\u00e5et for l\u00e5n med faste renter var med p\u00e5 \u00e5 gj\u00f8re det krevende \u00e5 ta l\u00f8pende beslutninger om st\u00f8rrelsen p\u00e5 kommunens fastrenteandel av gjelden og hvor lang veid rentebindingstid kommunens l\u00e5neportef\u00f8lje burde ha. 1 Overordnet status for kommunens finansforvaltning Renteutgiftene ble om lag 325 mill. kr h\u00f8yere i 2024 enn i 2023. Samtidig \u00f8kte de totale renteinntektene med 112 mill. kr, slik at veksten i netto renteutgifter ble 213 mill. kr. \u00d8kningen var st\u00f8rre enn fra 2022 til 2023, da netto renteutgifter \u00f8kte med 88 mill. kr. Avdragene i driftsregnskapet \u00f8kte med 55 mill. kr. Sum netto renter og avdrag \u00f8kte dermed med 268 mill. kr fra \u00e5ret f\u00f8r. \u00c5rsakene til veksten i netto renteutgifter er sammensatte: For det f\u00f8rste har kommunen fastrenteavtaler som har bidratt - og bidrar - til \u00e5 utsette budsjett- og regnskapsvirkningen av \u00f8kt renteniv\u00e5. N\u00e5r fastrenteavtaler utl\u00f8per erstattes disse med nye avtaler. \u00d8kt renteniv\u00e5 medf\u00f8rer at nye avtaler har h\u00f8yere renteniv\u00e5 enn utg\u00e5ende avtaler. For det andre \u00f8kte den samlede gjelden i bykassen med vel 2,1 mrd. kr. i fjor. Dette \u00f8ker renteutgiftene. For det tredje f\u00f8rte negativt netto driftsresultat, \u00f8kende oppsamlet premieavvik, forskotteringer til Bossnett m.m. til netto reduksjon p\u00e5 1,4 mrd. kr i bykassens betalingsmidler gjennom 2024. Redusert likviditetsbeholdning reduserer renteinntektene og svekker likviditeten. \u00d8kt gjeld, \u00f8kt renteniv\u00e5 og svekket likviditet har ogs\u00e5 andre konsekvenser for kommunens \u00f8konomi: For det f\u00f8rste f\u00f8rer \u00f8kende rente- og avdragsutgifter at en st\u00f8rre andel av kommunens driftsinntekter bindes opp til finansiering av renter og avdrag. Alt annet likt medf\u00f8rer dette at driftsrammene for kommunens tjenestetilbud til befolkningen reduseres tilsvarende. For det andre f\u00f8rer svekket likviditet - og fortsatt betydelig gjeldsvekst - til at kommunen m\u00e5 ta opp det meste av \u00e5rets investeringsl\u00e5n tidlig p\u00e5 \u00e5ret for \u00e5 kunne dekke kommunens l\u00f8pende utbetalinger etter hvert som de forfaller. Ubrukte l\u00e5nemidler pr 31.12.24 utgj\u00f8r allerede 23 % av likviditeten ved \u00e5rsskiftet, og det budsjetteres med negativt netto driftsresultat i 2025. Likviditetsprognose viser lavt bel\u00f8p for forventet likviditet mot slutten av 2025. I revidert budsjett vil byr\u00e5det foresl\u00e5 en budsjettramme for likviditetsl\u00e5n for \u00e5 kunne finansiere l\u00f8pende utbetalinger. Det er i s\u00e5 fall bare bystyret som kan vedta dette. I henhold til st\u00f8rrelsen p\u00e5 budsjetterte netto driftsresultater og utvikling av pensjonspremieavvik i handlings- og \u00f8konomiplanperioden 2025-2028 er det fare for trang likviditet i \u00e5rene som kommer. Finans- og gjeldsreglementet som styringsverkt\u00f8y Finans- og gjeldsreglementet har fungert bra som styringsverkt\u00f8y ogs\u00e5 i perioder med \u00f8kende renteniv\u00e5. I henhold til reglementet skal forvaltningen skal innrettes slik at budsjettkonsekvensene i de to f\u00f8rste \u00e5rene i handlings- og \u00f8konomiplanperioden skal vektlegges n\u00e5r kommunen gj\u00f8r transaksjoner. Regelen har bidratt til at betydelige deler av l\u00e5neportef\u00f8ljen har fast rente. Dette har utsatt budsjett- og regnskapsvirkningen av \u00f8kende markedsrenteniv\u00e5. M\u00e5lsettingene i Finans- og gjeldsreglementet for st\u00f8rrelsen p\u00e5 renteutgifter og renteinntekter i prosent er imidlertid knyttet til renteniv\u00e5et det enkelte \u00e5r. I perioder med \u00f8kende renteniv\u00e5 vil netto renteutgifter kunne bli lavere enn bystyrets m\u00e5lsetting. Forskjellene mellom oppn\u00e5dde resultater og bystyrets m\u00e5lsettinger siste fem \u00e5r er vist i egen tabell. Over tid m\u00e5 en imidlertid forvente at resultatene av finansforvaltningen vil avspeile utviklingen i markedsrenteniv\u00e5et. Et mer stabilt renteniv\u00e5 i 2024 enn i \u00e5rene f\u00f8r reduserte avviket mellom oppn\u00e5dde l\u00e5ne- og plasseringsrenter og de resultatm\u00e5l som bystyret har satt i Finans- og gjeldsreglementet. 2 Finansielle rutiner og m\u00e5lsetninger inng\u00e5r som en del av Finans- og gjeldsreglementet. Rutinene beskriver hvordan forvaltning, kontroll og dokumentasjon skal gjennomf\u00f8res for \u00e5 sikre en forsvarlig, effektiv og sporbar forvaltning. Det er ikke avdekket avvik i forvaltningen fra regelverket. Kommunens virksomhet medf\u00f8rer ulike typer finansiell risiko. Risikostyringen ivaretas av byr\u00e5dsavdeling for finans. Den vedvarende oppmerksomheten p\u00e5 konsekvensene av \u00f8kt renteniv\u00e5, redusert likviditet, svakt netto driftsresultat og kommunens gjeldsutvikling gj\u00f8r det naturlig \u00e5 gi mer utfyllende informasjon om sammenhengene mellom renter, avdrag, likviditet og gjeld enn det minimumsinnhold som er fastsatt i lov, forskrift og Finans- og gjeldsreglement. Hovedpunktene i finansrapporten: - Kommunen har gjennom hele fjor\u00e5ret hatt nok likviditet til dekning av l\u00f8pende betalingsforpliktelser. - Likviditeten i bykassen ble betydelig svekket i fjor. Note til regnskapet viser at bykassens betalingsmidler ble redusert med om lag 1,4 mrd. kr. - Ved utgangen av 2024 var bykassens totale langsiktige gjeld 28 358 mill. kr. Dette var en \u00f8kning p\u00e5 2 132 mill. kr fra \u00e5ret \u00e5r. Av dette bel\u00f8pet utgjorde veksten i ikke- avgifts finansiert gjeld n\u00e6r 1 500 mill. kr. Dette tilsvarte 8,6% \u00f8kning fra \u00e5ret f\u00f8r. - Kommunen brukte 7,2% av brutto driftsinntekter til \u00e5 dekke renteutgifter og avdrag. Dette var en \u00f8kning p\u00e5 1% poeng fra \u00e5ret f\u00f8r. - Netto renteutgifter ble 18 mill. kr lavere enn justert budsjett. Men av dette utgjorde \u00f8kte byggel\u00e5nsrenter 23 mill. kr. De reelle merutgiftene ble dermed vel 5 mill. kr dersom en ser drifts- og investeringsregnskapet samlet. Avdragsutgiftene ble som budsjettert. - Renteutgiftene utgjorde 4,2 % av gjennomsnittlig langsiktig gjeld og ubrukte l\u00e5nemidler. Dette var en \u00f8kning p\u00e5 0,8 % fra \u00e5ret f\u00f8r og 2 1\u20444 % i l\u00f8pet av de siste to \u00e5rene. - Renteinntektene, unntatt renter p\u00e5 utl\u00e5n til boligform\u00e5l og byggel\u00e5nsrenter, utgjorde n\u00e6r 6,7 % av gjennomsnittlig st\u00f8rrelse p\u00e5 kommunens betalingsmidler. Dette var en \u00f8kning p\u00e5 1,1 % poeng fra \u00e5ret f\u00f8r. Finansielle gevinster gjennom rentesikring er en del av renteinntektene. Gevinstene (30 mill. kr), utgjorde i 2024 i underkant av 0,8% av gjennomsnittlig renteb\u00e6rende beholdning av betalingsmidler. - Netto renteutgifter ble om lag 120 mill. kr lavere enn de markedsm\u00e5l for l\u00e5ne- og plasseringsrente som er fastsatt i Finans- og gjeldsreglementet. I 2023 var denne forskjellen 285 mill. kr. - Renteutgiftene m\u00e5lt i prosent av langsiktig gjeld er om lag som gjennomsnittet blant ti av de st\u00f8rste kommunene i Norge, men noe lavere enn gjennomsnittet de siste fem \u00e5r. \u00d8konomiske konsekvenser: Rapporten i seg selv har ikke \u00f8konomiske konsekvenser verken for 2025 eller for p\u00e5f\u00f8lgende \u00e5r i handlings- og \u00f8konomiplanperioden. 3 Byr\u00e5dets vurdering og anbefaling/konklusjon: Byr\u00e5det ber bystyret ta rapporten til orientering. Begrunnelse for framleggelse til bystyret: If\u00f8lge kommuneloven \u00a7 14-13, tredje avsnitt, skal det etter \u00e5rets utgang legges fram en rapport som viser utviklingen gjennom \u00e5ret og status ved utgangen av \u00e5ret. Bystyret har bekreftet dette i Finans- og gjeldsreglementet, vedtatt av bystyret i m\u00f8te 27.5.20 i sak 148/20. Byr\u00e5det innstiller til bystyret \u00e5 fatte f\u00f8lgende vedtak: Bystyret tar rapport om finansforvaltningen i 2024 til orientering. Dato: 28. april 2025 Christine B. Meyer Jacob M\u00e6hle Byr\u00e5dsleder Byr\u00e5d for finans Dokumentet er godkjent elektronisk. Vedlegg: Spesifikasjon av l\u00e5neopptak i 2024. Status for innl\u00e5n og rentebytteavtaler i 2024. Effektive garantier pr. 31.12.24. 4 Saksframstilling: 1 LIKVIDITET OG L\u00c5NEAKTIVITET If\u00f8lge kommuneloven \u00a7 14-13, jf. de grunnleggende kravene til \u00f8konomiforvaltingen i \u00a7 14-1, skal Finans- og gjeldsreglementet ha bestemmelser som sikrer at l\u00f8pende betalingsforpliktelser kan innfris ved forfall og dessuten hindre kommunen i \u00e5 ta vesentlig finansiell risiko. I Bergen kommunes reglement er det tre sentrale regler: - Kommunens likviditet forvaltes samlet. - Det skal alltid v\u00e6re likviditet til \u00e5 dekke alle forventede utbetalinger de neste 60 dager uten \u00e5 ta opp nye l\u00e5n eller refinansiere l\u00e5n. - Det skal v\u00e6re likviditetsprognose som viser forventet daglig saldo p\u00e5 bankkonto minimum de neste seks m\u00e5neder. Prognosen viser n\u00e5r kommunen har behov for likviditet (l\u00e5nebehov.) Tabellen under viser at likviditetsbeholdningene ble redusert i fjor. De viktigste \u00e5rsakene er at netto driftsresultat i prosent av driftsinntekter ble negativt, \u00f8kte netto rente- og avdragsutgifter samt at fjor\u00e5rets premieavvik var rekordh\u00f8yt. Dessuten brukes likvide midler til driftsfinansiering av investeringer. Slik bruk begrenser gjeldsveksten. Utvikling i bykassens og l\u00e5nefondets likviditetsbeholdning: Bel\u00f8p i mill. kr. pr 31.12. 2024 2023 2022 2021 2020 Renteb\u00e6rende verdipapirer 41 40 39 39 40 Bykassens bankinnskudd1 1 384 3 101 3 438 3 143 3 524 L\u00e5nefondets bankinnskudd2 1 949 1 717 1 483 1 809 1 205 Sum bankinnskudd, verdipapirer 3 375 4 857 4 960 4 990 4 769 Utfyllende opplysninger: De renteb\u00e6rende verdipapirene, (41 mill. kr), er et bundet innskudd i verdipapirfondet KLP Obligasjon 1 \u00e5r. Beholdningen skal dekke skadeserstatninger for yrkesskader, avgift til staten og administrasjonsutgifter for skader oppst\u00e5tt i 2004-2013. Avtalen kan avsluttes en tid etter at siste skade er gjort opp. I l\u00f8pet av 2023 ble de siste kjente skadene ferdigbehandlet. Kommunen har imidlertid fortsatt et delansvar for statistisk p\u00e5regnelige skader som enn\u00e5 ikke er meldt. S\u00e5 lenge det ikke rapporteres nye skader eller at tidligere skader gjenopptas, reduseres kommunens beregnede restansvar \u00e5r for \u00e5r. Neste tabell viser utviklingen i ubrukte l\u00e5nemidler. Disse inng\u00e5r i l\u00e5nefondets bankinnskudd. Bel\u00f8p i mill. kr 2024 2023 2022 2021 2020 Ubrukte l\u00e5nemidler til investeringsform\u00e5l 293 238 110 181 188 Ubrukte l\u00e5nemidler til videre utl\u00e5n 490 266 122 97 397 Sum bokf\u00f8rt p\u00e5 memoriakonto i l\u00e5nefondet 783 504 232 278 585 Etter anbudskonkurranse i 2023 er DNB fortsatt kommunens hovedbankforbindelse fram til h\u00f8sten 2027, og det meste av bankinnskuddene er plassert der. Rentevilk\u00e5rene er gode. Innskuddsrenten har fast rentemargin i tillegg til 3 mnd. NIBOR rente. Finans- og gjeldsreglementet setter ingen begrensninger for hvor mye midler kommunen kan plassere hos hovedbankforbindelsen. 1 Bel\u00f8pet er inkludert 483 mill. p\u00e5 bankkonto for ansattes skattetrekk. Dette var en \u00f8kning p\u00e5 19 mill. fra \u00e5ret f\u00f8r. Skattetrekksmidler utgjorde 14% av samlet likviditet pr 31.12.24. Se for \u00f8vrig note 6 til bykassens regnskap. 2. Ubrukte l\u00e5nemidler utgjorde hele 23% av samlet likviditet pr 31.12.24. 5 Avtalen med DNB begrenser imidlertid ikke kommunens rettigheter til \u00e5 plassere midler i andre banker. Ved \u00e5rsskiftet utgjorde disse plasseringene vel 1,3 mrd. kr. og inng\u00e5r i bykassens bankinnskudd. Innskuddene utgjorde n\u00e6r 40% av samlet likviditet. Sum av bankinnskudd i bykassen og l\u00e5nefondet Figuren p\u00e5 neste side viser saldo p\u00e5 bankinnskudd hver virkedag i 2023-2024. Innskudd p\u00e5 skattetrekkskonto er ikke inkludert. De st\u00f8rste innbetalingene skjer ved l\u00e5neopptak, rammetilskudd fra staten, refusjon for utgifter til s\u00e6rlig ressurskrevende brukere, \u00f8remerkede tilskudd, utbytte samt skatte- og avgiftsinnbetalinger. De st\u00f8rste utbetalingene er innfrielser av l\u00e5n, l\u00f8nnsutbetalinger, pensjonspremier, investeringsutgifter, overf\u00f8ringer til skattetrekkskonto og betaling av arbeidsgiveravgift. 8000,0 Daglig likviditet i 2024 (bl\u00e5)-2023 (gr\u00f8nn). 7000,0 6000,0 5000,0 mill. kr 4000,0 3000,0 2000,0 1000,0 0,0 1.1. 1.3. 1.5. 1.7. 1.9. 1.11. Dato Gjennomsnittlig st\u00f8rrelse p\u00e5 bankinnskudd var n\u00e6r 0,6 mrd. kr lavere i 2024, (bl\u00e5 linje), enn i 2023, (gr\u00f8nn linje). Ved utgangen av 2024 var st\u00f8rrelsen p\u00e5 likviditetsbeholdningen 1,5 mrd. kr. lavere enn ved inngangen til \u00e5ret. Det var mot slutten av \u00e5ret at reduksjonen ble stor. Regnskapsreglene krever at investeringer skal v\u00e6re fullfinansierte. Det er ikke tillatt \u00e5 bruke likviditetsmidlene til finansiering av investeringer n\u00e5r regnskapet gj\u00f8res opp. Investeringer skal finansieres med investeringsinntekter som f. eks l\u00e5n, overf\u00f8ring fra driftsregnskapet, bruk av fond, merverdiavgiftskompensasjon, tilskudd fra andre, salg av eiendom m.m. L\u00e5neaktiviteten i 2024 sammenlignet med tidligere \u00e5r Innl\u00e5n til Bergen kommune tas opp via l\u00e5nefondet. Midlene brukes til finansiering av investeringer og utl\u00e5n til boligform\u00e5l. (Startl\u00e5n.) L\u00e5n til nye investeringsl\u00e5n \u00f8kte i fjor. Fra 2022 har veksten i nye investeringsl\u00e5n v\u00e6rt h\u00f8y. Tabellen viser bel\u00f8p i hovedkategoriene. Bel\u00f8p i mill. kr 2024 2023 2022 2021 2020 Nye investeringsl\u00e5n 2 815 2 474 1 972 2 132 2 055 Startl\u00e5n fra Husbanken 950 950 800 900 550 L\u00e5n til refinansiering 7 765 7 136 7 728 6 467 4 775 Sum innl\u00e5n 11 530 10 560 10 500 9 500 7 380 6 Neste tabell viser forfalls\u00e5r for de l\u00e5n som ble tatt opp. Bel\u00f8p i mill. kr. 2024 2023 2022 2021 2020 L\u00e5n med forfall samme \u00e5ret 3 400 2 650 2 620 2 800 1 000 L\u00e5n med forfall \u00e5ret etter 1 730 1 200 1 750 2 129 2 600 L\u00e5n med forfall om to-fem \u00e5r 5 450 5 760 4 170 3 550 3 220 L\u00e5n med forfall etter 2040 950 950 1 961 1 021 560 Sum innl\u00e5n 11 530 10 560 10 501 9 500 7 380 Rentesikringsavtaler (swap) Det er ble inng\u00e5tt en ny avtale p\u00e5 1 mrd. kr i fjor. Kommunen betaler fast rente og mottar flytende rente i fem \u00e5r. Ved \u00e5rsskiftet til 2025 hadde kommunen rentebytteavtaler for i alt 1,4 mrd. kr. Forskjell i renteniv\u00e5 mellom fast og flytende rente f\u00f8rte til at avtalene gav vel 30,6 mill. kr. i netto renteinntekt i fjor mot ca. 25 mill. kr i inntekt \u00e5ret f\u00f8r. Inntekten tilsvarte 0,8 % av gjennomsnittlig likviditetsbeholdning i fjor. 2 RESULTATRAPPORTERING Form\u00e5let med rapporteringen er \u00e5 informere om finans - og gjeldsforvaltningens resultater, sammensetningen av l\u00e5n og plasseringer, samt finansiell risiko i forhold til fastsatte rammer i reglementet. Brutto rente- og avdragsutgifter i prosent av bykassens driftsinntekter Prosent av brutto driftsinntekter 2024 2023 2022 2021 2020 Renteutgifter og avdrag i % av driftsinntekter 7,2 % 6,2 % 4,8 % 3,9 % 4,5 % Tabellen over viser at rente- og avdragsutgifter i prosent av driftsinntekter har \u00f8kt betydelig fra 2021 og er fortsatt \u00f8kende. Utbytte inng\u00e5r ikke i rapport om finansforvaltningen. Renteinntekter, rente- og avdragsutgifter - avvik mellom regnskap og budsjett: Bel\u00f8p i mill. kr Regnskap Justert budsjett Vedtatt budsjett Renteinntekter, unntatt byggel\u00e5nsrenter 3 -521 -518 -539 Renteutgifter og l\u00e5neomkostninger 1 188 1 180 1 223 Ordin\u00e6re avdrag i driftsregnskapet 900 900 899 Renter og avdrag eks. byggel\u00e5nsrenter 1 567 1 562 1 583 Renteinntekter, rente- og avdragsutgifter - avvik mellom regnskap og budsjett: Bel\u00f8p i mill. kr Regnskap Justert budsjett Vedtatt budsjett Renteinntekter inkl. byggel\u00e5nsrenter4 -676 -650 -658 Renteutgifter og l\u00e5neomkostninger 1 188 1 180 1 223 Ordin\u00e6re avdrag i driftsregnskapet 900 900 899 Netto belastning i driftsregnskapet 1 412 1 430 1 464 3 Renteinntekter fra boligl\u00e5n (Startl\u00e5n) er inkludert i renteinntektene og utgjorde kr 207,7 mill. Dette tilsvarte 4,2% av gjennomsnittlig utl\u00e5n. 4 Investeringsregnskapet inkluderer byggel\u00e5nsrenter. Dette \u00f8ker de beregnede investeringsutgiftene. Motposten er en tilsvarende renteinntekt i driftsregnskapet. Utgifter i driftsregnskapet skjer f\u00f8rst gjennom rente- og avdragsutgifter p\u00e5 l\u00e5n fra og med \u00e5ret etter at investeringen er ferdigstilt. 7 Bykassens renteinntekter og renteutgifter Neste tabell viser f\u00f8rst renteutgifter m\u00e5lt i prosent av gjennomsnittlig langsiktig gjeld inkludert Husbankl\u00e5n og ubrukte l\u00e5nemidler. Neste linje viser renteinntekter i prosent av gjennomsnittlig likviditetsbeholdning og utl\u00e5n, eksklusiv renter fra utl\u00e5n til bolig fra startl\u00e5nsordningen i Husbanken. Rente i prosent p.a. 2024 2023 2022 2021 2020 Renteutgifter inkl. OPS5 4,2 % 3,4 % 2,0 % 1,3 % 1,9% Renteinntekter6 6,7 % 5,5 % 2,5 % 1,1 % 1,3% Veid l\u00e5nerente pr. 31.12.24 var 4,1 %. Dette var ca. 0,4 % poeng h\u00f8yere enn pr. 31.12.23. Oppn\u00e5dde renteinntekter og renteutgifter sammenlignet med fastsatte m\u00e5l i Finans -og gjeldsreglementet Finans- og gjeldsreglementets m\u00e5lsetning for rente p\u00e5 langsiktig gjeld er fjor\u00e5rets gjennomsnittlige fem \u00e5rs swaprente tillagt 1\u20442 % poeng. M\u00e5lsettingen er i samsvar med den forskriftsfestede renten som brukes ved beregning av kommunale selvkosttjenester. I fjor ble selvkostrenten 4,4 %.7 Niv\u00e5et var n\u00e6r uendret fra 2023. Bykassens oppn\u00e5dde renteutgifter m\u00e5lt i prosent av gjennomsnittlig langsiktig gjeld var n\u00e6r 0,2 % poeng lavere enn selvkostrenten. Finansreglementets m\u00e5lsetning for renteavkastning er gjennomsnittlig 3 m\u00e5neders NIBOR 8 tillagt 1\u20442 % poeng. I fjor ble denne renten m\u00e5lt til 5,2 %. Bykassens oppn\u00e5dde plasseringsrente var ca. 1 1\u20442 % poeng h\u00f8yere. Neste tabell viser netto inntekt (-) eller utgift (+) i mill. kr som f\u00f8lge av forskjell i oppn\u00e5dd resultat og fastsatte m\u00e5l i Finans- og gjeldsreglementet. Renteutgifter og gjeld knyttet til offentlig/privat samarbeid, (OPS), er inkludert i beregningsgrunnlaget. Bel\u00f8p i mill. kr 2024 2023 2022 2021 2020 Renteutg. i forhold til 5 \u00e5rs swaprente + 1/2 prosentpoeng -52 -236 -388 -159 91 Meravkastning fra bankinnskudd, utl\u00e5n, rentesikring mm. 9 -68 -49 5 -5 -3 Sum mindreutgift (-) eller merutgift (+) -120 -285 -383 -165 87 3 GJELDSUTVIKLING OG FINANSIERING Tabellen og figuren p\u00e5 neste side viser utviklingen i bykassens driftsinntekter og langsiktig gjeld (mill. kr), samt bykassens langsiktige gjeld, (gjeldsgrad), i prosent av driftsinntekter. Ubrukte l\u00e5nemidler er ikke inkludert i gjelden. 5 S\u00f8reide og Land\u00e5s skoler er finansiert gjennom offentlig-privat samarbeid (OPS). Renter p\u00e5 den gjelden, (6,5%), er vesentlig h\u00f8yere enn annen gjeld. 6 Inntekter fra byggel\u00e5nsrenter (155 mill. i 2024) og renteinntekter fra Startl\u00e5n (207 mill. i 2024), er ikke tatt med i beregningen. 7 Den benyttede renteberegningsmetoden er faktisk antall dager dividert p\u00e5 360. 8 Norwegian Interbank Offered Rate (NIBOR) er en samlebetegnelse for norske pengemarkedsrenter p\u00e5 ulike l\u00f8petider; en uke, en m\u00e5ned, to m\u00e5neder tre m\u00e5neder, og seks m\u00e5neder. NIBOR er ment \u00e5 reflektere renteniv\u00e5et som en bank krever for usikret pengemarkedsutl\u00e5n i norske kroner til en annen bank. 9 Eksklusiv virkning av renteinntekter fra utl\u00e5n av Startl\u00e5n. 8 Bel\u00f8p i mill. kr pr 31.12. 2024 2023 2022 2021 2020 Bykassens langsiktige gjeld 28 357 26 226 24 346 22 738 20 552 Netto l\u00e5negjeld 10 22 569 20 730 19 322 18 222 16 587 Ikke- avgiftsfinansiert gjeld 17 914 16 415 15 522 14 741 13 111 Driftsinntekter brutto 29 102 27 572 26 631 25 701 23 404 Gjeldsgrad brutto i prosent 97 % 95 % 91 % 88 % 88 % Gjeldsgrad netto i prosent 78 % 75 % 73 % 71 % 71 % Ikke- avgiftsfinansiert gjeld i prosent 62 % 60 % 58 % 57 % 56 % Den prosentvises gjeldsveksten har lenge v\u00e6rt st\u00f8rre enn veksten i brutto driftsinntekter. Dermed \u00f8ker gjeldsgradene \u00e5r for \u00e5r. Dette gjelder brutto gjeldsgrad, netto gjeldsgrad og ikke- avgiftsfinansiert gjeld, alle i prosent av brutto driftsinntekter. Bykassens gjeld i mill. kr. 30 000 27 000 24 000 21 000 Ubrukte l\u00e5nemidler til invest. Utl\u00e5n til private 18 000 pleieinstitusjoner m.m Husbankl\u00e5n til boligsosiale 15 000 form\u00e5l Avgiftsfinansiert gjeld 12 000 Ikke-avgiftsfinansiert gjeld 9 000 inkl. OPS 6 000 3 000 0 2020 2021 2022 2023 2024 10 Netto l\u00e5negjeld er definert som langsiktig gjeld eksklusive pensjonsforpliktelser. I tillegg gj\u00f8res det fradrag for totale utl\u00e5n. (Ubrukte l\u00e5nemidler bokf\u00f8res kun i l\u00e5nefondets balanseregnskap og ikke i bykassen.) 9 Sammenheng mellom gjelds- og inntektstyper som kan finansiere renteutgifter Bel\u00f8p i mill. kr. 2024 2023 2022 2021 2020 Avgiftsfinansiert gjeld (betjenes av gebyrinntekter) 4 736 4 373 3 836 3 535 3 510 Utl\u00e5n til bolig (gjeld betjenes av renteinntekter) 5 166 4 854 4 437 3 957 3 443 Gjeld som kan betjenes ved statlig rentekompensasjon 922 1 036 1 179 1 182 1 297 Bankinnskudd og andre renteb\u00e6rende utl\u00e5n 3 942 5 467 5 525 5 501 5 263 Derav utl\u00e5n til private pleie- og omsorgsinstitusjoner -541 -582 -551 -506 -488 Gjeld der renteutgifter ikke belaster frie inntekter 11 14 225 15 149 14 425 13 669 13 025 Neste tabell viser fordelingen av gjeld i forhold til inntektstype som finansierer renteutgifter. Bel\u00f8p i mill. kr 2024 fordeling 2023 fordeling Gjeld der renteutgifter ikke belaster frie inntekter12 14 234 50% 15 335 58% Gjeld der renteutgifter belaster frie inntekter 14 123 50% 10 891 42% Sum langsiktig gjeld i bykassen 28 357 100% 26 226 100% Tabellen viser at andel gjeld der renteutgiftene belaster frie inntekter \u00f8kte vesentlig i 2024. Utvikling i l\u00e5nefondets langsiktige gjeld, fordelt etter l\u00e5ngiverkategori Bel\u00f8p i mill. kr 2024 2023 2022 2021 2020 Annen gjeld 1 1 1 1 1 Husbankl\u00e5n 8 937 8 527 7 981 7 573 6 948 L\u00e5n fra andre off. eide institusjoner 7 280 9 003 7 940 10 212 7 701 Obligasjons- og sertifikatl\u00e5n 12 630 8 900 8 350 4 920 6 170 Sum l\u00e5nefondsgjeld 28 848 26 431 24 272 22 706 20 821 Det er vedlagt et sammendrag som viser l\u00e5nefondets gjeldsutvikling hvert kvartal i 2024. Sammendraget viser ogs\u00e5 fastrente, flytende rente og andel fastrente for husbankl\u00e5n, gjeldsbrevl\u00e5n og sertifikat- eller obligasjonsl\u00e5n. 4. AVDRAG OG RENTEBINDING P\u00c5 L\u00c5NEFONDETS GJELD Den neste tabellen viser hvilke avdrags- og innfrielsesbel\u00f8p som forfaller til betaling pr. \u00e5r. Bel\u00f8pene er beregnet pr. 31.12.2024 og er i mill. kr. Obligasjons- og \u00c5rstall og bel\u00f8p Husbankl\u00e5n Gjeldsbrevl\u00e5n SUM sertifikatl\u00e5n 2025 353 1 450 5 080 6 883 2026 356 2 870 4 500 7 726 2027 375 1 300 2 300 3 975 2028 375 1 260 750 2 385 2029 396 50 0 446 2030 396 50 0 446 Etter 2030 6 686 300 0 6 986 Sum l\u00e5nefondet 8 937 7 280 12 630 28 848 11 Frie inntekter best\u00e5r av inntekter fra skatt p\u00e5 formue og inntekt, eiendomsskatt og rammetilskudd. 12 Det er tatt hensyn til at det er avvik mellom mellom renteinntekter og renteutgifter for avgiftsfinansiert gjeld og utl\u00e5n til boligform\u00e5l (Startl\u00e5n). Beregnet netto renteinntekt fra startl\u00e5n og avgiftsfinansiert virksomhet kan betjene en gjeld p\u00e5 9 mill. av bykassens langsiktige gjeld. 10 Finans- og gjeldsreglementet inneholder rammer for refinansieringsrisiko. L\u00e5nebel\u00f8p som forfaller de neste 12 m\u00e5neder og som planlegges refinansiert, skal ikke utgj\u00f8re mer enn 20 % av samlet gjeld p\u00e5 rapporteringstidspunktene. (Avdrag skal ikke refinansieres.) Pr. 31.12.2024 forfaller 24 % av gjelden i 2025, men 5 % av bel\u00f8p som forfaller er avdrag. Andelen gjeld til refinansiering i 2025, (24%-5% =19 %), er innenfor den grense p\u00e5 20 % som bystyret har vedtatt. Neste tabell viser refinansieringsbehov i 2025: Bel\u00f8p i mill. kr 2025 Samlet avdrags- og innfrielsesbel\u00f8p 6 883 Budsjettert avdrag i drifts- og investeringsbudsjettet 1 452 L\u00e5nebel\u00f8p til refinansiering i 2025 5 431 Fordeling mellom fast og flytende rente p\u00e5 l\u00e5nefondets gjeld. Bel\u00f8p i mill. kr 2024 2023 2022 2021 2020 Annen gjeld 1 1 1 1 1 L\u00e5n med flytende rente inkl swap 13 11 451 12 151 13 693 12 981 12 085 L\u00e5n med fast rente inkl swap *) 17 396 14 279 10 578 9 724 8 735 Sum l\u00e5nefondsgjeld *) 28 848 26 431 24 272 22 706 20 821 Ved \u00e5rsskiftet til 2025 hadde 60 % av gjelden fast rente. Denne andelen tar ogs\u00e5 hensyn til kommunens swapavtaler. Kommunen betaler fast rente og mottar flytende rente p\u00e5 disse avtalene. Fastrenteandelen \u00f8kte med 6 % poeng fra \u00e5ret f\u00f8r. \u00d8kt fastrenteandel gir st\u00f8rre grad av budsjettsikkerhet og m\u00e5 ses i sammenheng med svakt netto driftsresultat i 2024 samt budsjettert lavt netto driftsresultat i hele handlings- og \u00f8konomiplanperioden. Det er lagt ved kvartalsvis oversikt over gjeldsutviklingen i fjor. Veid rentebindingstid If\u00f8lge Finans- og gjeldsreglementet skal gjeldens veide rentebindingstid m\u00e5les. Dersom den veide rentebindingstiden er kort, vil endring i renteniv\u00e5 gi budsjettkonsekvenser straks. Lang veid rentebindingstid utsetter slike virkninger til senere \u00e5rs budsjetter og gir kommunen tid til omstilling. Kort veid rentebindingstid \u00f8ker budsjettrisikoen for senere \u00e5r. Neste tabell viser fem \u00e5rs utvikling i gjeldens veide rentebindingstid. Veid rentebindingstid i antall \u00e5r pr 31.12. 2024 2023 2022 2021 2020 Veid rentebindingstid for langsiktig gjeld 2,2 1,7 1,5 1,8 2,2 13 54% av l\u00e5nefondsgjelden, (15.621 mill.), har renteregulering innen 31.12.25. Dette var 8% poeng lavere enn \u00e5ret f\u00f8r. 11 Avdrag Neste tabell viser bykassens investeringsgjeld pr 31.12.23, avdrag i 2024 og prosentvis avdragsandel sammenlignet med st\u00f8rrelse p\u00e5 gjeldstype. (Bel\u00f8p i mill.kr). Gjeld pr 31.12.23 og avdrag i 2024 Gjeld Avdrag 14 Andel Ikke- avgiftsfinansiert gjeld15 16 415 657 4,0 % Avgiftsfinansiert gjeld 4 375 243 5,6 % Sum mill. kr, og veid andel i prosent 20 790 900 4,3 % Tabellen viser bokf\u00f8rte avdrag i driftsregnskapet og minimumsavdrag i \u00e5rene 2020-2024 Bel\u00f8p i mill. kr 2024 2023 2022 2021 2020 Minimumsavdrag i henhold til statlig regelverk 810 749 688 639 586 Bokf\u00f8rte avdrag i bykassens driftsregnskap 900 845 805 731 694 Differanse 90 96 117 92 108 Som f\u00f8lge av gjelds\u00f8kning har ogs\u00e5 avdragene i driftsregnskapet \u00f8kt betydelig de siste fem \u00e5r. St\u00f8rrelsen p\u00e5 bykassens samlede gjeld p\u00e5virkes dessuten av avdrag i investeringsregnskapet. I hovedsak er dette ordin\u00e6re og ekstraordin\u00e6re avdrag knyttet til Startl\u00e5n fra Husbanken samt avdrag p\u00e5 l\u00e5n til private pleie- og omsorgsinstitusjoner. Neste tabell viser totale avdrag de siste fem \u00e5r. Bel\u00f8p i mill. kr 2024 2023 2022 2021 2020 Avdrag i driftsregnskapet 900 845 805 731 694 Avdrag i investeringsregnskapet 455 427 406 420 333 Sum avdrag totalt 1 355 1 272 1 211 1 151 1 027 5. MARKEDSENDRINGER OG KOMMUNENS TILPASNING Renteendringer i markedet Fra og med sensommeren i 2021 begynte det norske renteniv\u00e5et \u00e5 \u00f8ke. Dette gjaldt b\u00e5de for swaprenter (faste renter) og pengemarkedsrenter (flytende renter). Veksten i pengemarkedsrentene fortsatte til og med 3. kvartal i 2023. Etter dette var niv\u00e5et for innskudd og l\u00e5n med flytende rente om lag uendret ut 2024. Unntaket var l\u00e5n fra Husbanken. Renteniv\u00e5et for l\u00e5n med flytende rente fra Husbanken fortsatte \u00e5 \u00f8ke i fjor, og \u00f8kningen utgjorde nesten 1\u20442 % poeng. Denne utviklingen har i hovedsak sammenheng med at husbankrentene reguleres med tidsetterslep. Renteniv\u00e5 for l\u00e5n med fem \u00e5rs fast rente og fem \u00e5rs l\u00f8petid varierte gjennom \u00e5ret, men hadde ingen klar retning. Renteforskjellen mellom da niv\u00e5et var h\u00f8yest og lavest utgjorde n\u00e6r 1 % poeng. Ogs\u00e5 niv\u00e5et for fastrentel\u00e5n i Husbanken varierte, og var uten klar retning selv om niv\u00e5et ble litt lavere mot slutten av \u00e5ret. Forskjellen i renteniv\u00e5 mellom m\u00e5neden med h\u00f8yest rente og lavest rente utgjorde om lag 14 Bel\u00f8pet inkluderer ikke innl\u00e5n som finansierer utl\u00e5n til private pleie og omsorgsinstitusjoner. 15 Avdragene p\u00e5 avgiftsfinansiert gjeld er lik de regnskapsf\u00f8rte avskrivningene hvert \u00e5r. Disse er h\u00f8yere enn 4% \u00e5rlig som er bystyrets vedtatte ramme for avdrag i prosent av ikke- avgiftsfinansiert gjeld. Samlet avdragstid for bykassens investeringsgjeld er 23,4 \u00e5r pr 31.12.24. 12 2/3 % poeng. Tabellen p\u00e5 neste side viser Husbankens l\u00e5nevilk\u00e5r i prosent, markedsvilk\u00e5r for l\u00e5n fra andre l\u00e5ngivere og endringer i renteniv\u00e5 fra 15.01.24 til 15.01.25. 15.01.2024 15.01.2025 15.01.2024 15.01.2025 L\u00e5nerente i % Husbanken Husbanken Endring Markedet Markedet Endring 3 mnd. l\u00f8petid 4,23 % 4,69 % 0,46% 4,80 % 4,75 % -0,05 % 3 \u00e5rs l\u00f8petid 4,53 % 4,18 % -0,35% 4,53 % 4,57 % 0,04 % 5 \u00e5rs l\u00f8petid 4,33 % 4,07 % -0,27% 4,30 % 4,62 % 0,32 % 10 \u00e5rs l\u00f8petid 4,18 % 4,04 % -0,14% 4,20 % 4,66 % 0,46 % Kommunens tilpasning I f\u00f8rste kvartal var det sterke forventninger om betydelig rentefall i l\u00f8pet av 2024. Det ble derfor tatt opp kortsiktige l\u00e5n til investeringsform\u00e5l. Dette var innenfor kommunens regelverk. Husbanken har til tider gunstige vilk\u00e5r for l\u00e5n med fast rente ved at rentene settes p\u00e5 bakgrunn av niv\u00e5et to m\u00e5neder f\u00f8r avtaleinng\u00e5else. Forventningene til betydelig rentefall ved begynnelsen av \u00e5ret medf\u00f8rte muligheter for \u00e5 inng\u00e5 fastrenteavtaler fra mars 2024 p\u00e5 et niv\u00e5 som fremsto som attraktivt. Det ble inng\u00e5tt avtaler for 1 mrd. kr i fastrente i 3 \u00e5r til rente p\u00e5 4 %, 1 mrd. kr i 5 \u00e5r til rente p\u00e5 3,8 % og 1 mrd. kr i 10 \u00e5r til rente p\u00e5 3,7 %. Veid rentebindingstid p\u00e5 hele kommunens l\u00e5neportef\u00f8lje \u00f8kte fra 1,7 \u00e5r pr 31.12.23 til 2,5 \u00e5r pr 31.3.24. L\u00f8petiden p\u00e5 investeringsl\u00e5nene som ble tatt opp i andre kvartal, var fra ett til to \u00e5r. I tillegg ble det tatt opp et kortsiktig sertifikatl\u00e5n. Markedsforventningene til rentefall ble svekket etter hvert. Veid rentebindingstid var 2,4 \u00e5r pr. 30.6.2024. I tredje kvartal ble niv\u00e5et p\u00e5 fastrente noe redusert, og det ble tatt opp investeringsl\u00e5n med tre \u00e5rs varighet og til fast rente. Det ble ogs\u00e5 inng\u00e5tt en rentebytteavtale der kommunen betaler fast rente, (3,6 %), og mottar flytende pengemarkedsrente, (3 m\u00e5neders NIBOR), kvartalsvis. Veid rentebindingstid var 2,3 \u00e5r pr. 30.9.2024. I fjerde kvartal \u00f8kte fastrentene. I tillegg til et kortsiktig sertifikatl\u00e5n tok kommunen opp investeringsl\u00e5n med 2-3 \u00e5rs varighet og med flytende rente. Husbankrentene bestemmes ut fra markedsniv\u00e5et for 2 m\u00e5neder f\u00f8r avtaleinng\u00e5else. Det ble inng\u00e5tt fastrenteavtaler for 1,2 mrd.kr fra 1.11.24 til rente p\u00e5 3,7 %. Veid rentebindingstid var 2,2 \u00e5r pr. 31.12.2024. Inntil bystyret behandlet tertialrapport 2, ble investeringsl\u00e5n tatt opp noenlunde jevnt med 0,6 mrd. kr hvert kvartal. I tertialrapport 2 ble \u00e5rets budsjetterte opptak av l\u00e5n \u00f8kt med 531 mill. kr. Det ble tatt opp vel 1 mrd. kr til nye investeringsl\u00e5n i 4. kvartal. Kommunen oppn\u00e5r h\u00f8yere gjennomsnittlig plasseringsrente enn l\u00e5nerente. Forskjellen i 2024 var betydelig. Rentemarginen bidrar til reduksjon av netto renteutgifter. Innenfor rammene i Finans- og gjeldsreglementet skjer det en l\u00f8pende avveining mellom budsjettrisiko, likviditetsrisiko og \u00e5 utnytte mulighetene for \u00e5 sikre lavest mulige renteutgifter. L\u00e5nevilk\u00e5rene for det enkelte l\u00e5n g\u00e5r fram av vedlagt spesifikasjon av l\u00e5neopptak i 2024. Risikofaktorer - Det er det fortsatt investeringsetterslep. Dette utsetter gjeldsveksten, men begrenser den ikke. Byr\u00e5det er urolig for driftskonsekvensene av \u00f8kt gjeld. - Renteutviklingen er usikker. Markedsniv\u00e5et pr 15.1.25 for faste renter er h\u00f8yere enn for flytende rente. Dette inneb\u00e6rer at markedet forventer lavere flytende renter, men 13 ingen vet om - eller n\u00e5r reduksjonen skjer, eller hvor stor reduksjonen eventuelt blir. Politisk uro, lav kronekurs og h\u00f8y prisvekst, kan imidlertid f\u00f8re til h\u00f8yere markedsrenter enn det som er lagt til grunn i handlings- og \u00f8konomiplanperioden 2025-2028. - Svekket likviditet og svake netto driftsresultater \u00f8ker den finansielle risikoen og medf\u00f8rer mindre handlingsrom ogs\u00e5 i finansforvaltningen. B\u00e5de budsjett- og likviditetsusikkerheten er \u00f8kende. I handlings- og \u00f8konomiplanperioden m\u00e5 en derfor regne med at det kan oppst\u00e5 behov for likviditetsl\u00e5n ogs\u00e5 i Bergen kommune. - Svekket likviditet reduserer renteinntektene og f\u00f8rer derfor til \u00f8kte netto renteutgifter. - Halvparten av den langsiktige gjelden har pr 31.12.24 forfall innen to \u00e5r. Det vil bli arbeidet for at denne andelen reduseres i 2025. Finans- og gjeldsreglementet har begrensning for andelen som forfaller innen ett \u00e5r. Virkning av 1% poeng rente\u00f8kning basert p\u00e5 bykassens balanseregnskap \u00e5ret f\u00f8r. Tabellen viser konsekvenser i mill. kr av rente\u00f8kning p\u00e5 1% poeng den 1.1.25 (stresstest). Bel\u00f8p i mill. kr. 2024 2023 2022 2021 2020 \u00d8kte renteinntekter bankinnskudd og utl\u00e5n 39 55 55 55 53 \u00d8kt rentekompensasjon fra Husbanken 9 10 12 12 13 \u00d8kte renteinntekter fra l\u00e5n til videre utl\u00e5n 16 36 34 31 28 24 \u00d8kte renteinntekter fra avgiftsfinansiert virksomhet 47 44 38 35 35 \u00d8kte renteutgifter p\u00e5 l\u00e5n pr 31.12.2317 -115 -122 -137 -130 -121 Netto inntektsvekst 18 21 0 0 4 \u00d8kt rente vil ogs\u00e5 kunne p\u00e5virke st\u00f8rrelsen p\u00e5 skatteinntekter og pensjonsutgifter over tid m.m. Slike endringer er ikke kvantifiserte. Forenkling Finans- og gjeldsreglementet krever at l\u00e5neportef\u00f8ljen skal v\u00e6re oversiktlig. Pr. 31.12.24 hadde l\u00e5nefondet 59 husbankl\u00e5n,12 gjeldsbrevl\u00e5n og 19 obligasjons- og sertifikatl\u00e5n. Dette var 18 f\u00e6rre husbankl\u00e5n enn \u00e5ret f\u00f8r. Summen av antall gjeldsbrev og obligasjons- og sertifikatl\u00e5n var uendret. 6. KOMMUNALE GARANTIER Effektive garantier Kommunen kan enten forplikte seg gjennom simple kausjoner eller selvskyldnerkausjoner. Selvskyldnerkausjoner gir lavere gjeldsrente for mottaker. Blant de som har f\u00e5tt kommunal garanti er det ogs\u00e5 mottakere som f\u00e5r driftstilskudd. I disse tilfellene b\u00f8r kommunen gi stille 16 Det er forutsatt at 70% av boligutl\u00e5nene har flytende (regulerbar) rente. Forutsetningen er fast fra \u00e5r til \u00e5r. 17 Det forutsettes at alle fastrentel\u00e5n pr 31.12.24 har fast rente i hele 2025. Dette er neppe tilfelle og inneb\u00e6rer en undervurdering av effekten av 1% rente\u00f8kning p\u00e5 \u00f8kte renteutgifter. 14 selvskyldnergaranti for \u00e5 sikre at mest mulig av driftstilskuddet benyttes til form\u00e5let og ikke til betjening av un\u00f8dig dyre l\u00e5n. Sum effektive kommunale garantier pr 31.12.24 utgjorde 240 mill. kr. Det var 13 mill. kr lavere enn \u00e5ret f\u00f8r. Kr. 142 mill.er garanti for l\u00e5n til BIR AS. Selskapet betalte i underkant av 0,6 mill. kr i garantiprovisjon i fjor. Bykassen dekker 50% av Stiftelsen Iskantens \u00e5rlige driftsunderskudd. Stiftelsen har l\u00e5n med garanti fra kommunen. Restgjelden er 3,4 mill. kr. Etter vedtak i bystyret 27.1.21 er stiftelsens eiendom fritatt for eiendomsskatt. Et sammendrag av kommunale garantier finnes i note til bykassens regnskap. Vedlagt f\u00f8lger detaljert oversikt. Godkjente garantier som ikke var effektive pr 31.12.24. Bystyret vedtok i m\u00f8te 27.9.23, sak 310/23, \u00e5 stille garanti for l\u00e5n til Idrettslaget Bjarg. Ved \u00e5rsskiftet var det ikke tatt opp l\u00e5n. Garantien var derfor ikke effektiv pr 31.12.24. Maksimalt garantiansvar utgj\u00f8r kr 142,6 mill. kr. Bystyret vedtok i m\u00f8te 27.9.23, sak 310/23, \u00e5 stille garanti for l\u00e5n til Sl\u00e5tthaug Arena AS. Ved \u00e5rsskiftet var det ikke tatt opp l\u00e5n. Garantien var derfor ikke effektiv pr 31.12.24. Maksimalt garantiansvar utgj\u00f8r kr 606,6 mill. kr. Bystyret i Bergen vedtok 4.9.24 \u00e5 stille simpel kausjon for l\u00e5n som i Bergen Sentrum AS skal ta opp til langsiktig fullfinansiering av ombygging av lokaler i Kong Oscars gate 24 og 26 i Bergen. Kommunens maksimale garantiansvar skal ikke overstige kr 2.4 mill.kr. 7. RENTE- OG AVDRAGSUTGIFTER I ANDRE ST\u00d8RRE KOMMUNER (ASSS kommuner) Tabellen viser renteutgifter i prosent av langsiktig gjeld ved utgangen av hvert \u00e5r. Tallene er hentet fra kommunenes konsoliderte regnskap slik at kommunale andeler i interkommunale selskap ogs\u00e5 inng\u00e5r i tallgrunnlaget. Prosentene er beregnet ut fra forel\u00f8pige Kostratall for ti ASSS kommuner pr. 15.3.25. 2020 2021 2022 2023 2024 Gjennomsnitt Oslo 2,4 % 1,9 % 2,2 % 2,7 % 2,9 % 2,3 % Bergen 1,7 % 1,2 % 1,9 % 3,2 % 4,1 % 2,0 % Trondheim 2,0 % 1,5 % 2,2 % 3,5 % 4,2 % 2,3 % Stavanger 2,1 % 1,7 % 2,0 % 3,6 % 4,5 % 2,4 % Troms\u00f8 1,9 % 1,6 % 2,3 % 3,7 % 4,2 % 2,4 % Sandnes 1,7 % 1,4 % 1,8 % 3,2 % 4,0 % 2,0 % B\u00e6rum 1,9 % 1,5 % 2,0 % 3,4 % 4,1 % 2,2 % Kristiansand 1,7 % 1,4 % 2,3 % 3,1 % 3,8 % 2,1 % Drammen 1,5 % 1,6 % 2,2 % 3,6 % 4,2 % 2,2 % Fredrikstad 1,9 % 1,5 % 1,8 % 3,1 % 4,0 % 2,1 % Gjennomsnitt 1,9 % 1,5 % 2,1 % 3,3 % 4,0 % 2,2 % I tillegg til at tabellen viser at renteutgiftene i Bergen har v\u00e6rt lave som gjennomsnitt over 5 \u00e5r, viser ogs\u00e5 tabellen at rentebelastningen varierer fra kommune til kommune Det kan v\u00e6re flere \u00e5rsaker til dette. Kommunene har ulike Finans- og gjeldsreglementer og ulik toleranse for budsjett- og regnskapskonsekvenser av renteendringer. F. eks har Oslo bystyre i all 15 hovedsak valgt \u00e5 finansiere investeringer med langsiktige l\u00e5n med fast rente. Dette bidrar til \u00e5 stabilisere renteutgiftene, og effekten av lang fastrente p\u00e5 gjeld er s\u00e6rlig tydelig i 2023- 2024. I Bergen kommunes Finans- og gjeldsreglement st\u00e5r det at m\u00e5lsettingen er \u00e5 styre sammensetningen av gjelden slik at kommunen ikke f\u00e5r h\u00f8yere netto renteutgifter enn n\u00f8dvendig de neste to \u00e5r. Tabellen viser imidlertid ikke resultat av renteinntekter og kursgevinster. Flere av kommunene har enten kraftfond eller andre fond for langsiktige plasseringer. Dette gj\u00f8r det vanskelig \u00e5 sammenligne kommuner. Tabellen under viser rente- og avdragsutgifter i driftsregnskapet dividert p\u00e5 kommunenes brutto driftsinntekter. Gjennomsnittlig andel \u00f8kte i fjor, men varierer fra kommune til kommune. Bergen bruker lavere andel av driftsinntektene til renter og avdrag enn de \u00f8vrige kommunene som er listet opp i tabellen. En viktig \u00e5rsak til dette er lave avdrag m\u00e5lt i prosent av brutto driftsinntekter. 2020 2021 2022 2023 2024 Gjennomsnitt Oslo 5,2 % 5,8 % 5,4 % 8,1 % 8,2 % 6,1 % Bergen 4,5 % 3,9 % 4,8 % 6,2 % 7,2 % 4,8 % Trondheim 7,1 % 6,9 % 8,2 % 8,8 % 8,6 % 7,7 % Stavanger 5,8 % 5,3 % 5,5 % 7,4 % 8,6 % 6,0 % Troms\u00f8 7,6 % 7,2 % 8,3 % 10,8 % 11,2 % 8,5 % Sandnes 7,1 % 6,5 % 10,5 % 7,8 % 8,8 % 8,0 % B\u00e6rum 5,3 % 4,9 % 5,3 % 6,6 % 7,8 % 5,5 % Kristiansand 6,7 % 6,3 % 7,3 % 7,7 % 8,5 % 7,0 % Drammen 6,2 % 6,9 % 7,0 % 9,3 % 10,0 % 7,4 % Fredrikstad 6,6 % 5,9 % 6,2 % 8,3 % 9,5 % 6,8 % Gjennomsnitt 6,2 % 6,0 % 6,9 % 8,1 % 8,8 % 6,8 % 16 "
}