{
  "dokument_id": "b221683a-1464-54c0-acac-af935b4a2cbc",
  "doc_type": "case_attachment",
  "kommune": 4601,
  "tittel": "Klage datert 13.09.2023",
  "url": "https://bergen.kommune.no/politikere-utvalg/api/fil/bk360/9286330/Klage-datert-13-09-2023",
  "tekst": " Bergen kommune, Plan og bygningsetaten, Postboks 7700 5020 Bergen postmottak.planogbygg@bergen.kommune.no Klage over vedtak datert 8 september 2023 Bygg-2023/13379-8 Vi viser til vedtak datert 8 september 2023 etter s\u00f8knad av 23 mai 2023 prinsipalt om tilbygg til bolig, fasadeendringer og ny adkomstvei og subsidi\u00e6rt om tilbygg til fritidsbolig, fasadeendringer og ny adkomstvei. Kommunen har truffet vedtak om rammetillatelse mm til fritidsbolig og gitt dispensasjon vedr\u00f8rende ny adkomstvei, dispensasjon fra arealform\u00e5let og grense til vassdrag. Tiltakshaver klager vedtaket inn for klageinstansen da det gj\u00f8res gjeldende at bygningen er en eksisterende bolig godkjent som bolig i 1999. Klagen er begrenset til \u00e5 gjelde de facto avslaget p\u00e5 den prinsipale s\u00f8knaden om tilbygg til bolig. Det presiserer at tiltakshaver vil igangsette arbeidet i henhold til vedtaket om godkjennelse av p\u00e5bygg til fritidsbolig s\u00e5 snart som mulig. S\u00f8knad om igangsettelse vil bli sendt kommunen innen kort tid. At boligen ble godkjent tilbygget som bolig fremg\u00e5r direkte av vedtaket i 1999. Bakgrunnen var at kommunen ved henvendelse til dav\u00e6rende eier betegnet boligen som boligeiendom. Denne betegnelsen ble benyttet av dav\u00e6rende byggesakssjef. S\u00f8kn~'dsskjema benyttet av dav\u00e6rende eier viser utvilsomt at det s\u00f8kes om tilbygg til boligeiendom i 1999 en s\u00f8knad kommunen godkjente uten merknader. Dette er da etter sin form og innhold et enkeltvedtak som kommunen i ettertid ikke uten videre kan omgj\u00f8re til skade for eier av eiendommen. Vilk\u00e5rene for slik omgj\u00f8ring er ikke oppfylt i dette tilfellet, jf forvaltningsloven \u00a7 35. Det anf\u00f8res som st\u00f8tteargument at vedtaket var lovlig. Dav\u00e6rende eier ville \u00e5penbart f\u00e5tt en tillatelse til bruksendring om han den gang av kommunen hadde mottatt veiledning om at slik s\u00f8knad var n\u00f8dvendig. Kommunen har derfor villedet tiltakshaver den gang ved selv \u00e5 betegnet eiendommen som-boligeiendom ved en feil og i tillegg godkjent p\u00e5bygning til bolig uten \u00e5 gj\u00f8re oppmerksom p\u00e5 at s\u00f8knad om bruksendring var n\u00f8dvendig \u00e5 sende inn. Kommunen har misligholdt sin forvaltningsplikt til korrekt veiledning i s\u00e5 fall. Likhetsprinsippet tilsier derfor uansett at eiendommen i dag m\u00e5 rubriseres som en boligeiendom. Andre eiendommer er utbygget til bolig etter bruksendring i tiden etter 1999. Det er direkte usaklig \u00e5 p\u00e5st\u00e5 at skjema benyttet til s\u00f8knaden skal tolkes innskrenkende i disfav\u00f8r av tiltakshaver og eier fordi skjema ikke inneholdt andre alternativer. Det er et forhold som kommunen selv m\u00e5 b\u00e6re risikoen for. Det er ikke rom for tolkning i dette tilfelle, da s\u00f8knaden i 1999 var klart formulert som ombygning p\u00e5 bolig og godkjent uten merknader i vedtaket fra 1999. Dette vedtaket byr ikke p\u00e5 tolkningstvil. Vedtaket fra 1999 kan ikke etter 24 \u00e5r endres til skade da vedtaket var lovlig den gang i 1999. Kommunen har for \u00f8vrig ikke p\u00e5 noe tidspunkt anf\u00f8rt at vedtaket var ulovlig. At det ikke ble sendt inn s\u00f8knad om bruksendring, er ikke en ugyldighetsgrunn som kommunen har p\u00e5beropt. Dette kan uansett ikke f\u00f8re til at vedtaket fra 1999 blir ugyldig, da en slik s\u00f8knad ville blitt innvilget. En mer til en mindre betrakting f\u00f8rer ogs\u00e5 til samme resultat. Det anf\u00f8res at det er noe mer \u00e5 gi tillatelse til p\u00e5bygning til bolig enn en tillatelse til bruksendring. Tillatelsen til bruksendring m\u00e5 derfor forutsettes gitt og er inkorporert i vedtaket fra 1999. Vi ser frem til at klagen tas til f\u00f8lge. Australia, 13. september 2023 Per-Magne strandb\u00f8ig,' Grethe Torkildsen Strandborg (tiltakshavere) '4hk/~1t~c 0~0s-~ "
}