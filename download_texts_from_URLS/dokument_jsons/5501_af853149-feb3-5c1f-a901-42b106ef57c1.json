{
  "dokument_id": "af853149-feb3-5c1f-a901-42b106ef57c1",
  "doc_type": "case_presentation",
  "kommune": 5501,
  "tittel": "S\u00f8knad om fritak fra verv som folkevalgt - Anne Berit Figenschau",
  "url": "https://innsyn.tromso.kommune.no/application/getMoteDokument?dokid=2001818908",
  "tekst": "Arkivsaksnr. 24/14533-1 Saksbehandler Rebekka Ringholm Saksgang M\u00f8tedato Formannskapet 17.09.2024 S\u00f8knad om fritak fra verv som folkevalgt - Anne Berit Figenschau Kommunedirekt\u00f8rens innstilling til vedtak: Anne Berit Figenschau (H\u00f8yre) innvilges fritak fra alle sine verv som folkevalgt fra 17.09.2024 og ut kommunestyrets valgperiode. Stig Tore Johnsen Mari Enoksen Hult Kommunedirekt\u00f8r Direkt\u00f8r, stab for organisasjon 1 Hva saken gjelder Behandling av s\u00f8knad om fritak fra alle verv som folkevalgt i Troms\u00f8 kommune for Anne Berit Figenschau (H\u00f8yre). Saksutredning Anne Berit Figenschau (H\u00f8yre) har s\u00f8kt om fritak fra alle sine verv som folkevalgt i Troms\u00f8 kommune ut kommunestyrets valgperiode grunnet ny jobb som direkt\u00f8r i Innovasjon Norge Arktis. Figenschau innehar f\u00f8lgende verv som folkevalgt: \u2022 Medlem i kommunestyret \u2022 Medlem i formannskapet \u2022 Medlem i valgstyret \u2022 Medlem i samevalgstyret \u2022 Medlem i oppvekst- og utdanningsutvalget \u2022 Medlem i hasteutvalg for fellesskap og sosial utjevning \u2022 Medlem av Troms\u00f8 politir\u00e5d \u2022 Varamedlem i helse- og velferdsutvalget \u2022 Varamedlem administrasjonsutvalget Det s\u00f8kes om fritak fra alle verv. Kommuneloven \u00a7 7-9 andre ledd lyder som f\u00f8lger: \u00abHvis en folkevalgt ikke kan ivareta vervet sitt uten at det f\u00f8rer til vesentlig ulempe for han eller henne, kan kommunestyret eller fylkestinget etter s\u00f8knad frita den folkevalgte for vervet midlertidig eller for resten av valgperioden.\u00bb Vilk\u00e5ret for \u00e5 gi fritak er at den folkevalgte ikke kan utf\u00f8re sine plikter i vervet uten at det f\u00f8rer til vesentlig ulempe og at grunnlaget for s\u00f8knaden ikke var kjent p\u00e5 tidspunktet da den folkevalgte samtykket i \u00e5 bli valgt. Figenschau oppgir i s\u00f8knaden at h\u00f8y reiseaktivitet og et h\u00f8yt antall arbeidstimer i den nye stillingen gj\u00f8r at hun ikke opplever at hun vil v\u00e6re i stand til \u00e5 utf\u00f8re sine plikter i vervet som folkevalgt og at den totale arbeidsbelastningen vil v\u00e6re for stor. At s\u00f8kerens arbeidsforhold gj\u00f8r det urimelig byrdefullt \u00e5 oppfylle de plikter vervet medf\u00f8rer er \u00e5 regne som en gyldig fritaksgrunn, jf. lovkommentar 343 til kommuneloven \u00a7 7-9 (1). I vurderingen av s\u00f8knaden har administrasjonen lagt vekt p\u00e5 Figenschaus beskrivelse av sin egen arbeidssituasjon, og denne beskrivelsen tilsier at representanten ikke kan ivareta vervet uten at det er til vesentlig ulempe. N\u00e5r det gjelder kravet om at grunnlaget for s\u00f8knaden ikke var kjent p\u00e5 tidspunktet da den folkevalgte samtykket i \u00e5 bli valgt, s\u00e5 oppgir Figenschau at hun har s\u00f8kt p\u00e5 og blitt ansatt i jobben i etterkant av valget. Det legges til grunn at dette vilk\u00e5ret er oppfylt. Dersom Figenschau innvilges fritak fra vervet som medlem i kommunestyret vil f\u00f8rste vara Kasandra Mariell Hunstad tre inn som fast medlem i kommunestyret, jamf\u00f8r kommunelovens \u00a7 7-10 (2). Dette medf\u00f8rer at en av H\u00f8yres varaplasser til kommunestyret blir st\u00e5ende tom. Hvis ordf\u00f8reren mener det er n\u00f8dvendig skal valgstyret gjennomf\u00f8re nytt valgoppgj\u00f8r n\u00e5r plassen til en vararepresentant er blitt ledig, jamf\u00f8r Valgloven \u00a719-2 (2). Dersom Figenschau innvilges fritak fra de \u00f8vrige vervene som folkevalgt vil det m\u00e5tte velges nytt medlem eller varamedlem. Det nye medlemmet skal velges fra den samme gruppen som det uttredende medlemmet tilh\u00f8rte. Hvis dette vil f\u00f8re til at ett kj\u00f8nn vil bli representert med 2 mindre enn 40 prosent av medlemmene i organet, skal det, hvis det er mulig, velges et nytt medlem fra det underrepresenterte kj\u00f8nnet, jamf\u00f8r kommunelovens \u00a7 7-10 (3). Konklusjon Det anbefales at Figenschau innvilges fritak fra alle sine verv som folkevalgt fra 17.09.2024 og ut kommunestyrets valgperiode. Vedtakskompetanse Formannskapet Vedlegg S\u00f8knad om fritak fra verv som folkevalgt fra Anne Berit Figenschau 3 "
}