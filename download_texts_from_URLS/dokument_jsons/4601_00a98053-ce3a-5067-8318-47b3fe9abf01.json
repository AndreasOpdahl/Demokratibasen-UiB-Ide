{
  "dokument_id": "00a98053-ce3a-5067-8318-47b3fe9abf01",
  "doc_type": "case_presentation",
  "kommune": 4601,
  "tittel": "Arna gnr 284 bnr 530 m.fl. Garnes. Klage p\u00e5 rammetillatelse til st\u00f8ttemurer og veianlegg",
  "url": "https://bergen.kommune.no/politikere-utvalg/api/fil/bk360/11470768/Framstilling-Arna-gnr-284-bnr-530-m-fl-Garnes-Klage-pa-rammetillatelse-til-stottemurer-og-veianlegg",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/133671-6 Arna gnr 284 bnr 530 m.fl. Garnes. Klage p\u00e5 rammetillatelse til st\u00f8ttemurer og veianlegg Hva saken gjelder: Saken gjelder klage p\u00e5 rammetillatelse datert 16.08.2024 til fem st\u00f8ttemurer av naturstein og etablering av veianlegg langs Garnesvegen i n\u00e6rheten av Garnes ungdomsskole. Tiltakene kan regnes \u00e5 v\u00e6re av et st\u00f8rre omfang, og det vises til pkt. om Beskrivelse av tiltaket i vedlagt \u00abS\u00f8knad om rammetillatelse dater 24.06.2024\u00bb s. 2 til 7 for n\u00e6rmere detaljer. Det er innvilget b\u00e5de midlertidige og permanente dispensasjoner fra gjeldende reguleringsplan. Vedtaket er p\u00e5klaget av nabo Wenche Hjortland (gbnr. 286/85 Garnesvegen 74A) ved brev datert 29.08.2024. Tiltakshaver er Bergen kommune v/Etat for utbygging og ansvarlig s\u00f8ker er Multiconsult Norge AS. Eiendommene som er ber\u00f8rt av oms\u00f8kte tiltak omfattes av reguleringsplan 65940000 fra 2021 for Garnes ungdomsskole, og er regulert til samferdselsanlegg (slik som f.eks. kj\u00f8revei, gang- og sykkelfelt, tilh\u00f8rende gr\u00f8ntarealer mv.). I KPA 2018 vises eiendommen i \u00f8vrig byggesone. Det er s\u00f8kt om og innvilget totalt seks dispensasjoner fra gjeldende reguleringsplan, se rammetillatelsens pkt. 2.1 for komplett oversikt. Det er mottatt omfattende uttalelser fra offentlige myndigheter og flere merknader fra ber\u00f8rte naboer i sakens anledning. Foruten merknad fra klager, anses ikke disse direkte relevant for klagesaken til behandling. Av hensyn til omfanget, henvises det derfor til fagetatens rammetillatelse pkt. 3.2 og 3.7, samt fagetatens notat pkt. 1.2, se s\u00e6rskilt s\u00f8kers tilsvar til klagers nabomerknad. Klage: Klagen gjengis i sin helhet: \u00abEg vil med dette klage p\u00e5 vedtak om \u00e5pen kj\u00f8ring i \u00abpostveien\u00bb og over/gjennom v\u00e5r parkeringsplass p\u00e5 eiendom 286/85 , Garnesvegen 74a-d. De m\u00e5 opp bom ved \u00f8vre ports\u00f8yle til 74c, og ikkje nede i starten av vegen. Vi kan ikkje ha gjennomgangs trafikk kj\u00f8rende der, da de kan oppst\u00e5 farlige situasjoner for skolebarn som b\u00e5de g\u00e5r og sykkler. De holder ikkje bare med et skilt om privat vei. Vi ble lovet en mur/kant for \u00e5 markere skille mellom \u00abpostveien\u00bb og parkeringsplassen , siden innkj\u00f8rselen til parkeringen m\u00e5tte flyttes til motsatt side, noe eg ikkje ser kommer frem. Om de er noe uklart med forklaringen , s\u00e5 er de kanskje like greit med en synsfaring.\u00bb Ansvarlig s\u00f8ker har inngitt tilsvar til klagen. Det p\u00e5pekes innledningsvis at en har fors\u00f8kt \u00e5 im\u00f8tekomme merknader til klager, selv om den ikke er relevant for dispensasjonen som nabovarselet er knyttet til. Klagers \u00f8nsker er ikke en del av denne byggesaken eller oms\u00f8kte dispensasjoner, og dreier seg da om privatrettslige forhold og behov som m\u00e5 l\u00f8ses utenfor byggesaken. Ellers vises det til at bommen plasseres for \u00e5 stenge avkj\u00f8ring fra ny vei 1 (f_SV2) og inn p\u00e5 postveien. Dette er en forutsetning i reguleringsplanen, og skal hindre gjennomkj\u00f8ring, u\u00f8nsket stans/parkering og redusere hastighet p\u00e5 syklister. Fagetatens vurdering og anbefaling: Plan- og bygningsetaten som fagetat opprettholder rammetillatelsen. For det f\u00f8rste p\u00e5peker en at stenging av postveien fra ny vei (f_SV2), er en forutsetning i reguleringsplanen. Videre anses \u00f8nsket om mur/kant som privatrettslig anliggende mellom tiltakshaver og klager. Ansvarlig s\u00f8ker har opplyst om at de vil g\u00e5 i dialog med beboerne for \u00e5 fors\u00f8ke \u00e5 finne en omforent l\u00f8sning. N\u00e5r det gjelder \u00f8nsket om befaring, er saken vurdert til \u00e5 v\u00e6re tilstrekkelig opplyst. Det vises til fagetatens notat datert 07.11.2024 i sin helhet. \u00d8konomiske konsekvenser: Ikke relevant. Byr\u00e5dets vurdering og anbefaling/konklusjon: Byr\u00e5det har vurdert saken p\u00e5 nytt med bakgrunn i mottatt s\u00f8knad og sakens dokumenter for \u00f8vrig, og er kommet til at klagen ikke kan tas til f\u00f8lge. Byr\u00e5det vil innledningsvis presisere at tiltaket i seg selv er relativt omfattende, men at klagen omfatter to mindre forhold. For \u00e5 bedre kunne ta stilling til saken, vil byr\u00e5det ytterligere belyse disse forhold. Byr\u00e5dets n\u00e6rmere vurderinger f\u00f8lger deretter. N\u00e6rmere om hva klagen gjelder: Klager har i sin merknad til tiltaket p\u00e5pekt at det er utfordringer med trafikk til eiendommer i nord, som ikke kan rygge eller snu p\u00e5 postveien. Eiendommene i nord (nr. 78 til 84) har direkte atkomst fra/til denne postveien, og en \u00f8nsker ikke at det skal v\u00e6re gjennomgangstrafikk over nr. 74 sin parkeringsplass. Derfor ber klager om at bommens plassering (se figur 2) flyttes til \u00ab\u00f8vre ports\u00f8yle til 74c\u00bb (se figur 3). Dette vil sperre for slik gjennomkj\u00f8ringsmulighet. Klager p\u00e5peker videre at det er lovet \u00aben mur/kant for \u00e5 markere skille mellom \u00abpostveien\u00bb og parkeringsplassen, siden innkj\u00f8rselen til parkeringen m\u00e5tte flyttes til motsatt side, noe eg ikkje ser kommer frem\u00bb, se figur 4: 2 Byr\u00e5dets n\u00e6rmere vurderinger: Byr\u00e5det anser det hensiktsmessig \u00e5 omtale forholdene i klagen samlet som tema om fysiske tiltak for \u00e5 hindre kj\u00f8ring p\u00e5 omtalte postvei og videre inn p\u00e5 klagers eiendom. Byr\u00e5det finner ikke dekning for \u00e5 stille krav til at bom skal flyttes eller mur/kant skal etableres. Selv om det er en forutsetning i planen at eksisterende avkj\u00f8rsel (se figur 1) skal stenges, omtaler ikke planen krav til fysisk kj\u00f8resperre. Det fremst\u00e5r ogs\u00e5 naturlig at bommen plasseres som oms\u00f8kt i skillet mellom kj\u00f8revei og gang- og sykkelvei, av de hensyn som ansvarlig s\u00f8ker fremmer: \u2022 \u00abhindre gjennomkj\u00f8ring / kj\u00f8ring p\u00e5 g/s veg\u00bb \u2022 \u00abhindre u\u00f8nsket stans/ parkering p\u00e5 g/s-veg\u00bb \u2022 \u00abredusere hastighet p\u00e5 syklister\u00bb Byr\u00e5det deler med dette ansvarlig s\u00f8ker sin tilbakemelding om at klagen dreier seg om privatrettslige forhold og at det er behov for en minnelig l\u00f8sning utenfor denne konkrete byggesak. Byr\u00e5det oppfordrer f\u00f8lgelig klager til \u00e5 g\u00e5 i dialog med veieier for \u00e5 avklare problematikken. Det vil avslutningsvis kort redegj\u00f8res for de reguleringsmessige forhold. Som nevnt er det ingen forhold ved planen som regulerer klagers \u00f8nske om fysiske avsperringer. Det er ogs\u00e5 eksplisitt angitt \u00abStenging av avkj\u00f8rsel\u00bb i reguleringsplankartet, og ikke \u00abVegstenging/fysisk kj\u00f8resperre\u00bb, se figur 5 og 6. Denne tegnforklaringer inneb\u00e6rer kun at dagens avkj\u00f8rsel (figur 1) skal utg\u00e5 og erstattes med avkj\u00f8rsel i vest, som oms\u00f8kt. 3 Vedtakskompetanse: I medhold av Reglement for Bergen bystyre og utvalgene 2023-2027 punkt 6.8.2, jf. bystyresak 368/23, er myndigheten til \u00e5 behandle klagesaker etter plan- og bygningsloven, med unntak av klagesaker som bystyret i plan eller vedtekt har fastsatt skal behandles av bystyret eller annet organ og klagesaker som er delegert til byr\u00e5det, delegert til Utvalg for milj\u00f8 og byutvikling. Dersom klagen ikke tas til f\u00f8lge, skal saken sendes til Statsforvalteren i Vestland for endelig avgj\u00f8relse. Byr\u00e5det innstiller til utvalg for milj\u00f8 og byutvikling \u00e5 fatte f\u00f8lgende vedtak: Fagetatens vedtak datert 16.08.2024 opprettholdes. Klagen tas ikke til f\u00f8lge. Dato: 3. desember 2024 Christine B. Meyer Christine Kahrs Byr\u00e5dsleder Byr\u00e5d for byutvikling Dokumentet er godkjent elektronisk. Vedlegg: Fagetatens notat datert 07.11.2024 med f\u00f8lgende vedlegg: 1. Situasjonskart 2. Ortofoto 3. Situasjonsplan 4. Flyfoto 5. Tegninger 6. Tilsvar til klagen datert 16.09.2024 7. Klage datert 29.08.2024 8. Tillatelse til endring datert 25.10.2024 9. Rammetillatelse datert 16.08.2024 10. Uttalelse fra Statens vegvesen datert 15.08.2024 11. Uttalelse fra Statens vegvesen datert 12.06.2024 12. Uttalelse fra Vestland fylkeskommune datert 18.06.2024 13. Uttalelse fra Bymilj\u00f8etaten datert 04.03.2024 14. S\u00f8knad om rammetillatelse dater 24.06.2024 15. Nabomerknader 16. Notat fra Multiconsult - flomveier 4 "
}