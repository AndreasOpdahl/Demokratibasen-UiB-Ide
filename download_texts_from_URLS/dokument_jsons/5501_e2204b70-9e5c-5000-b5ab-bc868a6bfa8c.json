{
  "dokument_id": "e2204b70-9e5c-5000-b5ab-bc868a6bfa8c",
  "doc_type": "case_presentation",
  "kommune": 5501,
  "tittel": "PLAN 0143 Kystsoneplan for Troms\u00f8regionen - vedtak av endringsforslag",
  "url": "https://innsyn.tromso.kommune.no/application/getMoteDokument?dokid=2001573956",
  "tekst": "Arkivsak-dok. PLAN-20/00785-443 Saksbehandler Ingrid Berthinussen Saksgang M\u00f8tedato PLAN 0143 Kystsoneplan for Troms\u00f8regionen - vedtak av endringsforslag Felles saksfremlegg for kommunene Balsfjord, Karls\u00f8y og Troms\u00f8 (Troms\u00f8regionen) Kommunedirekt\u00f8rens innstilling: Endringer i bestemmelser og planbeskrivelse til Plan 0143 Kystsoneplanen for Troms\u00f8regionen (2023 - 2033) inntatt i vedlegg 1 Bestemmelser og retningslinjer til Kystsoneplanen for Troms\u00f8regionen (2023-2033) 08.12.2023 og vedlegg 4 Planbeskrivelse til Kystsoneplanen for Troms\u00f8regionen (2023-2033) 08.12.2023 vedtas. Vedtaket er hjemlet i plan- og bygningsloven \u00a7 11-15. Stig Tore Johnsen Mette Moh\u00e5g Kommunedirekt\u00f8r Direkt\u00f8r, Avdeling for bymilj\u00f8 Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Org.nr.: Foretaksregisteret NO 940 101 808 MVA Telefon: 77 79 00 00 Hva saken gjelder Vedtak av endringsforslag til Plan 0143 Kystsoneplanen for Troms\u00f8regionen (2023 - 2033). Saken inneholder f\u00f8lgende hovedoverskrifter: - Sammendrag - Saksutredning - Bakgrunn - H\u00f8ring og offentlig ettersyn - Konklusjon - Vedtakskompetanse Sammendrag Kommune- og byutviklingsutvalget (KOBY) vedtok i sak 38/23 at endringer i Plan 0143 Kystsoneplanen for Troms\u00f8regionen (2023 - 2033), sendes p\u00e5 h\u00f8ring og legges ut til offentlig ettersyn i ti uker. Kystsoneplanen er utarbeidet i et regionalt samarbeid mellom kommunene Balsfjord, Karls\u00f8y og Troms\u00f8. Endringsforslaget ble administrativt vedtatt sendt p\u00e5 h\u00f8ring ogs\u00e5 i Balsfjord og Karls\u00f8y kommune. Endringsforslaget var p\u00e5 h\u00f8ring i de tre kommunene i perioden 19. juni \u2013 31. august 2023. Ved h\u00f8ringsfristens utl\u00f8p var det kommet inn 10 h\u00f8ringsinnspill, hvorav tre ikke har merknader til h\u00f8ringen. Innkomne merknader gjelder i sin helhet bestemmelsene 3.11, 3.12, 3.13 og 3.16 knyttet til fire akvakulturlokaliteter i Troms\u00f8 kommune. Det er ingen merknader til bestemmelser som gjelder Balsfjord og Karls\u00f8y kommuner. Det er ikke fremmet innsigelser til bestemmelsene. Statsforvalteren presiserer imidlertid at om kravet om detaljregulering i bestemmelse 3.13 fjernes, vil de reise innsigelse. Med unntak av bestemmelse 3.13, er de fire etatene med innsigelsesrett enige om at de fire bestemmelsene b\u00f8r fjernes. Med bakgrunn i merknadene til bestemmelse 3.16, ble Forsvarsbygg bedt om en avklaring av om bestemmelse 3.16 kunne tas ut. I svar fra Forsvarsbygg 30.10.23 (vedlegg 8), grunngir de hvorfor bestemmelsen b\u00f8r beholdes. I brev 07.12.23 (vedlegg 9) fra Statsforvalteren i Troms og Finnmark, fremg\u00e5r det at det b\u00f8r presiseres at det er fort\u00f8yningene til anlegget som m\u00e5 t\u00e5le den s\u00e6rlige belastningen fra Forsvarets aktivitet. Med bakgrunn i merknadene, samt Forsvarsbyggs og Statsforvalterens avklaring mht bestemmelse 3.16, foresl\u00e5s f\u00f8lgende endring til bestemmelsene og planbeskrivelsen som har v\u00e6rt p\u00e5 h\u00f8ring; - Bestemmelse 3.11 tas ut da den ikke vil f\u00e5 rettsvirkning for konsesjonsvedtak om akvakultur. Ordlyden i den tidligere bestemmelsen omformuleres til en retningslinje i kapittel III for \u00e5 sikre at Troms\u00f8 kommunes intensjon med bestemmelsen videref\u00f8res og gir retningslinjer for kommunens h\u00f8ringsuttalelser i forbindelse med s\u00f8knader om tillatelser etter akvakulturloven. - Bestemmelse 3.12 tas ut. Behovet for s\u00e6rlige milj\u00f8krav p\u00e5 lokalitetene er ikke faglig begrunnet gjennom utredning. - Bestemmelse 3.13 med krav om detaljregulering beholdes, og begrunnelsen for bestemmelsen angis i planbeskrivelsen. - Bestemmelse 3.16 beholdes og hjemles i pbl 11-8 a). Det presiseres at fort\u00f8yningene til anlegget m\u00e5 v\u00e6re utformet slik at de t\u00e5ler p\u00e5virkning fra fart\u00f8y i h\u00f8y fart. Begrunnelsen for bestemmelsen angis i planbeskrivelsen. Alle endringer i bestemmelsene etter h\u00f8ring er vist i vedlegg 2. Vedlegg 1 er en endelig versjon hvor alle endringer i bestemmelser er gjennomf\u00f8rt, men ikke markert. Disse bestemmelsene har en annen 2 nummerering ettersom tidligere 3.11 og 3.12 er tatt ut. Administrasjonen anbefaler at denne sistnevnte rene versjonen, vedlegg 1, vedtas. Saksutredning Bakgrunn Kystsoneplanen er kommuneplanens arealdel for sj\u00f8omr\u00e5dene med tilh\u00f8rende strandsone. Her angis hovedtrekkene i hvordan arealene skal brukes og vernes, og hvilke hensyn som m\u00e5 ivaretas ved disponering av arealene. Planen skal bidra til gjennomf\u00f8ring av kommuneplanens samfunnsdel, og er et strategisk verkt\u00f8y i arbeidet med \u00e5 sikre helhetlig og forutsigbar forvaltning av sj\u00f8arealene. Kystsoneplanen er utarbeidet i et regionalt samarbeid mellom kommunene Balsfjord, Karls\u00f8y og Troms\u00f8. Planprosessen: \u2022 Planforslaget var p\u00e5 offentlig ettersyn og h\u00f8ring fra 10. desember 2021 \u2013 18. februar 2022. \u2022 Tilleggsh\u00f8ring av forslag om avsetning av arealer til tarelokaliteter var p\u00e5 offentlig ettersyn og h\u00f8ring fra 23. august \u2013 4. oktober 2022. \u2022 Kystsoneplanen for Troms\u00f8regionen (2023 \u2013 2033) ble vedtatt av kommunestyrene i Balsfjord (03.11.2022 i KS-sak 098/22), Troms\u00f8 (23.11.2022 i KS-sak 15/22) og Karls\u00f8y (07.12.2022 i KS-sak 79/2022). Tre arealer avsatt til akvakultur (tare) med tilh\u00f8rende bestemmelser, der det foreligger ul\u00f8ste innsigelser, ble i vedtaket unntatt rettsvirkning. \u2022 Kunngj\u00f8ring av vedtak ble sendt ut 14.12.2022. \u2022 I brev av 22.02.2023 stilte Statsforvalteren i Troms og Finnmark sp\u00f8rsm\u00e5l til Troms\u00f8 kommunestyres vedtak i KS-sak 15/22. Statsforvalteren ber kommunen redegj\u00f8re for endringer som er gjort etter forrige gangs h\u00f8ring, et eventuelt behov for nytt offentlig ettersyn og h\u00f8ring, og om det er behov for nye utredninger. Statsforvalteren ba ogs\u00e5 kommunen vurdere om det er hjemmel i plan- og bygningsloven kapittel 11 til \u00e5 vedta planbestemmelsene i Troms\u00f8 kommunestyres vedtak punkt 2 \u2013 5. Dette som grunnlag for Statsforvalterens vurdering av om det er s\u00e6rlige grunner som tilsier at de skal igangsette lovlighetskontroll av vedtaket. \u2022 Kommune- og byutviklingsutvalget (KOBY) vedtok i sak 38/23 at endringer i planforslaget etter forrige gangs h\u00f8ring og under kommunestyrebehandlingen, skulle legges ut legges ut p\u00e5 nytt offentlig ettersyn og sendes p\u00e5 ny h\u00f8ring; \u00abEndringer i Plan 0143 Kystsoneplanen for Troms\u00f8regionen (2023 - 2033), sendes p\u00e5 h\u00f8ring og legges ut til offentlig ettersyn i ti uker. Endringene fremg\u00e5r av bestemmelser og retningslinjer av 16.05.2023 og planbeskrivelse av 16.05.2023. Planbestemmelse 3.11 \u00abAlle nye omr\u00e5der for akvakultur skal i Troms\u00f8 kommune gis en tidsbegrensende konsesjon p\u00e5 25 \u00e5r.\u00bb tas ikke ut. Bestemmelsen sendes p\u00e5 h\u00f8ring og legges ut til offentlig ettersyn i ti uker Bestemmelse 3.12 og 3.13 gj\u00f8res til gjenstand for h\u00f8ring og offentlig ettersyn. Det legges til et nytt punkt a) krav om detaljregulering, jf pbl \u00a7 11-9 nr 1, til bestemmelse 3.13\u00bb 3 H\u00f8ring og offentlig ettersyn av endringsforslaget Endringsforslaget l\u00e5 ute til offentlig ettersyn i 10 uker fra 19. juni til 31. august 2023. H\u00f8ringen ble i tillegg til annonsering p\u00e5 de tre kommunenes nettsider, kunngjort i Nordlys, iTroms\u00f8 og Nye Troms. 1. Oppsummering av merknadene Ved h\u00f8ringsfristens utl\u00f8p var det kommet inn 10 h\u00f8ringsinnspill, hvorav tre (Avinor, Sametinget og Nord Fiskarlag) ikke har merknader til h\u00f8ringen. De \u00f8vrige 7 h\u00f8ringsinnspillene (se tabell) gjelder merknader til en eller flere bestemmelser knyttet til de tre nye akvakulturlokalitetene VA2 Finnkjelb\u00e5en, VA6 Sm\u00e5v\u00e6r II og VA10 Rossholmen, samt til eksisterende lokalitet VA24 Brensholmen. Alle lokalitetene ligger i Troms\u00f8 kommune. Det er ingen merknader til bestemmelser i endringsforslaget som omfatter kommunene Balsfjord og Karls\u00f8y. Det er ikke fremmet innsigelser til bestemmelsene. Statsforvalteren presiserer imidlertid at om kravet om detaljregulering i bestemmelse 3.13 fjernes, vil de reise innsigelse. Med unntak av bestemmelse 3.13, er de fire etatene med innsigelsesrett enige om at bestemmelsene (3.11, 3.12 og 3.16) b\u00f8r fjernes. Hovedsakelig begrunnes dette i at bestemmelsen mangler hjemmelsgrunnlag (3.11 og 3.16) eller har uklart hjemmelsgrunnlaget (3.12). Det pekes videre p\u00e5 at flere av bestemmelsene utfordrer skillet mellom plan- og bygningsloven og akvakulturloven. Dette gjelder spesielt innholdet i bestemmelsene (3.12 og 3.16) som tematisk er omfattet av forskrift om krav til teknisk standard for akvakulturanlegg for fisk i sj\u00f8, innsj\u00f8 og vassdrag (NYTEK23). Det er ingen merknader til \u00f8vrige bestemmelser som var p\u00e5 h\u00f8ring. Det er i vedlegg 7 Oppsummering av merknader etter offentlig ettersyn 19. juni \u2013 31. august 2023, lenket til det enkelte h\u00f8ringsinnspill (pdf) i saks- og dokumentnummeret i kommunens arkiv. Organisasjon Merknad til bestemmelse Fiskeridirektoratet 3.11 3.12 a 3.12 b 3.13 3.16 Troms og Finnmark fylkeskommune 3.11 3.12 a 3.12 b 3.13 3.16 Mattilsynet 3.12 a Statsforvalteren 3.11 3.12 a 3.12 b 3.13 3.16 Forum for natur og friluftsliv Troms 3.11 3.12 a 3.12 b 3.13 Gratangslaks 3.12 a 3.12 b Sj\u00f8mat Norge 3.11 3.12 a 3.12 b 3.13 Tabell Oversikt over bestemmelser det er merknader til. R\u00f8dt indikerer merknad om at bestemmelsen b\u00f8r tas ut, mens gr\u00f8nt indikerer at bestemmelsen b\u00f8r beholdes. 2. Vurdering av merknader til den enkelte bestemmelse Bestemmelse 3.11 Alle nye omr\u00e5der for akvakultur skal i Troms\u00f8 kommune gis en tidsbegrensende konsesjon p\u00e5 25 \u00e5r. Plan- og bygningsloven \u00a7 11-8 til og med \u00a7 11-11 gir hjemmel for bestemmelser i kommuneplan, herunder ogs\u00e5 kystsoneplan. Konsesjoner til akvakultur behandles etter lover og forskrifter om akvakultur. 4 Det er ikke reist innsigelse til bestemmelsen fra innsigelsesmyndighetene. Det fremg\u00e5r imidlertid av merknadene at de anser at det ikke kan gis bestemmelser i en arealplan etter plan- og bygningsloven som griper inn behandlingen av saker etter et annet lovverk. Bestemmelsen vil ikke ha rettsvirkning for konsesjonsvedtak om akvakultur. Det anbefales at den tas ut. For \u00e5 f\u00e5 beholde kommunens intensjon, foresl\u00e5r administrasjonen derfor at bestemmelsen omformuleres til en retningslinje. P\u00e5 den m\u00e5ten vil intensjonen videref\u00f8res, og retningslinjen kan da fremf\u00f8res i kommunens h\u00f8ringsuttalelser i forbindelse med s\u00f8knader om tillatelse etter akvakulturloven. Anbefaling: Bestemmelsen vil ikke f\u00e5 rettsvirkning for konsesjonsvedtak om akvakultur. Det foresl\u00e5s derfor at bestemmelsen tas ut. For \u00e5 beholde og synliggj\u00f8re kommunens intensjon foresl\u00e5s det at det tas inn en retningslinje med f\u00f8lgende ordlyd: \u00abAlle nye omr\u00e5der for akvakultur i Troms\u00f8 b\u00f8r gis tidsbegrensede konsesjoner for maks 25 \u00e5r.\u00bb 2 3 1 Kartutsnitt som viser de tre lokalitetene bestemmelsene 3.11, 3.12 og 3.13 omhandler: 1) VA10 R\u00f8ssholmen, 2) VA2 Finnkjelb\u00e5en og 3) VA6 Sm\u00e5v\u00e6r II. Bestemmelse 3.12 a og b 3.12 Anlegg p\u00e5 lokalitetene VA2 Finnkjelb\u00e5en, VA6 Sm\u00e5v\u00e6r II og VA10 R\u00f8ssholmen skal; a) v\u00e6re r\u00f8mningssikker og ikke slippe ut egg eller frittsv\u00f8mmende stadier av lakselus, jf. pbl \u00a711-9 nr 6 b) minimum ha en rensegrad p\u00e5 70-80% av finpartikul\u00e6rt materiale (slam), jf pbl. 11-9 nr 6 5 Det fremg\u00e5r av Statsforvalterens merknad at krav om teknologi og utforming av anlegg kan hjemles i pbl \u00a7 11-9. Lovkommentaren til plan- og bygningsloven kap. 11-9 sier imidlertid at \u00abder det finnes statlige regler og retningslinjer for milj\u00f8kvalitet, b\u00f8r disse legges til grunn.\u00bb Rundskriv H-6/18 jf. kap 2.5 Forurensning og milj\u00f8 sier videre at \u00abI arealene kommunen legger ut b\u00f8r det vurderes om tiltaket vil f\u00e5 tillatelse etter akvakulturloven og forurensningsloven, og eventuelt p\u00e5 hvilke vilk\u00e5r. Hvis omr\u00e5det vurderes som uegnet for bestemte typer akvakultur p\u00e5 grunn av lokale milj\u00f8forhold, b\u00f8r det ikke legges ut i planen. Det b\u00f8r dermed ikke v\u00e6re behov for s\u00e6rlige bestemmelser om forurensning fra akvakultur etter plan- og bygningsloven.\u00bb Innsigelsesmyndighetene peker videre p\u00e5 at de statlige f\u00f8ringene er tydelig. Statsforvalteren kan derfor ikke anbefale formuleringene i bestemmelsene, da disse griper for sterkt inn i annet sektorregelverk. Fylkeskommunen og Fiskeridirektoratet ber ogs\u00e5 om at bestemmelsene tas ut. Statsforvalteren gj\u00f8r samtidig oppmerksom p\u00e5 at slike bestemmelser forel\u00f8pig ikke er rettslig pr\u00f8vd. Forum for natur og friluftsliv viser til juridiske betenkninger som st\u00f8tter kommunens myndighet til \u00e5 stille milj\u00f8krav. B\u00e5de Statsforvalteren og Mattilsynet anbefaler at dagens teknologi legges til grunn for vurderingene. Hvis omr\u00e5det vurderes uegnet for bestemte typer akvakultur p\u00e5 grunn av lokale milj\u00f8forhold, b\u00f8r det ikke legges ut til omr\u00e5de for denne typen akvakultur. Kommunen b\u00f8r derfor ta stilling til om lokaliteten er egnet. Mattilsynet uttrykker at de b\u00e5de ser og st\u00f8tter kommunens intensjon med bestemmelse 3.12 a, men peker p\u00e5 at det er viktig \u00e5 unng\u00e5 at l\u00f8sningen p\u00e5 en utfordring, skaper en annen mht. dyrevelferd. Mattilsynet mener videre at det b\u00f8r gj\u00f8res konkrete vurderinger med tanke p\u00e5 behov for vilk\u00e5r om null utslipp av lakselus/egg fra lakselus ved de aktuelle lokalitetene. Fiskeridirektoratet mener bestemmelse 3.12 b, ikke oppfyller kravet om at bestemmelser skal v\u00e6re konkrete og entydige. Det er ikke definert hva \u00abfinpartikul\u00e6rt materiale (slam) er, eller hva som menes med rensegrad p\u00e5 70-80%\u00bb. Det kan stilles sp\u00f8rsm\u00e5l ved om rensekravet gjelder til enhver tid, eller til totalt regnskap ved avsluttet produksjonssyklus mv. Gratangslaks og Sj\u00f8mat Norge peker p\u00e5 at kravene i praksis vil medf\u00f8re lukkede anlegg. Slike anlegg er under uttesting. Konseptene er imidlertid tilpasset smulere farvann med moderat b\u00f8lgeh\u00f8yde og havstr\u00f8m, og m\u00e5 derfor ligge i kystn\u00e6re omr\u00e5der. Fysisk vil lukkede anlegg f\u00f8lge b\u00f8lgebevegelsene opp og ned. Ved store bevegelser, vil fisken som befinner seg inne i tanken, ta skade og v\u00e6re sv\u00e6rt negativt for fiskevelferden. Det er forventet mellom 6-12 meters b\u00f8lger ved disse lokalitetene. Anlegg p\u00e5 eksponerte lokaliteter, som f.eks. lokalitet R\u00f8ssholmen, m\u00e5 spesialutvikles for \u00e5 t\u00e5le belastningen fra naturen. Teknologi er under uttesting og utvikling. Dersom kravene blir st\u00e5ende, vil dette bremse utviklingen av havbruksn\u00e6ringen og umuliggj\u00f8re testing av teknologi p\u00e5 eksponerte lokaliteter. Konsekvensutredning og ROS-vurdering utarbeidet for de tre arealavsetingene i forbindelse med planarbeidet var gjenstand for offentlig ettersyn og h\u00f8ring. Administrasjonens vurdering var at det ikke er behov for s\u00e6rlige milj\u00f8krav knyttet til de tre lokalitetene. Det var ingen innsigelser til arealavsetningene da planforslaget var til f\u00f8rste gangs h\u00f8ring og offentlig ettersyn. 6 Anbefaling: Prim\u00e6rt: Bestemmelse 3.12 tas ut. Behovet for s\u00e6rlige milj\u00f8krav p\u00e5 lokalitetene er ikke faglig begrunnet gjennom utredning. Sekund\u00e6rt: Bestemmelse 3.12 vedtas som den er. Det foreligger ingen innsigelser til bestemmelsen etter h\u00f8ringen. Bestemmelse 3.13 3.13 For VA2 Finnkjelb\u00e5en, VA6 Sm\u00e5v\u00e6r II og VA10 R\u00f8ssholmen i Troms\u00f8 er det krav om detaljregulering, jf. pbl \u00a7 11-9 nr. 1. Detaljregulering skal; a) gjennom resipientoverv\u00e5king av n\u00e6rliggende sv\u00e6rt viktige naturtyper dokumentere at disse ikke p\u00e5virkes negativt av utslipp, jf. pbl \u00a7 11-9 nr. 8. b) gjennomf\u00f8re naturtypekartlegging og kartlegging av r\u00f8dlistearter ved alle nye akvakulturlokaliteter, jf. pbl. \u00a7 11-9 nr. 8. Fiskeridirektoratet mener bestemmelsen mangler begrunnelse og form\u00e5l, og bidrar til mer omfattende planlegging enn n\u00f8dvendig. Troms og Finnmark fylkeskommune mener detaljplan er un\u00f8dvendig og at saksbehandling etter akvakulturloven vil v\u00e6re dekkende. Statsforvalteren frar\u00e5der i sitt innspill generelt krav om detaljregulering i overordnet plan i tr\u00e5d med at nasjonale myndigheter frar\u00e5der krav om regulering for akvakulturlokaliteter, H-6/18, kap. 2.6. Statsforvalteren mener imidlertid det er sannsynlig at det finnes s\u00e5rbart marint naturmangfold av nasjonal eller vesentlig regional interesse ved de tre lokalitetene Finnkjelb\u00e5en, R\u00f8ssholmen og Sm\u00e5v\u00e6r II. Med bakgrunn i erfaringer med utarbeidingen av kystsoneplanene i Troms og senere forvaltningen av dem, mener de at den beste tiln\u00e6rmingen er \u00e5 detaljutrede nye akvakulturlokaliteter i overordnet plan, slik at alle hensyn er tilstrekkelig avklart i kystsoneplanen. Statsforvalteren mener at kunnskapen om naturmangfoldet i disse omr\u00e5dene i dag ikke er tilstrekkelig til \u00e5 kunne si om lokalitetene kan benyttes til akvakulturform\u00e5l, eller ikke. Det vil si at det m\u00e5 innhentes ny kunnskap gjennom en naturtypekartlegging f\u00f8r arealer avsettes til akvakultur. Det fremg\u00e5r videre av uttalelsen at de ikke ga innsigelse til disse tre lokalitetene i den opprinnelige h\u00f8ringen fordi det var lagt inn et generelt reguleringsplankrav i bestemmelse 3.10, f\u00f8rste strekpunkt. Statsforvalteren uttrykker at det er vanskelig \u00e5 se hvordan utredningskravene i bestemmelsen skal kunne f\u00f8lges opp uten detaljplankrav. Planen m\u00e5 ut p\u00e5 ny h\u00f8ring om plankravet fjernes. Om kravet om detaljregulering i planen fjernes, vil Statsforvalteren reise innsigelse. Anbefaling: Bestemmelse 3.13 opprettholdes. Behovet for og form\u00e5let med bestemmelsen er utdypet i planbeskrivelsen (vedlegg 4) i tr\u00e5d med Statsforvalterens innspill. Det er foretatt en mindre teknisk justering av ordlyden i bestemmelse 3.13. Endringen medf\u00f8rer ingen endring i bestemmelsens innhold. 7 Bestemmelse 3.16 3.16 Anlegg p\u00e5 lokalitet 5401 VA17 Brensholmen m\u00e5 utformes slik at det t\u00e5ler p\u00e5virkning p\u00e5 fart\u00f8yer i h\u00f8y fart. Statsforvalteren i Troms og Finnmark, Troms og Finnmark fylkeskommune og Fiskeridirektoratet peker p\u00e5 at bestemmelsen mangler hjemmel. I arealplaner etter plan- og bygningsloven kan det ikke gis bestemmelser som griper inn i behandlingen av saker etter et annet lovverk. Utformingen av anlegg reguleres gjennom NYTEK23. Bestemmelsen ble tatt inn etter f\u00f8rste gangs h\u00f8ring etter anmodning fra Forsvarsbygg. Den er en videref\u00f8ring av bestemmelse i planen fra 2015. Forsvarsbygg frafalt i 2015-planen en innsigelse mot etablering av lokaliteten p\u00e5 betingelse av at forsvarets \u00f8vings- og skytefelt ble opprettholdt, samt at en slik bestemmelse ble tatt inn. Med bakgrunn i merknadene til h\u00f8ringen, ba administrasjonen derfor Forsvarsbygg i brev av 26.09.2023 om en avklaring p\u00e5 om bestemmelse 3.16 kan tas ut. Forsvarsbygg svarer i brev 30.10.23 (vedlegg 8) at de anser bestemmelsen for \u00e5 v\u00e6re n\u00f8dvendig for \u00e5 synliggj\u00f8re og sikre at anlegget er utformet p\u00e5 en slik m\u00e5te at det t\u00e5ler de s\u00e6rlige belastninger som kan oppst\u00e5 i omr\u00e5det i forbindelse med forsvarets aktiviteter. De viser videre til at bestemmelsen er tatt inn p\u00e5 grunn av anleggets plassering innenfor et omr\u00e5de hvor det foreg\u00e5r s\u00e6rskilt aktivitet. Det er med andre ord krav til anlegget p\u00e5 grunn av ytre faktorer, som de ikke ser at annet regelverk n\u00f8dvendigvis ivaretar. Forsvarsbygg ber derfor om at bestemmelsen ikke fjernes, da den fortsatt anses som n\u00f8dvendig og hensiktsmessig i et omr\u00e5de med spesiell aktivitet og potensielt mer p\u00e5kjenning p\u00e5 det aktuelle anlegget. I brev 07.12.23 (vedlegg 9) fra Statsforvalteren i Troms og Finnmark, fremg\u00e5r det at det b\u00f8r presiseres at det er fort\u00f8yningene til anlegget som m\u00e5 t\u00e5le den s\u00e6rlige belastningen fra Forsvarets aktivitet. Anlegget ligger innenfor en hensynssone for milit\u00e6r aktivitet. Det kan i henhold til plan- og bygningsloven \u00a7 11-8 a) innenfor slike soner gis bestemmelser som forbyr eller setter vilk\u00e5r for tiltak og/eller virksomheter innenfor sonen. Anbefaling: Med bakgrunn i tilsvar fra Forsvarsbygg og p\u00e5f\u00f8lgende r\u00e5dgivning fra Statsforvalteren i Troms og Finnmark foresl\u00e5s det at bestemmelse 3.16 beholdes og hjemles i plan- og bygningslovens \u00a7 11-8 a. Det foresl\u00e5s videre at det presiseres at fort\u00f8yningene p\u00e5 anlegget m\u00e5 utformes slik at de t\u00e5ler p\u00e5virkning fra fart\u00f8y i h\u00f8y fart. Endringer i bestemmelsen fremg\u00e5r med understrekning nedenfor; - Fort\u00f8yningene til anlegg p\u00e5 lokalitet 5401-VA17 Brensholmen m\u00e5 utformes slik at det t\u00e5ler p\u00e5virkning fra fart\u00f8yer i h\u00f8y fart, jf. pbl \u00a7 11-8 a). Konklusjon Endringer i bestemmelser og planbeskrivelse til Plan 0143 Kystsoneplanen for Troms\u00f8regionen (2023 - 2033) som fremg\u00e5r av vedlegg 1 Bestemmelser og retningslinjer til Kystsoneplanen for Troms\u00f8regionen (2023-2033) 08.12.2023 og vedlegg 4 Planbeskrivelse til Kystsoneplanen for Troms\u00f8regionen (2023-2033) 08.12.2023 foresl\u00e5s vedtatt. Det er ikke foretatt endringer i plankartet. Det inneb\u00e6rer f\u00f8lgende endringer fra endringsforslaget til bestemmelser og planbeskrivelse datert 16.06.2023 som var p\u00e5 h\u00f8ring; 8 - Bestemmelse 3.11 tas ut da den ikke vil f\u00e5 rettsvirkning for konsesjonsvedtak om akvakultur. Ordlyden i den tidligere bestemmelsen omformuleres til en retningslinje i kapittel III for \u00e5 sikre at Troms\u00f8 kommunes intensjon med bestemmelsen videref\u00f8res og gir retningslinjer for kommunens h\u00f8ringsuttalelser i forbindelse med s\u00f8knader om tillatelser etter akvakulturloven. - Bestemmelse 3.12 tas ut. Behovet for s\u00e6rlige milj\u00f8krav p\u00e5 lokalitetene er ikke faglig begrunnet gjennom utredning. - Bestemmelse 3.13 med krav om detalregulering beholdes, og begrunnelsen for bestemmelsen angis i planbeskrivelsen. - Bestemmelse 3.16 beholdes og hjemles i pbl 11-8 a). Det presiseres at fort\u00f8yningene til anlegget m\u00e5 v\u00e6re utformet slik at de t\u00e5ler p\u00e5virkning fra fart\u00f8y i h\u00f8y fart. Begrunnelsen for bestemmelsen angis i planbeskrivelsen. Alle endringer i bestemmelsene etter h\u00f8ring er vist i vedlegg 2. Vedlegg 1 er en endelig versjon hvor alle endringer i bestemmelser er inntatt, men ikke markert. Disse bestemmelsene har en annen nummerering ettersom tidligere 3.11 og 3.12 er tatt ut. Administrasjonen anbefaler at denne sistnevnte versjonen av vedtas. Alle endringer i planbeskrivelsen er vist i vedlegg 5. Vedlegg 4 er en endelig versjon av planbeskrivelsen hvor endringene er tatt inn, men ikke markert. Det er ingen endringer i plankartet (vedlegg 6). Vedtakskompetanse Kommunestyret Vedlegg Vedlegg 6 Oppsummering av merknader etter offentlig ettersyn 190623 til 310823 Vedlegg 3 Bestemmelser og retningslinjer til Kystsoneplanen for Troms\u00f8regionen (2023-2033) 16.06.2023_ h\u00f8ringsversjon Vedlegg 7 Svar fra Forsvarsbygg - bestemmelse 3.16 Vedlegg 2 Bestemmelser og retningslinjer til Kystsoneplanen for Troms\u00f8regionen (2023-2033) _viser endringer etter h\u00f8ring 28.11.2023 Vedlegg 5 Planbeskrivelse til Kystsoneplanen for Troms\u00f8regionen (2023-2033) 16.11.2023 _med korrektur Vedlegg 4 Planbeskrivelse til Kystsoneplanen for Troms\u00f8regionen (2023-2033) 16.11.2023 Vedlegg 1 Bestemmelser og retningslinjer til Kystsoneplanen for Troms\u00f8region_versjon 281123 9 "
}