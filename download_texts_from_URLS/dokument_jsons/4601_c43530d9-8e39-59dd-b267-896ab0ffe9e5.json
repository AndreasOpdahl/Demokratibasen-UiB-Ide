{
  "dokument_id": "c43530d9-8e39-59dd-b267-896ab0ffe9e5",
  "doc_type": "case_attachment",
  "kommune": 4601,
  "tittel": "Svar p\u00e5 sp\u00f8rsm\u00e5l om avklaring av brukergrupper for Sentralbadet i Bergen.pdf",
  "url": "https://bergen.kommune.no/politikere-utvalg/api/fil/bk360/10518934/Svar-pa-sporsmal-om-avklaring-av-brukergrupper-for-Sentralbadet-i-Bergen-pdf",
  "tekst": "Bergen kommune Postboks 7700 5020 BERGEN Deres ref V\u00e5r ref Dato 16/2719- 28. mai 2024 Svar p\u00e5 sp\u00f8rsm\u00e5l om avklaring av brukergrupper for Sentralbadet Vi viser til deres brev av 29. april i \u00e5r med sp\u00f8rsm\u00e5l om avklaring av brukergrupper for scenekunsthuset Sentralbadet, knyttet til vilk\u00e5rene for tilskuddene Kultur- og likestillingsdepartementet har tildelt Bergen kommune over statsbudsjettets kap. 322, post 70 Nasjonale kulturbygg. Vi viser ogs\u00e5 til det opprinnelige tilsagnsbrevet fra departementet, av 4. juli 2017, samt Bergen kommunes brev med aksept av vilk\u00e5rene for tilskuddet, av 21. desember 2017. Investeringsmidler over ordningen Nasjonale kulturbygg skal benyttes til arealer/funksjoner for akt\u00f8rer som faller inn under ordningen. Disse er i retningslinjene for Nasjonale kulturbygg definert som institusjoner og tiltak som har en nasjonal oppgave, en landsomfattende funksjon eller en viktig landsdelsfunksjon. I tilsagnsbrevet fra Kultur- og likestillingsdepartementet sl\u00e5s det fast at det er Carte Blanche og BIT teatergarasjen som vil v\u00e6re hovedbrukerne av scenekunsthuset. Det sentrale for departementet er at disse hovedbrukernes behov blir dekket i tr\u00e5d med hensikten for tildelingen, innenfor det arealet som er helt eller delvis finansiert med dette tilskuddet. Det vil ikke inneb\u00e6re et brudd p\u00e5 forutsetningene for det statlige tilskuddet at arealene leies ut til andre kulturakt\u00f8rer, s\u00e5fremt hovedbrukernes behov er dekket. Videre fremg\u00e5r det av tilsagnsbrevet at husleie for Carte Blanche og BIT Teatergarasjen kun skal beregnes p\u00e5 grunnlag av reelle forvaltnings-, drifts- og vedlikeholdskostnader i overensstemmelse med institusjonenes faktiske bruk av lokalene. Hvis det leies ut til andre akt\u00f8rer som faller inn under ordningen Nasjonale kulturbygg, skal de i husleien kun avkreves reelle FDV-kostnader, p\u00e5 lik linje med hovedbrukerne, og det skal alts\u00e5 ikke beregnes inn kapitalkostnader. Hvis det leies ut til akt\u00f8rer som faller utenfor ordningen, st\u00e5r Bergen kommune fritt til \u00e5 definere husleien. Postadresse Kontoradresse Telefon* Avdeling Saksbehandler Postboks 8030 Dep Grubbegata 1 22 24 90 90 Kulturvernavdelinga Bj\u00f8rn Olav Tveit 0030 Oslo Org.nr. 22 24 80 59 postmottak@kud.dep.no www.kud.dep.no 972 417 866 Med hilsen Gunhild Strand Molle (e.f.) avdelingsdirekt\u00f8r Bj\u00f8rn Olav Tveit seniorr\u00e5dgiver Dokumentet er elektronisk signert og har derfor ikke h\u00e5ndskrevne signaturer Kopi Vestland fylkeskommune Side 2 "
}