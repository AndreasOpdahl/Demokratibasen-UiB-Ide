{
  "dokument_id": "2c1efea7-8395-5181-abe1-a0ba09298ff2",
  "doc_type": "case_presentation",
  "kommune": 4601,
  "tittel": "Oppnevning av nye varamedlemmer til representantskapet i Grieghallen IKS og Bergen Havn Farvannsforvaltning IKS",
  "url": "https://bergen.kommune.no/politikere-utvalg/api/fil/bk360/12114550/Framstilling-Oppnevning-av-nye-varamedlemmer-til-representantskapet-i-Grieghallen-IKS-og-Bergen-Havn-Farvannsforvaltning-IKS",
  "tekst": " Forretningsutvalget Saksframstilling V\u00e5r referanse: 2023/234600-178 Saksbehandler: Ida Rambech Oppnevning av nye varamedlemmer til representantskapet i Grieghallen IKS og Bergen Havn Farvannsforvaltning IKS Hva saken gjelder: Bystyrets kontor mottok 12. februar 2025 en henvendelse fra Byr\u00e5dsleders avdeling vedr\u00f8rende oppnevning av nye varamedlemmer til representantskapene for Bergen Havn Farvannsforvaltning IKS og Grieghallen IKS. Oppnevning til representantskapene I \u00a7 6 f\u00f8rste avsnitt i Lov om interkommunale selskaper st\u00e5r f\u00f8lgende: \u00abSelskapet skal ha et representantskap hvor samtlige deltakere er representert med minst \u00e9n representant. Vedkommende kommunestyre eller fylkesting oppnevner selv sine representanter. Er et interkommunalt selskap deltaker, oppnevner selskapets representantskap dets representanter. Det skal oppnevnes minst to varamedlemmer for hvert faste medlem. Hvis ikke annet er fastsatt i selskapsavtalen, velger representantskapet selv sin leder og nestleder. Godtgj\u00f8ringen til lederen og nestlederen fastsettes av representantskapet selv.\u00bb Det er bystyret som skal oppnevne til de to representantskapene. Eierskapsoppf\u00f8lgingen av de to selskapene ligger til byr\u00e5d for finans. I bystyret den 30.10.2024 sak 436/24 ble det oppnevnt nye medlemmer og varamedlemmer til representantskapene i Grieghallen IKS og Bergen Havn Farvannsforvaltning IKS. Finansbyr\u00e5d Jacob M\u00e6hle ble oppnevnt som fast medlem for Bergen kommune, mens fungerende kommunaldirekt\u00f8r Kristin Ulvang ble oppnevnt som 1. varamedlem. 2. varamedlem, Bodil Sulebakk Opsvik, var oppnevnt p\u00e5 et tidligere tidspunkt ref bystyresak 82/24. Kari Anita Syverud er ny kommunaldirekt\u00f8r i byr\u00e5dsavdeling for finans, og da er det naturlig \u00e5 oppnevne henne som 1. varamedlem til representantskapet i disse selskapene. I den anledning b\u00f8r ogs\u00e5 2. varamedlem endres for \u00e5 oppn\u00e5 kj\u00f8nnsbalanse. Det foresl\u00e5s derfor f\u00f8lgende nye varamedlemmer til representantskapet i Grieghallen IKS og Bergen Havn Farvannsforvaltning IKS: 1. varamedlem: Kommunaldirekt\u00f8r Kari Anita Syverud 2. varamedlem: Lars Christian R\u00f8ssevold (Eierskap konsern) 1 Forslag til innstilling: 1. Som nye varamedlemmer til representantskapet i Grieghallen IKS oppnevnes: 1. varamedlem: Kommunaldirekt\u00f8r Kari Anita Syverud 2. varamedlem: Lars Christian R\u00f8ssevold (Eierskap konsern) 2. Som nye varamedlemmer til representantskapet i Bergen Havn Farvannsforvaltning IKS oppnevnes: 1. varamedlem: Kommunaldirekt\u00f8r Kari Anita Syverud 2. varamedlem: Lars Christian R\u00f8ssevold (Eierskap konsern) Dato: 14. februar 2025 Trine P. Gr\u00f8nbech - bystyredirekt\u00f8r Ida Rambech - fagleder valg Dokumentet er godkjent elektronisk. 2 "
}