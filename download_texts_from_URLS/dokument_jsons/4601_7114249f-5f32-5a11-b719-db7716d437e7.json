{
  "dokument_id": "7114249f-5f32-5a11-b719-db7716d437e7",
  "doc_type": "case_minutes",
  "kommune": 4601,
  "tittel": "Saksprotokoll UHSO, 05062024, Sak 73/24, Representantforslag fra Christian Haugen (FrP) m.fl. - Vold i n\u00e6re relasjoner \u2013 et stort samfunnsproblem",
  "url": "https://bergen.kommune.no/politikere-utvalg/api/fil/bk360/10596899/Innstilling-vedtak-Representantforslag-fra-Christian-Haugen-FrP-m-fl-Vold-i-naere-relasjoner-et-stort-samfunnsproblem",
  "tekst": "Representantforslag fra Christian Haugen (FrP) m.fl. - Vold i n\u00e6re relasjoner \u2013 et stort samfunnsproblem Utvalg for helse og sosial behandlet saken i m\u00f8tet 05.06.2024 sak 73/24 og avga f\u00f8lgende innstilling: I forbindelse med den varslede saken om rullering av handlingsplan mot vold i n\u00e6re relasjoner ber bystyret om at byr\u00e5det beskriver hvordan koordinator og pakkeforl\u00f8p kan innf\u00f8res i Bergen. Utvalg for helse og sosials behandling F\u00f8lgende representanter tok ordet: Christian Haugen (FrP), Elin Brandt \u00c5dlandsvik (INP), Per-Erik G\u00e5skjenn (KrF), Ann Kristin Ramstr\u00f8m (SV) Merknader fremsatt i utvalget: Christian Haugen (FrP) fremsatte p\u00e5 vegne av FrP og H f\u00f8lgende alternative forslag til vedtak: I forbindelse med den varslede saken om rullering av handlingsplan mot vold i n\u00e6re relasjoner ber bystyret om at byr\u00e5det beskriver hvordan koordinator og pakkeforl\u00f8p kan innf\u00f8res i Bergen. Andrea Nesvik Voss (MDG) fremsatte p\u00e5 vegne av MDG f\u00f8lgende alternative forslag til vedtak i 2 punkter: 1. Bystyret ber byr\u00e5det utarbeide en helhetlig oppf\u00f8lging av mennesker som opplever vold i n\u00e6re relasjoner med koordinator for samordning av tjenester fra ulike etater. 2. Bystyret ber byr\u00e5det se p\u00e5 muligheten for \u00e5 etablere et pakkeforl\u00f8p etter eksempel fra spesialisthelsetjenesten, og levere en sak til bystyret med forslag til hvordan et slikt pakkeforl\u00f8p kan se ut. Votering: Alternativt forslag fra H og FrP, fremsatt av Christian Haugen (FrP) ble tiltr\u00e5dt med 10 stemmer (H, FrP, BL, INP, KrF, PP) Alternativt forslag punkt 1-2 fra MDG, fremsatt av Andrea Nesvik Voss (MDG) fikk 7 stemmer (A, SV, MDG, R). Forslagsstillers forslag til vedtak: 1. Utarbeide en helhetlig oppf\u00f8lging av mennesker som opplever vold i n\u00e6re relasjoner med koordinator for samordning av tjenester fra ulike etater. 2. Se p\u00e5 mulighetene for \u00e5 etablere et pakkeforl\u00f8p etter kopi fra spesialisthelsetjenesten. 3. Be byr\u00e5det levere sak til bystyret med forslag til hvordan et slikt pakkeforl\u00f8p kan se ut. "
}