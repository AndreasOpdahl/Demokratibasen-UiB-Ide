{
  "dokument_id": "a907566f-234b-5102-a8a1-9f82a03dbf7f",
  "doc_type": "case_attachment",
  "kommune": 4601,
  "tittel": "H\u00f8ringsuttalelse - Forslag til endringer i krisesenterloven",
  "url": "https://bergen.kommune.no/politikere-utvalg/api/fil/bk360/10797111/Horingsuttalelse-Forslag-til-endringer-i-krisesenterloven",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/99260-2 H\u00f8ringsuttalelse-Forslag til endringer i krisesenterloven Hva saken gjelder: Bergen kommune er invitert til \u00e5 gi uttalelse til forslag om endringer i Lov om kommunale krisesentertilbud. Bakgrunnen for forslagene til endringer er at en har avdekket utfordringer i de kommunale krisesentertilbudene. I h\u00f8ringsnotatet foresl\u00e5r Barne- og familiedepartementet \u00e5 tydeliggj\u00f8re innholdet i krisesentertilbudet ved \u00e5 gj\u00f8re endringer i lov med forskrifter. H\u00f8ringsfrist H\u00f8ringsfrist til Barne- og familiedepartementet er 16.9.2024 Byr\u00e5dens vurdering og forslag til h\u00f8ringsuttalelse: Dagens krisesenterlov gir ikke hjemmel til \u00e5 journalf\u00f8re personopplysninger. Samtidig presiserer Bufdir sin veileder betydningen av riktig journalf\u00f8ring. Den gjeldende veileder legger til grunn at samtykke skal benyttes som behandlingsgrunnlag for \u00e5 f\u00f8re journal. Bergen kommune mener det er en rekke utfordringer ved bruken av samtykke som behandlingsgrunnlag for journalf\u00f8ring. Forslaget om \u00e5 supplere loven med to nye bestemmelser; ny \u00a7 5a og ny \u00a7 5b, styrker personvernet og den faglige utformingen av krisesentertilbudet. \u00a7 5 a. Behandling av personopplysningar skal lyde: Organ som utf\u00f8rer oppg\u00e5ver etter denne lova kan behandle personopplysningar, \u00f2g personopplysningar som nemnt i personvernforordninga artikkel 9 og 10, n\u00e5r det er n\u00f8dvendig for \u00e5 utf\u00f8re oppg\u00e5ver etter lova og ta vare p\u00e5 form\u00e5let i lova. F\u00f8resegna omfattar \u00f2g private som utf\u00f8rer oppg\u00e5ver etter denne lova. Departementet kan gi n\u00e6rmare reglar i forskrift om behandling av personopplysningar, mellom anna om form\u00e5let med behandling, behandlaransvar, kva personopplysningar som kan behandlast, tilgangen til vidarebehandling, utlevering, registerf\u00f8ring og tilgang til register. \u00a7 5 b. Tilgang til teiepliktige opplysningar fr\u00e5 Folkeregisteret skal lyde: Styresmakter med ansvar etter denne lova, kan utan hinder av teieplikt innhente opplysningar fr\u00e5 Folkeregisteret som er n\u00f8dvendige for \u00e5 utf\u00f8re oppg\u00e5ver etter denne lova. Bergen kommune st\u00f8tter den nye bestemmelsen i loven som vil gi tilgang til \u00e5 behandle personopplysninger og foreta oppslag mot Folkeregisteret. Kommunen ser ogs\u00e5 frem til den 1 varslede forskriftshjemmelen om fysisk utforming av krisesenterlokaler og h\u00e5per den prioriteres i arbeidet med endringsforslagene. Presisering av at krisesenteret skal s\u00f8rge for et likeverdig tilbud til alle i behov for tjenesten, at tilbudet skal omfatte oppf\u00f8lging i reetableringsfasen i samarbeid med andre deler av tjenesteapparatet og at det ikke kan kreves egenandeler i tjenesten er allerede praksis i krisesenteret Bergen kommune er vertskap for. Vedtakskompetanse: Byr\u00e5dets fullmakter \u00a7 6, vedtatt av bystyret 16. desember 2020 i sak 378/20: Byr\u00e5det selv gir h\u00f8ringsuttalelser p\u00e5 vegne av Bergen kommune. H\u00f8ringsuttalelser avgitt av byr\u00e5det sendes uten ugrunnet opphold Bystyrets kontor til orientering. Saksframlegget ansees ikke \u00e5 v\u00e6re av prinsipiell karakter. Forretningsutvalget har i sak 239/24 besluttet at byr\u00e5det kan avgi h\u00f8ringsuttalelse. Byr\u00e5d for barnevern, sosiale tjenester og mangfold innstiller til byr\u00e5det \u00e5 fatte f\u00f8lgende vedtak: 1. Byr\u00e5det gir h\u00f8ringsuttalelse til forslag om endringer i Lov om kommunale krisesentertilbod slik den kommer frem av byr\u00e5dens forslag. 2. Melding om vedtak sendes Bystyrets kontor. Dato: 20. august 2024 Charlotte Spurkeland Byr\u00e5d for barnevern, sosiale tjenester og mangfold Dokumentet er godkjent elektronisk. Vedlegg: Forslag til endringer i krisesenterloven 2 "
}