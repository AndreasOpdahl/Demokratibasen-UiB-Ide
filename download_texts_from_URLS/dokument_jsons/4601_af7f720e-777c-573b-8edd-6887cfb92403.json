{
  "dokument_id": "af7f720e-777c-573b-8edd-6887cfb92403",
  "doc_type": "case_attachment",
  "kommune": 4601,
  "tittel": "Merknader fr\u00e5 CMS Kluge Advokatfirma AS datert 12.02.2025.",
  "url": "https://bergen.kommune.no/politikere-utvalg/api/fil/bk360/12108907/Merknader-fra-CMS-Kluge-Advokatfirma-AS-datert-12-02-2025-",
  "tekst": "Bergen kommune CMS Kluge Allehelgensgate 2, entrance A Plan- og bygningsetaten Postboks 394 Sentrum postmottak.planogbygg@bergen.kommune.no NO-5016 Bergen T +47 55 21 98 00 Kopi til Byr\u00e5dsavdeling for byutvikling F +47 55 21 98 01 byutvikling@bergen.kommune.no E post@cms-kluge.com Organisasjonsnummer 913 296 117 MVA cms.law Camilla Hegg\u00f8 Olsen Senioradvokat V\u00e5r ref 700744-101 Din ref BYGG-2024/18627 M +47926 96 897 E camilla.heggo.olsen@cms-kluge.com 12. februar 2025 BYGG-2024/18627 \u2013 GNR. 166 BNR. 1550 - BELLEVUEBAKKEN 9 - MERKNADER TIL VARSEL OM OG FORSLAG TIL VEDTAK OM MIDLERTIDIG FORBUD MOT TILTAK 1. INNLEDNING Vi viser til Bergen kommune v/ Plan- og bygningsetaten (PBE) sitt brev av 29. januar 2025 med varsel om at det vurderes midlertidig forbud mot tiltak innenfor felt BBB i reguleringsplan for Bergenhus, gnr. 166, bnr. 1550, mfl. Bellevuebakken, boliger, plan-ID 70310000 (\u00abVarselet\u00bb). Vi representerer tiltakshaver, Bellevuebakken 9 AS. Fristen for \u00e5 inngi merknader til Varselet er satt til 12. februar 2025. Disse merknadene er derfor inngitt innen fristen. Forslaget om midlertidig forbud mot tiltak er foranlediget av tiltakshavers s\u00f8knad om demontering og gjenoppbygging av bygget Bellevue. Ifm. rammes\u00f8knaden, er det avdekket at det er betydelige svekkelser i st\u00f8ttemuren rundt Bellevue som gj\u00f8r oms\u00f8kte demontering n\u00f8dvendig for \u00e5 redusere risikoen for fremtidig utrasing av st\u00f8ttemuren. Det er derfor ikke et reelt alternativ \u00e5 bevare/beholde eksisterende bygningsmasse slik den st\u00e5r i dag. I etterkant av Varselet, oppdaget tiltakshaver tilfeldigvis at PBE har utarbeidet et fagnotat av 31. januar 2025 (\u00abFagnotatet\u00bb) til Byr\u00e5dsavdeling for byutvikling (BBU) \u2013 kun to dager etter Varselet ble sendt \u2013 hvor PBE har fremmet forslag om \u00e5 vedta et midlertidig forbud mot tiltak. Kommunen har ikke varslet CMS Kluge Advokatfirma AS is a member of CMS LTF Limited (CMS LTF), a company limited by guarantee incorporated in England & Wales (no. 15367752) whose registered office is at Cannon Place, 78 Cannon Street, London EC4N 6AF United Kingdom. CMS LTF coordinates the CMS organisation of independent law firms. CMS LTF provides no client services. Such services are solely provided by CMS LTF\u2019s member firms in their respective jurisdictions. CMS LTF and each of its member firms are separate and legally distinct entities, and no such entity has any authority to bind any other. CMS LTF and each member firm are liable only for their own acts or omissions and not those of each other. The brand name \"CMS\" and the term \"firm\" are used to refer to some or all of the member firms or their offices. Further information can be found at cms.law CMS Locations: Aberdeen, Abu Dhabi, Amsterdam, Antwerp, Barcelona, Beijing, Belgrade, Bergen, Berlin, Bogot\u00e1, Bratislava, Brisbane, Bristol, Brussels, Bucharest, Budapest, Casablanca, Cologne, C\u00facuta, Dubai, Dublin, Duesseldorf, Ebene, Edinburgh, Frankfurt, Funchal, Geneva, Glasgow, Gothenburg, Hamburg, Hong Kong, Istanbul, Johannesburg, Kyiv, Leipzig, Lima, Lisbon, Liverpool, Ljubljana, London, Luanda, Luxembourg, Lyon, Madrid, Manchester, Maputo, Mexico City, Milan, Mombasa, Monaco, Munich, Muscat, Nairobi, Oslo, Paris, Podgorica, Poznan, Prague, Reading, Rio de Janeiro, Riyadh, Rome, Santiago de Chile, S\u00e3o Paulo, Sarajevo, Shanghai, Sheffield, Silicon Valley, Singapore, Skopje, Sofia, Stavanger, Stockholm, Strasbourg, Stuttgart, Sydney, Tel Aviv, Tirana, Vienna, Warsaw, Zagreb and Zurich. LEGAL - 131694664.2 Transaction 09222115557539063044 Signed CHO tiltakshaver om Fagnotatet. Disse merknadene retter seg derfor b\u00e5de mot Varselet og PBEs innstilling til BBU, og sendes ogs\u00e5 til BBU. Som vi vil redegj\u00f8re n\u00e6rmere for nedenfor, er det tiltakshavers oppfatning at kommunen ikke har et reelt behov for \u00e5 vurdere ny planlegging av felt BBB, idet de forhold kommunen begrunner forbudet i, er tilstrekkelig ivaretatt i gjeldende reguleringsplan og rammes\u00f8knad. Det er derfor ikke grunnlag for \u00e5 nedlegge midlertidig forbud mot tiltak, jf. pbl. \u00a7 13-1. 2. OMS\u00d8KTE TILTAK OG FORHOLDET TIL GJELDENDE REGULERINGSPLAN 2.1 Kort om planprosessen Reguleringsplanen for Bellevue ble vedtatt 8. mai 2024. Planen har blitt utarbeidet i tett samarbeid mellom planavdelingen, Byantikvaren og tiltakshaver (som ogs\u00e5 var forslagsstiller for planen), og tiltakshaver har l\u00f8pende innarbeidet og tilpasset planen til de mottatte kulturminnefaglige innspillene. Ved 1. gangs h\u00f8ring og offentlig, innga b\u00e5de Byantikvaren og Vestland Fylkeskommune merknader til planforslaget, datert hhv. 19. og 13. desember 2022. Vestland Fylkeskommune fremhevet at det videre arbeidet med planforslaget: \u00ab(...) b\u00f8r detaljerast i samarbeid med Byantikvaren i Bergen, og at ein b\u00f8r g\u00e5 inn for \u00e5 ivareta dei mest karakteristiske elementa ved bygget \u2013 b\u00e5de i eksteri\u00f8ret og interi\u00f8ret \u2013 s\u00e5 langt som mogleg\u00bb. (v\u00e5r understreking) Byantikvaren fremhevet i sin merknad bl.a. f\u00f8lgende: \u00abGenerelt mener vi at bestemmelsene m\u00e5 endres slik tiltaket og endringene er avklart i planarbeidet. Vi mener at materialbruk, endringer av fasader og konsekvenser for kulturmilj\u00f8et er ikke tilstrekkelig avklart og tiltakene ikke er konkretisert nok. Planen gir fortsatt for stor usikkerhet rundt utforming av tiltaket i den senere byggesaken til at vi kan anbefale planen. De store kulturmilj\u00f8verdiene i anlegget og tilstrekkelig forutsigbarhet for alle parter i en senere byggesak m\u00e5 derfor sikres og bestemmelsene endres og konkretiseres.\u00bb Fra begge disse faginstansenes side, var det alts\u00e5 et \u00f8nske om h\u00f8yere grad av detaljering i planforslaget for \u00e5 sikre kulturmilj\u00f8verdiene ved Bellevue, men ingen av faginstansene ba om at det ble inntatt bestemmelser om bevaring av bygningsmassen i reguleringsplanen. Vestland Fylkeskommune uttalte derimot at de mest karakteristiske elementene ved bygget b\u00f8r bevares \u00abs\u00e5 langt som mogleg\u00bb P\u00e5 bakgrunn av disse innspillene, bearbeidet tiltakshaver planforslaget frem mot 2. gangs behandling, og utarbeidet bl.a. nye illustrasjoner (i tett dialog med Byantikvaren), som ble gitt juridisk bindende virkning gjennom planbestemmelsene. Ifm. h\u00f8ring og offentlig ettersyn av reguleringsplanen kom det ingen innsigelser fra statlig eller regional sektormyndighet. Side 2 LEGAL - 131694664.2 Transaction 09222115557539063044 Signed CHO 2.2 Rammes\u00f8knad av 17. desember 2024 \u2013 oms\u00f8kte demontering er n\u00f8dvendig for \u00e5 hindre fremtidig utrasing Tiltakshavers har hatt, og har, som intensjon \u00e5 bevare Bellevue som kulturminne, og at Bellevue skal beholde sitt uttrykk og sin overordnede arkitektur hva gjelder b\u00e5de fjern- og n\u00e6rvirkning. Det er samtidig helt sentralt for tiltakshaver at bygningen og tiltakene som oms\u00f8kes, ikke g\u00e5r p\u00e5 akkord med sikkerheten, og at fremtidig bygg sikres gode og varige kvaliteter. I forbindelse med detaljprosjekteringen og arbeidet med s\u00f8knad om rammetillatelse, har det vist seg at st\u00f8ttemuren rundt Bellevue har slike svekkelser at demontering av bygningsmassen for istandsetting og sikring av muren, er det eneste reelle alternativet for \u00e5 kunne sikre en slik videref\u00f8ring av Bellevue. Etter forh\u00e5ndskonferanse 5. juni 2024, gjennomf\u00f8rte tiltakshaver prosjektering p\u00e5 fagene GEO og RIB (konstruksjonssikkerhet), og engasjerte Head Energy Geo AS og H2 Byggeteknikk AS. Head Energy Geo AS gikk grundig gjennom murer, fundamentering og grunnforhold p\u00e5 eiendommen, samt foretok utgravinger for \u00e5 unders\u00f8ke de faktiske forholdene p\u00e5 eiendommen. H2 Byggeteknikk AS tok stilling til selve byggets tilstand, og bygger videre p\u00e5 funnene fra Head Energy Geo AS. Begge rapportene fra disse unders\u00f8kelsene forel\u00e5 30. august 2024, og er vedlagt rammes\u00f8knaden som hhv. vedlegg F03 og F04. Den geotekniske rapporten, som er den sentrale rapporten i denne sammenhengen, viste at st\u00f8ttemuren langs eksisterende bygningsmasse har \u00abtydelige tegn p\u00e5 bevegelse med skader i form av betydelige sprekker og buling langs t\u00f8rrmur\u00bb, som ble vurdert for\u00e5rsaket av jordtrykk over tid, og det ble p\u00e5vist \u00abbetydelig tykkelse av fyllmasser bak mur og under bygg\u00bb. P\u00e5 bakgrunn av at de eksisterende murene er forutsatt bevart, jf. planbestemmelsene punkt 2.2.3, 3.2.1.2 og 6.4, ble det konkludert med at muren m\u00e5 avlastes ved masseutskiftning med lette masser, og at bygget m\u00e5 fundamenteres p\u00e5 fjell i stedet for fyllmasser. Som det fremg\u00e5r rapporten s. 13, m\u00e5 disse tiltakene utf\u00f8res under bygningsmassen, se utklipp av prinsippsnitt nedenfor: Side 3 LEGAL - 131694664.2 Transaction 09222115557539063044 Signed CHO Figur 1 Den bygningsmessige tilstandsrapporten fra H2 Byggeteknikk AS viste at deler av bygget \u00abhar store setninger\u00bb som f\u00f8lge av at det er fundamentert p\u00e5 d\u00e5rlige fyllmasser bak muren. Bygningsmassens plassering n\u00f8dvendiggj\u00f8r demontering av st\u00f8rre deler av bygningsmassen for \u00e5 kunne utf\u00f8re helt n\u00f8dvendig utbedring og sikring av muren. Videre viser rapporten at bygningskomponentene m\u00e5 skiftes ut pga. fuktskader, korrosjonsp\u00e5kjenning, og overskredet levetid. Ansvarlig s\u00f8ker, Waldemar Solheim i Norconsult Norge AS, sendte 5. september 2024 de to rapportene til Byantikvaren og ba om et m\u00f8te for \u00e5 g\u00e5 gjennom prosjektet med disse nye forutsetningene f\u00f8r arbeidet med rammes\u00f8knaden fortsatte. Tiltakshaver med ansvarlig s\u00f8ker og arkitekt hadde deretter dialog med Byantikvaren, b\u00e5de gjennom m\u00f8ter og i e-postkorrespondanse, hvor tiltakshaver fikk tilbakemeldinger p\u00e5 ulike arkitektoniske grep, samt innspill til justeringer, som tiltakshaver im\u00f8tekom. Tiltakshaver utarbeidet videre, etter dialogen med Byantikvaren, en bevaringsplan datert 12. desember 2024 (vedlegg F06 til rammes\u00f8knaden), i samarbeid med en rekke akt\u00f8rer. Etter positive tilbakemeldinger fra Byantikvaren p\u00e5 fasadetegninger mv., sendte tiltakshaver, ved Norconsult Norge AS som ansvarlig s\u00f8ker, s\u00f8knad om rammetillatelse for demontering av eksisterende bebyggelse i Bellevuebakken 9, samt grunnarbeider og oppf\u00f8ring av boligbygg mv., til kommunen 17. desember 2024. Som det fremg\u00e5r av rammes\u00f8knaden, har Bellevues kulturminnehistoriske verdi v\u00e6rt premissgivende for oms\u00f8kte tiltak. Oms\u00f8kte tiltak sikrer derfor Bellevues eksisterende arkitektoniske og kulturhistoriske uttrykk, samtidig som flere av de opprinnelige elementene/detaljene p\u00e5 fasadene tilbakef\u00f8res. Dette er Side 4 LEGAL - 131694664.2 Transaction 09222115557539063044 Signed CHO detaljer som har g\u00e5tt tapt under de mange ombyggingene p\u00e5 Bellevue. Tiltakene er i tr\u00e5d med bestemmelsene og f\u00f8ringene i den nylig vedtatte reguleringsplanen. Den 16. og 17. januar 2025 sendte kommunen s\u00f8knaden til hhv. Byantikvaren og Vestland Fylkeskommune v/seksjon for kulturarv for uttalelse, med frist 13. februar 2025. Kommunen har alts\u00e5 varslet og foresl\u00e5tt vedtak om midlertidig forbud f\u00f8r Byantikvaren og fylkeskommunen, som relevante uttaleparter, har f\u00e5tt anledning til \u00e5 uttale seg til rammes\u00f8knaden. 3. DET ER IKKE GRUNNLAG FOR \u00c5 NEDLEGGE MIDLERTIDIG FORBUD MOT TILTAK 3.1 Rettslig grunnlag Etter pbl. \u00a7 13-1 f\u00f8rste ledd kan kommunen legge ned midlertidig forbud mot tiltak dersom den \u00ab[f]inner ... at et omr\u00e5de b\u00f8r undergis ny planlegging\u00bb og nye tiltak kan \u00abvanskeliggj\u00f8re planarbeidet\u00bb. Adgangen til \u00e5 nedlegge slikt forbud er i utgangspunktet underlagt kommunens skj\u00f8nn, men et absolutt vilk\u00e5r for \u00e5 legge ned forbud, er at kommunen har et reelt behov for \u00e5 vurdere ny planlegging, jf. Prop. 149 L (2015\u20132016) s. 63. Dette har sammenheng med at et slikt forbud kan virke sv\u00e6rt inngripende overfor tiltakshaver \u2013 ikke minst som her hvor tiltakshaver har lagt ned store ressurser i \u00e5 f\u00e5 vedtatt en plan over flere \u00e5r, kun kort tid forut for at kommunen vurderer midlertidig forbud. Som vi vil redegj\u00f8re n\u00e6rmere for nedenfor i punkt 3.2 til 3.6, er det i denne saken ikke grunnlag for \u00e5 nedlegge midlertidig forbud mot tiltak. Det har aldri v\u00e6rt en forutsetning eller krav at hele bygningsmassen skulle bevares. Derimot har det v\u00e6rt en sentral forutsetning at Bellevues arkitektoniske uttrykk og kulturhistoriske verdi ivaretas og videref\u00f8res, noe gjeldende reguleringsplan sikrer gjennom sv\u00e6rt detaljerte bestemmelser og juridisk bindende illustrasjoner \u2013 ogs\u00e5 ved en demontering av bygningsmassen. Behovet for \u00e5 sikre og istandsette st\u00f8ttemuren rundt Bellevue og dermed demontere bygningsmassen, er til stede uavhengig av om kommunen nedlegger et midlertidig forbud. Det er derfor ikke et reelt behov for \u00e5 vurdere ny planlegging, og dermed heller ikke grunnlag for \u00e5 nedlegge midlertidig forbud mot tiltak, jf. pbl. \u00a7 13-1. 3.2 Oms\u00f8kte demontering er ikke en bristende forutsetning for den vedtatte reguleringsplanen Kommunen skriver i Varselet at s\u00f8knad om \u00e5 \u00abrive eksisterende bygg\u00bb og f\u00f8re opp en \u00abkopi, medf\u00f8rer at premisser for bearbeiding av eksisterende bygg ikke gj\u00f8r seg gjeldende i samme grad, og planvedtaket fremst\u00e5r \u00e5 v\u00e6re gjort p\u00e5 feil grunnlag\u00bb. Det fremg\u00e5r videre av Fagnotatet at \u00abriving av bygget\u00bb anses som \u00aben bristende forutsetning for den vedtatte reguleringsplan\u00bb. PBEs konklusjon er basert p\u00e5 en for snever tolkning av planens form\u00e5l, som det verken er faktisk eller rettslig grunnlag for. PBEs forel\u00f8pige vurdering og konklusjon er dessuten l\u00f8srevet fra de sv\u00e6rt detaljerte f\u00f8ringene som gis gjennom reguleringsplanens bindende bestemmelser. I reguleringsplanens bestemmelse i punkt 1 om planens hensikt, st\u00e5r f\u00f8lgende: \u00abHensikten med planen er \u00e5 legge til rette for at Bellevuebakken 9 sikres fortsatt bruk for fremtiden, gjennom omregulering fra kontor/ forretning/ servering til boligform\u00e5l med Side 5 LEGAL - 131694664.2 Transaction 09222115557539063044 Signed CHO tilh\u00f8rende anlegg. Byggets kulturminnehistoriske verdi skal v\u00e6re premissgivende for alle l\u00f8sninger i planforslaget.\u00bb Det st\u00e5r m.a.o. ingenting om at planens form\u00e5l er \u00e5 bevare/beholde bygningsmassen. Dersom de aktuelle delene av bygningsmassen var forutsatt bevart fullt ut, ville det v\u00e6rt anledning for planmyndigheten \u00e5 kreve inntatt bestemmelse om dette i reguleringsplanen, jf. pbl. \u00a7 12-7 nr. 6. Det er derimot gitt f\u00f8lgende bestemmelser til hensynssone H570 i reguleringsplanen punkt 4.2: \uf0a7 Alle tiltak skal \u00abunderstreke omr\u00e5dets s\u00e6rpreg og historiske karakter og fremheve Bellevue som en viktig del av kulturmilj\u00f8et i hele Fjellsiden i Bergen\u00bb. \uf0a7 \u00ab[E]ndringer i form, volum, utseende, materialbruk, dimensjon og farge\u00bb skal \u00abv\u00e6re tilpasset kulturminnet, det historiske milj\u00f8 og det helhetlige arkitektoniske milj\u00f8et i omr\u00e5det\u00bb. Videre ble det inntatt bestemmelser om elementer som skulle bevares, herunder murer, pipel\u00f8p, t\u00e5rn, blyglassvinduer, og hovedinngangsparti, samt b\u00f8ketr\u00e6r og asketr\u00e6r, i tillegg til at karnappene skulle bevare sin hovedform, jf. planbestemmelsene punkt 3.1.2.7, 3.2.1.2 og 3.2.1.5. Dersom det var en sentral forutsetning om bevaring av bygningsmassen og ikke tillate demontering, kunne Vestland Fylkeskommune som relevant sektormyndighet, dessuten fremmet innsigelsesmyndighet til planen, jf. pbl. \u00a7 5-4, jf. Vedlegg til rundskriv H-2014-2. Vestland Fylkeskommune uttalte derimot i sitt innspill til planen 13. desember 2022 at \u00abdei mest karakteristiske elementa ved bygget \u2013 b\u00e5de i eksteri\u00f8ret og interi\u00f8ret\u00bb b\u00f8r ivaretas \u00abs\u00e5 langt som mogleg\u00bb. (v\u00e5r understreking). Fylkeskommunen var m.a.o. ikke direkte imot demontering av bygget dersom bevaring ikke var mulig. N\u00e5r verken kommunen eller fylkeskommunen har spilt inn en slik planbestemmelse som n\u00f8dvendig, kan ikke oms\u00f8kte demontering og gjenoppf\u00f8ring anses \u00e5 v\u00e6re en bristende forutsetning for planvedtaket. I Fagnotatet uttaler PBE bl.a. at det \u00abfremst\u00e5r som at reguleringsplanen har f\u00e5tt en lettere vei til vedtakelse\u00bb, at tiltakshaver \u00abselv m\u00e5 b\u00e6re ansvaret for at det kort tid etter vedtakelsen av reguleringsplanen legges frem en rapport som anbefaler riving av bygget\u00bb og at det \u00aber noe p\u00e5fallende\u00bb at det aldri har v\u00e6rt lagt frem som et alternativ i planprosessen. Tiltakshaver opplever dette som en ansvarsfraskrivelse fra kommunen som planmyndighet og at kommunen, uten faktiske holdepunkter, tilskriver tiltakshaver en intensjon om \u00e5 tilbakeholde viktige opplysninger i planprosessen. Det er heller ikke riktig som PBE skriver i Fagnotatet at tiltakshaver \u00abstrippet bygget innvendig lenge f\u00f8r offentlig ettersyn\u00bb. Da JVC Invest AS kj\u00f8pte Bellevuebakken 9 AS i 2019, var intensjonen \u00e5 rehabilitere Bellevue og etablere et kontorfellesskap med tilh\u00f8rende restaurant. Innvendige overflater og bl.a. systemhimling ble demontert for \u00e5 p\u00e5begynne denne rehabiliteringen. Arbeidet ble ikke iverksatt for \u00e5 unders\u00f8ke konstruksjonen. Men denne demonteringen kan gjerne medf\u00f8re at bygget kan fremst\u00e5 som \u00abstrippet\u00bb. Det er uansett ikke bygningsmassen alene som er problemet, men st\u00f8ttemuren rundt Bellevue som er betydelig svekket og m\u00e5 utbedres for \u00e5 redusere risikoen for fremtidig utrasing, jf. den geotekniske rapporten fra Head Energy Geo AS. Side 6 LEGAL - 131694664.2 Transaction 09222115557539063044 Signed CHO Disse forholdene var ikke noe en ville avdekket uten \u00e5 innhente ekstern kompetanse p\u00e5 fundamentering og konstruksjonssikkerhet, og ble derfor dessverre ikke oppdaget f\u00f8r ifm. prosjektering ved utarbeidelse av rammes\u00f8knaden. Det var f\u00f8rst da r\u00e5dgivere p\u00e5 geo- og konstruksjonsteknikk ble engasjert, at st\u00f8ttemurens og byggets faktiske tilstand og risikoen for fremtidig utrasing ble avdekket. Dersom det var en sentral forutsetning for kommunen \u00e5 bevare resterende bygningsmasse, er dette noe kommunen som planmyndighet kunne adressert i planprosessen. Ethvert fysisk tiltak p\u00e5 eksisterende bebyggelse, m\u00e5 gjennomf\u00f8res slik at sikkerheten ved videre bruk er tilstrekkelig ivaretatt, uavhengig av bygningens kulturminneverdi. Bellevue har siden den opprinnelige oppf\u00f8ringen i 1796, gjennomg\u00e5tt flere endringer og utvidelser. Grunnet byggets h\u00f8ye alder, er det derfor klart at det ville v\u00e6re usikkerhet knyttet til om bygningsmassen var i en slik tilstand at videre bruk ikke n\u00f8dvendiggjorde demontering i st\u00f8rre eller mindre grad. Ved en ombygging vil det uansett pga. byggets h\u00f8ye alder og langvarig slitasje, v\u00e6re behov for \u00e5 demontere og skifte ut store deler av eksisterende materialer b\u00e5de i konstruksjonen og p\u00e5 fasadene. Dette vil ogs\u00e5 v\u00e6re helt n\u00f8dvendig for \u00e5 oppfylle reguleringsplanens krav i bl.a. punkt 3.1.2.5 med krav til \u00abvarige materialer med h\u00f8y kvalitet og med h\u00e5ndverksmessig utf\u00f8relse\u00bb, da eksisterende materialer i bygget ikke p\u00e5 langt n\u00e6r oppfyller disse kravene. 3.3 Reguleringsplanens bestemmelser og plankart sikrer videref\u00f8ring av Bellevues kulturminneverdi Det sentrale form\u00e5let og den b\u00e6rende forutsetningen ved (om)reguleringen av Bellevue til boligform\u00e5l, har i alle tilfeller v\u00e6rt \u00e5 sikre en videref\u00f8ring av det s\u00e6regne og karakteristiske ved bygget og dets kulturminnehistoriske verdi. Disse forutsetningene er sikret \u2013 ogs\u00e5 ved en demontering som oms\u00f8kt \u2013 gjennom en rekke av bestemmelsene i reguleringsplanen, herunder bl.a. i: \uf0a7 punkt 2.1.1, som fastsetter at \u00ab[b]ygget og det arkitektoniske uttrykket skal videref\u00f8res og fjernvirkningen skal ikke forringes\u00bb, herunder ved at o \u00abendringer og tilf\u00f8yelser\u00bb til bygningsmassen og byggets fasade \u00abskal underordne seg byggets hovedform og ha h\u00f8y kvalitet i detaljering og materialbruk\u00bb o \u00abendringer i bygningsmassen skal ikke forringe bygningens verdi som kulturminne\u00bb og det arkitektoniske uttrykket \u00abskal harmonere med omkringliggende bebyggelse og kulturmilj\u00f8\u00bb \uf0a7 punkt 3.1.2.3.a, som fastsetter at den \u00aboverordnede takformen skal beholdes, og hovedtak skal ikke endre form\u00bb, samt at takvindu \u00abskal utformes slik at byggets kulturminneverdi og fjernvirkning ikke blir forringet\u00bb \uf0a7 punkt 3.1.2.4 som fastsetter at balkonger og altaner, inkl. rekkverk, m\u00e5 utformes slik at \u00abbyggets fjernvirkning og kulturminneverdi, ikke blir vesentlig forringet\u00bb, m\u00e5 harmonere med byggets arkitektoniske uttrykk, og ikke \u00abp\u00e5virke opplevelsen av lesbarheten til det eksisterende byggets hovedform og kulturminneverdi negativt\u00bb \uf0a7 punkt 3.1.2.5 som fastsetter detaljerte krav til materialbruk, herunder at Side 7 LEGAL - 131694664.2 Transaction 09222115557539063044 Signed CHO o eksisterende farge- og materialbruk skal i hovedsak videref\u00f8res, men det skal brukes \u00abvarige materialer med h\u00f8y kvalitet og med h\u00e5ndverksmessig utf\u00f8relse\u00bb o taktekkingen skal v\u00e6re \u00abr\u00f8d uglassert teglstein i kombinasjon med kobbertekking\u00bb, og overbygg uten vegetasjonsdekke skal ha \u00ablik materialitet som t\u00e5rnet, med enten kobber eller m\u00f8rk b\u00e5ndtekking\u00bb o illustrasjoner datert 06.06.23 er bindende for tiltakets fasadeutforming, jf. ogs\u00e5 punkt 8.2 som fastsetter at disse illustrasjonene har juridisk bindende virkning \uf0a7 punkt 3.1.2.7, som fastsetter hvilke andre bygningselementer som \u00abskal bevares\u00bb, herunder pipel\u00f8p, t\u00e5rn, blyglassvinduer og hovedinngangsparti, samt at karnappene skal bevare sin hovedform Det er derfor ingen holdepunkter for at en demontering og gjenoppbygging av Bellevue, vil f\u00f8re til at Bellevues kulturhistoriske verdi og uttrykk vil bli forringet. 3.4 Rammes\u00f8knaden med plan for bevaring av viktige bygningselementer/-detaljer p\u00e5 Bellevue, sikrer Bellevue som kulturminne Oms\u00f8kte tiltak vil videre f\u00f8re til et resultat som ivaretar planens grunnleggende form\u00e5l om \u00e5 videref\u00f8re byggets kulturminnehistoriske verdi. De juridisk bindende illustrasjonene av 6. juni 2023 gir detaljerte f\u00f8ringer for fasadeuttrykk mv. og er utarbeidet i tett dialog med Byantikvaren. Ved utarbeidelse av rammes\u00f8knaden, gjorde dessuten tiltakshaver enkelte justeringer av fasadetegningene, innenfor rammene av planbestemmelsene, etter innspill fra Byantikvaren. Tiltakshaver har som nevnt ogs\u00e5, i samarbeid med en rekke akt\u00f8rer, utarbeidet en bevaringsplan datert 12. desember 2024, etter innspill fra Byantikvaren og nettopp for \u00e5 sikre Bellevue som kulturminne (vedlegg F06 til rammes\u00f8knaden). Bevaringsplanen er basert p\u00e5 en vurdering av eksisterende situasjon, kulturminnedokumentasjon fra Historikarverksemda SA, reguleringsplanen, KPA2018 og planen \u00abIdentitet med s\u00e6rpreg - kulturmilj\u00f8plan for Bergen 2021-2025\u00bb, og gir en detaljert oversikt over de ulike bygningselementene/- detaljene p\u00e5 Bellevue som omfattes av den oms\u00f8kte demonteringen. Bevaringsplanen omfatter b\u00e5de innvendige og utvendige elementer/detaljer og gir en beskrivelse av hvordan de ulike delene er planlagt bevart p\u00e5 Bellevue. B\u00e5de planbestemmelsene og dokumentasjonen i rammes\u00f8knaden sikrer dermed at planens hensikt om \u00e5 ivareta og videref\u00f8re Bellevues kulturminnehistoriske verdi, blir ivaretatt. 3.5 Oms\u00f8kte tiltak er ikke i strid med overordnede m\u00e5l i kommunens klimastrategi I Varselet er det ogs\u00e5 vist til at en demontering og gjenoppbygging av bygget vil v\u00e6re i strid med overordnede m\u00e5l i kommunens klimastrategi. Heller ikke dette er det grunnlag for \u00e5 konkludere med. Som det fremg\u00e5r av bevaringsplanen vedlagt rammes\u00f8knaden, skal en rekke bygningsdeler/-elementer som demonteres, rehabiliteres og restaureres for \u00e5 gjenbrukes i gjenoppf\u00f8ringen av bygget. Slik ombruk er i tr\u00e5d med kommunens klimastrategi. Side 8 LEGAL - 131694664.2 Transaction 09222115557539063044 Signed CHO Ved gjenoppbygging med de materialkravene planbestemmelsene oppstiller, vil en dessuten sikre en mer energieffektiv bygningsmasse med lang levetid. Dette reduserer fremtidig behov for riving/demontering. Det er dermed ikke grunnlag for \u00e5 konkludere med at oms\u00f8kte tiltak er i strid med overordnede m\u00e5l i kommunens klimastrategi. 3.6 Hensynet til tiltakshaver og videreutvikling/videref\u00f8ring av Bellevue I denne saken er det en rekke \u00f8vrige interesser som m\u00e5 medf\u00f8re at det ikke er grunnlag for \u00e5 nedlegge midlertidig forbud mot tiltak. PBE skriver i Fagnotatet at hensikten med midlertidig forbud ikke er \u00e5 \u00abvurdere et permanent forbud mot tiltak p\u00e5 eiendommen, men \u00e5 vurdere om tiltakshaver skal f\u00e5 lov til \u00e5 rive bygget eller m\u00e5 bevare/bygge om eksisterende bygg\u00bb. Det er ikke et reelt behov for \u00e5 gjennomf\u00f8re en planprosess for \u00e5 vurdere dette. Det er i rammes\u00f8knaden dokumentert at det er en reell risiko for fremtidig utrasing av st\u00f8ttemuren som f\u00f8lge av de betydelige svekkelsene som er p\u00e5vist i den geotekniske rapporten av 30. august 2024, med de konsekvenser dette f\u00e5r for stabiliteten i den \u00f8vrige bygningsmassen. Sikringstiltakene n\u00f8dvendiggj\u00f8r demontering, og behovet for disse tiltakene er til stede uavhengig av om kommunen legger ned midlertidig forbud mot tiltak og vurderer saken p\u00e5 nytt. Et midlertidig forbud vil dessuten svekke muligheten til \u00e5 bevare st\u00f8ttemuren. Et midlertidig forbud, som kan ha en varighet p\u00e5 opptil fire \u00e5r, medf\u00f8rer videre omfattende \u00f8konomiske utfordringer for tiltakshaver. Dette vil svekke tiltakshavers mulighet til \u00e5 gjennomf\u00f8re prosjektet som er planlagt, og kan effektivt hindre den \u00f8nskede utviklingen og bruken av Bellevue, jf. planbestemmelsene punkt 1. 4. KOMMUNENS SAKSBEHANDLING Tiltakshaver reagerer videre p\u00e5 kommunens saksbehandling i forbindelse med sp\u00f8rsm\u00e5let om midlertidig forbud mot tiltak. Varselet om at kommunen vurderer \u00e5 nedlegge slikt forbud ble sendt 29. januar 2025, med frist for tiltakshaver og Vestland Fylkeskommune v/seksjon for kulturarv til \u00e5 uttale seg 12. februar 2025. Allerede 31. januar, kun to dager senere, sendte PBE Fagnotatet til BBU med forslag til vedtak om slikt forbud, uten at verken tiltakshaver eller relevante instanser hadde f\u00e5tt anledning til \u00e5 uttale seg i saken, og lenge f\u00f8r uttalefristen er utl\u00f8pt. Tiltakshaver har heller ikke f\u00e5tt tilsendt Fagnotatet med innstillingen, men oppdaget ved en tilfeldighet at dette var blitt sendt BBU. PBE, som saksforberedende instans i kommunen, har m.a.o. konkludert i saken lenge f\u00f8r den er tilstrekkelig opplyst, i strid med tiltakshavers rett til \u00e5 uttale seg og kommunens utredningsplikt, jf. fvl. \u00a7\u00a7 16 og 17. Samme dag som Varselet ble sendt, traff PBE dessuten vedtak med krav om uavhengig kontroll, jf. pbl. \u00a7 24-1 og SAK10 \u00a7 14-3. Begrunnelsen for vedtaket er at den oms\u00f8kte demonteringen er basert p\u00e5 vurderinger i rapporten fra H2 Byggeteknikk AS av 30. august 2024, som etter kommunens vurdering ikke gir et fullverdig kunnskapsgrunnlag. Kommunen har bl.a. vist til at vurderingene i rapporten er basert p\u00e5 visuell befaring og synlige forhold, uten fysiske pr\u00f8ver eller unders\u00f8kelser. Side 9 LEGAL - 131694664.2 Transaction 09222115557539063044 Signed CHO Det er imidlertid ikke riktig at oms\u00f8kte demontering er basert p\u00e5 denne rapporten alene, eller at tiltakshaver har konkludert med at demontering er n\u00f8dvendig uten \u00e5 ha foretatt fysiske pr\u00f8ver eller unders\u00f8kelser. Konklusjonen om demontering er basert p\u00e5 den geotekniske rapporten fra Head Energy Geo AS og den byggtekniske rapporten fra H2 Byggetknikk AS. Det fremg\u00e5r tydelig i den geotekniske rapporten gjennom b\u00e5de tekst og bilder, at det er gjennomf\u00f8rt fysiske pr\u00f8ver. Tiltakshaver har f\u00e5tt frist for gjennomf\u00f8ring av slik kontroll, samt utarbeidelse av ny tilstandsrapport for bygningsmassen, og har engasjert et uavhengig foretak til \u00e5 utf\u00f8re dette innen fristen. Tiltakshaver stiller imidlertid sp\u00f8rsm\u00e5l ved hvilken betydning denne rapporten vil ha n\u00e5r PBE allerede har konkludert i saken. 5. FORLENGELSE AV SAKSBEHANDLINGSFRISTEN, JF. SAK10 \u00a7 7-3 F\u00d8RSTE LEDD I Varselet fremg\u00e5r det at kommunen har forlenget saksbehandlingsfristen etter pbl. \u00a7 21-7 f\u00f8rste ledd for rammes\u00f8knaden til 30. mai 2025, jf. SAK10 \u00a7 7-3 f\u00f8rste ledd. I det etterf\u00f8lgende Fagnotatet legger imidlertid kommunen riktig til grunn at saksbehandlingsfristen f\u00f8lger pbl. \u00a7 21-7 f\u00f8rste ledd og utl\u00f8per 11. mars 2025. Tiltakshaver bestrider i alle tilfeller at det er hjemmel for \u00e5 utvide saksbehandlingsfristene i medhold av SAK10 \u00a7 7-3 f\u00f8rste ledd i denne saken. Saksbehandlingsfristene i pbl. \u00a7 21-7 er hovedregelen, og gjelder uansett om saken m\u00e5 behandles politisk eller ikke. SAK10 \u00a7 7-3 f\u00f8rste ledd gir adgang til \u00e5 forlenge tidsfristen i pbl. \u00a7 21-7 f\u00f8rste og fjerde ledd dersom saken er \u00abs\u00e6rlig komplisert\u00bb, \u00abkrever ekstra politisk avklaring\u00bb, eller \u00abkrever tillatelse eller samtykke fra andre myndigheter etter plan- og bygningsloven \u00a7 21-5\u00bb. PBE har i Varselet begrunnet fristforlengelsen i behov for behandling av plan- og bygningslovens \u00a7 13- 1. Rammes\u00f8knaden er i tr\u00e5d med nylig vedtatt reguleringsplan, og er derfor ikke \u00abs\u00e6rlig komplisert\u00bb. N\u00e5r det gjelder fristforlengelse fordi saken \u00abkrever ekstra politisk avklaring\u00bb, fremg\u00e5r f\u00f8lgende av veiledningen til SAK10 \u00a7 7-3 f\u00f8rste ledd om innholdet i dette vilk\u00e5ret: \u00abMed \u201dekstra politisk avklaring\u201d siktes det ikke til at saken skal behandles i et politisk utvalg eller hvor det er politisk uenighet. Heller ikke at det i saken er vanskelige skj\u00f8nnsmessige vurderinger som etter kommunens reglement m\u00e5 gjennomg\u00e5 en politisk behandling. Det er derimot saker hvor det er p\u00e5krevet med politisk behandling utover de krav som f\u00f8lger av plan- og bygningsloven og kommunens delegasjonsreglement, f. eks. i tilfeller der byggesaken henger sammen med andre politiske avklaringer, eller er s\u00e5 kontroversiell at den krever behandling i flere runder.\u00bb Et vedtak om midlertidig forbud mot tiltak, er et vedtak som m\u00e5 treffes av Bergen bystyre, da vedtakskompetansen ikke er videredelegert, jf. Reglement for Bergen bystyre og utvalgene 2023-2027 punkt 5.7.3 h. Et vedtak om midlertidig forbud, er imidlertid regulert i plan- og bygningsloven og faller derfor iht. veiledningen til SAK10 \u00a7 7-3 f\u00f8rste ledd utenfor de tilfellene der det er hjemmel for fristforlengelse. Side 10 LEGAL - 131694664.2 Transaction 09222115557539063044 Signed CHO Pbl. \u00a7 13-1 andre ledd oppstiller dessuten egne saksbehandlingsfrister for vedtak om slikt forbud som beregnes med utgangspunkt i fristene i pbl. \u00a7 21-7. Sammenhengen i loven tilsier dermed at fristforlengelse der kommunen vurderer midlertidig forbud mot tiltak faller utenfor de tilfellene som reguleres av SAK10 \u00a7 7-3 f\u00f8rste ledd, selv om slikt forbud skal vedtas av et politisk organ. I motsatt fall, ville dette v\u00e6rt naturlig \u00e5 regulere eksplisitt i enten plan- og bygningsloven eller byggesaksforskriften. Det er m.a.o. ikke et behov for politisk behandling utover de krav som f\u00f8lger av plan- og bygningsloven, og heller ikke etter kommunens eget delegasjonsreglement. Det er derfor fristen i pbl. \u00a7 21-7 f\u00f8rste ledd som gjelder her, slik PBE har lagt til grunn i Fagnotatet. 6. OPPSUMMERING OG AVSLUTTENDE KOMMENTARER For \u00e5 oppsummere, er det v\u00e5r oppfatning at det ikke er grunnlag for \u00e5 nedlegge midlertidig forbud mot tiltak i felt BBB med den begrunnelsen fagetaten har gitt, fordi: \uf0a7 det ikke har v\u00e6rt en b\u00e6rende forutsetning for reguleringsplanen at bygningsmassen skal bevares og ikke demonteres for \u00e5 gjenoppf\u00f8res \uf0a7 reguleringsplanen sikrer gjennom planbestemmelsene og juridisk bindende illustrasjoner at Bellevues kulturminnehistoriske verdi videref\u00f8res \uf0a7 demontering av bygningsmassen for istandsetting og sikring av muren som skal bevares, og redusere risikoen for fremtidig utrasing er det eneste reelle alternativet for \u00e5 kunne sikre videref\u00f8ring av Bellevue. Basert p\u00e5 ovennevnte motsetter Bellevuebakken 9 AS seg at det nedlegges midlertidig forbud mot tiltak, og krever at s\u00f8knad om rammetillatelse av 17. desember 2024 behandles innen de alminnelige lovbestemte fristene i pbl. \u00a7 21-7. Vi ber derfor om at Byr\u00e5d for byutvikling beslutter \u00e5 ikke fremme forslag om vedtak om midlertidig forbud mot tiltak i felt BBB i reguleringsplanen, som foresl\u00e5tt i Fagnotatet, for politisk behandling i UMBY og Bergen bystyre, men sender saken tilbake til PBE for byggesaksbehandling. Vi ber om \u00e5 bli kontaktet dersom det er behov for ytterligere opplysninger eller dersom det er \u00f8nske om et m\u00f8te for \u00e5 dr\u00f8fte problemstillingen n\u00e6rmere. Med vennlig hilsen Camilla Hegg\u00f8 Olsen Senioradvokat CMS Kluge Advokatfirma AS Oppdragsansvarlig advokat: Olsen, Camilla Hegg\u00f8 Side 11 LEGAL - 131694664.2 Transaction 09222115557539063044 Signed CHO Verification Transaction 09222115557539063044 Document Bellevue - merknader Main document 11 pages Initiated on 2025-02-12 15:41:58 CET (+0100) by Intility eSign (Ie) Finalised on 2025-02-12 15:44:06 CET (+0100) Initiator Intility eSign (Ie) esign@intility.no Signatories Camilla Hegg\u00f8 Olsen (CHO) camilla.heggo.olsen@cms-kluge.com 92696897 Signed 2025-02-12 15:44:06 CET (+0100) This verification was issued by Scrive. Information in italics has been safely verified by Scrive. For more information/evidence about this document see the concealed attachments. Use a PDF-reader such as Adobe Reader that can show concealed attachments to view the attachments. Please observe that if the document is printed, the integrity of such printed copy cannot be verified as per the below and that a basic print-out lacks the contents of the concealed attachments. The digital signature (electronic seal) ensures that the integrity of this document, including the concealed attachments, can be proven mathematically and independently of Scrive. For your convenience Scrive also provides a service that enables you to automatically verify the document's integrity at: https://scrive.com/verify 1/1 "
}