{
  "dokument_id": "276a4b99-92b3-57f5-94c3-934ffcf67f14",
  "doc_type": "case_attachment",
  "kommune": 4601,
  "tittel": "Fagnotat datert  04.12.2023",
  "url": "https://bergen.kommune.no/politikere-utvalg/api/fil/bk360/9516559/Fagnotat-datert-04-12-2023",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2023/15901-3 (Arbeidssted) Saksbehandler: Trond H\u00e5kon Stadheim Dato: 04.12.2023 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 163/272/0/7 Stemmeveien 50. Klage p\u00e5 riving Advokatfirmaet SANDS v/ Lars S. Alsaker p\u00e5 vegne av Rakners Hvem klager? Eiendomsselskap per e-post datert 07.09.2023. Riving av deler av bygning, tvangsgjennomf\u00f8ring av rivingsvedtak, ca. Tiltaket 208,7 m2. Vedtaket Det ble gitt rammetillatelse som oms\u00f8kt i vedtak datert 14.06.2023. Eiendommen er ikke detaljregulert. I KPA2018 er eiendommen vist som ytre fortettingssone Y1 og ligger innenfor hensynssone Planstatus Konsesjonsomr\u00e5de fjernvarme, Kulturmilj\u00f8 H570 Fjellsiden, Kulturmilj\u00f8 H570 Historisk sentrum og bestemmelsesomr\u00e5de #4. I KDP for Fjellsiden s\u00f8r er eiendommen vist som boligomr\u00e5de, delomr\u00e5de E \u2013 \u00c5rstad. Det er anf\u00f8rt at det foreligger mangler ved nabovarsling, og at tidligere Klagegrunner merknad ikke er hensyntatt. Det er videre stilt sp\u00f8rsm\u00e5l hvorvidt trappehuset er omfattet av tillatelsen til riving. Det m\u00e5 i tilfelle sendes s\u00f8knad med reviderte tegninger som nabovarsles, Behov for ytterligere og forhold gjeldende plangrunnlag m\u00e5 redegj\u00f8res og avklares. Fagetaten saksbehandling ved vil i den forbindelse bemerke at naboer har innrettet seg til at p\u00e5legget n\u00e5 eventuell omgj\u00f8ring skal bli gjennomf\u00f8rt, og eventuelle endringer vil p\u00e5virke naboer sine interesser. Anbefalt vedtak Vedtak datert 14.06.2023 opprettholdes, klagen tas ikke til f\u00f8lge. Med hilsen Plan- og bygningsetaten Ulf S\u00e6terdal avdelingsleder Tarje I. Wanvik etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Saken har en sv\u00e6rt lang historikk, og det har tidligere v\u00e6rt til behandling hos overordnet klageinstans og i rettsapparatet ved flere anledninger. Se sak 200022984, Bergenhus gnr 163 bnr 272 Svartediksveien 23 C,25,Stemmeveien 50. Hus B,C og D. Kort oppsummert ble det fattet et endelig vedtak av dav\u00e6rende Fylkesmannen i Hordaland den 26.03.2009 gjeldende tiltaket sin st\u00f8rrelse. Fylkesmannens vedtak av 2006 og 2009 er pr\u00f8vd rettslig. Fylkesmannen i Hordaland sitt vedtak av 26.03.2009 inneb\u00e6rer at heis- og trappehuset i tredje etasje i bygg C ikke har tillatelse. Gulating lagmannsrett avgjorde i rettskraftig dom at vedtakene er gyldige. Fylkesmannen i Hordaland stadfestet den 22.03.2013 kommunen sitt vedtak av 11.02.2010 om p\u00e5legg om retting. Det ble her lagt til grunn at siste leiligheten i tredje etasje i blokk C kan beholdes, med endret tilkomst. Heis- og trappehuset har i ettertid ogs\u00e5 v\u00e6rt et tema, det vises her blant annet til stadfesting av vedtak datert 27.04.2015 (ref. 2008/6709), som omhandler dispensasjon p\u00e5 vilk\u00e5r gitt av Komite for milj\u00f8 og byutvikling den 16.04.2015 \u2013 men da med en endring, ved at dispensasjonen ble gitt p\u00e5 vilk\u00e5r om at endring av bygg C og D er ferdig gjennomf\u00f8rt innen 01.05.2016. Saken har ogs\u00e5 v\u00e6rt fremmet for domstolsapparatet tidligere, og det foreligger rettskraftige avgj\u00f8relser. Det har tidligere v\u00e6rt gitt en midlertidig brukstillatelse gjeldende blant annet seksjon 21. Den midlertidige brukstillatelsen for seksjon 21 ble senere omgjort i vedtak av 25.06.2021. Dette som f\u00f8lge av at seksjonen ikke ville ha tilkomst. Dette vedtaket ble p\u00e5klaget av Rakners Eiendomsselsakp AS v/ advokat Lars S. Alsaker. Statsforvalteren i Vestland stadfestet kommunen sitt vedtak den 28.09.2021. Det ble s\u00f8kt om tillatelse til riving den 23.04.2023, som m\u00e5 anses som tvangsgjennomf\u00f8ring av rivingsvedtak. Det ble gitt rammetillatelse i vedtak datert 14.06.2023 i sak BYGG-2023/12660. Rammetillatelsen ble p\u00e5klaget av Advokatfirmaet SANDS v/ Lars S. Alsaker per e-post datert 07.09.2023. 1.2. Opplysninger av vesentlig betydning for behandling av klagen Det er opplyst om at tiltaket har blitt nabovarslet, og at det i den forbindelse ikke har kommet inn nabomerknader. Det foreligger flere avgj\u00f8relser fra overordnet klageinstans og domsavgj\u00f8relser knyttet til sakskomplekset, herunder gyldigheten av Statsforvalteren (dav\u00e6rende Fylkesmannen i Hordaland) sine vedtak og omfang av p\u00e5legg. Saksnummer KLAGE-2023/15901 Side 2 av 7 2. Om klagen Det er i klagen datert 07.09.2023 anf\u00f8rt at advokat Lars S. Alsaker ikke tidligere har f\u00e5tt innsyn i saken dokumenter. Det reageres p\u00e5 at vedkommende advokat ikke ble tilsendt vedtaket, og klienten har hatt interesse i utfallet av saken. Det er ogs\u00e5 vist til at det er vanskelig \u00e5 lese ut fra vedtaket om heis- og trappehus til seksjon 21 er blant det som er oms\u00f8kt revet. Det er ogs\u00e5 vist til at det tidligere har kommet inn nabomerknader. Det er i ettertid kommet en e-post datert 18.09.2023, der det fremg\u00e5r at klagegrunnene vil bli supplert. Vi ser at det i forbindelse med svar p\u00e5 innsynsforesp\u00f8rsel har kommet noen ytterligere merknader, som omhandler nabovarsel. Det er her vist til at dette utgj\u00f8r saksbehandlingsfeil. Det vises for \u00f8vrig til klagen i sin helhet. Fagetaten vil ellers bemerke at det ikke er mottatt noen supplerende klagegrunner. 3. Vurdering av klagen 3.1 Klagefrist, innsyn og nabovarsling Selve vedtaket ble fattet 14.06.2023. Dette vedtaket ble p\u00e5klaget i e-post datert 07.09.2023. Vi legger til grunn at klager har rettslig klageinteresse i saken jf. forvaltningsloven \u00a7 28 og er \u00e5 anse som part i saken. Det legges videre til grunn, at siden klager ikke har mottatt vedtaket tidligere, er klagefristen 3 uker fra tidspunktet de ble kjent med vedtaket. Det er videre fremmet klage innen 3 m\u00e5neder etter at vedtaket ble fattet, se fvl. \u00a7 29 andre ledd. Klagen blir derfor realitetsbehandlet. N\u00e5r det gjelder manglende svar p\u00e5 opprinnelig krav om innsyn, vil fagetaten bemerke at dokumentene det tilsynelatende ble bedt om innsyn i, ikke var rettet mot Plan- og bygningsetaten. Det ble videre i bekreftelse p\u00e5 mottatt klage vist til innsynsl\u00f8sningen til Bergen kommune, slik at advokaten kunne gj\u00f8re seg kjent med dokumentene som er tilknyttet s\u00f8knaden. Det er s\u00f8knaden med underliggende dokumenter som blir behandlet, og som klagebehandlingen tar utgangspunkt i. Det f\u00f8lger av plan- og bygningsloven \u00a7 21-3 at naboer og gjenboere skal varsles. Naboer er det som grenser til s\u00f8kerens eiendom/festetomt, se Ot.prp.nr.45 (2007-2008) s. 319. Varslingsplikten i \u00a7 21-3 omfatter dermed ikke seksjonseierne i et sameie, da de regnes som sameiere og ikke naboer. For \u00f8vrig er sameiet som s\u00e5dan vel kjent med at det har kommet inn en s\u00f8knad om riving, herunder heis- og trappehus. Det regnes derfor ikke som en saksbehandlingsfeil at Rakners Eiendomsselskap ikke har mottatt nabovarsel. For \u00f8vrig er ogs\u00e5 Rakners Eiendomsselskap godt kjent med at det vil bli oms\u00f8kt riving, noe som ogs\u00e5 fremg\u00e5r av vurderingene nedenfor under pkt. 3.2. Fagetaten kan derfor ikke se at det foreligger en saksbehandlingsfeil som har hatt innvirkning p\u00e5 resultatet jf. prinsippet i fvl. \u00a7 41. Vi vil videre bemerke at dette er en sak hvor det ved flere anledninger er tatt omkamper, b\u00e5de i forvaltningen og i rettsapparatet, gjeldende rivningsp\u00e5legget og omfanget av dette. Fagetaten vil presisere at det er tale om gjennomf\u00f8ring av rettskraftige avgj\u00f8relser om riving. Saksnummer KLAGE-2023/15901 Side 3 av 7 Det m\u00e5 legges til grunn at parten selv var innforst\u00e5tt med at riving ville finne sted, og advokat Alsaker har tidligere ogs\u00e5 v\u00e6rt i kontakt med byggherreombud om saken. S\u00f8knaden m\u00e5 alts\u00e5 ses i sammenheng med fullbyrdelse av rivningsp\u00e5legget, som Kehm AS tidligere ikke har innrettet seg etter. Det er videre fremmet klage i saken, som her blir realitetsbehandlet. Tatt i betraktning sakens historikk og omfang av dokumenter, er det vanskelig \u00e5 se at eventuelt varsel til Rakners Eiendomsselskap AS uansett ville avstedkommet noe nytt som ville hatt virkning for vedtaket, se pkt. 3.2 nedenfor. Saken m\u00e5 anses som tilstrekkelig opplyst etter fvl. \u00a7 17. Eventuelle feil m\u00e5 derfor uansett anses som rettet i klagesaksbehandlingen, slik at det ikke har virket inn p\u00e5 resultatet, ogs\u00e5 sett i sammenheng med at s\u00f8knaden inneb\u00e6rer gjennomf\u00f8ring av rettskraftige avgj\u00f8relser. 3.2 Riving av heis- og trappehus N\u00e5r det gjelder forholdet til riving av trappehus, s\u00e5 har dette v\u00e6rt et sentralt tema i tidligere saksbehandling og i domstolsbehandling. Ut fra klagen, fremst\u00e5r det som at klager mener det er uklart om heis- og trappehus er omfattet av s\u00f8knaden og vedtaket. Det er videre anf\u00f8rt, tolker vi det, dithen at det er kommunen sitt ansvar \u00e5 s\u00f8rge for at seksjon 21 har tilkomst. I forbindelse med Fylkesmannen i Hordaland sin avgj\u00f8relse av 27.04.2015, s\u00e5 er det vist til at i tidligere saksbehandling at det ikke ble tatt stilling til det indre eller tekniske forhold ved bygget, og \u00abTiltakshaver m\u00e5tte selv finne l\u00f8sning p\u00e5 tilkomst til leilighet i tredje etasje i bygg C eller finne annen anvendelse av denne. Det ligger i dette at Fylkesmannen ikke har godkjent leilighet C3-1 som tillatt leilighet, slik som den var bygget. Vi tok stilling til den ytre estetikk ved avgrensning av bygget. Som det framg\u00e5r av vedtaket av 26.03.2009 i siste avsnitt p\u00e5 side 16 hadde resultatet ellers blitt at hele bygg C hadde blitt godkjent med kun to etasjer. Bruken av restarealet i tredje etasje har vi ikke tatt stilling til. Dersom tiltakshaver fant en atkomstl\u00f8sning som er i samsvar med det som tillates og som kommunen kan akseptere, kan det fortsatt nyttes til beboelse. Ellers m\u00e5 tiltakshaver finne annen anvendelse eller ta opp sp\u00f8rs-m\u00e5let om \u00e5 endre bygget slik at hele tredje etasje bortfaller. Med en slik spisset problemstilling ville Fylkesmannen ha prioritert hovedbegrunnelsen med overskridelse av utnyttingsgrad framfor det estetiske ved bygget. Det kommer ogs\u00e5 til uttrykk i v\u00e5rt brev av 22.03.2013, og vi viser til det refererte derfra ovenfor.\u00bb Det sentrale i Fylkesmannen sin avgj\u00f8relse, er \u00e5 f\u00e5 avsluttet saken. P\u00e5 denne bakgrunn la Fylkesmannen ogs\u00e5 avgj\u00f8rende vekt p\u00e5 at dispensasjonen kunne v\u00e6re en del av en endelig l\u00f8sning i en lang og komplisert sak, og dermed ses som en del av gjennomf\u00f8ringen av de vedtak som er truffet i saken. For at dette ikke skulle trekke lengre ut i tid, ble det derfor stilt vilk\u00e5r for dispensasjonen. Fra Fylkesmannen sin avgj\u00f8relse, ble det her vist til: Saksnummer KLAGE-2023/15901 Side 4 av 7 \u00abFylkesmannen fastsetter som vilk\u00e5r for dispensasjonen at endring av bygg C og D er ferdig gjennomf\u00f8rt innen ett \u00e5r, dvs. innen 1. mai 2016. Vi anser dette som rimelig tid for den totale prosessen. Vilk\u00e5ret inneb\u00e6rer at s\u00f8knadsprosessen for ombygging m\u00e5 v\u00e6re sluttf\u00f8rt. Det m\u00e5 foreligge en gyldig og endelig tillatelse for denne samt at endringene rent fysisk m\u00e5 v\u00e6re ferdig gjennomf\u00f8rt. Men det trenger ikke foreligge ferdigattest fra kommunen. Dersom ombyggingen ikke har skjedd innen f\u00f8rste mai 2016, faller dispensasjonen bort og bygg C m\u00e5 endres uten heis- og trappehus i tredje etasje, ogs\u00e5 med de f\u00f8lger det kan f\u00e5 for bruken av arealet i tredje etasje.\u00bb Disse endringene har som kjent ikke skjedd, tatt i betraktning at det er kommunen som n\u00e5 s\u00f8rger for gjennomf\u00f8ring av riving av de ulovlige delene av byggene. Det har dermed v\u00e6rt lagt til rette for at tiltakshaver i sin tid kunne ha beholdt heis- og trappehus, men valgte \u00e5 ikke gjennomf\u00f8re det som var p\u00e5lagt innen fristen. Det vises her til Lagmannsretten sin kjennelse sak LG-2021-041780 datert 20.05.2021. Saken gjelder begj\u00e6ring om p\u00e5legg om forskuddsvis betaling av kostnader forbundet med riving av tre leiligheter etter riviningsp\u00e5legg og forelegg fra Bergen kommune. Det ble her fra kommuneadvokaten sin side anf\u00f8rt (hentet fra sakens bakgrunn i kjennelsen): \u00abKehms p\u00e5stand om at rivning av \u00f8verste etasje av heis- og trappehuset vil frata en lovlig leilighet lovlig tilkomst, er uriktig og fremsatt mot bedre vitende. \u00d8verste etasje av heis- og trappehuset var ogs\u00e5 tema i s\u00f8ksm\u00e5let Kehm anla mot staten, om gyldigheten av fylkesmannens vilk\u00e5r i vedtak 27. april 2015. \u00d8verste etasje av heis- og trappehuset har v\u00e6rt ulovlig i mange \u00e5r. Dette har ogs\u00e5 Ole Rakner, og med det b\u00e5de Kehm og Rakners Eiendomsselskap AS, v\u00e6rt kjent med. Kommunen har ikke plikt til \u00e5 etablere alternativ adkomst til seksjon 21. Dette utgj\u00f8r et privatrettslig forhold mellom Kehm som tiltakshaver, og innehaver av seksjonen.\u00bb Lagmannsretten uttalte blant annet at: \u00abDet er videre korrekt tatt utgangspunkt i at grunnlaget for tvangsfullbyrdelsen (rivningen) er Bergen kommunes forelegg 4. november 2013, som ble rettskraftig avgjort ved H\u00f8yesteretts ankeutvalgs kjennelse 26. oktober 2016. Retten skal p\u00e5 dette stadiet kun vurdere om vilk\u00e5rene for \u00e5 ilegge forskuddsbetaling er oppfylt, ikke overpr\u00f8ve det rettskraftige rettingsforelegget. Lagmannsretten finner det dermed ikke n\u00f8dvendig \u00e5 g\u00e5 n\u00e6rmere inn p\u00e5 anf\u00f8rslene om endringer i kommuneplanen. Lagmannsretten skal heller ikke ta stilling til om eller hvordan rivningen lar seg gjennomf\u00f8re, herunder utfordringer knyttet til adkomst til gjenst\u00e5ende leilighet. Det vises til tingrettens redegj\u00f8relse p\u00e5 dette punktet, herunder at utgifter til prosjektering og forberedelser er en del av de kostnader som kan kreves forskuttert.\u00bb Anken fra Kehm AS f\u00f8rte ikke frem. Saken illustrerer likevel at det helt klart har v\u00e6rt en forutsetning at heis- og trappehuset ogs\u00e5 skulle rives, noe som har v\u00e6rt en del av Saksnummer KLAGE-2023/15901 Side 5 av 7 sakskomplekset og blitt behandlet i domstolsapparatet tidligere. Det vises videre til vurdering nedenfor, med henvisning til vedtak fattet av klageinstans. Det er s\u00e5ledes ikke tvilsomt at heis- og trappehuset er omfattet av s\u00f8knaden om riving og tillatelsen, da s\u00f8knaden er knyttet til rettskraftige avgj\u00f8relser om p\u00e5legg. N\u00e5r det gjelder sp\u00f8rsm\u00e5let om det er en \u00e5pning for at trapp- og heishus kan beholdes, s\u00e5 er dette ikke en del av s\u00f8knad eller rammetillatelsen. Fagetaten er likevel kjent med at Sameiet vurderer \u00e5 sende inn en s\u00f8knad, men det vil i tilfelle v\u00e6re en egen sak og har ikke relevans for vurderingen av innkommen klage p\u00e5 dette vedtaket som s\u00e5dan. Det har per dags dato ikke kommet inn en slik s\u00f8knad fra Sameiet sin side, og det kan alts\u00e5 heller ikke tillegges vekt i forbindelse med denne klagesaken. Vi vil ogs\u00e5 bemerke at i nyere tid har Kehm AS pr\u00f8vd \u00e5 legalisere byggene. S\u00f8knadene har da blitt avvist, blant annet p\u00e5 bakgrunn av privatrettslige forhold, ved at det i tilfelle m\u00e5 foreligge samtykke fra Sameiet. Vi ser at advokat Alsaker tidligere har v\u00e6rt i kontakt med byggherreombud, jf. tidligere e-post som fulgte klagen, der det er anf\u00f8rt at de anser det som en klar forutsetning at det s\u00f8kes om lovliggj\u00f8ring av eksisterende heis- og trappehus i blokk C, for \u00e5 sikre lovlig tilkomst til seksjon 21, alternativt m\u00e5 det prosjekteres for en alternativ tilkomst. Dette er likevel forhold som tidligere har v\u00e6rt underlagt en omfattende behandling. Det er videre vist til at advokat Alsaker representerer Rakners Eiendomsselskap som eier seksjon 21. Det var Kehm AS som i sin tid oppf\u00f8rte byggene, og er heleid av Rakners Eiendomsselskap AS ut fra informasjon i proff.no. Det er dermed heller ikke tale om en uskyldig tredjepart, som blir skadelidende, dersom riving blir gjennomf\u00f8rt i samsvar med rettskraftige p\u00e5legg. Det er alts\u00e5 ingen beskyttelsesverdige interesser, som tilsier at heis- og trappehus ikke skal rives, se blant annet Statsforvalteren i Vestland sitt vedtak av 28.09.2021, der det er uttalt: \u00abStatsforvalteren ser heller ikke at kommunen har noen forpliktelse til \u00e5 sluttf\u00f8re eller bygge ny adkomst for snr. 21. Seksjon 21 omfattes ikke av rivningsp\u00e5legget, og ny adkomst er ikke n\u00f8dvendig for \u00e5 gjennomf\u00f8re fullbyrdelsen. Fullbyrdelsen medf\u00f8rer ikke at kommunen f\u00e5r eller overtar noe tiltakshaver- eller byggherreansvar for seksjon 21. For gjennomf\u00f8ring av selve rivningen er det tilstrekkelig at leiligheten sikres/sperres av p\u00e5 forsvarlig vis, jf. pbl. \u00a7\u00a7 28-2 og 31-3 mfl. Dersom n\u00e5v\u00e6rende eier \u00f8nsker \u00e5 ferdigstille seksjonen, antar vi at foretaket selv har anledning til \u00e5 s\u00f8ke om dette, innenfor rammene av 2009- og 2015-vedtaket. Rivningen medf\u00f8rer ingen begrensning for dette. Hvorvidt det er grunnlag for ny behandling, m\u00e5 ses i lys av KPA2018. Ny dispensasjonsbehandling for forhold som allerede er avsl\u00e5tt og rettskraftig avgjort, kan trolig ikke p\u00e5regnes, jf. vedtak i klagesak 27.08.2020 og Sivilombudets brev 22.07.2021 i sakens anledning.\u00bb Og videre: \u00abTil selve tidspunktet for omgj\u00f8ringen, ser vi at det vil v\u00e6re en fordel for klager \u00e5 kunne benytte leiligheten lengst mulig, til rivningen skal forest\u00e5s. I lys av forholdene Saksnummer KLAGE-2023/15901 Side 6 av 7 gjennomg\u00e5tt ovenfor, fremst\u00e5r heller ikke denne interessen som videre beskyttelsesverdig. Statsforvalteren viser p\u00e5 nytt til at eieren har, eller m\u00e5 ha v\u00e6rt, innforst\u00e5tt med seksjonens midlertidige karakter, og dermed innforst\u00e5tt med at bruken kunne bringer til opph\u00f8r med rimelig varsel.\u00bb Seksjon 21 ville hatt tilkomst, hadde Kehm AS forholdt seg til Fylkesmannen sin avgj\u00f8relse av 2015, om de hadde oppfylt vilk\u00e5ret og innrettet seg etter dette. Rakner har s\u00e5ledes tatt en risiko for \u00e5 f\u00e5 ting godkjent i ettertid, og det er ingen andre som kan lastes for dette. Det er videre helt \u00e5penbart at det ikke er kommunen sin oppgave \u00e5 s\u00f8rge for at seksjon 21 har tilkomst. Det vises i den forbindelse til tidligere vedtak fra Fylkesmannen/Statsforvalteren av 2013, 2015 og 2021, der dette blant annet har v\u00e6rt tema. Klagen kan p\u00e5 bakgrunn av det ovenfor ikke f\u00f8re frem. 4. Konklusjon Vedtak datert 16.06.2023 opprettholdes, klagen tas ikke til f\u00f8lge. Vedlegg: 1. Oversiktskart 2. Oversiktsfoto 3. Situasjonsplan 4. Bekreftelse p\u00e5 mottatt klage, datert 20.09.2023 5. Klage p\u00e5 vedtak 6. Rammetillatelse, datert 14.06.2023 7. S\u00f8knad 8. Tegninger 9. Statsforvalteren i Vestland, vedtak datert 28.09.2021 10. Fylkesmannen i Hordaland sitt vedtak, datert 27.04.2015 11. Fylkesmannen i Hordaland sitt vedtak, datert 22.03.2013 Saksnummer KLAGE-2023/15901 Side 7 av 7 "
}