{
  "dokument_id": "d45bfd41-c626-51d6-a384-90204532f029",
  "doc_type": "case_minutes",
  "kommune": 5501,
  "tittel": "Vedtak",
  "url": "https://innsyn.tromso.kommune.no/application/getMoteDokument?dokid=2001878910",
  "tekst": " Saksprotokoll Utvalg: Milj\u00f8-, idrett-, kultur- og samfunnsutviklingsutvalget Arkivsaknr. 19/02827 Saksbehandler Erik Eidesen Behandlet av M\u00f8tedato Saknr 1 Kommune- og byutviklingsutvalget 26.09.2024 49/24 2 Milj\u00f8-, idrett-, kultur- og 24.09.2024 94/24 samfunnsutviklingsutvalget 3 Milj\u00f8-, idrett-, kultur- og 29.10.2024 101/24 samfunnsutviklingsutvalget 4 Kommune- og byutviklingsutvalget 31.10.2024 57/24 1906 Detaljregulering Ringvegen n\u00e6ringspark Milj\u00f8-, idrett-, kultur- og samfunnsutviklingsutvalget har behandlet saken i m\u00f8te 29.10.2024 sak 101/24 M\u00f8tebehandling Kari Helene Skog (Ap) stilte sp\u00f8rsm\u00e5l knyttet til egen habilitet siden hun er en n\u00e6r venn av dattereren til hjemmelshaver i saken. Administrasjonens vurdering: Din venninne Bodil Kjelstrup er involvert i reguleringssaken ved at hun bist\u00e5r sin far som er rettighetshaver til omr\u00e5det som etter planen skal reguleres til n\u00e6ringspark. Det legges til grunn at en slik regulering vil f\u00e5 \u00f8konomisk innvirkning p\u00e5 den aktuelle eiendommen. Kravene til habilitet f\u00f8lger av forvaltningsloven \u00a7 6. I bestemmelsens f\u00f8rste ledd er det en opplisting over tilfeller som automatisk f\u00f8rer til inhabilitet. Du er ikke inhabil etter fvl. \u00a7 6, f\u00f8rste ledd. Sp\u00f8rsm\u00e5let blir da om hun er inhabil etter bestemmelsens andre ledd: \"Likes\u00e5 er han ugild n\u00e5r andre s\u00e6regne forhold foreligger som er egnet til \u00e5 svekke tilliten til hans upartiskhet; blant annet skal legges vekt p\u00e5 om avgj\u00f8relsen i saken kan inneb\u00e6re s\u00e6rlig fordel, tap eller ulempe for ham selv eller noen som han har n\u00e6r personlig tilknytning til.\" Det s\u00e6regne forholdet m\u00e5 \u00abv\u00e6re egnet til \u00e5 svekke tilliten\u00bb til tjenestemannens upartiskhet. Det er sp\u00f8rsm\u00e5l om de ytre forhold, og en vurdering av om disse generelt og objektivt sett er egnet til \u00e5 svekke tilliten, uavhengig av hvor stor tillit man m\u00e5tte ha til den aktuelle tjenestemanns personlige integritet. Det at noen anses som inhabil, inneb\u00e6rer ikke noen form for mistillit til vedkommende personlig. I vurderingen skal det blant annet legges vekt p\u00e5 om avgj\u00f8relsen kan inneb\u00e6re \u00abs\u00e6rlig fordel, tap eller ulempe for ham selv eller noen som han har n\u00e6r personlig tilknytning til\u00bb 1 Det opplyses at selv om din venninne ikke selv er part vil hun v\u00e6re arving til den aktuelle eiendommen. Det m\u00e5 etter v\u00e5r vurdering derfor legges til grunn at en reguleringsplan som vil kunne \u00f8ke verdien p\u00e5 den aktuelle eiendommen vil utgj\u00f8re en \"s\u00e6rlig fordel\" for henne. Utad kan man derfor sl\u00e5 fast at din relasjon til Bodil Kjelstrup er egnet til \u00e5 svekke tilliten til din upartiskhet. Du m\u00e5 derfor anses inhabil i saken. Rolleiv Lind (H) fremmet f\u00f8lgende forslag: Saken tas til orientering. Votering Kari Helene Skog (Ap) ble enstemmig funnet inhabil. Kari Helene Skog (Ap) forlot m\u00f8tet, og Barbara V\u00f6gele (MDG) tiltr\u00e5dte som m\u00f8teleder. Innstillingen ble satt opp mot Rolleiv Linds (H) forslag og vedtatt med 5 stemmer for (MDG, Ap, R\u00f8dt, SV), og 5 stemmer mot (FrP, H, INP). Milj\u00f8-, idrett-, kultur- og samfunnsutviklingsutvalgets vedtak Forslag til detaljreguleringsplan 1906 \u2013 Detaljregulering Ringvegen n\u00e6ringspark, med plankart av 20.02.2024, og planbestemmelser av 11.03.2024, sendes ikke p\u00e5 h\u00f8ring og legges ikke ut til offentlig ettersyn. Planforslaget f\u00f8lger ikke i tilstrekkelig grad opp nasjonale f\u00f8ringer og kommunens klimam\u00e5l. Saken sendes tilbake til administrasjonen for videre bearbeiding i dialog med forslagsstiller. F\u00f8lgende punkter skal f\u00f8lges opp i det videre arbeidet: \u2022 Reduksjon av klimagassutslipp \u2022 Reduksjon av gr\u00f8nne areal som bygges ned \u2022 Reduksjon av uttak av masser \u2022 Rekkef\u00f8lgekrav knyttet til samtlige tiltak innenfor planomr\u00e5det Vedtaket er hjemlet i plan- og bygningsloven \u00a7 12-10. 2 "
}