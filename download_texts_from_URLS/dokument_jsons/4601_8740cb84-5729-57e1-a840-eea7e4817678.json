{
  "dokument_id": "8740cb84-5729-57e1-a840-eea7e4817678",
  "doc_type": "case_attachment",
  "kommune": 4601,
  "tittel": "Notat Klimagassregnskap tilkomstvei Garnes renseanlegg datert 29.01.2024",
  "url": "https://bergen.kommune.no/politikere-utvalg/api/fil/bk360/11895233/Notat-Klimagassregnskap-tilkomstvei-Garnes-renseanlegg-datert-29-01-2024",
  "tekst": " Oppdragsgiver: Bergen Vann Oppdragsnavn: Bergen kommune Rammeavtale VA Garnes RA - reguleringsplan Oppdragsnummer: 615086-04 Utarbeidet av: Sondre Siglevik Oppdragsleder: Anja Vik Dato: 29.01.2024 Tilgjengelighet: \u00c5pent Notat Klimagassregnskap tilkomstvei Garnes renseanlegg 1. Innledning 2. Metode 2.1. Arealbruksendringer 2.2. Materialbruk 2.3. Utbygging 3. Resultat 4. Alternativsvurdering 5. Oppsummering Versjonslogg: 01 29.01.24 Klimagassregnskap \u2013 Tilkomstvei Garnes renseanlegg SS TE VER. DATO BESKRIVELSE AV KS asplanviak.no 1 1. Innledning Asplan Viak har i forbindelse med utbygging av nytt renseanlegg p\u00e5 Garnes i Bergen, utarbeidet et klimagassregnskap av ny tilkomstvei. Bakgrunnen for analysen er \u00e5 f\u00e5 en oversikt over klimagassutslipp, samt tydeliggj\u00f8re effekten av arealbruksendringer fra et klimaperspektiv. Rapporten er ment som en delrapport, som sammen med klimagassregnskap for selve renseanlegget, utarbeidet av Norconsult, vil kunne gi en helhetlig oversikt over utslipp knyttet til tiltaket, samt svare ut Bergen kommunes krav om klimagassberegninger av arealbruksendringer. Bakgrunnsdata som ligger til grunn for klimagassregnskapet er areal for veianlegg, eksisterende arealtype hentet fra FKB-AR5, materialmengder og masseutgraving. Det er viktig \u00e5 p\u00e5peke at analysen bare tar h\u00f8yde for klimagassutslipp og ikke kan betraktes som en helhetlig milj\u00f8vurdering, hvor andre faktorer som kulturminner eller \u00f8kologiske hensyn kan v\u00e6re vel s\u00e5 styrende for et b\u00e6rekraftig tras\u00e9valg. Resultatene kan for \u00f8vrig nyttes til \u00e5 avdekke store utslippskilder og reduksjonspotensiale, noe som ligger til rette for effektive klimatiltak. Estimert areal av de ulike veielementene er presentert i Tabell 1-1, og inkluderer areal for selve veien, samt skj\u00e6ringer, fyllinger og voll. Tabell 1-1: Arealer fordelt p\u00e5 veielementer. Veielementer Areal [m2] Kj\u00f8refelt 1 718,2 Vegskulder 341,0 Gr\u00f8fteflate 1 019,7 Fjellskj\u00e6ring 234,3 Jordskj\u00e6ring 1 365,9 Fyllingsflate 492,7 Byggegropsideflate 1,0 Planum, jordskj\u00e6ring 1 802,7 Planum, fjellskj\u00e6ring 509,8 Planum, fylling 580,7 Fl\u00e5sprengning 292,8 Renseanlegget er lokalisert p\u00e5 Garnes, et omr\u00e5de i Indre Arna, nord\u00f8st for Bergen Sentrum. Figur 1-1 viser et oversiktskart hvor r\u00f8d sirkel presenterer omr\u00e5det, mens figur til h\u00f8yre viser et utklipp av veimodellen. asplanviak.no 2 Figur 1-1 \u2013 Oversiktskart over Garnes og veimodell. Veien er planlagt lagt gjennom skog, dyrkbar mark, beiteomr\u00e5de og allerede utbygd areal, og strekker seg fra eksisterende vei ved Garnesvegen til eksisterende renseanlegg med avkj\u00f8rsel fra Garnestangen. Veien er i overkant av 450 meter lang, medregnet strekning forbi nytt renseanlegg, med en bredde p\u00e5 4,0 meter. N\u00e5r det kommer til aktivitet p\u00e5 veien, og slitasjen som f\u00f8lge av dette, er det tatt utgangspunkt daglig kj\u00f8ring for to driftsoperat\u00f8rer, sporadisk leveranse av kjemikalier, og henting av slam 2-3 ganger i uken. Basert p\u00e5 dette er det estimert en \u00e5rs d\u00f8gntrafikk (\u00c5DT) p\u00e5 6 i forbindelse med transport inn og ut av omr\u00e5det. Dette tar ikke h\u00f8yde for privat bruk av veien. asplanviak.no 3 2. Metode For \u00e5 beregne klimap\u00e5virkningen av tiltaket er det gjennomf\u00f8rt en livssyklusanalyse (LCA) basert p\u00e5 et 50-\u00e5rsperspektiv. Beregningene tar utgangspunkt i generiske bakgrunnsdata hentet ved bruk av VegLCA, et verkt\u00f8y for klimagassutslipp i livsl\u00f8psvurderinger av veginfrastrukturprosjekter utviklet av Asplan Viak for Statens vegvesen. I tillegg benyttes Environmental Product Declarations (EPD-er) for \u00e5 evaluere klimagassutslipp knyttet til materialer. Mengde- og arealdata er hentet fra veimodellen, mens arealtyper er identifisert gjennom oversiktskart over eksisterende arealbruk. Det er ogs\u00e5 planlagt noe utbygging i forbindelse med utslippskum. Det foreligger ikke veimodell for dette omr\u00e5det, men da b\u00e5de arealbeslag og materialbehov er vurdert som marginalt sammenlignet med resten av prosjektet er det vurdert som tilstrekkelig og skalert opp resultatene til \u00e5 ogs\u00e5 v\u00e6re gjeldende for dette omr\u00e5det (260m2). 2.1. Arealbruksendringer Informasjon om eksisterende arealbruk er hentet fra FKB-AR5. AR5 er et Geovekst-datasett med en m\u00e5lestokk p\u00e5 1:1000 og st\u00f8rre, som viser detaljerte landarealer med fokus p\u00e5 produksjonsgrunnlaget for jord- og skogbruk. Datasettet inkluderer inndeling etter arealtype, skogbonitet, treslag og grunnforhold. Det er viktig \u00e5 v\u00e6re oppmerksom p\u00e5 at AR5 er en overordnet kartlegging, og det kan forekomme svakheter og avvik. Analyse av arealbruksendringer er gjennomf\u00f8rt i GIS-verkt\u00f8y QGIS, for \u00e5 identifisere hvilke naturtyper som p\u00e5virkes av tiltaket, og omfanget av dette. Som tidligere nevnt er oversikt over naturtyper hentet fra AR5, hvor oversikt over gjeldende naturtyper i planomr\u00e5det er presentert i Figur 2-1. asplanviak.no 4 Figur 2-1 \u2013 FKB-AR5 oversiktskart over naturtyper i planomr\u00e5det Arealene som blir ber\u00f8rt av veiutbyggingen, er presentert i Tabell 2.1. Tabellen viser at arealtypene som i st\u00f8rst grad blir p\u00e5virket av veitiltaket er skog av h\u00f8y bonitet og fylldyrket jord, etterfulgt av skog av s\u00e6rs h\u00f8y bonitet og allerede utbygd areal. Bonitet beskriver vekstpotensialet i et vekstomr\u00e5der for skog, hvor \u00abh\u00f8y\u00bb betyr stort vekstpotensialet og \u00ablav\u00bb, mindre potensiale. Tabell 2-1: Arealtyper i veitraseen. Arealbruksendringer i forbindelse med Areal [m2] utbygging av tilkomstvei S\u00e6rs h\u00f8g bonitet 721 H\u00f8g bonitet 1 910 Overflatedyrka 35 Fylldyrket jord 1 503 Utbygd 709 Videre er tap av arealer koblet opp mot utslippsfaktorer, basert p\u00e5 tap av karbonlagre i natur og redusert opptak av klimagasser over analyseperioden. Utslippsfaktorene for arealbruksendringer i planomr\u00e5det er presentert i Tabell 2.2. Disse faktorene viser utslippsintensitet i tonn CO2-ekvivalenter per dekar naturtype som blir endret. Faktorene asplanviak.no 5 er basert p\u00e5 Metode for beregning av CO2-utslipp knyttet til arealbeslag ved vegbygging1 utarbeidet av Asplan Viak for Statens vegvesen. Valget av utslippsintensiteter er vurdert som konservativt og inkluderer b\u00e5de karbonlagring i jord og biomasse, hvor andre kilder i litteratur varierer i b\u00e5de omfang og verdier. Det er ogs\u00e5 supplert med faktorer for skog med s\u00e6rlig h\u00f8y bonitet samt faktorer for utslipp uten tiltak fra Milj\u00f8direktoratets verkt\u00f8y for arealbruksendringer, da dette ikke er inkludert i studien av Asplan Viak. \"Utslipp dersom man ikke omgj\u00f8r bruken\" representerer teoretisk CO2-opptak for de ulike naturtypene som g\u00e5r tapt ved fjerning av arealet. Tabell 2-2: Utslippsfaktorer for arealbruksendring Utslippsfaktor Biomasse Inkl. Jord Utslipp dersom man arealbruksendring tonn CO2eq/dekar tonn CO2eq/dekar ikke omgj\u00f8r bruken tonn CO2eq/dekar Skog s\u00e6rs h\u00f8y bonitet 34,79 82,79 -5,3 Skog h\u00f8y bonitet 31,93 79,93 -3,4 Myr (organisk jord) - 202,00 -0,8 Fulldyrket jord - 55,10 -1,7 Overflatedyrket jord - 55,10 -1,9 (beite) Det er viktig \u00e5 understreke at b\u00e5de utslippsfaktorer og naturtyper er basert p\u00e5 antagelser og nasjonale gjennomsnitt, og avvik kan forekomme i det spesifikke omr\u00e5det. For mer n\u00f8yaktige resultater anbefales unders\u00f8kelser og pr\u00f8vetakning, men for denne fasen er referanseverdiene vurdert som tilstrekkelige. 2.2. Materialbruk Utover tapt opptak forbundet med fjerning av karbonlagre ved nedbygging av natur, er det ogs\u00e5 utslipp knyttet til selve utbyggingen og materialbruk. Beregninger for dette baserer seg p\u00e5 mengdedata og materialtyper hentet fra prosjektets veimodell, presentert i Tabell 2.3. Da det ikke foreligge produktspesifikke EPD-er for utslippsdata knyttet materialvalgene er dette basert p\u00e5 gjennomsnittsverdier fra tilsvarende produkt i EPD- Norge. 1 sluttrapport-co2-arealbruksendring-2017.pdf (d21dbafykfdck9.cloudfront.net) asplanviak.no 6 Tabell 2-3: Materialmengder fra veimodell Materiale Mengde Enhet Asfaltareal Agb 11 3232 m2 Grusareal Fk 0-11 58 m3 B\u00e6relag Fk 0-32 438 m3 Forkiling Fk 0-32 126 m3 Forsterkningslag Fk 22-120 808 m3 Vegfylling - Sprengt stein 0-500 6841 m3 I tillegg til selv produksjonen tilfaller ogs\u00e5 utslipp knyttet transport, legging og utskiftning. Basert p\u00e5 generiske verdier fra VegLCA er det her antatt at en faktor for fase A4, transport, p\u00e5 0,1 tkm/kg for b\u00e5de grus, sprengt stein og asfalt, med en utslippsfaktor p\u00e5 0,164 kgCO2e/tkm. Det er ogs\u00e5 gjort beregninger tilknyttet legging av materialene som omfatter lastebiltipp, komprimering av masser, komprimering av b\u00e6relag, og legging av asfalt, foretatt av anleggsmaskiner med en utslippsfaktor p\u00e5 3,24 kgCO2e/liter anleggsdiesel. Videre er det ogs\u00e5 beregnet utslipp ved utskiftning av slitelag (asfalt) med et estimert vedlikeholdsintervall p\u00e5 15 \u00e5r med behov for 65% re-asfaltering. Utslipp fra denne fasen vil kunne bli betydelig endret ved endring av energib\u00e6rer for anleggsmaskiner, hvor f.eks. biodiesel eller el vil f\u00f8re til betraktelig utslippsreduksjon. Dette er bare utslipp knyttet materialer, men det er ogs\u00e5 utslipp knyttet anleggsarbeid ved sprengning, utgravning, transport, og anleggsmaskiner. 2.3. Utbygging Masseuttak i forbindelse med utbyggingen er presentert i Tabell 2-4. Masseuttaket er hentet fra veimodellen, og selv om det ikke er eksakte verdier, gir de et overslag av forventede mengder. Tabell 2-4: Mengder, anleggsfase Masseuttak Mengde Enhet Opplasting og transport fjell 1709 m3 Masseutskiftning 9139 m3 Riving eks. asfalt 63 m3 Hovedandelen av \u00abmasseutskiftning\u00bb antas \u00e5 v\u00e6re l\u00f8se masser, utgravd i forbindelse med skj\u00e6ringer, som fjernes med gravemaskiner og fraktes til deponi i R\u00e5dalen (23km). Dette gjelder og for en liten andel asfalt som fjernes fra eksisterende vei. Videre estimeres det omtrent 1700m3 for \u00abopplastning og transport fjell\u00bb. Dette er antatt \u00e5 v\u00e6re faste masser asplanviak.no 7 fjell som sprenges, men i motsetning til de \u00f8vrige massene er dette antatt ombrukt lokalt som vegfylling. Da det er stor usikkerhet til b\u00e5de mengder, transportdistanser, anleggsmaskiner, ombruk, osv. for denne fasen, er det vurdert tilstrekkelig \u00e5 benytte generiske utregninger fra Veg LCA. 3. Resultat Dette kapittelet presenterer utslippene baser p\u00e5 antagelsene og mengdedata presentert i de foreg\u00e5ende kapittelet. Det er viktig \u00e5 understreke at beregningene er et tiln\u00e6rmet estimat og ikke eksaktverdier da behov for masseuttak og materialer er noe som vil bli mer klart under anleggsperioden, samt usikkerhet knyttet karbonlagring i eksisterende areal. De totale utslippene knyttet til tilkomstveien er presentert i figur 3-1. Sum av utslipp fra planlagt tilkomstvei Anleggsarbeid 185,2 tonnCO2e Arealbruksendringer 310,0 tonnCO2e Materialer 290,7 tonnCO2e Arealbruksendringer Materialer Anleggsarbeid Figur 3-1: Utslipp knyttet tilkomstvei fordelt p\u00e5 emne Resultatene viser et klimagassutslipp p\u00e5 totalt 786 tonn CO2 e knyttet til utbygging av ny tilkomstvei, inkludert anleggsarbeid og arealbruksendringer. Det kommer frem at den st\u00f8rste kilden til utslipp er arealbruksendringer med 310 tonn CO2 e. Dette er utslipp som genereres p\u00e5 grunnlag av tapt karbonlagring i natur, samt tap av potensielt opptak gjennom analyseperioden. Videre er materialer en stor del av totalutslippet (37%), i hovedsak knyttet til materialproduksjon og transport til anleggsomr\u00e5det, men det er ogs\u00e5 utslipp knyttet legging av dekke og anleggsarbeid, samt utskiftning av slitelag. Den siste asplanviak.no 8 kategorien, anleggsarbeid, har et utslipp p\u00e5 185 tonn CO2 ekvivalenter, som oppst\u00e5r ved utgraving, sprengning, massetransport for \u00e5 klargj\u00f8re omr\u00e5det for ny veitras\u00e9. Under anleggsarbeid ligger ogs\u00e5 utslipp knyttet til fremtidig drift og vedlikehold av veien (anleggsmaskiner, br\u00f8yting, salting, m.m.). Tabell 3-1 presenterer en oversikt over de ulike kildene for utslipp og i hvilken fase de oppst\u00e5r. Tabell 3-1: Oversikt over utslipp (tonn CO2 ekvivalenter) Livsl\u00f8psfase Arealbruksendringer Materialer Anleggsarbeid A1-4 : Produktstadiet og 247,6 1,7 transport til byggeplass A5: Anlegg, bygg og 10,8 107,9 monteringsarbeid B4-5: Utskiftning 32,3 75,6 Sum 289,5 290,7 185,2 Det er og hensiktsmessig \u00e5 trekke frem arealbruksendringer, ettersom det er nedbygging av natur som if\u00f8lge beregningene er den st\u00f8rste kilden for utslipp. Som presentert innledningsvis er naturtype styrende for utslippsintensitet, da evne for karbonopptak og lagring varierer for ulike typer natur. Utslipp fordelt p\u00e5 naturtype er presenterte i tabell 3-2, hvor det kommer frem at hovedandelen er knyttet til fjerning av karbon lagret i jord og biomasse, som blir ytterligere \u00f8kt ved \u00e5 inkludere tap av opptak i analyseperioden. Tabell 3-2: Utslipp knyttet til arealbruksendringer (tonn CO2e) Naturtype Biomasse Biomasse Uendret Total inkl. Jord Skog s\u00e6rs h\u00f8y bonitet 25,1 59,7 -3,8 63,5 Skog h\u00f8y bonitet 61,0 152,7 -6,5 159,2 Fulldyrket jord 1,9 -0,1 2,0 Overflatedyrket jord (beite) 82,8 -2,6 85,4 Sum 86,1 297,1 -12,9 310,0 asplanviak.no 9 4. Alternativsvurdering Veitras\u00e9 presentert i dette notateter en justert utgave av tidligere veitras\u00e9 i planforslag som forel\u00e5 ved offentlig ettersyn h\u00f8sten 2022 med tilh\u00f8rende plankart datert 29.06.2022. Det er vurdert hensiktsmessig \u00e5 foreta en sammenligning av de to veitraseene i forhold til klimagassutslipp, da det i justert forslag har blitt gjort tiltak b\u00e5de ved \u00e5 redusere arealbeslaget, men ogs\u00e5 ved \u00e5 justere veiens plassering i planomr\u00e5det. En alternativsvurdering er ogs\u00e5 i tr\u00e5d med Bergen kommunes krav for klimagassberegninger. Figur 4-1 viser tidligere planforslag til venstre, og nytt veiforslag, som denne rapporten tar utgangspunkt i, til h\u00f8yre. Det er lagt til grunn av veiutforming fra treffpunkt med renseanlegget og videre nordover, er likt for de to alternativene. Figur 4-1: Venstre: Plankart datert 29.06.2022, h\u00f8yre: Justert veitras\u00e9, grunnlag for justert planforslag Som figurene illustrerer, er den justerte veitraseen i st\u00f8rre grad lagt over allerede utbygd areal, ved \u00e5 benytte eksisterende avkj\u00f8rsel fra Garnesvegen. Man ser ogs\u00e5 mindre skj\u00e6ringer og hovedsakelig skj\u00e6ringer p\u00e5 \u00e9n side for det oppdaterte forslaget. Arealbeslag i forbindelse med de ulike tras\u00e9valgene er presentert i Figur 4-2. asplanviak.no 10 Arealbeslag [m2] 7 000,0 6 000,0 5 000,0 4 000,0 m2 3 000,0 2 000,0 1 000,0 - Tidligere veitras\u00e9 Justert veitras\u00e9 Utbygd areal 714,6 709,0 Fulldyrket jord 1 698,0 1 503,0 Overflatedyrket jord 1 221,0 35,0 Skog - H\u00f8g bonitet 1 865,1 1 910,0 Skog - S\u00e6rs h\u00f8g bonitet 853,0 721,0 Figur 4-2: Arealbeslag forbundet med ulike alternativ for tras\u00e9valg Figuren viser at veitras\u00e9 i tidligere planforslag har vesentlig h\u00f8yere arealbeslag, og at den justerte veitraseen viser lavere verdier for nesten alle naturtyper med unnatak av skog av s\u00e6rs h\u00f8g bonitet. Det kommer og frem at den st\u00f8rste differansen ligger i overflatedyrka jord (beite), som g\u00e5r fra 1221m2 til 35m2. Basert p\u00e5 disse arealene er det beregnet utslipp knyttet til tap av karbonlagring, presentert i Figur 4-3. Klimagassutslipp fra arealbruksedringer 450,0 400,0 350,0 300,0 tonn CO2e 250,0 200,0 150,0 100,0 50,0 - Tidligere veitras\u00e9 Justert veitras\u00e9 Fulldyrket jord 96,4 85,4 Overflatedyrket jord 69,6 2,0 Skog - H\u00f8g bonitet 155,4 159,2 Skog - S\u00e6rs h\u00f8g bonitet 75,1 63,5 Figur 4-3: Utslipp knyttet ulike alternativer for tras\u00e9valg I figuren framg\u00e5r det at det nye veiforslaget har lavere klimagassutslipp, noe som korrelerer med et mindre arealforbruk. Reduksjonene er betydelige, med en nedgang p\u00e5 asplanviak.no 11 87 tonn CO2-ekvivalenter. Begge alternativene har fellestrekk, der skog av h\u00f8y bonitet st\u00e5r for den st\u00f8rste delen av utslippene, etterfulgt av fulldyrket mark og skog av sv\u00e6rt h\u00f8y bonitet. Den prim\u00e6re forskjellen, som tidligere nevnt, skyldes reduksjon i nedbygging av overflatedyrket jord. Fra et klimaperspektiv er de observerte forskjellene betydelige, og det oppdaterte veiforslaget er \u00e5 foretrekke. Det er likevel viktig \u00e5 understreke at beregningene kun tar for seg klimagassutslipp, mens andre faktorer kan v\u00e6re avgj\u00f8rende for et b\u00e6rekraftig tras\u00e9valg. Utslipp knyttet til anleggsarbeid og materialer vil ogs\u00e5 spille inn her. Til tross for dette presenterer et redusert arealforbruk et positivt utgangspunkt. 5. Oppsummering I forbindelse med nytt renseanlegg p\u00e5 Garnes planlegges det ny tilkomstvei, lagt over natur kartlagt som skog, overflatedyrket- og fylldyrket jord. Gjennom et klimagassregnskap over en analyseperiode p\u00e5 50 \u00e5r kommer det frem at tilkomstveien resulterer i et utslipp p\u00e5 786 tonn CO2e, som et resultat av materialbruk, anleggsarbeid og arealbruksendringer. Det fremg\u00e5r at den st\u00f8rste kilden til utslipp er arealbruksendringer med 310 tonn CO2e. Dette er utslipp som genereres p\u00e5 grunnlag av tapt karbonlagring i natur, samt tap av potensielt opptak gjennom analyseperioden, og dette understreker viktigheten av \u00e5 fortrinnsvis benytte allerede utbygde areal for nye tiltak, b\u00e5de fra ett klimaperspektiv, men ogs\u00e5 av \u00f8kologiske hensyn. Videre er materialer en stor del av totalutslippet (290 tonnCO2e), i hovedsak knyttet til materialproduksjon og transport til anleggsomr\u00e5det, men det er ogs\u00e5 utslipp knyttet til legging av dekke og anleggsarbeid, samt utskiftning av slitelag. Den siste kategorien, anleggsarbeid, har et utslipp p\u00e5 185 tonn CO2e, som oppst\u00e5r ved utgraving, sprengning, massetransport for \u00e5 klargj\u00f8re omr\u00e5det for ny veitras\u00e9. Det er ogs\u00e5 gjort en sammenligning av justert veitras\u00e9 sett opp mot tidligere veitras\u00e9 i tidligere planforslag, som viser at justert l\u00f8sning har et lavere arealbeslag, og dermed ogs\u00e5 redusert utslipp knyttet til arealbruksendringer. Resultatene fra rapporten identifiserer utslippskilder i forbindelse med utbyggingen, og presenterer p\u00e5 den m\u00e5ten omr\u00e5der med h\u00f8yest potensiale for utslippsreduksjon, noe som videre legger grunnlaget for effektive klimatiltak. Det er viktig \u00e5 p\u00e5peke at analysen kun tar hensyn til klimagassutslipp og ikke kan betraktes som en fullstendig vurdering av b\u00e6rekraft. Andre p\u00e5virkningskategorier, som p\u00e5virkning p\u00e5 habitater, visuelle kvaliteter, forurensning, nedbygging av verdifull jord, og lignende, kan v\u00e6re avgj\u00f8rende faktorer i en helhetlig b\u00e6rekraftvurdering. asplanviak.no 12 "
}