{
  "dokument_id": "028ee01c-8bfc-5ffa-af94-0cede7712e16",
  "doc_type": "case_presentation",
  "kommune": 5501,
  "tittel": "Revisjon av veileder til forskrift for rett til godtgj\u00f8ring og velferdsgoder for folkevalgte i Troms\u00f8 kommune ",
  "url": "https://innsyn.tromso.kommune.no/application/getMoteDokument?dokid=2001760805",
  "tekst": "Arkivsaksnr. 24/11249-1 Saksbehandler Gry Caroline Dons Saksgang M\u00f8tedato Formannskapet 25.06.2024 Revisjon av veileder til forskrift for rett til godtgj\u00f8ring og velferdsgoder for folkevalgte i Troms\u00f8 kommune Kommunedirekt\u00f8rens innstilling til vedtak: Endringer i veileder til forskrift for rett til godtgj\u00f8ring og velferdsgoder for folkevalgte i Troms\u00f8 kommune vedtas. Stig Tore Johnsen Mari Enoksen Hult Kommunedirekt\u00f8r Direkt\u00f8r organisasjon 1 Hva saken gjelder Revisjon av veileder til forskrift for rett til godtgj\u00f8ring og velferdsgoder for folkevalgte i Troms\u00f8 kommune. Saksutredning I forbindelse med at kommunestyret har vedtatt ny forskrift om rett til godtgj\u00f8ring og velferdsgoder for folkevalgte i Troms\u00f8 kommune er det behov for \u00e5 gj\u00f8re justeringer i veileder til denne forskriften. I forskriftens \u00a7 2 st\u00e5r det at kommunens \u00abVeileder til forskrift for rett til godtgj\u00f8ring og velferdsgoder for folkevalgte i Troms\u00f8 kommune\u00bb fastsetter hvilke supplerende eller utfyllende bestemmelser som gjelder for arbeidet i de folkevalgte organene. St\u00f8rre endringer i veilederen skal behandles av formannskapet. Saken legges derfor frem til formannskapet for vedtak. F\u00f8lgende endringer er gjort i veilederen: Punkt 1.3 Kontorlokaler Her er PC fjernet fra oversikten over utstyr som skal v\u00e6re tilgjengelig p\u00e5 kontorplass p\u00e5 r\u00e5dhuset. Grunnen til dette er at de folkevalgte mottar et engangsbel\u00f8p p\u00e5 8000 kroner som skal dekke bruk av egen PC. Denne PC-en tas med til kontorplassen p\u00e5 r\u00e5dhuset, som er utstyret med skjerm og docking stasjon. Punkt 1.4 Nettbrett Avsnittet om nettbrett er endret til et punkt om PC-utstyr. Dette harmonerer med den nye bestemmelsen om at faste medlemmer av kommunestyret, hovedutvalg, eldrer\u00e5d, kommunalt r\u00e5d, klageutvalg gis et engangsbel\u00f8p p\u00e5 kr 8000 som skal dekke bruk av eget IT-utstyr. Dette gjelder ikke ordf\u00f8rer, varaordf\u00f8rer og hovedutvalgsledere, som gis tilgang til n\u00f8dvendig kontorutstyr p\u00e5 r\u00e5dhuset. Punkt 2.1. Satser for arbeids- og m\u00f8tegodtgj\u00f8relse Her er det vist til den nye forskriften. Punkt 2.3 Regulering av satsene Her er avsnittet om at prosentvis godtgj\u00f8relse reguleres i tr\u00e5d med stortingsrepresentanters godtgj\u00f8relse, fjernet. Dette er erstattet med bestemmelsen i forskriftens \u00a7 7 om at godtgj\u00f8relsen for ordf\u00f8rer, varaordf\u00f8rer og andre folkevalgte skal \u00f8ke tilsvarende gjennomsnittlig l\u00f8nnsvekst i kroner i KS-omr\u00e5det. Punkt 2.4 Pensjonsordninger Her er det tilf\u00f8yd at ogs\u00e5 tilskudd til partigruppene som utbetales som fast godtgj\u00f8relse utgj\u00f8r en del av beregningsgrunnlaget for pensjon etter forskriftens \u00a7 9. Punkt 3.2 Partigruppene I tredje avsnitt er det presisert at dersom partiene \u00f8nsker at \u00e5 utbetale prosetvis godtgj\u00f8ring til enkeltmedlemmer, s\u00e5 m\u00e5 dette meldes inn til politisk sekretariat. Videre er det understreket at dersom partiet utbetaler hele eller deler av tilskuddet til ekstern sekret\u00e6r som ikke er folkevalgt i Troms\u00f8 kommune, slik det fremg\u00e5r av forskriftens \u00a7 9, s\u00e5 m\u00e5 slik l\u00f8nn utbetales direkte fra partiet. Grunnen til dette er at slik ekstern sekret\u00e6r ikke kan l\u00f8nnes fra kommunen. Punkt 6.1 Tap av ordin\u00e6r inntekt og dekning av utgifter som tillitsvervet medf\u00f8rer I tredje og fjerde avsnitt er begrensning i erstatning for tapt inntekt endret i tr\u00e5d med endring i forskriften. Samlet erstatning for tapt inntekt er begrenset oppad til 100 % av beregningsgrunnlaget og ikke ordf\u00f8rers godtgj\u00f8relse, som i tidligere forskrift. 2 Punkt 6.2 Skyss- og kostgjodtgj\u00f8relse, overnatting F\u00f8rste avsnitt i dette punktet er endret i tr\u00e5d med ordlyden i forskriftens \u00a7 4. Det er understreket at kravet m\u00e5 dokumenteres. For folkevalgte som har opphold utenfor kommunen grunnet arbeid eller studier er det gjort en endring i tredje avsnitt i overenstemmelse med forskriftens \u00a7 4 tredje ledd. Punkt 6.5 Begrensninger i utbetalt godtgj\u00f8relse Det er tilf\u00f8yd et nytt punkt i veilederen som viser til forskriftens \u00a7 7 om begrensninger i utbetalt godtgj\u00f8relse. Her understrekes det at den enkelte folkevalgte selv m\u00e5 kontrollere at samlet honorar og godtgj\u00f8relse ikke overskrider ordf\u00f8rers godtgj\u00f8relse. Dette m\u00e5 meldes til politisk sekretariat. Vedlagt i saken ligger n\u00e5v\u00e6rende veileder med gul markering av de stedene der det er gjort endringer. Vedlagt ligger ogs\u00e5 ny veileder med de endringene som foresl\u00e5s ovenfor. Konklusjon Kommunedirekt\u00f8ren foresl\u00e5r at endringene i veileder vedtas. Vedtakskompetanse Formannskapet Vedlegg 3 "
}