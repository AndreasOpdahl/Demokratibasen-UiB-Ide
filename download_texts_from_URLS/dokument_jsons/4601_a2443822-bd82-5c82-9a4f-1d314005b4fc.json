{
  "dokument_id": "a2443822-bd82-5c82-9a4f-1d314005b4fc",
  "doc_type": "case_attachment",
  "kommune": 4601,
  "tittel": "H\u00f8ring - NOU 2024 10 Ny motorferdsellov",
  "url": "https://bergen.kommune.no/politikere-utvalg/api/fil/bk360/10518333/Horing-NOU-2024-10-Ny-motorferdsellov",
  "tekst": "If\u00f8lge liste Deres ref V\u00e5r ref Dato 24/2052- 27. mai 2024 H\u00f8ringsbrev NOU 2024: 10 Ny motorferdsellov Klima- og milj\u00f8departementet sender Motorferdsellovutvalgets utredning NOU 2024: 10 Ny motorferdsellov - Lov om motorferdsel i utmark og vassdrag (motorferdselloven) p\u00e5 offentlig h\u00f8ring. Motorferdsellovutvalget ble oppnevnt ved kongelig resolusjon 3. september 2021. Foranledningen for nedsettelsen av utvalget var et stortingsvedtak der regjeringen ble bedt om \u00e5 fremme forslag om revidering av motorferdselloven med sikte p\u00e5 \u00f8kt lokalt selvstyre og mindre byr\u00e5krati samtidig som hensynet til natur og friluftsliv blir ivaretatt. Motorferdsellovutvalgets NOU ble overlevert klima- og milj\u00f8minister Andreas Bjelland Eriksen 21. mai 2024. Departementet inviterer h\u00f8ringsinstanser og andre interesserte til \u00e5 vurdere utredningen. Liste over h\u00f8ringsinstanser f\u00f8lger vedlagt. H\u00f8ringsinstansene b\u00f8r vurdere om saken skal sendes til eventuelle underliggende etater eller tilsluttede virksomheter eller samarbeidende organisasjoner. Alle som \u00f8nsker det kan uttale seg, selv om de ikke er oppf\u00f8rt p\u00e5 listen over h\u00f8ringsinstanser. H\u00f8ringssvar sendes inn ved \u00e5 bruke skjemaet for h\u00f8ringssvar p\u00e5 regjeringen.no (https://www.regjeringen.no/id3040367/). Ved tekniske problemer kan innspill, med referanse 24/2052, i stedet sendes p\u00e5 e-post til postmottak@kld.dep.no. H\u00f8ringsuttalelsene er offentlige etter offentleglova og blir publisert p\u00e5 regjeringen.no. Fristen for \u00e5 sende inn innspill er 15. september 2024. Postadresse Kontoradresse Telefon* Avdeling Saksbehandler Postboks 8013 Dep Kongens gate 20 22 24 90 90 Naturforvaltningsavdelingen Karin Maria Sv\u00e5n\u00e5 0030 Oslo Org.nr. 22 24 60 88 postmottak@kld.dep.no www.kld.dep.no 972 417 882 Med hilsen \u00d8ivind Dannevig (e.f.) avdelingsdirekt\u00f8r Karin Maria Sv\u00e5n\u00e5 seniorr\u00e5dgiver Dokumentet er elektronisk signert og har derfor ikke h\u00e5ndskrevne signaturer Side 2 "
}