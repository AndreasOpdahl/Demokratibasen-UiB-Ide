{
  "dokument_id": "cbb43eaf-4936-5787-a574-7cc782277f74",
  "doc_type": "case_attachment",
  "kommune": 4601,
  "tittel": "Byr\u00e5dsavdeling for barnehage, skole og idrett sin videre oppf\u00f8lging av forvaltningsrevisjonsrapporten - forvaltningsrevisjon av arbeidet med \u00e5 sikre et trygt og godt milj\u00f8 for elever og ansatte i grunnskolen i Bergen",
  "url": "https://bergen.kommune.no/politikere-utvalg/api/fil/bk360/8468994/Byradsavdeling-for-barnehage-skole-og-idrett-sin-videre-oppfolging-av-forvaltningsrevisjonsrapporten-forvaltningsrevisjon-av-arbeidet-med-a-sikre-et-trygt-og-godt-miljo-for-elever-og-ansatte-i-grunnskolen-i-Bergen",
  "tekst": " BYR\u00c5DSAVDELING FOR BARNEHAGE, SKOLE OG IDRETT Seksjon for strategi, utvikling og utredning (SUU) Sekretariat for kontrollutvalget (Arbeidssted) V\u00e5r referanse: 2021/104357-15 Postboks 7700 Saksbehandler: Sara Br\u00fcgger Helgesen 5020 BERGEN Dato: 3. juli 2023 Deres ref.: Byr\u00e5dsavdeling for barnehage, skole og idrett sin videre oppf\u00f8lging av forvaltningsrevisjonsrapport - forvaltningsrevisjon av arbeidet med \u00e5 sikre et trygt og godt milj\u00f8 for elever og ansatte i grunnskolen i Bergen Deloitte har gjennomf\u00f8rt en forvaltningsrevisjon av arbeidet med \u00e5 sikre et trygt og godt milj\u00f8 for elever og ansatte i grunnskolene i Bergen. Prosjektet ble bestilt av kontrollutvalget 08.12.2021 i sak 110/21. Form\u00e5let med forvaltningsrevisjonen har v\u00e6rt \u00e5 unders\u00f8ke og vurdere skoleeiers og skolenes arbeid med \u00e5 sikre et trygt og godt skolemilj\u00f8 for elevene ved grunnskolene i Bergen kommune, samt unders\u00f8ke hvordan det blir arbeidet for \u00e5 forebygge og h\u00e5ndtere vold og trusler i skolen. Bergen bystyre behandlet saken i m\u00f8tet 25.01.2023 sak 7/23 og fattet f\u00f8lgende vedtak: 1. Bystyret tar Deloittes forvaltningsrevisjonsrapport Arbeidet med \u00e5 sikre et trygt og godt milj\u00f8 for elever og ansatte i grunnskolene i Bergen, til orientering. 2. Bystyret ber byr\u00e5det f\u00f8lge opp anbefalingene til tiltak som framg\u00e5r av forvaltningsrevisjonsrapporten. 3. Bystyret ber byr\u00e5det rapportere til kontrollutvalget om hvordan revisors anbefalinger er fulgt opp innen utgangen av juni 2023. Merknad Forvaltningsrevisjonen peker p\u00e5 to omr\u00e5der hvor mangel p\u00e5 ressurser er et problem i arbeidet med et trygt og godt skolemilj\u00f8. Det gjelder tilgangen til bistand fra kompetansemilj\u00f8 utenfor skolen for veiledning og st\u00f8tte knyttet til utfordrende elevsaker og systemsaker, samt et generelt behov for flere ansatte og ansatte med en annen kompetanse enn skolen har per i dag. Bystyret forutsetter at byr\u00e5det i sin oppf\u00f8lging av rapporten tar initiativ til tiltak som sikrer nok ressurser til arbeidet som rapporten omtaler. Byr\u00e5dens svar: Byr\u00e5dsavdeling for barnehage, skole og idrett arbeider med \u00e5 f\u00f8lge opp og iverksette de anbefalte tiltakene fra forvaltningsrevisjonsrapporten. Det ble lagt frem 10 tiltak i rapporten, som redegj\u00f8res for under. I svaret gjennomg\u00e5s hvert av tiltakene i samme rekkef\u00f8lge som i forvaltningsrevisjonsrapporten. 1. S\u00f8rger for at alle skoler i kommunen har tydelige m\u00e5l og planer for det forebyggende skolemilj\u00f8arbeidet, og at det gjennomf\u00f8res systematiske evalueringer av det forebyggende arbeidet ved skolene. Alle skoler i Bergen har utarbeidet egne planer for det forebyggende skolemilj\u00f8arbeidet, og det stilles krav til innholdet i skolenes handlingsplan gjennom Postadresse: Telefon: Postboks 7700, 5020 BERGEN E-post: barnehage.skole.idrett@bergen.kommune.no Kontoradresse: Internett: www.bergen.kommune.no R\u00e5dhusgaten 10 overordnede f\u00f8ringer for det systematiske skolemilj\u00f8arbeidet. Etat for skole har utarbeidet prosedyre for det systematiske skolemilj\u00f8arbeidet som skolene skal f\u00f8lge i arbeidet med egne m\u00e5l og planer. Det gjennomf\u00f8res systematiske evalueringer av det forebyggende arbeidet ved skolene gjennom skolenes egenvurdering av etterlevelse av kapittel 9A i oppl\u00e6ringsloven. Det er utarbeidet b\u00e5de veileder for gjennomf\u00f8ring av egenvurderingen og prosedyre for skoleeiers oppf\u00f8lging av egenvurderingen. Etat for skole har utarbeidet \u00e5rshjul til st\u00f8tte for skolene, der blant annet risikovurdering innen skolemilj\u00f8 inng\u00e5r som en oppgave. Etaten legger til rette for at skolene f\u00e5r tilbud om kurs og kompetanseheving knyttet til skolemilj\u00f8saker minst to ganger i \u00e5ret. Skjerpet aktivitetsplikt skal v\u00e6re tema minst \u00e5rlig. Skolens internkontroll bygger p\u00e5 oppl\u00e6ringsloven med forskrift, noe Etat for skole sikrer gjennom sine prosedyrer, blant annet for aktivitetsplikt etter \u00a7\u00a7 9 A-4 og 9 A-5. Skolen m\u00e5 ha lokale prosedyrer som utfyller disse, blant annet inspeksjonsplan, lokale rutiner for varsling og prosedyre for unders\u00f8kelser i skolemilj\u00f8saker. Internkontrollen m\u00e5 blant annet ogs\u00e5 omfatte: - En plan for nulltoleranse og trivselsfremmende og forebyggende arbeid, jf. \u00a7 9 A-3 - En plan for \u00e5 sikre og vedlikeholde personalets kompetanse om skolemilj\u00f8arbeid og kravene til det - En plan for elevmedvirkning i skolemilj\u00f8arbeidet, jf. \u00a7 9 A-8 - En plan for oppfyllelse av informasjonsplikten etter \u00a7 9 A-9 - En plan og \u00e5rshjul for skolemilj\u00f8utvalgets arbeid 2. S\u00f8rger for at det opprettes skolemilj\u00f8utvalg ved alle skolene i kommunen, og vurderer tiltak for \u00e5 sikre at alle deler av informasjonsplikten til elever og foreldre etter oppll. \u00a7 9 A-9 blir ivaretatt. Alle skoler bekrefter \u00e5 ha opprettet skolemilj\u00f8utvalg og gjennomf\u00f8rt skolemilj\u00f8utvalgsm\u00f8ter i 2022. Informasjonsplikten til elever og foreldre ivaretas gjennom skolemilj\u00f8utvalgsm\u00f8ter, og referater herfra gj\u00f8res tilgjengelig for alle foresatte. I tillegg informeres det gjennom foreldrem\u00f8ter hver h\u00f8st. Elever og foreldre informeres ogs\u00e5 gjennom l\u00f8pende kontakt med skolen gjennom skole\u00e5ret. Etat for skole f\u00f8lger opp arbeidet i skolemilj\u00f8utvalgene blant annet gjennom rektor sin \u00e5rlige egenrapportering, hvor skolenes arbeid med skolemilj\u00f8utvalg ligger som et eget kapittel i egenvurderingen. 3. Vurderer tiltak for \u00e5 sikre at resultater fra Elevunders\u00f8kelsen og ev. andre trivselsunders\u00f8kelser f\u00f8lges opp p\u00e5 en god m\u00e5te, og blir benyttet som grunnlag for \u00e5 vurdere m\u00e5lrettede tiltak som ledd i det forebyggende skolemilj\u00f8arbeidet. Resultater fra Elevunders\u00f8kelsen er noe som tas jevnlig opp i m\u00f8ter mellom skolens ledelse, elevr\u00e5d og FAU. Omr\u00e5deledere har ogs\u00e5 resultatm\u00f8ter med sine skoler \u00e5rlig. Det rapporteres p\u00e5 resultater fra Elevunders\u00f8kelsen i b\u00e5de Kvalitetsmelding for bergensskolen og \u00e5rlige tilstandsrapporter. Alle skoler avholder kvalitetsoppf\u00f8lgingsm\u00f8ter \u00e5rlig, der resultatene fra Elevunders\u00f8kelsen analyseres. Her deltar elevr\u00e5d, FAU, ansatte fra skolen og andre st\u00f8ttespillere som PP-tjenesten. Til elevenes og foreldrenes forberedelse til m\u00f8tet har Etat for skole utarbeidet materiell som kan brukes. I materiellet legges det opp til at de reflekterer rundt og svarer p\u00e5 sp\u00f8rsm\u00e5l bl.a. knyttet til skolens resultater p\u00e5 Elevunders\u00f8kelsen. Elevunders\u00f8kelsen gjennomf\u00f8res p\u00e5 alle landets 7. og 10. trinn, der det er frivillig for elevene \u00e5 svare. Skolene kan ogs\u00e5 velge \u00e5 gjennomf\u00f8re Side 2 av 6 unders\u00f8kelsen fra 5. trinn. I skolens arbeid med egenvurdering analyserer og sammenholder skolen ulike resultater, blant annet Elevunders\u00f8kelsen. P\u00e5 kvalitetsoppf\u00f8lgingsm\u00f8tet legger elevene og foreldrene fram sine synspunkter bl.a. p\u00e5 bakgrunn av sine refleksjoner rundt resultatene p\u00e5 Elevunders\u00f8kelsen, og skolen legger fram sine vurderinger. I m\u00f8tet legges det opp til felles refleksjon mellom m\u00f8tedeltakerne, som er med p\u00e5 \u00e5 danne grunnlag for \u00e5 vurdere tiltak knyttet til skolemilj\u00f8 og sosial og faglig l\u00e6ring. I tillegg vil det v\u00e6re viktig \u00e5 se alle oppdrag/innsatser som en del av kvalitetsarbeidet i v\u00e5r sektor. P\u00e5 elevr\u00e5dssamlingene snakkes det med elevene om helse, trivsel og l\u00e6ring - og at alle har ansvar for dette p\u00e5 skolen. Dette er \u00e5rlige samlinger i regi av Etat for skole, hvor det diskuteres hvilke rolle rektor, l\u00e6rerne og elevene har i arbeidet med trivselen p\u00e5 skolen. Det understrekes ogs\u00e5 at elevr\u00e5det p\u00e5 en skole har et litt utvidet ansvar p\u00e5 temaet. Hele elevr\u00e5det oppfordres til \u00e5 stille, sammen med kontaktl\u00e6rer eller andre fra skolen. Et godt fungerende elevr\u00e5d er et forebyggende tiltak for \u00f8kt trivsel p\u00e5 en skole. En del av elevr\u00e5dsamlingen dreier seg om elevr\u00e5dets arbeid i forkant av kvalitetsoppf\u00f8lgingsm\u00f8tet. Elevr\u00e5det blir oppfordret til \u00e5 se p\u00e5 svar fra Elevunders\u00f8kelsen p\u00e5 egen skole. De kan ogs\u00e5 sette i gang sin egen unders\u00f8kelse som de gjennomf\u00f8rer p\u00e5 utvalgte trinn/grupper. I Bergen kommune jobbes det med \u00e5 utvikle et lederdashbord/indikatorsett for skolene og for skoleeier som skal vise styringsdata, trender og tall over fem \u00e5r. Dette ferdigstilles p\u00e5 h\u00f8stsemesteret. Her vil ledere f\u00e5 sammenstilt sentrale data og indekser, blant annet fra Elevunders\u00f8kelsen. Etter forvaltningsrevisjonen har Etat for skole gjennomf\u00f8rt en vurdering av eksisterende tiltak n\u00e5r det gjelder oppf\u00f8lging av Elevunders\u00f8kelsen. Her er det vurdert at det ikke er behov for mange nye tiltak p\u00e5 dette omr\u00e5det, men heller en styrking og videreutvikling av arbeidet som allerede gj\u00f8res. Slik sikres det at tiltakene som iverksettes gjennomf\u00f8res og f\u00f8lges opp p\u00e5 en god m\u00e5te. 4. Evaluerer arbeidet med forebygging av digitale krenkelser, og vurderer tiltak som kan bidra til \u00f8kt systematisering av det forebyggende arbeidet p\u00e5 dette omr\u00e5det. Etat for skole har, gjennom tiltaket \u00abSkolen utvikler praksiser der elevene tilegner seg grunnleggende digitale ferdigheter\u00bb i kvalitetsutviklingsplanen til Sammen for kvalitet - l\u00e6ring og medvirkning, forsterket arbeidet med forebygging av digitale krenkelser. Alle grunnskoler skal i l\u00f8pet av de neste fire \u00e5rene arbeide systematisk med \u00e5 utvikle elevenes digitale d\u00f8mmekraft. Etat for skole anbefaler alle skolene \u00e5 ta i bruk dialogduker (Dialogduk.no) p\u00e5 foreldrem\u00f8ter fra 1. trinn. Hensikten er \u00e5 skape et bedre samarbeid mellom hjem og skole, og gi foreldrene mulighet til \u00e5 utarbeide felles retningslinjer for bruk av digitale enheter, spill og sosiale medier p\u00e5 fritiden. Gjennom et samarbeid mellom Folkehelseinstituttet (FHI), Bergen kommune og Vestland fylkeskommune er det utarbeidet et skolebasert tiltak i form av et undervisningsopplegg for et mer helsefremmende milj\u00f8 p\u00e5 sosiale medier. Tiltaket er iverksatt for videreg\u00e5ende skoler, og h\u00f8sten 2023 skal det settes i gang en pilot p\u00e5 to ungdomsskoler i Bergen, for \u00e5 pr\u00f8ve ut undervisningsopplegget til ungdomsskoler. FHI sammen med Universitetet i Bergen skal evaluere piloten. Elevunders\u00f8kelsen blir ogs\u00e5 brukt p\u00e5 alle skolene, for \u00e5 blant annet overv\u00e5ke skolemilj\u00f8et. Unders\u00f8kelsen har spesifikke sp\u00f8rsm\u00e5l knyttet til digitale krenkelser. Som nevnt over jobbes det med \u00e5 utvikle et lederdashbord der ulike Side 3 av 6 indikatorer/styringsdata blir tydeliggjort og samlet p\u00e5 ett sted for lederne. Dette vil bidra til \u00e5 f\u00e5 et oversiktsbilde p\u00e5 ulike omr\u00e5der, ogs\u00e5 over digitale krenkelser. Indikatorene vil vise en trend over flere \u00e5r. Dette er en systematikk som vil kunne nyttes til forebyggende arbeid p\u00e5 skolene, og p\u00e5 etatsniv\u00e5. 5. Iverksetter tiltak for \u00e5 sikre at prosedyrer for aktivitetsplikten blir fulgt ved skolene, og for at alle ansatte er kjent med den skjerpede aktivitetsplikten og prosedyrer knyttet til denne. Det er utarbeidet prosedyrer og veiledninger i BkKvalitet som beskriver prosessen for de ansatte i \u00a7\u00a7 9 A-4 og 9 A-5 saker. Skolens ledelse f\u00e5r ogs\u00e5 regelmessig oppl\u00e6ring gjennom digitale kurs (Oppl\u00f8ft). Det er opprettet et e-l\u00e6ringskurs om elevenes skolemilj\u00f8 og pliktene etter kapittel 9 A i Oppl\u00e6ringsloven, som skal rulles ut i l\u00f8pet av h\u00f8sten 2023. Kurset gir en veiledning i hva det vil si \u00e5 oppfylle pliktene, og legger s\u00e6rlig vekt p\u00e5 plikten til \u00e5 f\u00f8lge med, gripe inn og varsle. Kurset omhandler b\u00e5de aktivitetsplikten og skjerpet aktivitetsplikt. Det er et krav at alle som arbeider p\u00e5 skolen skal gjennomf\u00f8re kurset, og rektor har oversikt over hvem som har fullf\u00f8rt i kompetanseportalen. Her har ogs\u00e5 etaten en overordnet oversikt over status for gjennomf\u00f8ring p\u00e5 skolene. 6. F\u00f8lger opp skolenes bruk av mal for aktivitetsplan, og sikre at det blir utarbeidet en aktivitetsplan i tilfeller der det skal iverksettes tiltak i en sak. Skolenes bruk av mal for aktivitetsplan blir belyst \u00e5rlig. Skolens ledelse f\u00e5r oppl\u00e6ring gjennom kursrekken \"Oppl\u00f8ft\". Etat for skole f\u00f8lger opp enkeltskoler, hvor Statsforvalter er involvert, og veileder de skolene som har sp\u00f8rsm\u00e5l. Gjennom tilsyn og \u00e5rlige revisjoner reviderer Etat for skole prosedyrer og rutiner, slik at de i best mulig grad st\u00f8tter skolene i deres arbeid. Internkontrollarbeidet er en omfattende prosess, og det jobbes kontinuerlig med \u00e5 bygge opp et helhetlig internkontrollsystem for skolene. 7. Sikrer at det iverksettes tiltak for \u00e5 tydeliggj\u00f8re og informere ytterligere om dokumentasjonsplikten og hva denne inneb\u00e6rer. En gang i halv\u00e5ret har Etat for skole kurs i kapittel 9 A for skolelederne, hvor dokumentasjonsplikten er en del av oppl\u00e6ringen. Skolene f\u00e5r l\u00f8pende veiledning i aktive 9 A-saker. Skolens ansatte har blitt tildelt kompetanseplan i 9 A, hvor dokumentasjonsplikten blir p\u00e5pekt. 8. S\u00f8rger for at det blir gjennomf\u00f8rt systematiske evalueringer av arbeidet rettet mot \u00e5 forebygge og h\u00e5ndtere situasjoner som involverer vold og trusler, som grunnlag for \u00e5 vurdere behov for ytterligere eller andre tiltak. Under dette: a. S\u00f8rge for at det blir gjennomf\u00f8rt risikovurderinger knyttet til vold og trusler ved alle skoler der arbeidet kan medf\u00f8re fare for \u00e5 bli utsatt for vold og trussel om vold Alle skoler har f\u00e5tt oppl\u00e6ring i ROS og gjort ROS-vurderinger knyttet til vold og trusler i skolen gjennom satsingsomr\u00e5det \u00abReduksjon av vold og trusler mot ansatte i BBSI\u00bb. Risikovurderingene skal forbedres ytterligere for \u00e5 v\u00e6re i tr\u00e5d med forskrift om utf\u00f8relse av arbeid. Arbeidstilsynet har, og skal ha, tilsyn med flere av skolene i Bergen. I forbindelse med dette arbeides det m\u00e5lrettet med kartlegging og vurderinger av risiko b. S\u00f8rge for at det blir gitt n\u00f8dvendig oppl\u00e6ring og \u00f8velse i forebygging og h\u00e5ndtering av vold- og trusselsituasjoner, ved arbeid som kan medf\u00f8re risiko for \u00e5 bli utsatt for vold og trussel om vold. Side 4 av 6 Det er utarbeidet prosedyre i vold og trusler som inneb\u00e6rer forebygging, h\u00e5ndtering og oppf\u00f8lging av vold og trusler. I veileder i forebygging av vold og trusler legges det f\u00f8ringer for oppl\u00e6ring og \u00f8velse for ansatte. Det stilles krav til n\u00f8dvendig oppl\u00e6ring og \u00f8velse i h\u00e5ndtering av vold og trusler som blant annet skal gi klarhet i risikofaktorer i arbeidsmilj\u00f8et, hvor en finner prosedyrer, veiledere og sikkerhetsutstyr, roller og ansvar samt hvordan tilkalle hjelp. I \u00abpraktisk veileder i forebygging, h\u00e5ndtering og oppf\u00f8lging av vold og trusler mot ansatte i skolen\u00bb gis ledere og ansatte i skolen praktiske verkt\u00f8y n\u00e5r det gjelder \u00e5 forebygge, h\u00e5ndtere og f\u00f8lge opp volds- og trusselsituasjoner. \u00d8velse for de ansatte skal inneb\u00e6re b\u00e5de trening i konfliktdempende kommunikasjon, samt fysisk h\u00e5ndtering av situasjoner. Oppl\u00e6ring for de ansatte vil v\u00e6re avhengig av hvilke situasjoner de m\u00e5 h\u00e5ndtere. Det er opprettet et samarbeid mellom Etat for skole og Etat for spesialpedagogiske tjenester v/BKL for \u00e5 lage en ny kunnskapspakke til alle skoler i hvordan forebygge og h\u00e5ndtere u\u00f8nsket adferd. Arbeidet med pakken starter h\u00f8sten 2023. Som Deloitte ogs\u00e5 p\u00e5peker er det satt i gang flere tiltak p\u00e5 dette omr\u00e5det allerede, men tiltakene er fortsatt relativt nye. Derfor vil det v\u00e6re viktig \u00e5 f\u00f8lge opp og evaluere de tiltakene som allerede er satt inn, og bruke dette som et kunnskapsgrunnlag for videre utvikling. 9. Vurderer tiltak for \u00e5 redusere underrapporteringen av avvik ved skolene, og s\u00f8rger for at alle avvik behandles i tr\u00e5d med gjeldende prosedyrer. Etat for skole har system for melding og oppf\u00f8lging av avvik p\u00e5 skolene i Bergen kommunes meldesystem. Etaten har halv\u00e5rlige gjennomganger av de avvik som er meldt, hvilke avvik som ikke er lukket, og hvilke skoler som ikke har avvik p\u00e5 sin enhet. Gjennom dette arbeidet f\u00f8lger Etat for skole opp skolene, med tiltak for \u00e5 redusere underrapportering og for \u00e5 s\u00f8rge for at avvik behandles i tr\u00e5d med prosedyrer. 10. Sikrer at arbeidstakere som utsettes for vold og trussel om vold f\u00e5r n\u00f8dvendig oppf\u00f8lging, og at kommunens rutiner og prosedyrer for oppf\u00f8lging av involverte i slike situasjoner f\u00f8lges. Oppf\u00f8lging av ansatte er en del av oppl\u00e6ring i kurspakken til \u00abVold og trusler BBSI\u00bb. Hendelser og involverte ansatte f\u00f8lges opp av skolens ledelse og verneombud. I tillegg tilbys det oppf\u00f8lging for ansatte gjennom bedriftshelsetjenesten. Oppf\u00f8lging av ansatte i etterkant av alvorlige hendelser kan bli enda bedre, og det jobbes p\u00e5 sentralt niv\u00e5 i Bergen kommune med \u00e5 f\u00e5 p\u00e5 plass en ordning med psykologbistand til ansatte som har v\u00e6rt utsatt for vold og trusler. Som byr\u00e5d for finans, n\u00e6ring og eiendom orienterte om i hovedarbeidsmilj\u00f8utvalget i mai er det sendt en bestilling for \u00e5 f\u00e5 p\u00e5 plass en rammeplan for psykologbistand til ansatte. Bergen kommune har en prosedyre for vold og trusler og veiledere i forebygging, h\u00e5ndtering og oppf\u00f8lging av vold og trusler for ansatte. BkKvalitet ID: 2334 (se vedlegg). \u00abPraktisk veileder i forebygging, h\u00e5ndtering og oppf\u00f8lging av vold og trusler mot ansatte i skolen\u00bb er utarbeidet av byr\u00e5dsavdelingen blant annet for \u00e5 gi skolene verkt\u00f8y og metodikk for \u00e5 ivareta og f\u00f8lge opp b\u00e5de individ og arbeidsmilj\u00f8 etter hendelser. BkKvalitet: ID 15229 (se vedlegg). Side 5 av 6 Gjennom satsingsomr\u00e5det \u00abReduksjon av vold og trusler mot ansatte\u00bb for BBSI har arbeidsmilj\u00f8gruppen ved alle skoler f\u00e5tt informasjon og kursing i hvordan volds- og trusselhendelser skal h\u00e5ndteres. Ved alvorlige hendelser involveres omr\u00e5deleder, som f\u00f8lger opp skolen og sikrer etterf\u00f8lgelse av gjeldende prosedyrer. Merknad I forbindelse med merknaden over vises det til de ulike tiltakspunktene n\u00e5r det gjelder tilgang til bistand fra kompetansemilj\u00f8 utenfor skolen i utfordrende elevsaker og systemsaker. N\u00e5r det gjelder behovet for flere ansatte og ansatte med en annen kompetanse enn skolen har per i dag m\u00e5 det settes av midler i fremtidige budsjettprosesser. Med hilsen Linn Katrin Pilskog \u2013 Byr\u00e5d for barnehage, skole og idrett Dokumentet er godkjent elektronisk. Vedlegg: Prosedyre i vold og trusler. Forebygging, h\u00e5ndtering og oppf\u00f8lging Praktisk veileder mot vold og trusler i skolen Side 6 av 6 "
}