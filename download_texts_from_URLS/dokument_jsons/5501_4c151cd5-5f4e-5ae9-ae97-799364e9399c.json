{
  "dokument_id": "4c151cd5-5f4e-5ae9-ae97-799364e9399c",
  "doc_type": "case_presentation",
  "kommune": 5501,
  "tittel": "\t\nTilskuddsordning Milj\u00f8millionen 2024\n",
  "url": "https://innsyn.tromso.kommune.no/application/getMoteDokument?dokid=2001694470",
  "tekst": "Arkivsaksnr. 24/07065-1 Saksbehandler Ernst Kloosterman Saksgang M\u00f8tedato Milj\u00f8-, idrett-, kultur- og 03.05.2024 samfunnsutviklingsutvalget Tilskuddsordning Milj\u00f8millionen 2024 Kommunedirekt\u00f8rens innstilling til vedtak: Troms\u00f8 kommune skal v\u00e5ren 2024 lyse ut \u00e9n million kroner som tilskudd til milj\u00f8vennlige prosjekter i kommunen (\u00abOmr\u00e5demidler milj\u00f8 / milj\u00f8millionen\u00bb). Temaomr\u00e5dene som det kan s\u00f8kes tilskuddsmidler p\u00e5 i \u00e5r er: 1) Ladeinfrastruktur i borettslag og sameier. S\u00f8kesum minimum 20.000 kr (300 000 kr er avsatt til denne kategorien) 2) Gr\u00f8nn mobilitet. S\u00f8kesum minimum 10.000 kr 3) Urban dyrking-Byn\u00e6rt landbruk Min 10.000 s\u00f8knadssum 4) Sirkul\u00e6r\u00f8konomi: Reparasjon, bytte, deling mm. S\u00f8kesum minimum 10.000 kr 5) Skrot i ut- og innmark. S\u00f8kesum min. 10.000 kr Stig Tore Johnsen Mette Moh\u00e5g Kommunedirekt\u00f8r Direkt\u00f8r, avdeling for Bymilj\u00f8 1 Hva saken gjelder Inndeling i kategorier og kriterier for utlysning av midler fra milj\u00f8millionen 2024. Saksutredning Kategorier/temaomr\u00e5der foresl\u00e5tt til i \u00e5r - Ladeinfrastruktur i borettslag og sameier. S\u00f8kesum minimum 20.000 kr (300 000 kr er avsatt til denne kategorien) - Gr\u00f8nn mobilitet. S\u00f8kesum minimum 10.000 kr - Urban dyrking-Byn\u00e6rt landbruk S\u00f8kesum minimum 10.000 kr - Sirkul\u00e6r\u00f8konomi: Reparasjon, bytte, deling mm. S\u00f8kesum minimum 10.000 kr - Skrot i ut- og innmark. S\u00f8kesum min. 10.000 kr Vilk\u00e5r og kriterier for tildelingen i \u00e5r: - S\u00f8knadsfrist: S\u00f8knaden m\u00e5 v\u00e6re elektronisk innsendt innen fristen via kommunens hjemmeside. - Utforming av s\u00f8knaden: En kortfattet prosjektbeskrivelse skal legges ved. Det skal videre legges ved et budsjett med opplysninger om finansieringskilder. S\u00f8kerens egeninnsats kan settes som finansiering. - \u00d8konomi: Det kan s\u00f8kes p\u00e5 inntil 50 % av tiltakets totale kostnad. Egeninnsats inng\u00e5r som del av totalkostnaden. Egeninnsats beregnes med 300 kr per time i budsjettet. S\u00f8knader p\u00e5 mer enn 50% av den totale kostnaden vil ikke bli behandlet. Det legges vekt p\u00e5 at n\u00f8dvendig tilleggsfinansiering er sannsynlig. Dette m\u00e5 dokumenteres f\u00f8r tilskuddet kan utbetales. Midler fra Milj\u00f8millionen tildeles ikke til permanente investeringer hos selskaper. Unntaket i denne utlysningen er ladeinfrastruktur og solcelleanlegg i borettslag og sameier som tildeles som s\u00e5kalt \u00abbagatellmessig st\u00f8tte\u00bb etter samme modell som i Oslo. St\u00f8tte til ladeinfrastruktur er begrenset til 20% av investeringskostnadene og oppad begrenset til kr 5000 pr ladepunkt. Ved delvis innvilget s\u00f8knad m\u00e5 s\u00f8keren akseptere og dokumentere at det planlagte tiltak likevel kan gjennomf\u00f8res. Alternativ m\u00e5 en ny tiltaksplan legges fram for godkjenning. - M\u00e5lgrupper: B\u00e5de private organisasjoner og offentlige enheter kan s\u00f8ke. Tilskuddsmidlene tildeles prim\u00e6rt frivillige lag og organisasjoner som ikke f\u00e5r annen kommunal st\u00f8tte, og som er registrert i enhetsregisteret med organisasjonsnummer. Ogs\u00e5 kommunale enheter kan s\u00f8ke om midler for tiltak i de ulike temaomr\u00e5dene, men vil bli nedprioritert bak private s\u00f8kere ved knapphet p\u00e5 midler. Prosjekter som defineres innenfor kommunens kjernevirksomhet prioriteres ikke, som for eksempel transportmidler for barnehageansatte. 2 - Samarbeid: Det er \u00f8nskelig at tiltakene inkluderer flere samarbeidspartnere, for eksempel andre grupper i befolkningen eller n\u00e6ringslivet mfl. - Prosjektenes vinkling: Tiltakene b\u00f8r fortrinnsvis ha en langsiktig effekt, for eksempel gjennom holdningsp\u00e5virkning. Tiltak med en bred samfunnsmessig betydning som for eksempel for barn og unge vil bli prioritert. Tiltak som samsvarer godt med Troms\u00f8 kommunes \u00abKlima-, milj\u00f8- og energiplan (KME-plan)\u00bb vil bli prioritert. Lenke: Klima-, milj\u00f8- og energiplan Dersom det er flere tiltak av samme type gjennom \u00e5ret, b\u00f8r det sendes en samlet s\u00f8knad for disse. Om temaomr\u00e5dene: - \u00abLadeinfrastruktur i borettslag og sameier\u00bb er n\u00e6rmere definert i vedlegg 1. - \u00abGr\u00f8nn mobilitet\u00bb omhandler alle tiltak som ikke er st\u00f8ttet av andre offentlige ordninger som for eksempel Enova. Dette kan v\u00e6re sykkelparkering, lastesykler, og andre l\u00f8sninger som er innovative og forankret i kommunens klima-, milj\u00f8- og energiplan. Kommunale enheter kan ikke s\u00f8ke om tilskudd til anskaffelse av elsykler eller el-lastesykler. - Urban dyrking omfatter ogs\u00e5 n\u00e6ringstiltak som bedrer matsikkerhet og beredskap, samt er innovative. Det vektlegges \u00e5 st\u00f8tte tiltak som reduserer utslipp ved korte transportavstander og sirkul\u00e6r\u00f8konomisk tankegang. Prioriterte omr\u00e5der innen urban dyrking er oppstartskostnader, felles utstyr, infrastruktur (ikke drivhus), og arrangering av \u00e5pne kurs som er gratis for deltakere i Troms\u00f8 kommune. - Sirkul\u00e6r\u00f8konomi har som prinsipp at ressurser forblir i \u00f8konomien lengst mulig og omhandler blant annet gjenbruk, ombruk, reparasjon og deling, men ogs\u00e5 reduksjon av avfall og utslipp. - Det er et \u00f8nske om \u00e5 redusere mengden med hensatt st\u00f8rre \u00abskrot i inn- og utmark\u00bb. Slik skrot kan v\u00e6re n\u00e6ringsrelatert eller hensatt av ukjente. Ofte vil hensatt skrot samle annet liknende rundt seg. Det \u00e5pnes for s\u00f8knader om tilskudd til oppryddingstiltak av slikt skrot som \u00e5penbart vil f\u00f8re til en stor kostnad for grunneier \u00e5 bli kvitt. Det \u00e5pnes ogs\u00e5 for s\u00f8knader om samling og fjerning av gamle rustne gjerder og piggtr\u00e5d i utmarka. S\u00f8knader m\u00e5 dokumenteres med bilder og kostnadsoverslag. Utlysningen, s\u00f8knadsfrister og midler: - Midlene utlyses i henhold til vedtak i l\u00f8pet av april og s\u00f8knadsfrist settes til 10. mai 2024. Enhet for klima, milj\u00f8 og landbruk utarbeider innstilling til vedtak som fattes i Milj\u00f8-, Klima- og Samferdselsutvalget 5. juni 2024. I utlysningsteksten kommer frem at gjennomf\u00f8ringen av tilskuddsordningen og temaomr\u00e5dene er avhengig godkjenning av MIKS-utvalget p\u00e5 utvalgets m\u00f8te 3. mai 2024. - Midlene utbetales forskuddsvis n\u00e5r s\u00f8knadene er innvilget politisk. De oms\u00f8kte tiltakene skal dokumenteres etter prosjektet slutt gjennom tekst, bilder og et enkelt regnskap innen utgangen av \u00e5ret 2024. Midler som ikke brukes innen rapportfristen kan kreves tilbakebetalt. 3 - Enhet for klima, milj\u00f8 og landbruk utarbeider innstilling til vedtak som fattes i Milj\u00f8-, Klima- og Samferdselsutvalget 5. juni 2024 - Ved f\u00e5 s\u00f8knader skal de resterende midlene utlyses i en ny runde h\u00f8sten 2024. Konklusjon Troms\u00f8 kommune skal v\u00e5ren 2024 lyse ut \u00e9n million kroner som tilskudd til milj\u00f8vennlige prosjekter i kommunen (\u00abOmr\u00e5demidler milj\u00f8 / milj\u00f8millionen\u00bb). Temaomr\u00e5dene som det kan s\u00f8kes tilskuddsmidler p\u00e5 i \u00e5r er: 1) Ladeinfrastruktur i borettslag og sameier. S\u00f8kesum minimum 20.000 kr (300 000 kr er avsatt til denne kategorien) 2) Gr\u00f8nn mobilitet. S\u00f8kesum minimum 10.000 kr 3) Urban dyrking-Byn\u00e6rt landbruk Min 10.000 s\u00f8knadssum 4) Sirkul\u00e6r\u00f8konomi: Reparasjon, bytte, deling mm. S\u00f8kesum minimum 10.000 kr 5) Skrot i ut- og innmark. S\u00f8kesum min. 10.000 kr Vedtakskompetanse Milj\u00f8-, idrett-, kultur- og samfunnsutviklingsutvalget Vedlegg Vedlegg 1 - Tilskudd til ladeinfrastruktur i boligselskap - 2024 Vedlegg 2 - Eksempel for budsjettoppsett 4 "
}