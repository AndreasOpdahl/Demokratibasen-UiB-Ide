{
  "dokument_id": "635cd3f7-9ca4-5fc4-b3b0-8c15da387eb3",
  "doc_type": "meeting_minutes",
  "kommune": 4601,
  "tittel": "Protokoll utvalg for helse og sosial 12.03.2025",
  "url": "https://bergen.kommune.no/politikere-utvalg/api/fil/bk360/12293181/Protokoll-utvalg-for-helse-og-sosial-12-03-2025",
  "tekst": " BERGEN KOMMUNE Protokoll Utvalg for helse og sosial Den 12. mar. 2025 holdt utvalg for helse og sosial m\u00f8te i M\u00f8terom Store/Lille Milde, 2. etasje i Bergen R\u00e5dhus fra kl. 16:00 til kl. 19.33. Til stede under opprop: Eivind K. N\u00e6vdal-Bolstad (H) Kjersti Pettersen (H) Bj\u00f8rn-Frode Schjelderup (H) Karl Strydom Eidesund (H) Even S\u00f8rland (A) Fauzia Hussain-Wiik (A) Jeron Joseph (A) Per J\u00f8rgensen (FrP) Britt Kristi T\u00f8nnessen (FrP) \u2013 vara Diane Alexandra Berbain (SV) Ann Kristin Helland Ramstr\u00f8m (SV) Christine Henriksen \u00d8degaard (MDG) Frode H\u00e5kon Helleb\u00f8 (BL) Elin Brandt \u00c5dlandsvik (INP) Torstein Dahle (R) Per Erik G\u00e5skjenn (KrF) Tom-Ove Koteng Monsen (PP) Forfall: Christian Haugen (FrP) Fra byr\u00e5dsavdelingen for Byr\u00e5d Marte Joan Monstad (FrP) eldre, helse og omsorg: Kommunaldirekt\u00f8r Kjell Wolff Fra byr\u00e5dsavdeling for barnevern, sosiale tjenester Byr\u00e5d Charlotte Spurkeland (H) og mangfold: Kommunaldirekt\u00f8r Bel\u00e9n Birkenes Fra byr\u00e5dsavdeling for Byr\u00e5d Reidar Digranes (Sp) n\u00e6ring, kultur og idrett Kommunaldirekt\u00f8r Torbj\u00f8rn Torsvik M\u00f8teleder: Nestleder Eivind K. N\u00e6vdal-Bolstad (H) Fra bystyrets kontor: Seksjonssjef \u00d8ivind Hauge St\u00f8le R\u00e5dgiver Elise St\u00f8ver 1 Saksliste Saksnr. Arkivsak Sakstittel 2023/257814-70 Innkalling utvalg for helse og sosial 12.03.2025 2025/130052-1 Muntlige sp\u00f8rsm\u00e5l til m\u00f8te i utvalg for helse og sosial 12.03.2025 19/25 2025/130054-1 Innkomne svar p\u00e5 skriftlige sp\u00f8rsm\u00e5l til utvalg for helse og sosial 12.03.2025 20/25 2023/261673-30 Saker til gjennomsyn utvalg for helse og sosial 12.03.2025 21/25 2024/152054-2 H\u00f8ringsuttalelse NOU 2024-18 En universell tannhelsetjeneste 22/25 2024/178307-1 Etablering av boliger til rusavhengige i samarbeid med ideelle organisasjoner 23/25 2022/15900-49 Strategi for folkehelsearbeid i Bergen kommune 2025-2030 24/25 2025/101920-1 Retningslinjer for ferietilbud for voksne personer med utviklingshemming og individbasert tilskuddsordning for voksne personer med store bistandsbehov 25/25 2023/240331-5 Forvaltningsrevisjon av forebygging av sykefrav\u00e6r 26/25 2022/132216-16 Oppf\u00f8lging - Forvaltningsrevisjon av barn som p\u00e5r\u00f8rende 27/25 2023/257818-33 Eventuelt til m\u00f8te helse og sosial 12.03.2025 28/25 2023/257817-30 Godkjenning av protokoll fra m\u00f8te 05.02.2025 Muntlige innlegg og orienteringer: 16.45 \u2013 16.55 Muntlig innlegg Folkehelsearbeid i Vest \u2013 ved Geir Bangstad 16.55 \u2013 17.00 Sp\u00f8rsm\u00e5l fra utvalget 17.00 \u2013 17.10 Muntlig innlegg ROS ved Nikolai Nordlid og Jorunn Gjerken-Gran 17.10 \u2013 17.15 Sp\u00f8rsm\u00e5l fra utvalget 17.15 \u2013 17.25 Muntlig innlegg GenerasjonsCrew ved John Bertin Bj\u00f8rke Hellerslien 17.25 \u2013 17.30 Sp\u00f8rsm\u00e5l fra utvalget 2 Innkalling utvalg for helse og sosial 12.03.2025 Utvalg for helse og sosial behandlet saken i m\u00f8tet 12.03.2025: Det var ingen merknader til sakskart og innkallingen. [Lagre saksprotokoll] [Lagre vedtak] Muntlige sp\u00f8rsm\u00e5l til m\u00f8te i utvalg for helse og sosial 12.03.2025 Utvalg for helse og sosial behandlet saken i m\u00f8tet 12.03.2025: Diane Alexandra Berbain (SV) stilte sp\u00f8rsm\u00e5l om visitasjonssoner. Byr\u00e5d Charlotte Spurkeland besvarte sp\u00f8rsm\u00e5let. Torstein Dahle (R) stilte sp\u00f8rsm\u00e5l om startl\u00e5n og kommunale utleieboliger. Byr\u00e5d Charlotte Spurkeland besvarte sp\u00f8rsm\u00e5let. Per J\u00f8rgensen (FrP) om personer som har f\u00e5tt avslag p\u00e5 startl\u00e5n Byr\u00e5d Charlotte Spurkeland besvarte sp\u00f8rsm\u00e5let. Per Erik G\u00e5skjenn (KrF) stilte sp\u00f8rsm\u00e5l om gatehospitalet. Byr\u00e5d Charlotte Spurkeland besvarte sp\u00f8rsm\u00e5let Tom-Ove Koteng Monsen (PP) stilte sp\u00f8rsm\u00e5l om status p\u00e5 konkurranseutsetting av to sykehjem i Bergen kommune. Byr\u00e5d Marte Joan Monstad besvarte sp\u00f8rsm\u00e5let. Fauzia Hussain-Wiik (A) stilte sp\u00f8rsm\u00e5l om involvering i konkurranseutsetting av sykehjem. Byr\u00e5d Marte Joan Monstad besvarte sp\u00f8rsm\u00e5let. Fauzia Hussain-Wiik (A) stilte oppf\u00f8lgingssp\u00f8rsm\u00e5l. Byr\u00e5d Marte Joan Monstad besvarte sp\u00f8rsm\u00e5let. Diane Alexandra Berbain (SV) stilte sp\u00f8rsm\u00e5l om smitte av mikroplast og kjemikalier i mat som oppvarmes i plast. Byr\u00e5d Marte Joan Monstad besvarte sp\u00f8rsm\u00e5let. [Lagre saksprotokoll] [Lagre vedtak] 19/25 Innkomne svar p\u00e5 skriftlige sp\u00f8rsm\u00e5l til utvalg for helse og sosial 12.03.2025 Utvalg for helse og sosial behandlet saken i m\u00f8tet 12.03.2025 sak 19/25: F\u00f8lgende saker ble sendt ut i forkant av m\u00f8tet: - Svar p\u00e5 skriftlig sp\u00f8rsm\u00e5l nr. 8 fra Fauzia Hussain-Wiik (Ap) til sosialbyr\u00e5den om innhenting av kontoutskrifter i NAV i Bergen - utvalg for helse og sosial - Svar p\u00e5 skriftlig sp\u00f8rsm\u00e5l nr. 9 fra Diane Alexandra Berbain (SV) om ulovlig fremvisning av kontoutskrifter hos NAV - utvalg for helse og sosial - Svar p\u00e5 skriftlig sp\u00f8rsm\u00e5l nr. 10 fra Diane Alexandra Berbain (SV) om Bj\u00f8rge sm\u00e5hus - utvalg for helse og sosial o Fagnotat-av-09-11-2023-Bjorge-utleieboliger-D0490-Gjennomforingsvedtak 3 o Risikorapport for etablering av Sm\u00e5hus Bj\u00f8rge 2025-02-14 - Svar p\u00e5 skriftlig sp\u00f8rsm\u00e5l nr. 11 fra Diane Alexandra Berbain (SV) om inneklima i Familiens hus - utvalg for helse og sosial Diane Alexandra Berbain (SV) stilte oppf\u00f8lgingssp\u00f8rsm\u00e5l. Byr\u00e5d Charlotte Spurkeland besvarte sp\u00f8rsm\u00e5let - Svar p\u00e5 skriftlig sp\u00f8rsm\u00e5l nr. 12 fra Diane Alexandra Berbain (SV) om Hordnestunet sykehjem - utvalg for helse og sosial - Svar p\u00e5 skriftlig sp\u00f8rsm\u00e5l nr. 13 fra Diane Alexandra Berbain (SV) om brosjyre som er delt ut av hjemmesykepleien - utvalg for helse og sosial - Svar p\u00e5 skriftlig sp\u00f8rsm\u00e5l nr. 14 fra Diane Alexandra Berbain (SV) om likebehandling av E\u00d8S-borgere uten fast bopel - utvalg for helse og sosial - Svar p\u00e5 skriftlig sp\u00f8rsm\u00e5l fra Christian Haugen (FrP) om psykisk helse blant LHBT- personer i Bergen - Utvalg for helse og sosial - Svar p\u00e5 skriftlig sp\u00f8rsm\u00e5l fra Torstein Dahle (R) om Husbankens Veileder for startl\u00e5n - Utvalg for helse og sosial Torstein Dahle (R) stilte oppf\u00f8lgingssp\u00f8rsm\u00e5l. Byr\u00e5d Charlotte Spurkeland besvarte sp\u00f8rsm\u00e5let. - Svar p\u00e5 skriftlig sp\u00f8rsm\u00e5l fra Christian Haugen (FrP) om avlastning og aktivitetstilbud for personer med utviklingshemming - Utvalg for helse og sosial - Innsendt: 17.2.2025 - Svar p\u00e5 skriftlig sp\u00f8rsm\u00e5l fra Ingrid Nergaard Fjeldstad (V) om digital turnusplanlegging - Utvalg for helse og sosial - Innsendt: 19.2.2025 Utvalg for helse og sosials behandling F\u00f8lgende representanter tok ordet: Diane Alexandra Berbain (SV), Torstein Dahle (R) [Lagre saksprotokoll] [Lagre vedtak] 20/25 Saker til gjennomsyn utvalg for helse og sosial 12.03.2025 Utvalg for helse og sosial behandlet saken i m\u00f8tet 12.03.2025 sak 20/25: F\u00f8lgende dokumenter ble sendt ut i forkant av m\u00f8tet: \u2022 Vedtak BR2, 13022025, Sak 1034/25, H\u00f8ring av Strategi for rehabilitering 2025- 2031 \u2022 H\u00f8ring av Strategi for rehabilitering 2025- 2031 \u2022 H\u00f8ringsutkast -Strategi for rehabilitering Bergen kommune 2025- 2031 \u2022 Utkast til program - Befaring om ern\u00e6ring og livsglede 23.04.24 \u2022 Utkast til program - Befaring om utenforskap 19.03.24 4 \u2022 Utkast til program - Gjennomgang av resultatenheter 21.05.25 \u2022 Referat fra AU-m\u00f8te i UHSO 04.03.2025 \u2022 Referat fra m\u00f8te i arbeidsgruppen 04.03.2025 - h\u00f8ring om arbeidsforhold i BEHO og BBSM \u2022 Referat fra m\u00f8te i arbeidsgruppen 18.02.2025 - h\u00f8ring om arbeidsforhold i BEHO og BBSM \u2022 Til saker til gjennomsyn i Utvalg for helse og sosial: Statsforvalterens rapport og avslutning av tilsyn med myndigheten i kommunen etter forurensningsloven p\u00e5 fors\u00f8plingsomr\u00e5det \u2022 Vedlegg 1A: Statleg tilsyn med myndigheita i kommunen etter forureiningslova - fors\u00f8pling \u2022 Vedlegg 1B: Sp\u00f8rsm\u00e5lsliste i brevkontroll, kommunetilsyn, 2024 \u2022 Bergen kommune sitt svar p\u00e5 Statsforvalterens tilsynsaksjon om fors\u00f8pling \u2022 Utfylt tilsynsskjema fra Bergen kommune p\u00e5 tilsyn fra Statsforvalter 2024 om fors\u00f8pling \u2022 Vedlegg 2 - Rutine Milj\u00f8rettet helsevern \u2022 Vedlegg 1 D - Delegeringsvedtak til Milj\u00f8rettet helsevern \u2022 BME - Prosedyre for havarerte og etterlatte b\u00e5ter \u2022 BME - Prosesskart H\u00e5ndheving av politivedtektene \u2022 Delegasjon av fullmakter fra byr\u00e5d for byutvikling til kommunaldirekt\u00f8r \u2022 Fullmakter for byr\u00e5d for byutvikling \u2022 Delegasjon av fullmakter fra kommunaldirekt\u00f8r for byutvikling til direkt\u00f8r for Bymilj\u00f8etaten \u2022 Oppf\u00f8lging av statleg tilsyn med kommunen si myndigheit etter forureiningslova - fors\u00f8pling \u2022 Program for h\u00f8ring UHSO. Arbeidsforhold i BBSM og BEHO. Oppdatert 04.03.25 \u2022 Utkast bestilling av dokumentasjon h\u00f8ring UHSO. Oppdatert 04.03.25 Utvalg for helse og sosials behandling F\u00f8lgende representanter tok ordet: Eivind K. N\u00e6vdal-Bolstad (H) [Lagre saksprotokoll] [Lagre vedtak] 5 21/25 H\u00f8ringsuttalelse NOU 2024-18 En universell tannhelsetjeneste Utvalg for helse og sosial behandlet saken i m\u00f8tet 12.03.2025 sak 21/25 og fattet f\u00f8lgende vedtak: 1. Bergen kommune avgir h\u00f8ringsuttalelse til \u00abNOU 2024:18 En universell tannhelsetjeneste\u00bb slik den fremkommer av byr\u00e5dets forslag. 2. Det er viktig at en trinnvis innf\u00f8ring av rett til n\u00f8dvendig tannhelsehjelp til hele befolkningen m\u00e5 skje innenfor en relativt kort tidshorisont. At innf\u00f8ringen skal skje trinnvis, m\u00e5 ikke bety at en fullverdig, universell tannhelsereform utsettes p\u00e5 ubestemt tid. Utvalg for helse og sosials behandling F\u00f8lgende representanter tok ordet: Fauzia Hussain-Wiik (A), Karl Strydom Eidesund (H), Christine Henriksen \u00d8degaard (MDG), Elin Brandt \u00c5dlandsvik (INP), Torstein Dahle (R), Per-Erik G\u00e5skjenn (KrF) Forslag fremsatt i utvalget: Fauzia Hussain-Wiik (A) fremsatte p\u00e5 vegne av A f\u00f8lgende alternative forslag: \u00abBergen kommunes uttalelse om tannhelsetjenesten Utvalget har lagt frem flere forslag, hvorav flere er fremmet under dissens. Bergen kommune har valgt \u00e5 kommentere de forslagene som vurderes som mest relevante for kommunen og innbyggerne. Blant de omstridte forslagene er sp\u00f8rsm\u00e5let om forvaltningsniv\u00e5et for tannhelsetjenesten. Bergen kommune mener at det m\u00e5 sikres universell tilgang og en sammenhengende helsetjeneste. Privatiseringen av tannhelsetjenester \u00f8ker, og vi m\u00e5 styrke det offentlige tilbudet og regulere private akt\u00f8rer for \u00e5 hindre at tannhelse blir en kommersiell profittkilde. For \u00e5 begrense kommersialisering og sikre et regulert tannhelsetilbud b\u00f8r det innf\u00f8res prisregulering og lovfeste konsesjonskrav for private tilbydere, slik at ukontrollert vekst blir forhindret. Det kan ogs\u00e5 v\u00e6re hensiktsmessig \u00e5 innf\u00f8re et pristak for tannhelsetjenester, slik at pasienter ikke m\u00f8ter urimelig h\u00f8ye priser. Offentlige midler m\u00e5 sikres mot \u00e5 havne i internasjonale konsern. Videre anbefaler utvalget \u00e5 innf\u00f8re en universell tannhelseordning hvor alle f\u00e5r rett til n\u00f8dvendig tannhelsehjelp, og at det offentliges ansvar skal utvides gradvis. Bergen kommune deler utvalgets intensjon om \u00e5 styrke tannhelsetjenesten. Bergen kommune st\u00f8tter regjeringens forslag om \u00e5 gi personer i alderen 25\u201328 \u00e5r rett til n\u00f8dvendig tannhelsehjelp. Dette er et viktig steg for \u00e5 gi ungdom og unge voksne bedre tilgang til tannhelsehjelp, s\u00e6rlig for dem som st\u00e5r i en s\u00e5rbar \u00f8konomisk situasjon eller har andre utfordringer knyttet til tannhelsen. Bergen kommune mener at dette forslaget representerer en riktig prioritering, og det er et godt fundament for \u00e5 sikre at flere f\u00e5r tilgang til n\u00f8dvendig behandling. Samtidig er det viktig \u00e5 fortsette \u00e5 prioritere de som har st\u00f8rst behov for tannhelsetjenester, som eldre med omfattende helseproblemer. Denne gruppen vil ha langvarige og store behov for tannhelsebehandling, og det er derfor viktig at helsekronene benyttes der behovet er st\u00f8rst. Bergen kommune mener at det er n\u00f8dvendig \u00e5 styrke refusjonsordningene for personer med sykdommer som f\u00f8rer til store utgifter til tannhelse, og at det b\u00f8r vurderes \u00e5 utvide listen over diagnoser og tilstander som gir rett til st\u00f8tte til tannhelsehjelp. Dette er spesielt viktig for \u00e5 sikre at de med h\u00f8yest behov ikke blir utelatt fra tilstrekkelig helsehjelp. En eventuell utvidelse av det offentliges ansvar for tannhelsetjenester b\u00f8r skje i offentlig regi. Dette vil sikre likeverdige tjenester, god ressursutnyttelse og h\u00f8y kvalitet i tjenestene. Samtidig er det viktig \u00e5 ta hensyn til kapasitetsutfordringer i den offentlige tannhelsetjenesten, slik at utvidede rettigheter ikke g\u00e5r p\u00e5 bekostning av allerede s\u00e5rbare 6 grupper som har rettigheter i henhold til tannhelsetjenesteloven. Dette gjelder blant annet barn og unge, eldre, langtidssyke, uf\u00f8re i institusjon og med hjemmesykepleie, personer med rusmiddelavhengighet og innsatte i fengsler.\u00bb Torstein Dahle (R) fremsatte p\u00e5 vegne av R f\u00f8lgende tilleggsforslag: \u00abDet er viktig at en trinnvis innf\u00f8ring av rett til n\u00f8dvendig tannhelsehjelp til hele befolkningen m\u00e5 skje innenfor en relativt kort tidshorisont. At innf\u00f8ringen skal skje trinnvis, m\u00e5 ikke bety at en fullverdig, universell tannhelsereform utsettes p\u00e5 ubestemt tid.\u00bb Votering: Alternativt forslag til vedtak fra A, fremsatt av Fauzia Hussain-Wiik (A), fikk 7 stemmer (A, SV, MDG, R) Innstillingen ble vedtatt med 10 stemmer (H, FrP, BL, INP, KrF, PP). Tilleggsforslag fra R, fremsatt av Torstein Dahle (R), ble vedtatt med 9 stemmer (A, SV, MDG, BL, R, KrF) Byr\u00e5det behandlet saken i m\u00f8tet 27.02.2025 sak 40/25 Byr\u00e5det innstiller til utvalg for helse og sosial \u00e5 fatte f\u00f8lgende vedtak: Bergen kommune avgir h\u00f8ringsuttalelse til \u00abNOU 2024:18 En universell tannhelsetjeneste\u00bb slik den fremkommer av byr\u00e5dets forslag. [Lagre saksprotokoll] [Lagre vedtak] 22/25 Etablering av boliger til rusavhengige i samarbeid med ideelle organisasjoner Utvalg for helse og sosial behandlet saken i m\u00f8tet 12.03.2025 sak 22/25 og avga f\u00f8lgende innstilling: 1. Bystyret ber byr\u00e5det gjennomf\u00f8re en begrenset anbudskonkurranse som gir frivillige og ideelle organisasjoner anledning til etablering og drift av 6-15 samlokaliserte omsorgsboliger til vanskeligstilte p\u00e5 boligmarkedet med rusutfordringer som har behov for omfattende held\u00f8gnstjenester. 2. Bergen kommune skal ha tildelingsrett til boligene. 3. Byr\u00e5det gis fullmakt til \u00e5 eventuelt inng\u00e5 avtale med aktuelle organisasjoner, i tr\u00e5d med forutsetningene i saken. Bystyret ber byr\u00e5det komme tilbake til bystyret med eventuelle \u00f8konomiske konsekvenser i forbindelse med fremtidige handlings- og \u00f8konomiplan- saker. 4. B\u00e5de utlysnings- og tildelingsprosessen, samt kvaliteten og kostnaden ved ordningen, skal evalueres og bystyret orienteres om dette etter en tids drift Utvalg for helse og sosials behandling F\u00f8lgende representanter tok ordet: Even S\u00f8rland (A), Diane Alexandra Berbain (SV), Christine Henriksen \u00d8degaard (MDG), Per Erik G\u00e5skjenn (KrF), Ann Kristin Helland Ramstr\u00f8m (SV) 7 Forslag fremsatt i utvalget: Christine Henriksen \u00d8degaard (MDG) fremsatte p\u00e5 vegne av MDG f\u00f8lgende tilleggsforslag: \u00abB\u00e5de utlysnings- og tildelingsprosessen, samt kvaliteten og kostnaden ved ordningen, skal evalueres og bystyret orienteres om dette etter en tids drift.\u00bb Votering: Innstillingen ble tiltr\u00e5dt enstemmig. Tilleggsforslag fra MDG, fremsatt av Christine Henriksen \u00d8degaard (MDG), ble tiltr\u00e5dt med 15 stemmer (H(3), A, FrP, SV, MDG, INP, R, KrF) Byr\u00e5det behandlet saken i m\u00f8tet 27.02.2025 sak 49/25 Byr\u00e5det innstiller til bystyret \u00e5 fatte f\u00f8lgende vedtak: 1. Bystyret ber byr\u00e5det gjennomf\u00f8re en begrenset anbudskonkurranse som gir frivillige og ideelle organisasjoner anledning til etablering og drift av 6-15 samlokaliserte omsorgsboliger til vanskeligstilte p\u00e5 boligmarkedet med rusutfordringer som har behov for omfattende held\u00f8gnstjenester. 2. Bergen kommune skal ha tildelingsrett til boligene. 3. Byr\u00e5det gis fullmakt til \u00e5 eventuelt inng\u00e5 avtale med aktuelle organisasjoner, i tr\u00e5d med forutsetningene i saken. Bystyret ber byr\u00e5det komme tilbake til bystyret med eventuelle \u00f8konomiske konsekvenser i forbindelse med fremtidige handlings- og \u00f8konomiplan- saker. [Lagre saksprotokoll] [Lagre vedtak] 23/25 Strategi for folkehelsearbeid i Bergen kommune 2025-2030 Utvalg for helse og sosial behandlet saken i m\u00f8tet 12.03.2025 sak 23/25 og avga f\u00f8lgende innstilling: 1. Bergen bystyre vedtar \u00abStrategi for folkehelsearbeid i Bergen 2025-2030\u00bb. 2. \u00abStrategi for folkehelsearbeid i Bergen 2025-2030\u00bb erstatter \u00abFolkehelseplan for Bergen kommune 2015-2025 Aktiv by \u2013 Friske Bergensere\u00bb. 3. \u00abStrategi for folkehelsearbeid i Bergen 2025-2030\u00bb skal f\u00f8lges opp med konkrete tiltak i den tematiske planleggingen til Bergen kommune. 4. \u00abStrategi for folkehelsearbeid i Bergen 2025-2030\u00bb skal f\u00f8lges opp i budsjett for 2026. Utvalg for helse og sosials behandling F\u00f8lgende representanter tok ordet: Jeron Joseph (A), Eivind K. N\u00e6vdal-Bolstad (H), Diane Alexandra Berbain (SV), Kjersti Pettersen (H), Christine Henriksen \u00d8degaard (MDG), Elin Brandt \u00c5dlandsvik (INP), Torstein 8 Dahle (R), Per Erik G\u00e5skjenn (KrF), Even S\u00f8rland (A), Ann Kristin Helland Ramstr\u00f8m (SV), Karl Strydom Eidesund (H), Bj\u00f8rn-Frode Schjelderup (H) Forslag fremsatt i utvalget: Christine Henriksen \u00d8degaard (MDG) fremsatte p\u00e5 vegne av MDG f\u00f8lgende alternative forslag til innstillingens pkt. 1: \u00abAlternativforslag tekst FRA: Helsefremmende omstilling til lavutslippssamfunn S\u00e5rbare grupper er mest utsatt for \u00e5 bli rammet av konsekvensene av endringer i klima, milj\u00f8 og natur, noe som ytterligere kan \u00f8ke press p\u00e5 helse- og omsorgstjenester. Mange klimatiltak er gode folkehelsetiltak og omvendt, men noen klimatiltak kan ogs\u00e5 bidra til \u00e5 forsterke sosiale helseforskjeller i befolkningen dersom vi ikke utreder dem tilstrekkelig. Helseeffekter og ulikhet i sosiale konsekvenser m\u00e5 derfor vurderes i utvikling av tiltak for klimatilpasning og reduksjon av utslipp4. TIL: Helsefremmende omstilling til lavutslippssamfunn Klima-, natur- og milj\u00f8endringer er en av de st\u00f8rste truslene mot folkehelsen. Endringer i klima, milj\u00f8 og natur kan p\u00e5virke den psykiske og fysiske helsen i befolkningen p\u00e5 flere m\u00e5ter: fra luftveis- og hjerte- og karsykdom, allergi, skader og d\u00f8d knyttet til ekstreme v\u00e6rhendelser, til endringer i forekomst og utbredelse av smittsomme sykdommer og antimikrobiell resistens. Etter Covid er det blitt tydelig hvordan menneskers p\u00e5virkning og overforbruk av natur \u00f8ker sannsynligheten for d\u00f8delige og helseskadelige pandemier. Det er derfor helt n\u00f8dvendig at Bergen kommune tar trusselen fra klimaendringene p\u00e5 alvor.\u00bb Jeron Joseph (A) fremsatte p\u00e5 vegne av A f\u00f8lgende tilleggsforslag i 3 punkter: 1. \u00abDet lages strategi, og etterf\u00f8lgende handlingsplan, p\u00e5 bakgrunn av en grundig vurdering av hva som utgj\u00f8r psykisk uhelse blant barn og ungdom. 2. Det lages en strategi og handlingsplan for sosiale arena og m\u00f8teplasser for ungdom, b\u00e5de innen det organiserte og uorganiserte aktivitetstilbudet. 3. Det lages en strategi og handlingsplan for hvordan sikre at barn og ungdom fra familier med lav inntekt f\u00e5r et likeverdig og sosialt inkluderende tilbud, b\u00e5de innen det organiserte og uorganiserte aktivitetstilbudet.\u00bb Diane Alexandra Berbain (SV) fremsatte p\u00e5 vegne av SV f\u00f8lgende tilleggsforslag i 12 punkter: 1. \u00abBergen kommune skal hvert \u00e5r justere satsene for utbetaling av \u00f8konomisk sosialhjelp etter SSBs beregning av \u00e5rsveksten i konsumprisindeksen. 2. Bystyret ber byr\u00e5det styrke omr\u00e5desatsingens tilskuddsmidler med kommunale midler. 3. Frisklivssentralens funksjon er sv\u00e6rt viktig for \u00e5 forebygge og redusere skader og helseproblemer, med en klart kostnadsreduserende effekt b\u00e5de p\u00e5 flere kommunale budsjettposter og andre offentlige budsjetter. Budsjettkutt skal reverseres umiddelbart. 4. Bystyret ber byr\u00e5det om \u00e5 kartleggje brukargrupper som risikerer \u00e5 oppleve sosialtenesta som vanskeleg tilgjengeleg, grunnen til det og tersklane dei m\u00f8ter, og vurdere tiltak som kan b\u00f8te p\u00e5 det for kvar gruppe. Dette gjerast saman med samarbeidspartnarar, kommunens sosialtenesta p\u00e5 ulike niv\u00e5 og brukarar. Byr\u00e5det vert samtidig beden om \u00e5 identifisere form\u00e5lstenlege informasjonstiltak, ogs\u00e5 p\u00e5 kommunens nettsider og utad, 9 som gjer det mogleg \u00e5 n\u00e5 ut til brukarar som risikerer \u00e5 ikkje ta imot dei opplysingane dei treng for \u00e5 klare \u00e5 kome i kontakt med sosialtenesta og rettane dei kan ha krav p\u00e5. Med hensikt til \u00e5 betre tilgang til informasjon om rettar til r\u00e5dgjevarar og brukarar, i samarbeid med frivilligheita og sosialtenesta. Kartlegging vert f\u00f8lgt opp av ein handlingsplan med m\u00e5l om \u00e5 avgrense underforbruk av tenester for kvar enkelt gruppe. 5. Kommunens integreringstiltak m\u00e5 inkludere arbeidsinnvandrere og alle som reelt sett bor og jobber i Bergen, ikke bare dem som er formelt bosatt. 6. En h\u00f8y grad av fagorganisering er et av verkt\u00f8yene mot \u00f8kende forskjeller. For mange kan det bidra til bedre livsvilk\u00e5r, og v\u00e6re en vei i det norske organisasjonslivet. Bystyret understreker viktigheten av god og relevant oppl\u00e6ring i den norske arbeidsmodellen i introduksjonsprogrammet. 7. Skeive har d\u00e5rligere livskvalitet og psykisk helse enn resten av befolkningen, og transpersoner er s\u00e6rlig utsatt for diskriminering, vold, seksuelle overgrep og psykiske helsevansker. Mange skeive opplever fordommer, diskriminering og hatkriminalitet. I noen milj\u00f8er er det ekstra vanskelig \u00e5 v\u00e6re skeiv. Bystyret ber byr\u00e5det styrke tilskuddene til skeive organisasjoner i Bergen, og reversere kuttet til Skeiv Verden Vest. 8. Bergen bystyre behandlet sak 252/23 og fattet f\u00f8lgende vedtak: \u00abBystyret viser til byr\u00e5dets svar, og ber om at NIMs rapport \u00abRus og mennesker\u00bb legges til grunn for \u00e5 sikre at kommunens menneskerettslige forpliktelser p\u00e5 rusfeltet ivaretas i kommende planarbeid.\u00bb Byr\u00e5det bes om \u00e5 iverksette dette. 9. Ensomhet er et stort folkehelseproblem og f\u00f8rer til b\u00e5de psykiske og somatiske sykdommer. Forskning viser at det \u00e5 henvise pasienter til sosiale aktiviteter er et effektivt tiltak mot ensomhet. Hordaland R\u00f8de Kors og H\u00f8gskulen p\u00e5 Vestlandet gjennomf\u00f8rer pilotprosjektet \u00abSosial Resept\u00bb fra 2024-2027 i Laksev\u00e5g bydel. Bystyret ber byr\u00e5det om \u00e5 deretter bidra til \u00e5 innf\u00f8re det i alle bydeler. 10. I en tid der spiseforstyrrelser blant barn og unge har \u00f8kt, samtidig som kompetanse p\u00e5 feltet ettersp\u00f8rres p\u00e5 alle niv\u00e5er i helsetjenesten, er det viktig at Norges st\u00f8rste lavterskeltilbud for mennesker med spiseforstyrrelse og -problematikk med hovedkontor i Bergen f\u00e5r stabile midler til drift. ROS har en viktig rolle i \u00e5 fylle et vakuum i behov for lavterskeltilbud utenfor spesialisthelsetjenesten, og som en akt\u00f8r i kompetanseheving om spiseforstyrrelser. Bystyret ber byr\u00e5det styrke ROS \u00f8konomisk videre. 11. Bystyret ber byr\u00e5det om \u00e5 ogs\u00e5 inkludere personer som \"lever p\u00e5 siden av\" samfunnet i folkehelsestrategien, alts\u00e5 personer som oppholder seg i kommunen, men ikke er registrert her som \"fast bosted i riket\". \u00abPapirl\u00f8s\u00bb er ikke et juridisk begrep, men et etablert begrep som blir brukt p\u00e5 tvers av fagfelt i flere land. Med det mener vi mennesker som av ulike \u00e5rsaker ikke har full tilgang til helse- og sosialtilbud, skole, arbeid etc. I Bergen gjelder det: \u2022 Asyls\u00f8kere med endelig avslag, mennesker som ikke er registret i det norske systemet, mennesker som har overg\u00e5tt midlertidig oppholdstillatelse/visum eller f\u00e5tt inndratt oppholdstillatelse/statsborgerskap, mennesker som er bortvist/utvist fra landet o.l. \u2022 E\u00d8S borgere med utg\u00e5tte arbeidstillatelser, samt personer p\u00e5 turistvisum som ikke har tilgang p\u00e5 europeisk helsetrygdekort, som for eksempel fattig tilreisende og personer som selger seksuelle tjenester. \u2022 Personer som venter p\u00e5 svar p\u00e5 s\u00f8knad om oppholdstillatelse, ofte familieinnvandringssaker. 12. Helsesenter for papirl\u00f8se skal ha \u00f8konomisk st\u00f8tte videre, til tross for at Bergen kommune n\u00e5 leverer lovp\u00e5lagte legetjenester til papirl\u00f8se. Bystyret ber byr\u00e5det om \u00e5 reversere budsjettkuttene fra 2024 og 2025.\u00bb 10 Eivind K. N\u00e6vdal-Bolstad (H) fremsatte p\u00e5 vegne av KRPF f\u00f8lgende tilleggsforslag: \u00abForslag til vedtak pkt 4: \u00abStrategi for folkehelsearbeid i Bergen 2025-2030\u00bb skal f\u00f8lges opp i budsjett for 2026.\u00bb Merknader fremsatt i utvalget: Jeron Joseph (A) fremsatte p\u00e5 vegne av A f\u00f8lgende merknader: \u00abMerknad 1 KRPF savner at personer med funksjonsnedsettelse nevnes her da det er kjent at enda f\u00e6rre personer med funksjonsnedsettelse fullf\u00f8rer videreg\u00e5ende skole enn elever med foreldre som har lav utdanning, f\u00e6rre personer med funksjonsnedsettelse er i arbeid enn andre grupper og mange familier med funksjonshemmede medlemmer lever i fattigdom (spesielt familier der et eller flere medlemmer har stort omsorgsbehov). Merknad 2 Strategi 1.4 og 1.5 p\u00e5 side 14 er veldig viktig og b\u00f8r inkluderes mer i alle planer i kommunen, spesielt viktig er det at ogs\u00e5 negative helsekonsekvenser blir tatt med i de ulike planene. N\u00e5r helsekonsekvenser har v\u00e6rt med har det kun v\u00e6rt de positive helsekonsekvensene som har blitt inkludert og det gir et skjevt bilde av situasjonen. Merknad 3 R\u00e5det tilslutter seg satsing p\u00e5 helsefremmende og inkluderende arbeidsplasser. Skal kommunen lykkes med dette, m\u00e5 hensynet til restarbeidsevne og tilrettelegging inn mot ulike typer funksjonsnedsettelser (inklusive allergier) p\u00e5 arbeidsplasser ivaretas.\u00bb Jeron Joseph (A) fremsatte p\u00e5 vegne av A f\u00f8lgende merknader: \u00abMerknad 1 Gode og store nok uteoppholdsarealer tilknyttet boliger, som legger til rette for lek, opphold og rekreasjon p\u00e5 tvers av aldersgrupper m\u00e5 sikres. Universell utforming og adkomst m\u00e5 ogs\u00e5 ivaretas. Bruk av dispensasjoner i plan- og byggesaksbehandlingen b\u00f8r i st\u00f8rre grad inkludere barn og unges interesser i en fordel- og ulempevurdering. Merknad 2 N\u00e6rhet til fri- og gr\u00f8ntomr\u00e5der. Nedbygging av slike arealer m\u00e5 unng\u00e5s, i tr\u00e5d med vedtatt plan om arealn\u00f8ytralitet. Tilkomster til slike arealer m\u00e5 v\u00e6re trafikksikre og oppleves trygge. Merknad 3 Utvikling av n\u00f8dvendig sosial infrastruktur. Etablering av tilstrekkelig barnehager, skoler og kultur-/idrettstilbud vil b\u00e5de v\u00e6re i tr\u00e5d med god folkehelse og oppf\u00f8lging av klimam\u00e5l og en g\u00e5-vennlig by. Det b\u00f8r vurderes strengere krav til rekkef\u00f8lgebestemmelser n\u00e5r barnehage- og skolekapasitet skal dokumenteres i reguleringsplaner. Merknad 4 Trygg ferdsel mellom hjem og viktige m\u00e5lpunkt for barn og unge m\u00e5 ivaretas. Det forutsetter blant annet bedre skille mellom harde og myke trafikanter, herunder flere gang- og sykkelveier. Trygge skoleveier m\u00e5 prioriteres gjennom fysiske tiltak og holdningsskapende arbeid. Oppf\u00f8lging av Hjertesone anbefales, ogs\u00e5 i st\u00f8rre grad med fysiske tiltak. Merknad 5 Involvering av barn og unge i planprosesser m\u00e5 sikres i henhold til lover og konvensjoner. I for stor grad blir deres interesser ivaretatt av voksne, og kommunen kan g\u00e5 glipp av en viktig 11 kunnskapskilde. N\u00e5r folkehelsestrategien legger opp til felles innsats p\u00e5 tvers av sektorer, b\u00f8r alle sektorene v\u00e6re bevisst \u00e5 inkludere barn og unge for \u00e5 sikre gode beslutningsgrunnlag som ogs\u00e5 involverer deres \u00f8nsker og behov. Egnede verkt\u00f8y for slike medvirkningstiltak m\u00e5 avklares, og det anbefales st\u00f8rre bruk av barnetr\u00e5kkregistreringer da mange slike registreringer som vises til i plansaker er av eldre dato. Alderstilpasset informasjon m\u00e5 utarbeides, ref. merknad 2 til kommunens Spr\u00e5kpolitiske plan. Merknad 6 Det b\u00f8r tilrettelegges for \u00f8vrig medvirking fra barn og unge i pansaker som har stor betydning for deres interesser, og ikke bare inkludere ungdomsr\u00e5det.\u00bb Eivind K. N\u00e6vdal-Bolstad (H) fremsatte p\u00e5 vegne av Eldrer\u00e5det f\u00f8lgende merknader: \u00abMerknad 1 Det andre m\u00e5lomr\u00e5det (s.2) endrast til Oppvekst, utdanning, arbeid og alderdom Merknad 2 Planen m\u00e5 ta tak i det store dilemmaet fleire eldre og f\u00e6rre yrkesaktive Merknad 3 Sp\u00f8rsm\u00e5l knytte til h\u00f8gt sjukefr\u00e5v\u00e6r i kommunen m\u00e5 omtalast betre Merknad 4 Fysisk f\u00f8rebygging er sentralt i alt folkehelsearbeid, ikkje minst for eldre. Dette f\u00f8reset at kommunen set inn n\u00f8dvendige \u00f8konomiske ressursar\u00bb Votering: Alternativt forslag til innstillingens pkt. 1 fra MDG, fremsatt av Christine Henriksen \u00d8degaard (MDG), fikk 4 stemmer (SV, MDG, R) Innstillingen ble enstemmig tiltr\u00e5dt. Tilleggsforslag fra KRPF, fremsatt av Eivind K. N\u00e6vdal-Bolstad (H) ble tiltr\u00e5dt med 10 stemmer (A, SV, BL, INP, R, KrF) Tilleggsforslag fra SV pkt. 1-12, fremsatt av Diane Alexandra Berbain (SV), fikk 3 stemmer (SV, R) Tilleggsforslag fra A pkt. 1-3, fremsatt av Jeron Joseph (A), fikk 6 stemmer (A, SV, R) Merknader 1-4 fra Eldrer\u00e5det, fremsatt av Eivind K. N\u00e6vdal-Bolstad (H), fikk 7 stemmer (A, SV, R, PP) Merknader 1-3 fra A, fremsatt av Jeron Joseph (A), fikk 6 stemmer (A, SV, R) Merknader 1-6 fra A, fremsatt av Jeron Joseph (A), fikk 7 stemmer (A, SV, MDG, R) Eldrer\u00e5det behandlet saken i m\u00f8tet 05.03.2025 sak 38/25 og fattet f\u00f8lgende vedtak: Forslag til merknader 12 1. Det andre m\u00e5lomr\u00e5det (s.2) endrast til Oppvekst, utdanning, arbeid og alderdom 2. Planen m\u00e5 ta tak i det store dilemmaet fleire eldre og f\u00e6rre yrkesaktive 3. Sp\u00f8rsm\u00e5l knytte til h\u00f8gt sjukefr\u00e5v\u00e6r i kommunen m\u00e5 omtalast betre 4. Fysisk f\u00f8rebygging er sentralt i alt folkehelsearbeid, ikkje minst for eldre. Dette f\u00f8reset at kommunen set inn n\u00f8dvendige \u00f8konomiske ressursar Begrunnelse for merknader Eldrer\u00e5det har vurdert strategien, og har slike merknader til saksutgreiinga fr\u00e5 byr\u00e5det: - Strategien er sv\u00e6rt generell, og lite tiltaksorientert - Eldrer\u00e5det understerkar at det andre m\u00e5lomr\u00e5det b\u00f8r vera slik: Oppvekst, utdanning, arbeid og alderdom. R\u00e5det viser til den dramatiske veksten i talet p\u00e5 eldre - M\u00e5loppn\u00e5ing f\u00f8reset innsats p\u00e5 tvers av sektorar, der ein st\u00f8rst mogeleg grad unng\u00e5r silotenking - Planen tek ikkje tak i det store dilemmaet knytt til dilemmaet fleire eldre og f\u00e6rre yrkesaktive - Sp\u00f8rsm\u00e5l knytte til h\u00f8gt sjukefr\u00e5v\u00e6r i kommunen er nemnde, men heller overflatisk - Fysisk f\u00f8rebygging er sentralt i alt folkehelsearbeid, ikkje minst for eldre. Dette f\u00f8reset at kommunen set inn n\u00f8dvendige \u00f8konomiske ressursar Byr\u00e5det behandlet saken i m\u00f8tet 30.01.2025 sak 26/25 Byr\u00e5det innstiller til bystyret \u00e5 fatte f\u00f8lgende vedtak: 1. Bergen bystyre vedtar \u00abStrategi for folkehelsearbeid i Bergen 2025-2030\u00bb. 2. \u00abStrategi for folkehelsearbeid i Bergen 2025-2030\u00bb erstatter \u00abFolkehelseplan for Bergen kommune 2015-2025 Aktiv by \u2013 Friske Bergensere\u00bb. 3. \u00abStrategi for folkehelsearbeid i Bergen 2025-2030\u00bb skal f\u00f8lges opp med konkrete tiltak i den tematiske planleggingen til Bergen kommune. [Lagre saksprotokoll] [Lagre vedtak] 24/25 Retningslinjer for ferietilbud for voksne personer med utviklingshemming og individbasert tilskuddsordning for voksne personer med store bistandsbehov Utvalg for helse og sosial behandlet saken i m\u00f8tet 12.03.2025 sak 24/25: Utvalg for helse og sosial tok saken til orientering. Utvalg for finans, kultur og n\u00e6ring innstiller til bystyret. Merknad 1 Det er viktig at informasjon ut mot mulige s\u00f8kere er god. Merknad 2 Det legges til grunn at tilbudet til de ber\u00f8rte gruppene ikke skal bli d\u00e5rligere enn det tidligere tilbudet til de samme gruppene. Utvalg for helse og sosials behandling F\u00f8lgende representanter tok ordet: 13 Torstein Dahle (R), Eivind K. N\u00e6vdal-Bolstad (H), Jeron Joseph (A), Per J\u00f8rgensen (FrP), Elin Brandt \u00c5dlandsvik (INP), Christine Henriksen \u00d8degaard (MDG) Merknader fremsatt i utvalget: Torstein Dahle (R) fremsatte p\u00e5 vegne av R f\u00f8lgende merknad: \u00abDet legges til grunn at tilbudet til de ber\u00f8rte gruppene ikke skal bli d\u00e5rligere enn det tidligere tilbudet til de samme gruppene\u00bb Eivind K. N\u00e6vdal-Bolstad (H) fremsatte p\u00e5 vegne av KRPF f\u00f8lgende merknad: \u00abDet er viktig at informasjon ut mot mulige s\u00f8kere er god.\u00bb Votering: Merknad fra R, fremsatt av Torstein Dahle (R), ble tiltr\u00e5dt med 13 stemmer (H (2), A, SV, MDG, BL, INP, R, KrF, PP) Merknad fra KRPF, fremsatt av Eivind N\u00e6vdal-Bolstad (H), ble enstemmig tiltr\u00e5dt. Kommunalt r\u00e5d for personer med funksjonsnedsettelse behandlet saken i m\u00f8tet 04.03.2025 sak 33/25 og fattet f\u00f8lgende vedtak: KRPF tar saka til orientering Forslag til merknad: Det er viktig at informasjon ut mot mulige s\u00f8kere er god [Lagre saksprotokoll] [Lagre vedtak] 25/25 Forvaltningsrevisjon av forebygging av sykefrav\u00e6r Utvalg for helse og sosial behandlet saken i m\u00f8tet 12.03.2025 sak 25/25: Utvalg for helse og sosial tok saken til orientering. Kontrollutvalget innstiller til bystyret. Utvalg for helse og sosials behandling F\u00f8lgende representanter tok ordet: Even S\u00f8rland (A), Diane Alexandra Berbain (SV), Bj\u00f8rn-Frode Schjelderup (H), Per J\u00f8rgensen (FrP) Merknader fremsatt i utvalget: Even S\u00f8rland (A) fremsatte p\u00e5 vegne av A f\u00f8lgende merknader: \u00abMerknad 1 Bystyret ber byr\u00e5det om \u00e5 gi ledere n\u00f8dvendig kompetanse og verkt\u00f8y for \u00e5 f\u00f8lge opp sykefrav\u00e6r og sikre et helsefremmende arbeidsmilj\u00f8. Det m\u00e5 tilbys oppl\u00e6ring i bruk av relevante systemer, samt tydeliggj\u00f8res hvilke forventninger som stilles til ledernes rolle i det systematiske HMS-arbeidet. 14 Merknad 2 Ledere, tillitsvalgte og verneombud m\u00e5 involveres i kartlegging av risikoer, identifisering av \u00e5rsaker og gjennomf\u00f8ring av forebyggende tiltak. Arbeidet i arbeidsmilj\u00f8gruppene m\u00e5 dokumenteres for \u00e5 sikre kontinuitet og l\u00e6ring. Merknad 3 St\u00f8tte og veiledning m\u00e5 styrkes. Ledere som har behov for bistand i arbeidet med sykefrav\u00e6rsoppf\u00f8lging, m\u00e5 f\u00e5 tilgang til n\u00f8dvendig st\u00f8tte. Samtidig m\u00e5 informasjon om tilretteleggingstiltak og l\u00f8sninger som har hatt effekt, deles p\u00e5 tvers av enheter for \u00e5 sikre best mulig praksis.\u00bb Votering: Merknad 1-3 fra A, fremsatt av Even S\u00f8rland (A), fikk 8 stemmer (A, SV, MDG, R, KrF). Kontrollutvalget behandlet saken i m\u00f8tet 11.02.2025 sak 17/25 og traff f\u00f8lgende vedtak: 1. Kontrollutvalget tar Deloittes rapport \u00abForvaltningsrevisjon av forebygging av sykefrav\u00e6r\u00bb til orientering. 2. Kontrollutvalget tar opplysningene i h\u00f8ringsuttalelsen fra byr\u00e5dsleder til orientering. 3. Kontrollutvalget sender rapporten til bystyret. Innstilling til bystyret: 1. Bystyret tar Deloittes rapport \u00abForvaltningsrevisjon av forebygging av sykefrav\u00e6r\u00bb til orientering. 2. Bystyret ber byr\u00e5det f\u00f8lge opp anbefalingene til tiltak som framg\u00e5r av forvaltningsrevisjonen. 3. Bystyret ber byr\u00e5det rapportere til kontrollutvalget om hvordan revisors anbefalinger er fulgt opp innen utgangen av august 2025. Kontrollutvalgets behandling Birte Bj\u00f8rkelo fra Deloitte holdt en presentasjon om funnene i forvaltningsrevisjonen og svarte p\u00e5 sp\u00f8rsm\u00e5l. Byr\u00e5dsleder Christine Meyer holdt en presentasjon om sitt syn p\u00e5 saken og svarte p\u00e5 sp\u00f8rsm\u00e5l. F\u00f8lgende representanter tok ordet: Per-Arne Hvidsten Larsen (V) Else-Kathrine Nesmoen (MDG) Caroline Sandven Taule (H) Votering: Forslaget til vedtak ble tiltr\u00e5dt enstemmig Forslag til innstilling ble tiltr\u00e5dt enstemmig. Forslag til vedtak: Forslaget til vedtak og kontrollutvalgets vedtak er likelydende. Forslaget til innstilling og kontrollutvalgets innstilling er likelydende. [Lagre saksprotokoll] [Lagre vedtak] 15 26/25 Oppf\u00f8lging - Forvaltningsrevisjon av barn som p\u00e5r\u00f8rende Utvalg for helse og sosial behandlet saken i m\u00f8tet 12.03.2025 sak 26/25: Utvalg for helse og sosial tok saken til orientering. Kontrollutvalget innstiller til bystyret. Utvalg for helse og sosials behandling F\u00f8lgende representanter tok ordet: Fauzia Hussain-Wiik (A), Elin Brandt \u00c5dlandsvik (INP) Merknader fremsatt i utvalget: Fauzia Hussain-Wiik (A) fremsatte p\u00e5 vegne av A f\u00f8lgende merknad: \u00abMerknad Det er fortsatt noe utydelig fra byr\u00e5den hvem som har ansvaret blant de ansatte i Bergen Kommune for oppf\u00f8lging av barn som er p\u00e5r\u00f8rende. Skal dette ansvaret ligge hos de nye barneansvarlige etter den nylige omorganiseringen? For \u00e5 sikre kontinuitet og god oppf\u00f8lging over tid, b\u00f8r koordineringsansvarlig for individuell plan (IP) v\u00e6re den akt\u00f8ren som har lengst oppf\u00f8lging av barnet, uavhengig av hvilken tjeneste vedkommende representerer. Det er ogs\u00e5 viktig at helsepersonell og andre relevante akt\u00f8rer er godt informert om sine lovp\u00e5lagte plikter, og at det etableres tydelige rutiner for samhandling mellom helsevesen, fastleger, skole, barnehage og kommunen. Erfaringer fra barn som er p\u00e5r\u00f8rende b\u00f8r tas med i evalueringen og videreutviklingen av prosedyrene for \u00e5 sikre en helhetlig og effektiv oppf\u00f8lging.\u00bb Votering: Merknad fra A, fremsatt av Fauzia Hussain-Wiik (A), fikk 6 stemmer (A, SV, R). Ungdomsr\u00e5det behandlet saken i m\u00f8tet 05.03.2025 sak 31/25 og fattet f\u00f8lgende vedtak: Ungdomsr\u00e5det tar saken til orientering. Ungdomsr\u00e5dets behandling Saksordf\u00f8rergruppen forberedte og presenterte saken i m\u00f8tet. Kontrollutvalget behandlet saken i m\u00f8tet 11.02.2025 sak 13/25 og traff f\u00f8lgende vedtak: 1. Kontrollutvalget tar tilbakemeldingen og presentasjonen fra byr\u00e5d for barnevern, sosiale tjenester og mangfold om oppf\u00f8lging av rapporten \u00abForvaltningsrevisjon av barn som p\u00e5r\u00f8rende\u00bb, til orientering. 2. Kontrollutvalget sender saken til bystyret til orientering. Innstilling til bystyret: 1. Bystyret tar tilbakemeldingen fra byr\u00e5d for barnevern, sosiale tjenester og mangfold om oppf\u00f8lging av rapporten \u00abForvaltningsrevisjon av barn som p\u00e5r\u00f8rende\u00bb, til orientering. Kontrollutvalgets behandling Byr\u00e5d for barnevern, sosial og mangfold Charlotte Spurkeland holdt en presentasjon om kommunens arbeid med oppf\u00f8lging av forvaltningsrevisjonen. F\u00f8lgende representanter tok ordet: Else Kathrine Nesmoen (MDG) 16 Kommunaldirekt\u00f8r Belen Birkenes svarte p\u00e5 sp\u00f8rsm\u00e5l. Votering: Forslaget til vedtak ble vedtatt enstemmig. Forslaget til innstilling ble vedtatt enstemmig. Forslag til vedtak: Forslaget til vedtak og kontrollutvalgets vedtak er likelydende. Forslaget til innstilling og kontrollutvalgets innstilling er likelydende. [Lagre saksprotokoll] [Lagre vedtak] 27/25 Eventuelt til m\u00f8te helse og sosial 12.03.2025 Utvalg for helse og sosial behandlet saken i m\u00f8tet 12.03.2025 sak 27/25: Utvalg for helse og sosial er bekymret for videre drift ved Gatehospitalet i Bergen etter at deres tilskudd fra Helsedirektoratet ikke er tilstrekkelig for \u00e5 videref\u00f8re dagens drift av tilbudet i Bergen. Utvalg for helse og sosial \u00f8nsker \u00e5 uttrykke st\u00f8tte til Gatehospitalet i Bergen, og ber byr\u00e5det jobbe opp mot sentrale myndigheter slik at tilbudet kan videref\u00f8res. Utvalg for helse og sosials behandling F\u00f8lgende representanter tok ordet: Per J\u00f8rgensen (FrP) Forslag fremsatt i utvalget: Per J\u00f8rgensen (FrP) fremsatte p\u00e5 vegne av FrP f\u00f8lgende forslag til vedtak: \u00abUtvalg for helse og sosial er bekymret for videre drift ved Gatehospitalet i Bergen etter at deres tilskudd fra Helsedirektoratet ikke er tilstrekkelig for \u00e5 videref\u00f8re dagens drift av tilbudet i Bergen. Utvalg for helse og sosial \u00f8nsker \u00e5 uttrykke st\u00f8tte til Gatehospitalet i Bergen, og ber byr\u00e5det jobbe opp mot sentrale myndigheter slik at tilbudet kan videref\u00f8res.\u00bb Votering: Forslag til vedtak fra FrP, fremsatt av Per J\u00f8rgensen (FrP), ble enstemmig vedtatt. [Lagre saksprotokoll] [Lagre vedtak] 28/25 Godkjenning av protokoll fra m\u00f8te 05.02.2025 Utvalg for helse og sosial behandlet saken i m\u00f8tet 12.03.2025 sak 28/25 og fattet f\u00f8lgende vedtak: Protokollen ble godkjent. [Lagre saksprotokoll] [Lagre vedtak] 17 Eivind K. N\u00e6vdal-Bolstad (H) Nestleder \u00d8ivind Hauge St\u00f8le Seksjonssjef 18 "
}