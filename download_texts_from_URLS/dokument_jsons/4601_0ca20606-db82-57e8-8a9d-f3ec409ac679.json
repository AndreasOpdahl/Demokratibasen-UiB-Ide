{
  "dokument_id": "0ca20606-db82-57e8-8a9d-f3ec409ac679",
  "doc_type": "case_attachment",
  "kommune": 4601,
  "tittel": "Vedtak fra Bane Nor, datert 21.12.2023",
  "url": "https://bergen.kommune.no/politikere-utvalg/api/fil/bk360/11135985/Vedtak-fra-Bane-Nor-datert-21-12-2023",
  "tekst": "Adresseinformasjon fylles inn ved ekspedering. Se mottakerliste Dato: 21.12.2023 nedenfor. Saksref: 202308621-6 Deres ref.: Side: 1 / 4 V\u00e5r saksbehandler: Mona Kristin Boge Telefon: Mobil: +4741291193 E-post: Mona.Kristin.Boge@banenor.no Sidesporet Gamle Vossebanen - km 472,865 - Hardangervegen 669 - Gnr/bnr. 295/473 - Vedtak om tillatelse til oppf\u00f8ring av st\u00f8yskjerm Bane NOR gir tillatelse til oppf\u00f8ring av st\u00f8yskjerm p\u00e5 gnr/bnr. 295/473 i Bergen kommune. S\u00f8knaden er vurdert etter jernbaneloven \u00a7 10 f\u00f8rste ledd. Bane NOR kan fastsette vilk\u00e5r for tillatelsen. Jernbaneloven \u00a7 10 andre ledd sier at vilk\u00e5rene skal s\u00e6rlig ivareta hensynet til jernbanesikkerheten, jernbanens uforstyrrede drift og behovet for vedlikehold og eventuell mulig senere utvidelse av kj\u00f8reveien. Tiltakshaver skal s\u00f8rge for \u00e5 oppfylle fastsatte vilk\u00e5r og f\u00f8lge annen informasjon tillatelsen viser til. Bakgrunn Vi viser til s\u00f8knad datert 05.12.2023. S\u00f8knaden gjelder oppf\u00f8ring av st\u00f8yskjerm i en avstand av 24,8 meter fra midten av n\u00e6rmeste jernbanespor. St\u00f8yskjermen vil f\u00e5 en total h\u00f8yde p\u00e5 2,5 meter og en lengde p\u00e5 50 meter. Situasjonskart: Bane NOR SF postmottak@banenor.no Bankgiro: 8101.46.68128 Postboks 4350, NO-2308 Hamar banenor.no IBAN-nr.: NO5581014668128 Sentralbord: 05280 Org.nr.: NO 917 082 308 MVA BIC: DABANO22 Side: 2 / 4 V\u00e5r vurdering av s\u00f8knaden Gamle Vossebanen er Norges eneste bevarte veteranjernbane p\u00e5 hovedlinje med damplokomotiv, spisevogn og teakvogner. Veterantogene kj\u00f8rer mellom Garnes og Midtun. S\u00e5 lenge det blir tatt hensyn til jernbanens infrastruktur og sikkerhet i anleggsfasen og p\u00e5 lang sikt s\u00e5 er v\u00e5r vurdering at tiltaket ikke p\u00e5virker jernbanen negativt. Basert p\u00e5 mottatt dokumentasjon er v\u00e5r vurdering at tiltaket ikke p\u00e5virker jernbanen negativt s\u00e5 lenge arbeidet utf\u00f8res i tr\u00e5d med tillatelsen. Tillatelsen gis p\u00e5 f\u00f8lgende vilk\u00e5r Tilstandskontroll\u00f8r Svein-Helge Ovrid e-post: svein.helge.ovrid@banenor.no tlf. 90 65 92 21 skal kontaktes i god tid (minst 3 uker) f\u00f8r arbeidene settes i gang, slik at det kan vurderes om det er n\u00f8dvendig med sikkerhetstiltak og om sikkerhetsvakt m\u00e5 benyttes under hele eller deler av arbeidet. Tillatelsen inneb\u00e6rer ikke at andre tiltak kan igangsettes uten ny tillatelse fra Bane NOR, blant annet er det ikke er anledning til oppfylling og utgraving n\u00e6r sporet uten ny tillatelse. Tiltakshaver er erstatningsansvarlig for all skade og ulempe som eventuelt m\u00e5tte p\u00e5f\u00f8res Bane NOR som f\u00f8lge av det oms\u00f8kte tiltaket i planleggingsfasen, byggefasen eller driftsfasen. Tiltakshavers ansvar gjelder uavhengig av skyld og uten bel\u00f8psgrense. Erstatningsansvaret omfatter alle Bane NORs tap, herunder regress for rettmessige krav fra togselskap, passasjerer eller andre tredjepersoner. Bane NOR er uten ansvar for skade og ulempe vi som jernbanevirksomhet m\u00e5tte p\u00e5f\u00f8re tiltaket, blant annet st\u00f8y og rystelser. Dette gjelder b\u00e5de ordin\u00e6r drift og ekstraordin\u00e6re tiltak, som for eksempel byggearbeider, anleggsarbeider, vedlikeholdsarbeider og arbeider ved utvidelse av jernbanens infrastruktur. Ansvarsfriheten gjelder ikke om skaden eller ulempen skyldes forsett eller grov uaktsomhet. Side: 3 / 4 Tillatelsen faller bort om tiltaket ikke er p\u00e5begynt senest tre \u00e5r etter at tillatelsen ble gitt. Det samme gjelder om tiltaket innstilles i mer enn to \u00e5r. Tillatelsen faller bort med umiddelbar virkning ved brudd p\u00e5 vilk\u00e5rene. Generell informasjon Tiltaket m\u00e5 ikke p\u00e5 noen m\u00e5te utgj\u00f8re en sikkerhetsrisiko for jernbanen eller for mennesker som oppholder seg i eller passerer gjennom omr\u00e5det. Tiltakshaver har ansvaret for sikkerheten til egne og innleide folk. Det samme gjelder andre som tiltakshaver gir adgang til anleggsomr\u00e5der. Om tiltaket medf\u00f8rer arbeid p\u00e5 Bane NORs grunn, m\u00e5 det inng\u00e5s avtale med Bane NOR som grunneier. Tiltakshaver er ansvarlig for valg av metoder, materialer og alle andre forhold ved tiltaket. Eventuell aksept av dokumentasjon inneb\u00e6rer ikke at Bane NOR anviser metodebruk eller lignende. Tiltaket skal planlegges, utf\u00f8res, driftes og vedlikeholdes i henhold til gjeldende lover, forskrifter og relevante offentlige vedtak. Bane NOR forutsetter at tiltakshaver har satt seg inn i f\u00f8lgende andre bestemmelser: Prosedyre for sikkert arbeid i og ved Bane NORs infrastruktur Informasjon om sikkerhetskurs Bestilling av kabelp\u00e5visning Bane NORs tekniske regelverk Informasjon om klagerett Tillatelsen er et enkeltvedtak etter forvaltningsloven \u00a7 2 f\u00f8rste ledd bokstav b, som kan p\u00e5klages til n\u00e6rmeste overordnede forvaltningsorgan. Klageinstans for enkeltvedtak etter jernbaneloven er Jernbanedirektoratet. Fristen for \u00e5 klage er tre uker fra det tidspunkt du har mottatt vedtaket. Se vedlagt informasjonsark om klagerett for n\u00e6rmere opplysninger. Eventuell klage merkes med saksnummer og sendes til Bane NOR, Postboks 4350, 2308 Hamar eller p\u00e5 e-post til postmottak@banenor.no. Med vennlig hilsen Lars Rugtvedt Mona K. Boge Leder av Fagavdeling S\u00f8r-Vest Lederst\u00f8tte Region S\u00f8r-Vest, Drift og vedlikehold Region S\u00f8r-Vest, Drift og vedlikehold Dokumentet er godkjent elektronisk og sendes uten signatur Mottakere: RAMB\u00d8LL NORGE AS, Andrea Fjellanger Barstad Kopi: BERGEN KOMMUNE Side: 4 / 4 Vedlegg: Klagerett "
}