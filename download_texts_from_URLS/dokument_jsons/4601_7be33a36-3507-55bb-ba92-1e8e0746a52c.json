{
  "dokument_id": "7be33a36-3507-55bb-ba92-1e8e0746a52c",
  "doc_type": "case_attachment",
  "kommune": 4601,
  "tittel": "H\u00f8ring - forslag til endring av straffegjennomf\u00f8ringsloven og forskrift om straffegjennomf\u00f8ring mv. (bruk av elektronisk kontroll og digitale kontrolltiltak i kriminalomsorgen).",
  "url": "https://bergen.kommune.no/politikere-utvalg/api/fil/bk360/10507928/Horing-forslag-til-endring-av-straffegjennomforingsloven-og-forskrift-om-straffegjennomforing-mv-bruk-av-elektronisk-kontroll-og-digitale-kontrolltiltak-i-kriminalomsorgen-",
  "tekst": " Ruspolitisk r\u00e5d Saksframstilling V\u00e5r referanse: 2024/34043-30 Saksbehandler: Rune Tj\u00f8svold H\u00f8ring - forslag til endring av straffegjennomf\u00f8ringsloven og forskrift om straffegjennomf\u00f8ring mv. (bruk av elektronisk kontroll og digitale kontrolltiltak i kriminalomsorgen). Hva saken gjelder: Bergen kommune har f\u00e5tt invitasjon til \u00e5 gi h\u00f8ringsuttalelse knyttet til forslag til endring av straffegjennomf\u00f8ringsloven og forskrift om straffegjennomf\u00f8ring mv. (bruk av elektronisk kontroll og digitale kontrolltiltak i kriminalomsorgen). Byr\u00e5dsavdeling for barnevern, sosiale tjenester og mangfold skal skrive h\u00f8ringsuttalelsen. Fra byr\u00e5dsavdelingen har det g\u00e5tt ut f\u00f8lgende brev (se saksutredning nedenfor). Lenke til h\u00f8ring p\u00e5 regjeringen.no: https://www.regjeringen.no/no/dokumenter/horingsbrev-forslag-til-endring-av- straffegjennomforingsloven-og-forskrift-om-straffegjennomforing-mv.-bruk-av-elektronisk- kontroll-og-digitale-kontrolltiltak-i-kriminalomsorgen/id3037445/?expand=horingsnotater Fristen for \u00e5 gi innspill til byr\u00e5dsavdelingen er meget kort. Momenter til et eventuelt innspill m\u00e5 derfor fremkomme senest i r\u00e5dsm\u00f8tet 4, juni 2024. Forslag til vedtak: Ruspolitisk r\u00e5d sender innspill til Byr\u00e5dsavdeling for barnevern, sosiale tjenester og mangfold. Dato: 27. mai 2024 1 Saksframstilling: Ber om innspill p\u00e5 \"H\u00f8ring - Bruk av elektronisk kontroll og digitale kontrolltiltak i kriminalomsorgen\" Byr\u00e5dsavdeling for barnevern, sosiale tjenester og mangfold (BBSM) har mottatt h\u00f8ringsbrev fra Justis- og beredskapsdepartementet der de foresl\u00e5r endring i straffegjennomf\u00f8ringsloven og forskrift om straffegjennomf\u00f8ring mv. Form\u00e5let med forslaget er \u00e5 legge til rette for en mer hensiktsmessig bruk av elektronisk kontroll og digitale kontrolltiltak i kriminalomsorgen, \u00e5 styrke samfunnsvernet ved l\u00f8slatelse og endt straffegjennomf\u00f8ring, \u00e5 redusere tilbakefall til ny kriminalitet, og \u00e5 styrke ettervernet. Samtidig er det et \u00f8nske om \u00e5 bruke digitale l\u00f8sninger for \u00e5 legge til rette for mer effektiv ressursbruk i kriminalomsorgen Forretningsutvalget har i m\u00f8te 14.05.2024 i sak 180/24 fattet vedtak om at Utvalg for helse og sosial innstiller til bystyret som avgir h\u00f8ringssvar p\u00e5 vegne av Bergen kommune. Saken anses \u00e5 v\u00e6re prinsipiell og inneb\u00e6re politiske avveininger. BBSM skal utarbeide h\u00f8ringssvaret og ber om innspill fra Etat for sosiale tjenester, Boligetaten, Etat for inkludering og etat for barn- og familie. I tillegg ber vi om innspill fra byr\u00e5dsavdelinger vi antar kan bli ber\u00f8rt av endringene i bruk av elektronisk kontroll og digitale kontrolltiltak i kriminalomsorgen. Forslagene i h\u00f8ringen er sammenfattet som f\u00f8lger: \u2022 Tydeliggj\u00f8re skillet mellom hel og delvis gjennomf\u00f8ring av straff utenfor fengsel med elektronisk kontroll \u2013 punkt 6.1. \u2022 Utvide adgangen til \u00e5 gjennomf\u00f8re siste del av en ubetinget fengselsstraff utenfor fengsel med elektronisk kontroll (omtalt som \u00absluttgjennomf\u00f8ring\u00bb) \u2013punkt 6.2: - Gj\u00f8re sluttgjennomf\u00f8ring til en hovedregel for tilbakef\u00f8ring til samfunnet for alle som gjennomf\u00f8rer ubetinget fengselsstraff. - \u00c5pne for at alle domfelte skal kunne f\u00e5 innvilget sluttgjennomf\u00f8ring med elektronisk kontroll, uavhengig av hva de er d\u00f8mt for. - Utvide mulig gjennomf\u00f8ringstid fra inntil 6 m\u00e5neder til inntil 12 m\u00e5neder. Utvide adgangen til \u00e5 gjennomf\u00f8re hele den ubetingede fengselsstraffen utenfor fengsel med elektronisk kontroll (helgjennomf\u00f8ring) \u2013 punkt 6.3: - Utvide domslengden som kan gjennomf\u00f8res som helgjennomf\u00f8ring fra inntil 6 m\u00e5neder til inntil 9 m\u00e5neder. - I hovedsak beholde dagens begrensninger for hvilke lovbrudd som kan gi grunnlag for helgjennomf\u00f8ring, med enkelte justeringer. Innf\u00f8re s\u00e6rregler for unge domfelte mellom 18 og 25 \u00e5r ved hel- og sluttgjennomf\u00f8ring \u2013 punkt 6.5: o Innf\u00f8re en trappetrinnsmodell ved sluttgjennomf\u00f8ring: \u25aa Videref\u00f8re ordningen med unntak fra kravet om at en tredel av den ubetingede straffen er gjennomf\u00f8rt og begrensningen i gjennomf\u00f8ringstid for domfelte under 18 \u00e5r. 2 \u25aa \u00c5pne for at ogs\u00e5 domfelte mellom 18 og 21 \u00e5r unntas fra kravet om at en tredel av den ubetingede straffen er gjennomf\u00f8rt. Mulig gjennomf\u00f8ringstid for denne aldersgruppen utvides til inntil 18 m\u00e5neder. \u25aa Utvide mulig gjennomf\u00f8ringstid til inntil 15 m\u00e5neder for domfelte mellom 21 og 25 \u00e5r. Det gj\u00f8res ikke unntak fra kravet om at en tredel av den ubetingede straffen er gjennomf\u00f8rt for denne aldersgruppen. - Innf\u00f8re en trappetrinnsmodell ved helgjennomf\u00f8ring: \u25aa Videref\u00f8re regelen om at helgjennomf\u00f8ring kan innvilges uavhengig av hva domfelte er d\u00f8mt og unntaket fra begrensningen i domslengde for domfelte under 18 \u00e5r. \u25aa \u00c5pne for at ogs\u00e5 domfelte mellom 18 og 21 \u00e5r kan innvilges helgjennomf\u00f8ring uavhengig av hva de er d\u00f8mt for. Utvide domslengden som kan gjennomf\u00f8res som helgjennomf\u00f8ring for denne aldersgruppen til inntil 3 \u00e5r. \u25aa Utvide domslengden som kan gjennomf\u00f8res som helgjennomf\u00f8ring til inntil 18 m\u00e5neder for domfelte mellom 21 og 25 \u00e5r. Det \u00e5pnes ikke for at denne aldersgruppen kan innvilges helgjennomf\u00f8ring uavhengig av hva de er d\u00f8mt for. - Straffegjennomf\u00f8ring med elektronisk kontroll kan gjennomf\u00f8res i institusjon, herunder i barnevernsinstitusjon, eller i kommunal boenhet \u2013 punkt 6.8.3 - Kompetansen til \u00e5 beslutte straffegjennomf\u00f8ring med elektronisk kontroll ved hel- og sluttgjennomf\u00f8ring skal fortsatt ligge hos kriminalomsorgen \u2013punkt 6.6. - Videref\u00f8re adgangen til straffegjennomf\u00f8ring utenfor fengsel etter straffegjennomf\u00f8ringsloven \u00a7 16 (\u00abhjemmesoning\u00bb) \u2013 punkt 6.7. - Innf\u00f8re en samlet bestemmelse for bruk av digitale kontrolltiltak ved straffegjennomf\u00f8ring utenfor fengsel \u2013 punkt 7.1 til punkt 7.3. - \u00c5pne for bruk av digitale kontrolltiltak ved straffegjennomf\u00f8ring i samfunnet, utganger og pr\u00f8vel\u00f8slatelse, herunder ved forvaring \u2013 punkt 7.4 til punkt 7.7. Opprinnelig h\u00f8ringsfrist er satt til 2 september, men det er gitt utsatt frist til etter bystyrem\u00f8tet 4 september. Saken finnes i BK360, saksnummer 2024/79197. Oversending av innspill kan legges her. P\u00e5 grunn av korte frister ber vi om at dere kommer med innspill innen 7. juni 2024. 3 "
}