{
  "dokument_id": "c8be23eb-084f-5f26-a2fc-cb5de37ced7d",
  "doc_type": "case_attachment",
  "kommune": 4601,
  "tittel": "Saksframlegg, 30.04.24",
  "url": "https://bergen.kommune.no/politikere-utvalg/api/fil/bk360/11130900/Saksframlegg-30-04-24",
  "tekst": " V\u00e5r ref. 22/10833 - 64 Saksbehandler Tirill Evensen Dato 03.04.2024 Saksframlegg Saksnr. Utvalg M\u00f8tedato 97/24 Utvalg for teknikk og milj\u00f8 18.04.2024 111/24 Utvalg for teknikk og milj\u00f8 18.04.2024 69/24 Formannskapet 30.04.2024 Planforslag til 1.gangsbehandling - kommuneplanens arealdel 2024- 2036 Kommunedirekt\u00f8rens innstilling: Forslag til kommuneplanens arealdel 2024-2036 legges ut til offentlig ettersyn og oversendes h\u00f8ringsinstanser for uttale, i samsvar med plan- og bygningslovens \u00a7 11-14. Formannskapet ber kommunedirekt\u00f8ren starte den formelle prosessen med oppheving av reguleringsplaner angitt i vedlagt oversikt datert 14.12.2018. Vedtak som innstilling fra Utvalg for teknikk og milj\u00f8, 18.04.2024 - 111/24 Alle innspill som ble vedtatt i Formannskapet 44/22 etter politisk innspills vurdering innarbeides i kommuneplanens arealdel 2024-2036 f\u00f8r den legges ut til offentlig ettersyn og oversendes h\u00f8ringsinstanser for uttale, i samsvar med plan- og bygningslovens \u00a7 11-14. Formannskapet vil vurdere den formelle prosessen med oppheving av reguleringsplan angitt i vedlagt oversikt datert 14.12.2018 i f\u00f8rste behandling etter h\u00f8ringsperioden. Tressmarka tas ut av kartet. Omr\u00e5det beholdes som LNF. UTM viser til kommunedirekt\u00f8rens notat datert 20.9.21 og utredning i sak F-47/22 KDs forslag for\u00f8vrig, men med nye numre. H\u00f8ringsfrist utvides fra 6 til 8 uker Sammendrag: Kommuneplanen er Ask\u00f8y kommunes overordnede styringsdokument, og skal v\u00e6re et strategisk verkt\u00f8y for \u00e5 utvikle kommunen til et godt sted \u00e5 bo, arbeide og leve i. Kommunen skal ha en samlet kommuneplan som best\u00e5r av en samfunnsdel med handlingsdel og en arealdel. Samfunnsdelen fastsetter kommunens visjoner, satsingsomr\u00e5der og overordnede m\u00e5l for utvikling av samfunnet og kommunen som organisasjon. Arealdelen er et virkemiddel for \u00e5 sikre at arealbruken i kommunen bidrar til \u00e5 n\u00e5 m\u00e5lene fra samfunnsdelen. Vedtatt arealdel fastsetter arealbruken i kommunen med juridisk bindende virkning. Gjeldende arealdel for Ask\u00f8y kommune ble vedtatt i 2012, mens gjeldende samfunnsdel ble vedtatt i 2015. Gjeldende arealdel er ikke i tr\u00e5d med samfunnsdelen og er utdatert som styringsverkt\u00f8y. Hensikten med denne rulleringen av kommuneplanens arealdel er \u00e5 oppdatere arealdelen og sikre at arealbruken i kommunen bidrar til \u00e5 n\u00e5 m\u00e5lene for samfunnsutvikling som er vedtatt i kommuneplanens samfunnsdel. For \u00e5 n\u00e5 kommunens vedtatte samfunnsm\u00e5l legger dette planforslaget opp til en ny boligstruktur og tar i bruk nye arealform\u00e5l og virkemidler som vi ikke har i gjeldende arealdel. Det viktigste i dette planarbeidet har v\u00e6rt \u00e5 utarbeide en tydelig senterstruktur og et konsentrert utbyggingsm\u00f8nster. Planforslaget best\u00e5r av plankart, bestemmelser og planbeskrivelse. Planforslaget legges med dette frem for f\u00f8rstegangsbehandling. Formannskapet 30.04.2024 Behandling Prosjektleder KPA Tirill Evensen og arealplanlegger Tone Skeide orienterte og svarte p\u00e5 sp\u00f8rsm\u00e5l til saken til saken. Frode Larsen (SP) ba Formannskapet vurdere hans habilitet. Frode Larsen (SP) fratr\u00e5dte. Ingen vara tilstede. = 10 representanter Avstemming habilitet: enstemmig inhabil Malin Woll Skotnes (H) fremmet f\u00f8lgende felles alternativforslag fra H, FRP og PP: Alle innspill som ble vedtatt i Formannskapet 44/22 etter politisk innspills vurdering innarbeides i kommuneplanens arealdel 2024-2036 f\u00f8r den legges ut til offentlig ettersyn og oversendes h\u00f8ringsinstanser for uttale, i samsvar med plan- og bygningslovens \u00a7 11-14. Formannskapet vil vurdere den formelle prosessen med oppheving av reguleringsplan angitt i vedlagt oversikt datert 14.12.2018 i f\u00f8rste behandling etter h\u00f8ringsperioden. H\u00f8ringsfrist utvides fra 6 til 8 uker. Jannicke Bergesen Clarke (AP) fremmet f\u00f8lgende felles alternativforslag fra AP og SV: Forslag til kommuneplanens arealdel 2024-2036 legges ut til offentlig ettersyn og oversendes h\u00f8ringsinstanser for uttale, i samsvar med plan- og bygningslovens \u00a7 11-14. F\u00f8r utlegging p\u00e5 offentlig ettersyn endres omr\u00e5det Tressmarka fra havneform\u00e5l tilbake til LNF og dette innarbeides i planen. Formannskapet viser her til kommunedirekt\u00f8rens notat datert 20.09.21, utredning i sak F- 47/22 og konsekvensutredning i saksfremstillingen. Formannskapet ber kommunedirekt\u00f8ren starte den formelle prosessen med oppheving av reguleringsplaner angitt i vedlagt oversikt datert 14.12.2018. H\u00f8ringsfrist utvides fra 6 til 8 uker. B\u00e5rd Espelid (AL) fremmet f\u00f8lende alternativforslag: Prim\u00e6rforslag fra Ask\u00f8ylisten Forslag til kommuneplanens arealdel m\u00e5 vurdere konsekvensene havneform\u00e5let Kildn gir for sj\u00f8transport og allmenn ferdsel p\u00e5 sj\u00f8. B\u00e5de hoved- og bifarleder vil p\u00e5virkes av tiltaket. Det er et absolutt krav at havneform\u00e5let Kildn sin p\u00e5virkning av sj\u00f8sikkerheten og medf\u00f8lgende risiko for hendelser og ulykker i n\u00e6rliggende sj\u00f8omr\u00e5der, skal konsekvensutredes i forslaget til arealplan. Siden konsekvensene av tiltaket ikke er vurdert med hensyn p\u00e5 sj\u00f8omr\u00e5dene som omgir havneform\u00e5let, kan ikke regionale og nasjonale myndigheter vurdere tiltaket i forhold til deres myndighet og interesser. Det er ogs\u00e5 et krav om at juridiske samferdselslinjer i sj\u00f8 er inntegnet p\u00e5 plankartet. Disse er ikke inntegnet p\u00e5 utkastet til arealplankart. Form\u00e5let \u00abFerdsel\u00bb b\u00f8r ogs\u00e5 angis for sj\u00f8omr\u00e5dene der det \u00e5pnes for havneform\u00e5l i sj\u00f8. Forslaget til kommuneplanens arealdel 2024-2036 m\u00e5 oppdateres slik at konsekvensene av havneform\u00e5let Kildn blir analysert og vurdert i henhold til forskrift om konsekvensutredninger, havne- og farvannsloven og farledsnormalen. Forslaget legges ikke ut p\u00e5 offentlig ettersyn f\u00f8r oppdateringen er gjennomf\u00f8rt. B\u00e5rd Espelid (AL) fremmet f\u00f8lende alternativforslag: Subsidi\u00e6rt forslag fra Ask\u00f8ylisten Punkter angitt under innarbeides i plankart, planbestemmelser og planbeskrivelse. Revidert forslag til kommuneplanens arealdel 2024-2036 legges s\u00e5 ut til offentlig ettersyn og oversendes h\u00f8ringsinstanser for uttale, i samsvar med plan- og bygningslovens \u00a7 11-14. Formannskapet ber kommunedirekt\u00f8ren starte den formelle prosessen med oppheving av reguleringsplaner angitt i vedlagt oversikt datert 14.12.2018. Endringer av plankart: BA_5: Stusshamn nord Omr\u00e5det \u00f8st for Strusshamn senter avgrenses mot arealressurs l\u00f8vskog, registret med h\u00f8y skogbonitet. Omr\u00e5det er terrengmessig utilgjengelig fra Strusshamn senter, og tap av skog med h\u00f8y bonitet gir stor negativ konsekvens. Endringer av plankart: BA_5: Stusshamn nord: Omr\u00e5det \u00f8st for Strusshamn senter avgrenses mot arealressurs l\u00f8vskog, registret med h\u00f8y skogbonitet. Omr\u00e5det er terrengmessig utilgjengelig fra Strusshamn senter, og tap av skog med h\u00f8y bonitet gir stor negativ konsekvens. TJ_1: Fromreide ved sentrum: Avgrenses mot myr i s\u00f8r-vest (trollmyrnipene) for \u00e5 avb\u00f8te negativ konsekvens. TI_10 \u00c5seb\u00f8: Tas ut i sin helhet pga. negativ konsekvens og fordi renseanlegget ikke er forankret i handlingsplan for VA. NV_7 Solheim: Avgrense helhetlig mot hensynssone gr\u00f8nnstruktur. NV_15 \u00c5seb\u00f8skogen: Avgrens helhetlig mot sikringssonen for nedslagsfelt for drikkevann. NV_17 Kildn, Tressmarka: Tas ut i sin helhet pga. negativ konsekvens. N_ 60 Olaviken: Kun en liten del av innspiller er vurdert gjennom ROS/KU. Innspillet var for 4/2 og 4/870. P\u00e5 bakgrunn av KU og ROS flyttes omr\u00e5det til vik nord for N_60, da dette er eneste omr\u00e5det som avb\u00f8ter negativ konsekvens. B_10 Minde, Ask: Avgrens 1/341 og 1/325 mot hensynssone landbruk. Endring av planbestemmelser: \u00a7 3.1 punkt.6 endres til: \u201cdet kan tillates oppf\u00f8ring av 1 bolig med inntil 2 boenheter innenfor allerede utbygde omr\u00e5der der\u201d Videre endres boenhet til bolig i punkt 6.1, 6.2, og 6.3. \u00a7 3.1: \u201cFor alle sentrumsomr\u00e5der (SF1-SF8)\u201d endres til: \u201cFor sentrumsomr\u00e5der SF1, SF2, SF3 og SF5\u201d Nytt \u00a7 3.2: \u201cFor sentrumsomr\u00e5dene SF4, SF6, SF7 og SF8 m\u00e5 det utarbeides en omr\u00e5deutviklingsstrategi jamf\u00f8r punkt 14.1.2 i bestemmelsene, f\u00f8r detaljregulringsplan kan godkjennes. For tiltak som omfattes av unntakene i punkt 3.1 over, gjelder ikke kravet om omr\u00e5deutviklingsstrategi.\u201d Nytt \u00a7 14.1.2 Krav om omr\u00e5deutviklingsstrategi (forslagets \u00a7\u00a7 14.1.2. - 14.1.5. gis nye nummer \u00a7\u00a7 14.1.3-14.1.6): Det skal utarbeides en omr\u00e5deutviklingsstrategi for minimum hele sentrumsform\u00e5let, jamf\u00f8r punkt 3.2. Omr\u00e5deutviklingsstrategien skal utarbeides av kommunen og redegj\u00f8re for overordnet plangrep, visjon, rammer og hensyn, som m\u00e5 ivaretas i den etterf\u00f8lgende reguleringen av omr\u00e5det. Planinitiativ som ikke er i tr\u00e5d med strategien skal stoppes jamf\u00f8r plan- og bygningsloven \u00a7 12-8. \u00a7 14.5.1: \u201cOmr\u00e5dereguleringen\u201d endres til \u201cOmr\u00e5deutviklingsstrategien\u201d \u00a7 14.5.2 andre setning: endres til: \u201cOmr\u00e5deutviklingsstrategien\u201d m\u00e5 gjenspeile dette. \u00a7 14.5.1: \u201cOmr\u00e5dereguleringen\u201d endres til \u201cOmr\u00e5deutviklingsstrategien\u201d \u00a7 27.2: Fjernes og \u00a7\u00a7 27.3-27.5 f\u00e5r nummer \u00a7\u00a7 27.2-27.4. Avstemming: Felles alternativforslag fra H,FRP og PP: For 6 st. (3H,2FRP,1PP) Mot 4 st. (2AP,1AL,1SV) Felles alternativforslag fra AP og SV: For 3 st. (2AP,1SV) Mot 7 st. (3H,2FRP,1PP,1AL) B\u00e5rd Espelids prim\u00e6rforslag: For 2 st. (1AL,1SV) Mot 8 st. (3H,2FRP,1PP,2AP) B\u00e5rd Espelids subsidi\u00e6re forslag: For 1 st. (1AL) Mot 9 st. (3H,2FRP,1PP,2AP,1SV) Frode Larsen (SP) tiltr\u00e5dte. = 11 representanter Vedtak Alle innspill som ble vedtatt i Formannskapet 44/22 etter politisk innspills vurdering innarbeides i kommuneplanens arealdel 2024-2036 f\u00f8r den legges ut til offentlig ettersyn og oversendes h\u00f8ringsinstanser for uttale, i samsvar med plan- og bygningslovens \u00a7 11-14. Formannskapet vil vurdere den formelle prosessen med oppheving av reguleringsplan angitt i vedlagt oversikt datert 14.12.2018 i f\u00f8rste behandling etter h\u00f8ringsperioden. H\u00f8ringsfrist utvides fra 6 til 8 uker. Utvalg for teknikk og milj\u00f8 18.04.2024 Behandling Vidar Davidsen tiltr\u00e5r som saksordf\u00f8rer til denne saken. Vidar Davidsen (H) fremmet f\u00f8lgende felles alternativforslag fra H og FRP: Alle innspill som ble vedtatt i Formannskapet 44/22 etter politisk innspills vurdering innarbeides i kommuneplanens arealdel 2024-2036 f\u00f8r den legges ut til offentlig ettersyn og oversendes h\u00f8ringsinstanser for uttale, i samsvar med plan- og bygningslovens \u00a7 11-14. Formannskapet vil vurdere den formelle prosessen med oppheving av reguleringsplan angitt i vedlagt oversikt datert 14.12.2018 i f\u00f8rste behandling etter h\u00f8ringsperioden. Kristian Fossum (AL) fremmet f\u00f8lgende alternativforslag: Punkter angitt under innarbeides i plankart, planbestemmelser og planbeskrivelse. Revidert forslag til kommuneplanens arealdel 2024-2036 legges s\u00e5 ut til offentlig ettersyn og oversendes h\u00f8ringsinstanser for uttale, i samsvar med plan- og bygningslovens \u00a7 11-14. Formannskapet ber kommunedirekt\u00f8ren starte den formelle prosessen med oppheving av reguleringsplaner angitt i vedlagt oversikt datert 14.12.2018. Endringer av plankart: BA_5: Stusshamn nord: Omr\u00e5det \u00f8st for Strusshamn senter avgrenses mot arealressurs l\u00f8vskog, registret med h\u00f8y skogbonitet. Omr\u00e5det er terrengmessig utilgjengelig fra Strusshamn senter, og tap av skog med h\u00f8y bonitet gir stor negativ konsekvens. TJ_1: Fromreide ved sentrum: Avgrenses mot myr i s\u00f8r-vest (trollmyrnipene) for \u00e5 avb\u00f8te negativ konsekvens. TI_10 \u00c5seb\u00f8: Tas ut i sin helhet pga. negativ konsekvens og fordi renseanlegget ikke er forankret i handlingsplan for VA. NV_7 Solheim: Avgrense helhetlig mot hensynssone gr\u00f8nnstruktur. NV_15 \u00c5seb\u00f8skogen: Avgrens helhetlig mot sikringssonen for nedslagsfelt for drikkevann. NV_17 Kildn, Tressmarka: Tas ut i sin helhet pga. negativ konsekvens. N_ 60 Olaviken: Kun en liten del av innspiller er vurdert gjennom ROS/KU. Innspillet var for 4/2 og 4/870. P\u00e5 bakgrunn av KU og ROS flyttes omr\u00e5det til vik nord for N_60, da dette er eneste omr\u00e5det som avb\u00f8ter negativ konsekvens. B_10 Minde, Ask: Avgrens 1/341 og 1/325 mot hensynssone landbruk. Endring av planbestemmelser: \u00a7 3.1 punkt.6 endres til: \u201cdet kan tillates oppf\u00f8ring av 1 bolig med inntil 2 boenheter innenfor allerede utbygde omr\u00e5der der\u201d Videre endres boenhet til bolig i punkt 6.1, 6.2, og 6.3. \u00a7 3.1: \u201cFor alle sentrumsomr\u00e5der (SF1-SF8)\u201d endres til: \u201cFor sentrumsomr\u00e5der SF1, SF2, SF3 og SF5\u201d Nytt \u00a7 3.2: \u201cFor sentrumsomr\u00e5dene SF4, SF6, SF7 og SF8 m\u00e5 det utarbeides en omr\u00e5deutviklingsstrategi jamf\u00f8r punkt 14.1.2 i bestemmelsene, f\u00f8r detaljregulringsplan kan godkjennes. For tiltak som omfattes av unntakene i punkt 3.1 over, gjelder ikke kravet om omr\u00e5deutviklingsstrategi.\u201d Nytt \u00a7 14.1.2 Krav om omr\u00e5deutviklingsstrategi (forslagets \u00a7\u00a7 14.1.2. - 14.1.5. gis nye nummer \u00a7\u00a7 14.1.3-14.1.6): Det skal utarbeides en omr\u00e5deutviklingsstrategi for minimum hele sentrumsform\u00e5let, jamf\u00f8r punkt 3.2. Omr\u00e5deutviklingsstrategien skal utarbeides av kommunen og redegj\u00f8re for overordnet plangrep, visjon, rammer og hensyn, som m\u00e5 ivaretas i den etterf\u00f8lgende reguleringen av omr\u00e5det. Planinitiativ som ikke er i tr\u00e5d med strategien skal stoppes jamf\u00f8r plan- og bygningsloven \u00a7 12-8. \u00a7 14.5.1: \u201cOmr\u00e5dereguleringen\u201d endres til \u201cOmr\u00e5deutviklingsstrategien\u201d \u00a7 14.5.2 andre setning: endres til: \u201cOmr\u00e5deutviklingsstrategien\u201d m\u00e5 gjenspeile dette. \u00a7 14.5.1: \u201cOmr\u00e5dereguleringen\u201d endres til \u201cOmr\u00e5deutviklingsstrategien\u201d \u00a7 27.2: Fjernes og \u00a7\u00a7 27.3-27.5 f\u00e5r nummer \u00a7\u00a7 27.2-27.4. \u00c5ge Rosnes (SV) fremmet f\u00f8lgende felles tilleggsforslag fra SV, AP, AL, INP og V: Tressmarka tas ut av kartet. Omr\u00e5det beholdes som LNF. UTM viser til kommunedirekt\u00f8rens notat datert 20.9.21 og utredning i sak F-47/22 KDs forslag for\u00f8vrig, men med nye numre. Vivian Veum (INP) fremmet f\u00f8lgende tilleggsforslag: For \u00e5 legge tilrette for allemannsretten og en fremtidig \u00f8kt persontransport p\u00e5 sj\u00f8, \u00f8nsker vi at alle offentlige kai-omr\u00e5der defineres som havneform\u00e5l Ove Lang\u00f8y (AP) fremmet f\u00f8lgende tilleggsforslag: Kommunedelens arealdel revideres innen 2 ( to ) \u00e5r hvor fokus er naturmangfold tilrettelegging for n\u00e6ringsliv og mulighetene for \u00e5 \u00e5pne for mer bolibygging vest og nord p\u00e5 Ask\u00f8y Vidar Davidsen (H) fremmet f\u00f8lgende tilleggsforslag: H\u00f8ringsfrist utvides fra 6 til 8 uker Avstemming Fellesforslag fra H og FRP: For: 7st. (3H,2FRP,1V,1INP) Mot: 4st. (2AP,1SV,1AL) Kristian Fossums forslag: For: 3st. (1AL,1INP,1AP) Mot: 8st. (3H,2FRP,1V,1SV,1AP) Kommunedirekt\u00f8rens innstilling: For: 2st. (1SV,1INP) Mot: 9st. (3H,2FRP,1V,1AL,2AP) \u00c5ge Rosnes tilleggsforslag: For: 6st. (1SV,2AP,1AL,1INP,1V) Mot: 5st. (3H,2FRP) Vivian Veums tilleggsforslag: For: 1st. (1INP) Mot: 10st. (3H,2FRP,1V,1AL,1SV,2AP) Ove Lang\u00f8ys tilleggsforslag: For: 4st. (2AP,1SV,1INP) Mot: 7st. (3H,2FRP,1V,1AL) Vidar Davidsens tilleggsforslag: Enstemmig. Vedtak Alle innspill som ble vedtatt i Formannskapet 44/22 etter politisk innspills vurdering innarbeides i kommuneplanens arealdel 2024-2036 f\u00f8r den legges ut til offentlig ettersyn og oversendes h\u00f8ringsinstanser for uttale, i samsvar med plan- og bygningslovens \u00a7 11-14. Formannskapet vil vurdere den formelle prosessen med oppheving av reguleringsplan angitt i vedlagt oversikt datert 14.12.2018 i f\u00f8rste behandling etter h\u00f8ringsperioden. Tressmarka tas ut av kartet. Omr\u00e5det beholdes som LNF. UTM viser til kommunedirekt\u00f8rens notat datert 20.9.21 og utredning i sak F-47/22 KDs forslag for\u00f8vrig, men med nye numre. H\u00f8ringsfrist utvides fra 6 til 8 uker Avgj\u00f8res av: Formannskapet Behandles i f\u00f8lgende utvalg: UTM, F Videre saksgang: UTM innstiller til Formannskapet. Etter behandling i Formannskapet blir planforslaget lagt ut til offentlig ettersyn og sendt p\u00e5 h\u00f8ring til ber\u00f8rte myndigheter og organisasjoner. Innbyggere, h\u00f8ringsinstanser og andre ber\u00f8rte parter kan da komme med merknader til planforslaget. Etter h\u00f8ringsperioden vil kommunedirekt\u00f8ren oppsummere innkomne merknader, og eventuelt revidere planforslaget f\u00f8r det legges frem for endelig vedtak. Saksopplysninger: Bakgrunn Kommuneplanen er Ask\u00f8y kommunes overordnede styringsdokument, og skal v\u00e6re et strategisk verkt\u00f8y for \u00e5 utvikle kommunen til et godt sted \u00e5 bo, arbeide og leve i. Kommunen skal ha en samlet kommuneplan som best\u00e5r av en samfunnsdel med handlingsdel og en arealdel. Samfunnsdelen fastsetter kommunens visjoner, satsingsomr\u00e5der og overordnede m\u00e5l for utvikling av samfunnet og kommunen som organisasjon. Arealdelen er et virkemiddel for \u00e5 sikre at arealbruken i kommunen bidrar til \u00e5 n\u00e5 m\u00e5lene fra samfunnsdelen. Vedtatt arealdel fastsetter arealbruken i kommunen med juridisk bindende virkning. Gjeldende arealdel for Ask\u00f8y kommune ble vedtatt i 2012, mens gjeldende samfunnsdel ble vedtatt i 2015. Gjeldende arealdel er ikke i tr\u00e5d med samfunnsdelen og er utdatert som styringsverkt\u00f8y. Hensikten med denne rulleringen av kommuneplanens arealdel er \u00e5 oppdatere arealdelen og sikre at arealbruken i kommunen bidrar til \u00e5 n\u00e5 m\u00e5lene for samfunnsutvikling som er vedtatt i kommuneplanens samfunnsdel. Planprosessen Arbeidet med rullering av arealdelen startet i 2016. Formannskapet vedtok oppstart av rullering av kommuneplanens arealdel i m\u00f8te 15.11.2016, F-sak 129/16. Forslag til planprogram ble lagt ut til offentlig ettersyn og sendt p\u00e5 h\u00f8ring i perioden 04.11.16- 28.02.17. Planprogrammet ble fastsatt av formannskapet 06.06.17, F-sak 50/17. Deretter ble det utarbeidet flere utredninger og kartlegginger som kunnskapsgrunnlag for det videre planarbeidet. I perioden 2017-2018 ble det lagt frem flere saker til orientering og behandling. I januar 2019 la kommunedirekt\u00f8ren frem et planforslag til politisk behandling. UTM gjorde f\u00f8lgende vedtak i m\u00f8te 11.04.19: UTM ber om at det m\u00e5 foreligge en konklusjon p\u00e5 byvekstforhandlingene f\u00f8r planen fremmes opp igjen til utvalget i og med at en eventuell avtale vil f\u00e5 konsekvenser for h\u00e5ndtering av innkomne innspill. Byvekstavtalen ble signert 24.09.20 og planforslaget ble fremmet for ny politisk behandling i november 2020. Formannskapet vedtok i m\u00f8te 17.11.20 \u00e5 sende planforslaget tilbake til kommunedirekt\u00f8ren for videre arbeid, med f\u00f8ringer om blant annet gjennomf\u00f8ring av ny innspillsrunde og nye politiske temam\u00f8ter i UTM. I perioden 17.12.20-31.01.21 ble det \u00e5pnet for innsending av nye innspill til planen. I perioden 18.03.21-27.04.21 ble det gjennomf\u00f8rt politiske temam\u00f8ter, der det ble lagt opp til en kombinasjon av informasjon, gruppearbeid og dialog. P\u00e5 grunn av medg\u00e5tt tid var det behov for flere politiske avklaringer for det videre arbeidet med planforslaget. Derfor ble det i l\u00f8pet av de neste \u00e5rene lagt fram flere saker til politisk behandling. I m\u00f8te 19.10.2021, F-sak 93/21, vedtok formannskapet flere nye f\u00f8ringer for planarbeidet og endringer i planforslaget. Det ble blant annet vedtatt at det skulle gjennomf\u00f8res politisk vurdering av alle innkomne innspill. Alle innspill ble lagt fram for politisk vurdering, og det ble i m\u00f8te 03.05.22, F-sak 44/22, vedtatt at det skulle gj\u00f8res endringer i planforslaget. Ogs\u00e5 i F-sak 24/22 om kombinert arealform\u00e5l i bygdene og i F-sak 47/22 om vurdering av innspill om havneform\u00e5l for Kildn, ble det gjort vedtak om endringer i planforslaget. P\u00e5 grunn av mange endringer i planforslaget ble det behov for \u00e5 utarbeide ny konsekvensutredning (KU) og ny risiko- og s\u00e5rbarhetsanalyse (ROS-analyse). Disse ble utarbeidet av fagkyndige konsulenter, v\u00e5ren 2023. I rapportene er alle arealbruksendringer fra planforslaget 2019 vurdert p\u00e5 nytt, samt at alle nye arealbruksendringer etter politiske vedtak er vurdert. Nyeste tilgjengelige kunnskap ligger til grunn for vurderingene i rapportene og potensielle konsekvenser og risiko- og s\u00e5rbarhetsforhold er vurdert for alle arealbruksendringene. Kommunedirekt\u00f8ren har med bakgrunn i rapportene innarbeidet avb\u00f8tende tiltak i planforslaget i form av endringer og justeringer i arealform\u00e5l og bestemmelser. H\u00f8sten 2023 presenterte kommunedirekt\u00f8ren et forel\u00f8pig planforslag i regionalt planforum, b\u00e5de for \u00e5 informere om status og prosess, og for \u00e5 f\u00e5 signaler p\u00e5 hvordan overordnede myndigheter vil ta imot et planforslag som ble p\u00e5begynt for n\u00e6rmere 8 \u00e5r siden. For \u00e5 unng\u00e5 un\u00f8dvendige innsigelser er flere tilbakemeldinger fra regionale sektormyndigheter tatt til f\u00f8lge. Planforslaget som her legges frem er et resultat av planarbeid i 2016-2019 og i 2020- 2024. (Se vedlagt tabell planprosessen oppsummert) Medvirkning og innspill Det har v\u00e6rt 2 innspillsrunder i l\u00f8pet av planprosessen \u2013 \u00e9n i 2016 n\u00e5r planprogrammet var p\u00e5 h\u00f8ring, og \u00e9n i 2021 etter politisk vedtak. I h\u00f8ringsperioden for planprogrammet i 2016 ble det mottatt 14 uttaler fra h\u00f8ringsinstanser og 6 innspill fra privatpersoner, lag og foreninger, som gjaldt innhold i planprogrammet. Det ble ogs\u00e5 mottatt 380 innspill som gjaldt selve planforslaget. Da det i 2021 p\u00e5 nytt ble \u00e5pnet for innspill til arealdelen, ble det mottatt 150 innspill. Omtrent 90 av disse var ikke mottatt tidligere. Hovedparten av innspillene omhandler \u00f8nsker om nye omr\u00e5der for boligbygging eller LNF spredt boligbygging. Mange innspill omhandler nye naustomr\u00e5der. Alle innspill til planen er vurdert ut ifra kriterier basert p\u00e5 arealstrategier vedtatt i kommuneplanens samfunnsdel og fastsatt planprogram for arealdelen. De er ogs\u00e5 vurdert i forhold til Prinsippsak om senterstruktur og utbyggingsm\u00f8nster, vedtatt i formannskapet 2018. Kommunedirekt\u00f8rens vurderinger fremkommer i vedleggene Innspillsvurdering datert 14.12.2018 og Innspillsvurdering datert 20.09.2021. Alle innspill som er kommet inn i l\u00f8pet av innspillsrundene ble lagt fram for politisk vurdering i 2022. Politisk innspillsvurdering finnes vedlagt. I l\u00f8pet av planarbeidet har det ogs\u00e5 v\u00e6rt andre medvirkningsprosesser. I forbindelse med senterstrukturutredningen ble det gjennomf\u00f8rt temadager for befolkningen i omr\u00e5der med status som lokalsenter i gjeldende arealdel, i tillegg til Ask. Metoden fra temadagene ble tilpasset barn og unge, og det ble gjennomf\u00f8rt fremtidsverksteder p\u00e5 fem ulike skoler med involvering av barn og unge fra 6-9 klasse. Mer informasjon om medvirkningsarbeidet fremkommer i vedlagt senterstrukturutredning og rapport fra barn og unges medvirkning. Planforslaget med vedlegg Kommuneplanens arealdel fastsetter arealbruken i kommunen med juridisk bindende virkning. Planen best\u00e5r av plankart, bestemmelser og planbeskrivelse. Hovedinnholdet fremkommer av planbeskrivelsen, som ogs\u00e5 viser hvilke overordnede f\u00f8ringer som ligger til grunn for planen. Planbeskrivelsen skal ogs\u00e5 inneholde en konsekvensutredning (KU) som beskriver planens virkninger for milj\u00f8 og samfunn, og en risiko- og s\u00e5rbarhetsanalyse (ROS) som viser arealenes egnethet for utbyggingsform\u00e5l. KU og ROS fremkommer i egne vedlegg, men hovedinnhold fra de to rapportene er innarbeidet i planbeskrivelsen. Med bakgrunn i KU og ROS er det gjort avb\u00f8tende tiltak i planforslaget, i form av endringer i bestemmelsene og justeringer av arealform\u00e5l. To st\u00f8rre omr\u00e5der, utvidelse av Ask\u00f8y senter og havneform\u00e5l Kildn, kommer ut med store negative konsekvenser for flere tema i konsekvensutredningen. Ask\u00f8y senter er vurdert \u00e5 medf\u00f8re negative konsekvenser innenfor tema naturmangfold, naturressurser, forurensing og transportbehov og klimagassutslipp. Kildn er vurdert \u00e5 medf\u00f8re store negative konsekvenser innenfor temaene friluftsliv, landskap, strandsone og vassdrag, transportbehov og klimagassutslipp, teknisk infrastruktur og barn og unges oppvekstsvilk\u00e5r. Havneform\u00e5let er ogs\u00e5 vurdert til \u00e5 medf\u00f8re forsterket store negative konsekvenser for tema naturmangfold. Kommunedirekt\u00f8ren har p\u00e5 bakgrunn av tidligere politiske vedtak, F- sak 102/18 \u2013 senterstruktur og F-sak 47/22 \u2013 havneform\u00e5l Kildn, likevel ikke endret disse omr\u00e5dene i plankartet. Hovedgrep i planforslaget Til grunn for planforslaget ligger overordnede f\u00f8ringer, vedtatt samfunnsdel med arealstrategier, vedtatt planprogram for rullering av arealdelen og vedlagte lokalpolitiske vedtak. Det viktigste i denne rulleringen har v\u00e6rt \u00e5 utarbeide en tydelig senterstruktur og et mer konsentrert utbyggingsm\u00f8nster i samsvar med gjeldende nasjonale, regionale og kommunale f\u00f8ringer. Med bakgrunn i Regional plan for attraktive senter i Hordaland (Hordaland fylkeskommune, 2015) og Regional areal- og transportplan for bergensomr\u00e5det (Hordaland fylkeskommune, 2017) er det innarbeidet senterstruktur og vekstsoner i planforslaget. Senterstrukturen utgj\u00f8r kjernen for kommunens framtidige utvikling og danner utgangspunktet for utbyggingsm\u00f8nsteret i planforslaget. Senterstrukturen er basert p\u00e5 en senterstrukturutredning og politisk prinsippsak om senterstruktur og utbyggingsm\u00f8nster, F- sak 102/18 (se vedlegg). Planforslaget legger opp til en senterstruktur med tre niv\u00e5er; regionsenter, lokalsenter og n\u00e6rsenter. Senteromr\u00e5dene skal ha tydelig funksjon som m\u00f8teplass og servicesenter med b\u00e5de handel, tjenester og offentlig virksomhet for innbyggerne i det aktuelle senteromlandet. Kort avstand til daglige gj\u00f8rem\u00e5l, kollektivtransport og sosiale m\u00f8teplasser skal bidra til \u00e5 gi befolkningen bedre helse og trivsel. Rundt senteromr\u00e5dene er det definert vekstsoner. Planforslaget definerer en regional vekstsone og flere lokale vekstsoner. Den regionale vekstsonen tar utgangspunkt i regionsenteret Kleppest\u00f8 og strekker seg rundt senteromr\u00e5dene Strusshamn, Florv\u00e5g og Erdal, samt tettbygde boligomr\u00e5der i tilknytning til senteromr\u00e5dene. Rundt lokal- og n\u00e6rsentrene Ravnanger, Han\u00f8y, Fromreide og Ask er det definert lokale vekstsoner. Vekstsonene er innarbeidet i plankartet og tydeliggjort i vedlagt illustrasjonskart. Hensikten med senterstrukturen og vekstsonene er \u00e5 konsentrere utbyggingen og dermed legge til rette for levedyktige senteromr\u00e5der, \u00f8kt tilgang p\u00e5 handels- og tjenestetilbud i n\u00e6rheten av der folk bor, kortere avstander mellom boliger og daglige reisem\u00e5l, og mer effektiv drift av kommunale tjenestetilbud. Det legges opp til at hovedtyngden av boliger, arbeidsplassintensive n\u00e6ringer, tjenesteyting og service skal komme innenfor vekstsonene. Innenfor vekstsonene er det definert tre ulike soner med ulikt krav til innhold og struktur: Sentrumssone: Sentrumssoner er vist som arealform\u00e5l sentrumsform\u00e5l. Form\u00e5let innbefatter forretning, tjenesteyting, boligbebyggelse, kontor, hotell/overnatting og bevertning. Sentrumsomr\u00e5dene skal utvikles med tett bebyggelse, varierte funksjoner og tjenestetilbud, og tydelig sammenhengende tettstedsstruktur. Byggeh\u00f8yder skal som hovedregel ikke overstige 4 etasjer eller 15 meter, men lavere eller h\u00f8yere byggeh\u00f8yde skal vurderes ved regulering. Boligbebyggelse tillates kun i form av konsentrert sm\u00e5husbebyggelse og blokkbebyggelse. Det tillates ikke st\u00f8yende, forurensende eller arealkrevende virksomheter. I alle sentrumsomr\u00e5der skal det opparbeides offentlig torg/m\u00f8teplass som skal kunne brukes av alle alders- og befolkningsgrupper. Ferdsels\u00e5rer skal utformes med hovedvekt p\u00e5 tilgjengelighet for myke trafikanter, og sammenhengende bl\u00e5gr\u00f8nne strukturer skal ivaretas og sikres tilstrekkelig areal. For \u00e5 sikre kvalitet i senteromr\u00e5dene er det satt krav om omr\u00e5deregulering for alle sentrumsform\u00e5l og tilgrensende arealer som er n\u00f8dvendige for \u00e5 sikre sammenhenger i tettstedsstrukturen. Omr\u00e5deregulering skal ta utgangspunkt i innledende stedsanalyse. Som del av omr\u00e5deregulering skal det vurderes behov for barnehage i planomr\u00e5det. I omr\u00e5deregulering av lokalsenter skal det utarbeides handelsanalyse som sier noe om behov for og konsekvenser av etablering av handel. Omr\u00e5deplaner er offentlige reguleringsplaner som kommunen selv skal utarbeide. For \u00e5 f\u00e5 til \u00f8nsket utvikling er det avgj\u00f8rende at kommunen prioriterer omr\u00e5deplanlegging av sentrumsomr\u00e5dene. Fortettingssone: Fortettingssonen vises som arealform\u00e5l bebyggelse og anlegg. Dette arealform\u00e5let er ikke tidligere brukt i kommuneplanens arealdel i Ask\u00f8y. Hensikten med \u00e5 innf\u00f8re arealform\u00e5let er \u00e5 skape st\u00f8rre fleksibilitet med mulighet for \u00e5 bygge tettere i tilknytning til senteromr\u00e5dene. Fortettingssonen skal i hovedsak utvikles med boligbebyggelse. Innslag av tjenesteyting og n\u00e6ringsbebyggelse kan inng\u00e5. Det tillates ikke arealkrevende virksomheter. Som grunnlag for reguleringsplan skal det utarbeides en enkel stedsanalyse. Stedsanalysen skal vise viktige sammenhenger og resultere i en anbefaling om plangrepet i reguleringsplanen. Ny boligbebyggelse skal variere i typer og st\u00f8rrelser. Det tillates kun konsentrert sm\u00e5husbebyggelse og blokkbebyggelse. Byggeh\u00f8yden skal som hovedregel ikke overstige 4 etasjer eller byggeh\u00f8yde 15 meter. Ved regulering skal lavere eller h\u00f8yere byggeh\u00f8yde vurderes, med grunnlag i stedsanalyse. Senteromr\u00e5dene Fromreide, Han\u00f8y og Erdal har ikke fortettingssoner. I disse omr\u00e5dene prioriteres i f\u00f8rste rekke utvikling innenfor sentrumsform\u00e5let. Det er \u00f8nskelig med boligbygging i tilknytning til disse senteromr\u00e5dene, men omr\u00e5denes karakter tilsier at de ikke er egnet for h\u00f8y utnyttelse. Herdla fort (BA1) og Nedre Kleppe (BA14) skiller seg fra de andre fortettingssonene. Herdla fort tillates kun utviklet med funksjoner som fremmer Herdla som frilufts-, rekreasjons- og opplevelsesdestinasjon. Det tillates kun fritids- og turistform\u00e5l og offentlig og privat tjenesteyting. Nedre Kleppe skal utvikles som handelsomr\u00e5de med hele kommunen som handelsomland. Omr\u00e5det skal tilrettelegges med hovedvekt av forretning, med mulighet for innslag av bolig, kontor og tjenesteyting. Bestemmelser om stedsanalyse og omr\u00e5destruktur vil ogs\u00e5 gjelde, og det skal sikres arealeffektive l\u00f8sninger og god tilgjengelighet for myke trafikanter. Boligsone: Boligsoner vises som arealform\u00e5l bolig. Store deler av boligsonen er allerede utbygd med sm\u00e5husbebyggelse, men det \u00e5pnes for muligheten til \u00e5 fortette innenfor disse omr\u00e5dene og skape befolkningsgrunnlag for levedyktige senteromr\u00e5der. Hovedvekten av nye boliger skal v\u00e6re konsentrert sm\u00e5husbebyggelse, men boliger med en eller to boenheter kan tillates der det ikke egner seg for mer konsentrert bebyggelse. Utenfor vekstsonene: Utenfor vekstsonene legges det ikke opp til vesentlig nybygging av boliger. Hovedvekten av nye boliger utenfor vekstsonen skal v\u00e6re boliger med en eller to boenheter. Dersom det legges opp til spredt boligbygging vil vi ikke oppn\u00e5 vedtatte arealstrategier om et b\u00e6rekraftig utbyggingsm\u00f8nster. Det er derfor gjort et arbeid med \u00e5 stramme inn boligomr\u00e5der som ligger utenfor vekstsonene i planforslaget. Omr\u00e5der som tidligere er avsatt til fremtidig boligbebyggelse, men som ikke er bygget ut er tilbakef\u00f8rt til LNF-omr\u00e5der (landbruks-, natur- og friluftsomr\u00e5der). Omr\u00e5der med igangsatt regulering og vedtatte reguleringsplaner er videref\u00f8rt som boligform\u00e5l. Uregulerte omr\u00e5der med etablerte boliger er videref\u00f8rt boligform\u00e5l, men er i noen tilfeller innskrenket. Det er ogs\u00e5 avsatt arealer til fremtidig LNF-spredt boligbebyggelse. Innenfor arealform\u00e5let \u00e5pnes det for nye boliger med inntil to boenheter, samt andre tiltak som faller innenfor boligform\u00e5let. Antall enheter som tillates i det enkelte omr\u00e5det er angitt p\u00e5 plankartet. Det er gjort et grundig arbeid med \u00e5 g\u00e5 igjennom all eksisterende boligbebyggelse i LNF- omr\u00e5der, og vurdere om denne kan avsettes som n\u00e5v\u00e6rende LNF-spredt boligbebyggelse. Der det er vurdert at boligene ikke er i konflikt med andre verdier er omr\u00e5dene avsatt som n\u00e5v\u00e6rende LNF-spredt boligbebyggelse. Innenfor arealform\u00e5let n\u00e5v\u00e6rende LNF-spredt boligbebyggelse er det \u00e5pnet for mindre tiltak i tilknytning til eksisterende bolig. Andre viktige tema i planen er n\u00e6ringsstruktur, teknisk infrastruktur og sosial infrastruktur. Disse temaene bygger opp under senterstrukturen og det overordnede utbyggingsm\u00f8nsteret i planen. Utenfor vekstsonene tillates ikke ny n\u00e6ringsbebyggelse i form av arbeidsplass- og bes\u00f8ksintensive virksomheter. Det legges opp til at kommunens tjenestevirksomhet skal utvikles i samsvar med senterstrukturen. Det er derfor sikret arealer til tjenesteyting tett p\u00e5 senteromr\u00e5dene og avsatt nye arealer til VA-form\u00e5l i n\u00e6r tilknytting til senteromr\u00e5der og allerede utbygde omr\u00e5der. Planforslaget legger opp til fortetting og effektiv arealutnyttelse som er viktige grep for \u00e5 ivareta verdifulle ubebygde omr\u00e5der. Det er fors\u00f8kt \u00e5 ivareta innbyggernes mulighet for n\u00e6rhet til natur, sj\u00f8 og vann, som er viktige kvaliteter p\u00e5 Ask\u00f8y. Gjennom bruk av hensynssoner, byggegrense til sj\u00f8 og vassdrag og bestemmelser om blant annet sikring av bl\u00e5gr\u00f8nne strukturer sikrer planforslaget at innbyggerne f\u00e5r tilgang til natur, gode rekreasjonsomr\u00e5der og friluftsomr\u00e5der. Krav om reguleringsplan I bestemmelsenes punkt 3.1 er det satt et generelt krav om reguleringsplan som er hjemlet i plan- og bygningsloven \u00a7 11-9 nummer 1. Plankravet er et grunnleggende element i planforslaget og bestemmelsene er bygget opp rundt dette. Hensikten med plankravet er blant annet \u00e5 sikre viktige kvaliteter i nye utbyggingsomr\u00e5der, som for eksempel lekeplasser, m\u00f8teplasser, infrastruktur, gr\u00f8nnstruktur og gang- og sykkelveger. Enkelte tiltak er unntatt fra plankravet. Dette gjelder blant annet mindre tiltak p\u00e5 bebygd eiendom, alminnelige driftsbygninger i landbruket og tiltak som er unntatt fra s\u00f8knadsplikt. I tillegg unntas arealoverf\u00f8ring fra eller til allerede bebygd eiendom, VA-ledninger, slamavskillere og pumpestasjoner, og p\u00e5bygg og tilbygg p\u00e5 inntil 50 kvadratmeter. Det er ogs\u00e5 lagt opp til at det uten reguleringsplan kan tillates oppf\u00f8ring av boenheter innenfor arealer avsatt til fremtidig LNF-spredt boligbebyggelse, og at det innenfor allerede utbygde omr\u00e5der kan tillates oppf\u00f8rt 1 boenhet uten reguleringsplan, s\u00e5 lenge gitte vilk\u00e5r er oppfylt. Nye arealform\u00e5l og eksisterende arealform\u00e5l I plankartet er det definert eksisterende og nye arealform\u00e5l. Vanlig praksis i Ask\u00f8y kommune har tidligere v\u00e6rt at utbygde arealer ble definert som n\u00e5v\u00e6rende og at ubebygde arealer ble definert som fremtidige. I dette planforslaget er denne praksisen endret i tr\u00e5d med h\u00f8ringsforslaget til ny kart- og planforskrift. Jamf\u00f8r den nye forskriften skal arealform\u00e5l som var avsatt i gjeldende arealdel og som videref\u00f8res i ny plan, framstilles som n\u00e5v\u00e6rende uavhengig av om omr\u00e5det er utbygd eller ikke. Arealform\u00e5l som ikke har v\u00e6rt avsatt i gjeldende arealdel skal vises som fremtidige arealform\u00e5l. Disse prinsippene er som hovedregel fulgt i planforslaget. For LNF-spredt boligbebyggelse og LNF-spredt fritidsbebyggelse er andre prinsipper lagt til grunn. Flere eksisterende boliger som i gjeldende arealdel ligger innenfor LNF-omr\u00e5der, er i planforslaget definert som n\u00e5v\u00e6rende LNF-spredt boligbebyggelse eller fritidsbebyggelse. Dette er gjort med bakgrunn i at kommunen opplever utfordringer med dispensasjonss\u00f8knader knyttet til mindre tiltak p\u00e5 eksisterende boliger som i gjeldende arealdel ligger i LNF-omr\u00e5der. Noen LNF-spredt-omr\u00e5der er definert som fremtidige i dette planforslaget selv om de ogs\u00e5 er avsatt i gjeldende arealdel. Dette er gjort fordi bestemmelsene knyttet til fremtidige LNF-spredt-omr\u00e5der og til n\u00e5v\u00e6rende LNF-spredt- omr\u00e5der er forskjellige. Det er kun i fremtidige omr\u00e5der det tillates nye enheter. I plankartet er det ogs\u00e5 gjort flere karttekniske justeringer sett opp imot dagens situasjon. Dette inneb\u00e6rer at det i noen omr\u00e5der er lagt inn n\u00e5v\u00e6rende arealform\u00e5l, selv om arealet ikke tidligere har lagt inne i arealdelen. Dette er gjort med bakgrunn i at vurderinger knyttet til utbyggingssp\u00f8rsm\u00e5let allerede er avklart gjennom reguleringsplan, byggesak og/eller dispensasjon. Anbefaling om oppheving av eldre reguleringsplaner Kommunen har en rekke eldre reguleringsplaner som ikke er i tr\u00e5d med dagens utvikling og som er vanskelig \u00e5 f\u00f8lge opp i konkrete byggesaker. I tr\u00e5d med fastsatt planprogram er det foretatt en gjennomgang av alle reguleringsplaner som er regulert til bolig. Hvilke planer som anbefales opphevet fremkommer i eget vedlegg. Det er 42 planer som anbefales opphevet i sin helhet og 9 planer der det anbefales \u00e5 oppheve deler av planen. For oppheving av reguleringsplan gjelder samme krav til prosess og saksbehandling som for utarbeiding av ny plan. Kommunedirekt\u00f8ren anbefaler at den formelle prosessen med oppheving av planer startes opp samtidig som kommuneplanens arealdel legges ut til h\u00f8ring og offentlig ettersyn. En del av denne prosessen er \u00e5 vurdere om det er omr\u00e5der i reguleringsplanene som b\u00f8r sikres og innarbeides i kommuneplanens arealdel, for eksempel lekeplasser, gr\u00f8nnstruktur og friomr\u00e5der. Dette kan innarbeides i planforslaget i h\u00f8ringsperioden uten at det vil kreve ny h\u00f8ring. Vurdering: Gjeldende arealdel har stor boligkapasitet, men legger opp til et spredt utbyggingsm\u00f8nster. Dette er ikke i tr\u00e5d med m\u00e5lsettinger om klimavennlig transportm\u00f8nster, tydelig senterstruktur og konsentrert utbygging. De viktigste grepene i dette planarbeidet har derfor v\u00e6rt \u00e5 gjennomg\u00e5 boligstrukturen i gjeldende arealdel, og justere utbyggingsm\u00f8nsteret i tr\u00e5d med overordnede m\u00e5l. Planforslaget legger opp til en h\u00f8yere utnyttingsgrad, tettere boligutbygging, og muligheter for flere mindre boenheter. Det legges opp til utvikling av senteromr\u00e5der med m\u00f8teplasser og varierte bomilj\u00f8 og boligtyper, med god tilgang til omr\u00e5der for rekreasjon og aktivitet. Konsentrert utbygging vil gi grunnlag for h\u00f8yere befolkningstetthet og dermed ogs\u00e5 grunnlag for bedre kollektivtilbud, bedre utbygd gang- og sykkelvegnett, og levedyktige tjenestetilbud og lokalsamfunn. Planforslaget som her legges frem er et resultat av en lang prosess, mange politiske vedtak og mange \u00e5rs arbeid. Planforslaget tar utgangspunkt i vedtatt samfunnsdel og arealstrategier. Disse bygger p\u00e5 overordnede f\u00f8ringer som oppdateres jevnlig. Kommunedirekt\u00f8ren vurderer at planforslaget samsvarer godt med gjeldende overordnede f\u00f8ringer, men p\u00e5peker at det hele tiden kommer nye krav og f\u00f8ringer. Om planforslaget blir liggende ubehandlet for lenge er det stor risiko for at det ikke lenger vil samsvare med gjeldende f\u00f8ringer, og at planprosessen m\u00e5 startes helt p\u00e5 nytt. Gjeldende arealdel m\u00f8ter ikke dagens utfordringer, er ikke i tr\u00e5d med overordnede m\u00e5l og f\u00f8ringer, og er utdatert som styringsverkt\u00f8y for reguleringsplaner og byggesaker. Det er viktig \u00e5 f\u00e5 vedtatt en ny arealdel som kan bidra til \u00e5 oppn\u00e5 m\u00e5lene for samfunnsutvikling i gjeldende samfunnsdel. Det anbefales derfor at planforslaget legges ut til h\u00f8ring og offentlig ettersyn. F\u00f8r planforslaget legges ut til offentlig ettersyn og oversendes h\u00f8ringsinstanser for uttale, m\u00e5 det utarbeides et detaljert arealregnskap. Arealregnskapet skal gi en detaljert oversikt over nye og eksisterende arealform\u00e5l, faktisk arealbruk innenfor disse omr\u00e5dene, og faktisk omdisponering av for eksempel naturtyper, matjord og myr. Kommunedirekt\u00f8ren har vurdert at det er mer hensiktsmessig \u00e5 starte arbeidet med arealregnskap etter at det er gjort vedtak om \u00e5 sende planforslaget p\u00e5 h\u00f8ring. Dette begrunnes med at dersom det blir gjort endringer i planforslaget f\u00f8r det sendes p\u00e5 h\u00f8ring, m\u00e5 ogs\u00e5 disse tas med i arealregnskapet. Vedlagt planforslaget er et grovt arealregnskap som viser antall dekar innenfor hvert arealform\u00e5l i gjeldende arealdel og i planforslaget. Folkehelseperspektiv: Kommuneplanens arealdel kan gjennom krav til de fysiske omgivelsene f\u00e5 virkninger for befolkningens helse. Gjeldende arealdel er ikke i tr\u00e5d med overordnede f\u00f8ringer for folkehelse, samfunnsutvikling, milj\u00f8, klima og bolig. Dette planforslaget vil kunne legge til rette for gode senteromr\u00e5der og bomilj\u00f8, en mer differensiert boligmasse, og tydeligere krav til m\u00f8teplasser, infrastruktur, uteoppholdsarealer og sosial b\u00e6rekraft. Planforslaget legger opp til en tydelig senterstruktur og utvikling av senteromr\u00e5dene med blandede funksjoner som boliger, service- og handelstilbud. Sentrumsutvikling kan ha positive konsekvenser ved at det bidrar til \u00f8kt funksjonstetthet, og at mange funksjoner i kort avstand bidrar til bedre helse og trivsel. Gjennom nye bestemmelser til leke- og m\u00f8teplasser legges det opp til \u00e5 utvikle gode m\u00f8teplasser for alle befolknings- og aldersgrupper, noe det er stort behov for p\u00e5 Ask\u00f8y. Det legges ogs\u00e5 til rette for en variert boligsammensetning, som vil kunne bidra til at varierte husholdninger og mennesker i ulike livsfaser kan etablere seg i samme omr\u00e5de og f\u00e5 tilgang p\u00e5 samme funksjoner. Varierte boligtyper og leilighetsst\u00f8rrelser vil kunne bidra til \u00e5 redusere forskjeller i levek\u00e5r og helse. \u00d8konomi: For \u00e5 oppn\u00e5 intensjonen i planen er det en forutsetning at det satses p\u00e5 utvikling av senteromr\u00e5dene. Omr\u00e5deregulering er en offentlig oppgave og det vil v\u00e6re behov for budsjettmidler for \u00e5 utarbeide planene. Vedlegg 1. Plankart, 02.04.2024 2. Planbestemmelser, 03.04.2024 3. Planbeskrivelse, 04.04.2024 4. Konsekvensutredning, 28.09.2023 5. Risiko- og s\u00e5rbarhetsanalyse, 20.11.2023 6. Illustrasjon av vekstsoner, 02.04.2024 7. Arealregnskap, 03.04.2024 8. Fastsatt planprogram for rullering av kommuneplanens arealdel, 06.06.2017 9. Kartlegging av funksjonell strandsone - Rapport, 14.12.2018 10. Kartlegging av funksjonell strandsone - Temakart, 23.10.2017 11. Kartlegging av kjerneomr\u00e5de landbruk - Rapport, 29.11.2018 12. Kartlegging av kjerneomr\u00e5de landbruk - Temakart, 11.12.2018 13. Kartlegging og verdivurdering av friluftsomr\u00e5der - Rapport, 29.11.2018 14. Kartlegging og verdivurdering av friluftsomr\u00e5der - Temakart, 11.12.2018 15. Senterstrukturutredning for Ask\u00f8y, 26.02.2018 16. Min dr\u00f8mmem\u00f8teplass - rapport fra medvirkning barn og unge, 29.11.2018 17. Handelsanalyse for Ask\u00f8y kommune, 28.04.2023 18. Innfartsparkeringsrapport for Ask\u00f8y kommune, 11.05.2023 19. Innspillsvurdering, 14.12.2018 20. Innspillskart,14.12.2018 21. Innspillsvurdering, 20.09.2021 22. Innspillskart, 11.11.2021 23. Innspillsvurdering Tressmarka, innspill 385, 722, m.fl., 20.09.2021 24. Politisk sak - Saksframlegg fra f\u00f8rstegangsbehandling 2019-2021, 12.01.2021 25. Politisk sak - Prinsippsak om senterstruktur og utbyggingsm\u00f8nster - F-sak 102.18, 24.04.2018 26. Politisk sak - Avklaringer og videre arbeid - F-sak 93.21, 19.10.2021 27. Politisk sak - Kombinert arealform\u00e5l i bygdene - F-sak 24.22, 22.03.2022 28. Politisk sak - Politisk innspillsvurdering - F-sak 44.22, 03.05.2022 29. Politisk sak - Vurdering av innspill om havneform\u00e5l, Kildn - F-sak 47.22, 10.05.2022 30. Notat - Oppheving av eldre reguleringsplaner med vedlegg, 14.12.2018 31. Notat - Vedr\u00f8rende bestemmelser om bruksendring innenfor arealform\u00e5l bolig i bygdene, 24.02.2024 Planprosessen oppsummert \u00c5rstall Status 2015 Vedtak av kommuneplanens samfunnsdel 2016 Oppstart av kommuneplanens arealdel 2017 Vedtak av planprogram 2017-2018 Utarbeiding av utredninger, kartlegginger og kunnskapsgrunnlag, og utarbeiding av planforslag 2017 Orientering om medvirkningsprosess til utredning av senterstruktur, meldt UTM 24.08.17 og F 05.09.17 2017 Kartlegging av funksjonell strandsone, meldt UTM 09.11.17 og F 21.11.17 April 2018 Politisk sak: Prinsippsak om senterstruktur og utbyggingsm\u00f8nster, F-sak 102/18 2018 Status og justert framdrift rullering av kommuneplanens arealdel, meldt UTM 24.05.18 og F 05.06.18 2018 Orientering om kartlegging og verdivurdering av friluftsomr\u00e5der, meldt UTM 14.06.18 og F 11.09.18 2018 Kartlegging av kjerneomr\u00e5de landbruk, meldt UTM 27.09.18 og F 16.10.18 Jan 2019 Planforslag til f\u00f8rstegangsbehandling - utsatt i p\u00e5vente av byvekstforhandlinger, F-sak 122/20 Nov 2020 Byvekstavtalen signert, planforslaget til ny politisk behandling, vedtak om \u00e5 sende planforslag tilbake til kommunedirekt\u00f8r med f\u00f8ringer for videre prosess, F-sak 122/20 Des 2020-Jan 2021 Innspillsrunde Mars-April 2021 Politiske temam\u00f8ter i UTM Okt 2021 Politisk sak: Avklaringer og videre arbeid, F-sak 93/21 Mars 2022 Politisk sak: Kombinert arealform\u00e5l i bygdene, F-sak 24/22 Mai 2022 Politisk sak: Politisk innspillsvurdering, F-sak 44/22 Mai 2022 Politisk sak: Vurdering av innspill om havneform\u00e5l, Kildn F-sak, 47/22 2022-2023 Endringer med bakgrunn i politiske vedtak 2023 Ny konsekvensutredning og risiko- og s\u00e5rbarhetsanalyse Okt 2023 M\u00f8te med sektormyndigheter i regionalt planforum 2023-2024 Endringer med bakgrunn i KU og ROS og tilbakemeldinger fra sektormyndigheter April 2024 Nytt planforslag til f\u00f8rstegangsbehandling "
}