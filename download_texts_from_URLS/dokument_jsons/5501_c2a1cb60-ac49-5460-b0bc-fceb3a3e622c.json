{
  "dokument_id": "c2a1cb60-ac49-5460-b0bc-fceb3a3e622c",
  "doc_type": "case_presentation",
  "kommune": 5501,
  "tittel": "Ny barnehage- og skolestruktur \u2013 orientering",
  "url": "https://innsyn.tromso.kommune.no/application/getMoteDokument?dokid=2002055442",
  "tekst": "Arkivsaksnr. 25/07041-1 Saksbehandler Espen Henriksen Harper Saksgang M\u00f8tedato Kommunestyret 23.04.2025 Ny barnehage- og skolestruktur \u2013 orientering Kommunedirekt\u00f8rens innstilling til vedtak: Saken tas til orientering Stig Tore Johnsen Mari Enoksen Hult Kommunedirekt\u00f8r Direkt\u00f8r stab for organisasjon 1 Bakgrunn for saken Kommunedirekt\u00f8ren startet i 2024 opp arbeidet med \u00e5 utrede ny barnehage- og skolestruktur i Troms\u00f8 kommune. Utredningen ble gjort med utgangspunkt i kommunestyret sitt vedtak om prinsipp for skolestruktur i 2021. Arbeidet ble prosjektorganisert med en arbeidsgruppe; en bredt sammensatt prosjektgruppe; avdeling for oppvekst, utdanning og kultur som prosjekteier; kommunedirekt\u00f8rens ledergruppe (KLG) som styringsgruppe. KLG utarbeidet et mandat for oppdraget. Utredningen med forslag til ny barnehage- og skolestruktur ble lagt ut p\u00e5 offentlig h\u00f8ring i februar. Kommunedirekt\u00f8ren ble torsdag 27. mars via media gjort oppmerksom p\u00e5 alvorlige feil i kunnskapsgrunnlaget for saken, spesielt i kapittelet som omhandler relevant skoleforskning. Feilen dreide seg om bruk av kunstig intelligens p\u00e5 en m\u00e5te som ikke er i tr\u00e5d med kommunens retningslinjer. Arbeidsgruppa gikk umiddelbart i gang med en gjennomgang av p\u00e5st\u00e5tte feil, og arbeidsgruppa kunne etter kort tid bekrefte at p\u00e5standene var riktige. Feilene er egnet til \u00e5 skape tvil om troverdigheten i hele saken, og kommunedirekt\u00f8ren besluttet derfor samme dag \u00e5 trekke saken tilbake og stoppe videre h\u00f8ringsprosess. Formannskapet vedtok i m\u00f8te 8. april at de \u00f8nsker en skriftlig redegj\u00f8relse for hvordan saken er fulgt opp. Denne orienteringssaken er et svar p\u00e5 det \u00f8nsket, og den har til hensikt \u00e5 gi en oppdatert orientering om hva som har skjedd, hvordan det er h\u00e5ndtert og hva som skal skje videre i saken. Hvordan saken er h\u00e5ndtert s\u00e5 langt Umiddelbart etter at selve saken ble trukket tilbake valgte kommunedirekt\u00f8ren \u00e5 innkalle til faste morgenm\u00f8ter med sin ledergruppe for \u00e5 koordinere arbeidet med videre oppf\u00f8lging av saken. Dette omhandlet: - Ivaretakelse av ansatte som er ber\u00f8rt av saken - Besvare innsynsbegj\u00e6ringer - Oppf\u00f8ling og svar p\u00e5 mediehenvendelser - Intern kartlegging av hva som har skjedd - Intern kartlegging av bruk av KI - Beslutning og planlegging av ekstern gransking Dette har v\u00e6rt en effektiv og godt koordinert m\u00e5te \u00e5 jobbe med h\u00e5ndteringen av denne saken, og vi kommer til \u00e5 videref\u00f8re dette en stund til fremover. Intern kartlegging \u2013 bruk av KI i andre saker For kommunedirekt\u00f8ren har det v\u00e6rt viktig \u00e5 f\u00e5 oversikt raskt over om det er andre saker som har v\u00e6rt til politisk behandling i det siste hvor KI er brukt, og det ble derfor iverksatt en umiddelbar intern kartlegging av bruk av kunstig intelligens i andre saker. Denne kartleggingen er n\u00e5 gjennomf\u00f8rt. Den omfatter saker fra september 2024 og fram til i dag. Den viser at kunstig intelligens er tatt i bruk i organisasjonen p\u00e5 en m\u00e5te som stort sett er i henhold til v\u00e5re egne retningslinjer, og ikke i noen tilfeller p\u00e5 en slik m\u00e5te at det er egnet til \u00e5 skape tvil om vurderinger eller svekke tilliten til kommunal saksbehandling. Kommunedirekt\u00f8ren har konkludert med at det ikke er n\u00f8dvendig \u00e5 trekke tilbake eller endre p\u00e5 andre saker enn saken om barnehage- og skolestruktur. Her er en oversikt over bruk og funn fra den interne kartlegginga. AOUK: Det er brukt KI til skriveverkt\u00f8y/korrekturlesning/forbedring av spr\u00e5k i f\u00f8lgende utvalgssaker: \u2022 Oppf\u00f8lging av kst. sak 14/24 - Sommerstengte barnehager \u2022 Orienteringssak - \u00c5rsrapport 2023-24. Ombudsblikket p\u00e5 barnehage-, skole og oppl\u00e6ringsmilj\u00f8ene 2 \u2022 Handlingsplan for uterom ved kommunale barnehager 2025- 2029 \u2022 Kvalitets- og utviklingsmelding seksjon barnehage 2024 \u2022 Utredning om jordmortjenesten i Troms\u00f8 kommune \u2022 Digitalisering i skolen \u2013 digitale l\u00e6remiddel, skjermbruk og regulering av mobiltelefoner \u2022 Troms\u00f8 kommunes svar p\u00e5 h\u00f8ring av forslag til endringer i privatskoleloven \u2022 Retningslinjer for refusjon av utgifter knyttet til individuell tilrettelegging i private skoler i Troms\u00f8 kommune. \u2022 Avvikling av IT-tjenester fra Troms\u00f8 kommune til Troms\u00f8 International School. I alle saker er KI benyttet i tr\u00e5d med kommunes retningslinjer. Generelt: saksbehandlere i avdelingens seksjoner har praksis med \u00e5 benytte KI til for eksempel oppbygging av sak og forbedring av setninger og sikre leseflyt, mulige tekstforbedringer, samt gj\u00f8re korrekturlesing. KI benyttes ikke til innhenting av kilder. Kultur har ikke brukt KI-hjelp i sin fremstilling av saker. HESO: Det er brukt KI til spr\u00e5kvask/spr\u00e5kforbedring i f\u00f8lgende utvalgssaker: \u2022 Kval\u00f8ya BOV \u2013 skrevet av Bymilj\u00f8 \u2022 Ny legevakt \u2013 konseptvalgutredning \u2013 skrevet av Bymilj\u00f8 \u2022 Videre utvikling av Seminaret 5. et (gjelder vedlegg 1 og 2) \u2022 Etablering av kommunale boliger til form\u00e5l flyktningeboliger - Godkjenning forenklet konseptutredning \u2013 skrevet av Bymilj\u00f8 \u2022 Boligsosial handlingsplan \u2022 Investeringsbeslutning Ryavegen omsorgsboliger \u2022 Kroken sykehjem Godkjenning av forenklet konseptutredning (gjelder vedlegg 1) Ad Boligsosial handlingsplan: brukt KI til sammenfatning av tekst, analyse av eksisterende interne planer og informasjonsinnhenting. Kildene er gjennomg\u00e5tt. HESO har ikke brukt KI til innholdsproduksjon. I alle saker er KI benyttet i tr\u00e5d med retningslinjer. BYMILJ\u00d8: Det er brukt KI til spr\u00e5kvask-spr\u00e5kkontroll/grammatisk korrektur/ i f\u00f8lgende saker: \u2022 Behovsmelding Troms\u00f8hallen \u2022 Str\u00f8mming kommunale idrettshaller \u2022 Skil\u00f8ypetilskudd 2024 \u2022 Fordeling av tilskudd til idretts- og friluftsform\u00e5l og lekeplasser - v\u00e5ren 2024 \u2022 Kunstgress og milj\u00f8hensyn - veien videre for Troms\u00f8s kunstgressbaner \u2022 Fjerne gebyrer for leie av kommunale idrettsanlegg og skolebygg \u2022 Oppdatering av retningslinjer for leie av Troms\u00f8 kommunes idrettsanlegg \u2022 Oppdatering av retningslinjer for leie av Troms\u00f8 kommunes gymsaler og skolelokaler til idrett og fritidsform\u00e5l \u2022 Oppdeling av Troms\u00f8 kommunes idrettspris \u2022 H\u00f8ringsinnspill - Forslag til endringer i spillemiddelordningen for anlegg til idrett og fysisk aktivitet \u2022 Orientering om prosjekt \u00abFjellheisplat\u00e5et\u00bb \u2022 Skil\u00f8ypetilskudd 2025 \u2022 Innbyggerforslag - Utvidet drift av ishallen \u2022 Salg av SMOR-parsellen gnr. 125/2 \u2022 KPA Til KPA: KI er benyttet til \u00e5 lage sammendrag/oppsummering av merknader fra bydelsr\u00e5d, interessegrupper, lag og foreninger. KI er ogs\u00e5 benyttet som verkt\u00f8y for diskusjon for 3 saksbehandler, samt grunnlag for definisjoner av begreper. KI er benyttet til \u00e5 oppsummere egne notater i arbeidsm\u00f8ter, som utkast til referat. KI har laget enkelte visuelle uttrykk (grafer) med utgangspunkt i eksisterende tallmateriale. I tillegg er KI benyttet til \u00e5 forbedre og forenkle spr\u00e5k, for \u00e5 bedre lesertilgengeligheten. Dette er gjort av saksbehandlere som har benyttet metodikken f\u00f8r. Erfaringen er at det forbedrer spr\u00e5ket, men at det sv\u00e6rt ofte oppst\u00e5r faktafeil i denne prosessen, s\u00e5 man m\u00e5 alltid lese over og korrigere ved behov. Dette gjelder tekster saksbehandleren selv har produsert, s\u00e5 det er lett \u00e5 korrigere og oppdage feil. Bruken er kvalitetssikret. Bymilj\u00f8 generelt bruker ikke KI til utviklingen av kvalitativt innhold. KI brukes i hovedsak til spr\u00e5kvask, hjelp til formulering (for f.eks. visuelle kvaliteter), sp\u00f8rre hva hensynene bak en bestemmelse er, lage sammendrag av f.eks. nabomerknader samt \u00e5 legge PDFer inn for \u00e5 omgj\u00f8re til tekst som kan kopieres/endres. Det eneste som avviker fra kommunens retningslinjer for KI er at man har brukt privat e-post til innlogging fremfor jobb e-post. ORGANISASJON: HR- strategien: Det er ikke benyttet KI i arbeidet med HR- strategien. Saker om \u00f8konomi: To tilfeller omhandler brudd p\u00e5 punkt om: \u2022 Ansatte som registrerer brukerkonto p\u00e5 KI-tjenester, skal kun bruke jobb e-postadressen dersom bruken er virksomhetsrelatert. Ansatte har da brukt privat epostadresse. S\u00e5 langt viser v\u00e5r kartlegging at bruken av KI i disse sakene er i tr\u00e5d med kommunens retningslinjer, med unntak at det ved enkelte innlogginger er brukt privat epost i stedet for jobb epost. Ekstern gransking I tillegg til intern kartlegging av bruk av KI i andre saker har kommunedirekt\u00f8ren besluttet \u00e5 iverksette en ekstern gransking i saken. Den eksterne granskingen er n\u00e5 ute p\u00e5 offentlig anskaffelse, og vil bli iverksatt s\u00e5 snart kontrakt for oppdraget er inng\u00e5tt. Oppdraget er gitt f\u00f8lgende mandat: 1. Bakgrunn Troms\u00f8 kommune jobber med en ny skole- og barnehagestruktur. Saken er en bestilling fra kommunestyret for \u00e5 sikre at kommunen leverer gode tjenester til barn og unge i Troms\u00f8 tilpasset demografiske endringer i aldergruppa 0-16 \u00e5r. Bestillingen fra kommunestyret var at det skulle utarbeides et forslag for \u00e5 f\u00e5 st\u00f8rre og f\u00e6rre enheter for \u00e5 utvikle en mer robust og b\u00e6rekraftig struktur som legger til rette for bedre l\u00e6ringsmilj\u00f8, mer effektive tjenester og mer \u00f8konomisk b\u00e6rekraftig drift. Det er avdekket feil i kunnskapsgrunnlaget i saken som ble sendt ut p\u00e5 h\u00f8ring. Feil og mangler i kommunal saksbehandling og utredninger er egnet til \u00e5 svekke tilliten og troverdigheten til kommunal saksbehandling. P\u00e5 bakgrunn av informasjonen som er fremkommet i saken er det behov for \u00e5 gjennomf\u00f8re en ekstern gjennomgang av utredningen og saksbehandlingen av skolestruktursaken. Troms\u00f8 kommune har de siste \u00e5rene tatt i bruk ulike l\u00f8sninger som involverer kunstig intelligens (KI) og automatisering. Med \u00f8kende bruk og utvikling innen KI-teknologi, \u00f8nsker organisasjonen \u00e5 f\u00e5 en uavhengig vurdering av hvordan KI brukes i dag. Unders\u00f8kelsen er blitt aktualisert gjennom informasjon som er fremkommet i politisk sak om skolestruktur i Troms\u00f8 kommune. Det er ogs\u00e5 behov for \u00e5 se p\u00e5 hvordan bruken av KI kan videreutvikles i tr\u00e5d med etisk forsvarlig praksis, god faglighet, sikkerhet, personvern og effektivitet 4 2. Form\u00e5l med oppdraget Form\u00e5let med oppdraget er todelt. 1. \u00c5 gjennomf\u00f8re en uavhengig vurdering av arbeidet og leveransene i saken om skole- og barnehagestruktur. Oppdragsgiver \u00f8nsker ogs\u00e5 anbefalinger for l\u00e6ring, forbedring og risikoreduserende tiltak for fremtidige saker, b\u00e5de knyttet til skolestruktursaken, men ogs\u00e5 andre lignende saker. Det er viktig at gjennomgangen er egnet til \u00e5 bidra til \u00e5 gjenoppbygge tillit og troverdighet til Troms\u00f8 kommune i denne saken. 2. \u00c5 f\u00e5 en helhetlig vurdering av dagens bruk av kunstig intelligens i Troms\u00f8 kommune er i tr\u00e5d med regelverket, v\u00e5r policy for bruk av KI og v\u00e5r etiske standard. Ogs\u00e5 bruk av KI forut for utarbeidelsen av v\u00e5r interne policy i september 2024 er aktuell \u00e5 gjennomg\u00e5. Oppdragsgiver \u00f8nsker videre anbefalinger for forbedringer, risikoreduserende tiltak og strategiske muligheter for fremtidig bruk. 3. Omfang Ekstern leverand\u00f8r skal i unders\u00f8kelsen knyttet til arbeidet med skolestruktursaken: \u2022 Lage et forslag p\u00e5 hva og hvordan en slik unders\u00f8kelse b\u00f8r gjennomf\u00f8res. Troms\u00f8 kommune \u00f8nsker ikke \u00e5 begrense innholdet i gjennomgangen for mye og for tidlig, for \u00e5 sikre at dette blir en reell ekstern gjennomgang. \u2022 Kartlegge arbeidet med skolestruktursaken i Troms\u00f8 kommune, Vurderingen ogs\u00e5 ses i forhold til arbeidsgruppens mandat og bestillingen fra kommunestyret. \u2022 Vurdere arbeidet opp mot relevante lover, forskrifter og etiske retningslinjer (f.eks. forvaltningsloven, saksbehandlingsregler, hovedavtalen, interne policyer, mv.) \u2022 Identifisere risikoer, s\u00e5rbarheter eller uheldige konsekvenser av arbeidet \u2022 Vurdere datagrunnlaget knyttet til skolestruktursaken. Det m\u00e5 ogs\u00e5 kartlegges hvilken betydning bruk av KI har hatt for forslaget slik det ble fremlagt. \u2022 Gi anbefalinger for oppf\u00f8lging, kvalitetsforbedringstiltak, beste praksis og videreutvikling knyttet til det Ekstern leverand\u00f8r skal i unders\u00f8kelsen knyttet til bruk av kunstig intelligens: 1. Lage et forslag p\u00e5 hva og hvordan en slik unders\u00f8kelse b\u00f8r gjennomf\u00f8res. Troms\u00f8 kommune \u00f8nsker ikke \u00e5 begrense innholdet i gjennomgangen for mye og for tidlig, for \u00e5 sikre at dette blir en reell ekstern gjennomgang. 2. Kartlegge eksisterende bruk av KI-l\u00f8sninger og -prosesser i Troms\u00f8 kommune, 3. Vurdere bruken opp mot relevante lover, forskrifter og interne retningslinjer 4. Vurdere kompetanseniv\u00e5et og intern forankring av KI-bruken 5. Identifisere mulige risikoer, s\u00e5rbarheter eller uheldige konsekvenser 6. Vurdere datagrunnlaget og datasikkerheten knyttet til KI-systemene 7. Gi anbefalinger for beste praksis og videre utvikling 8. Peke p\u00e5 strategiske omr\u00e5der hvor KI kan bidra til \u00f8kt kvalitet, effektivitet eller innovasjon 4. Leveranser Ekstern leverand\u00f8r skal levere: \u2022 Kartleggingsrapport p\u00e5 bakgrunn av en grundig gjennomgang av sakene. \u2022 Risiko- og s\u00e5rbarhetsanalyse \u2022 Vurdering av etterlevelse av lover, hovedavtalen, intern policy og etiske retningslinjer \u2022 Anbefalinger og handlingsplan \u2022 Presentasjon av funn og anbefalinger til ledelsen og relevante fagmilj\u00f8er 5. Tidsramme Oppdraget skal gjennomf\u00f8res innen utgangen av juni 2025. Delrapport om skolestruktursaken forventes senest 14. mai 2025, og endelig rapport skal leveres innen 30. juni 2025. 5. Krav til ekstern leverand\u00f8r Ekstern leverand\u00f8r m\u00e5 ha: \u2022 Dokumentert erfaring med utarbeidelse av vurderinger innen saksomr\u00e5dene 5 \u2022 Kjennskap til relevant lovgivning, tekniske l\u00f8sninger og etiske problemstillinger knyttet til saksomr\u00e5dene 6. Organisering og kontaktpunkt (...) Kommunedirekt\u00f8ren er oppdragseier. Oppsummering Dette er en forel\u00f8pig orientering til kommunestyret om en sak som fortsatt er under kartlegging og gjenstand for ekstern gransking. Saken er s\u00e5pass alvorlig at kommunedirekt\u00f8ren setter av n\u00f8dvendige interne ressurser til \u00e5 f\u00f8lge opp, og hensikten er \u00e5 f\u00e5 sannheten p\u00e5 bordet om hva som har skjedd b\u00e5de i saken om nye barnehage- og skolestruktur og i andre saker hvor KI er benyttet. Det er b\u00e5de i v\u00e5r egen interesse og innbyggernes interesse \u00e5 f\u00e5 klarhet i hva som har skjedd og hva vi kan gj\u00f8re for \u00e5 unng\u00e5 at tilliten og troverdigheten til kommunal saksbehandling trekkes i tvil. Vi har forst\u00e5else for at inforamsjonsbehovet er stort. Det er derfor vi har iverksatt en ekstern gransking, og vi h\u00e5per p\u00e5 forst\u00e5else for at vi ikke redegj\u00f8r i st\u00f8rre detalj eller svarer p\u00e5 konkrete sp\u00f8rsm\u00e5l n\u00e5 om hva som har skjedd. Vi \u00f8nsker full \u00e5penhet om funnene i granskningen, og h\u00e5per den vil s\u00f8rge for at vi f\u00e5r fullt innsyn i hva som har skjedd. Dette arbeidet b\u00f8r g\u00e5 raskt, men samtidig m\u00e5 vi sikre kvalitet i dette slik at dette kan etterpr\u00f8ves i ettertid. Kommunedirekt\u00f8ren vil komme tilbake til kommunestyret med ny rapportering senere, og senest n\u00e5r ekstern granskingsrapport foreligger. Vedtakskompetanse Kommunestyret Vedlegg 6 "
}