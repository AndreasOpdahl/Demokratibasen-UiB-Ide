{
  "dokument_id": "7d5e9af2-4ea0-567b-aafc-6995567cb813",
  "doc_type": "case_attachment",
  "kommune": 4601,
  "tittel": "Fagnotat datert 31.03.2025.",
  "url": "https://bergen.kommune.no/politikere-utvalg/api/fil/bk360/12451540/Fagnotat-datert-31-03-2025-",
  "tekst": " Plan- og bygningsetaten Til Fagnotat BBU - Seksjon forvaltning og mobilitet V\u00e5r referanse: KLAGE-2025/10783-4 (Arbeidssted) Saksbehandler: Anita Reimers Dato: 31.03.2025 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 168/1768/0/0 Bergenhus, Hellebakken 30. Klage p\u00e5 innvilgelse. Fradeling Hvem klager? Ottar Bj\u00f8rklid (Helleveien 210, gbnr. 168/271) i klage av 04.02.2025. Opprettelse og endring av eiendom ved fradeling av en parsell til boligform\u00e5l. Det er s\u00f8kt om dispensasjon fra kommuneplanens arealdel (KPA2018) punkt Tiltaket \u00a7 29.1 Gr\u00f8nnstruktur G, for \u00e5 etablere mindre deler av tomtegrensene for boligparsellen i strid med gjeldende form\u00e5lsgrenser og arealform\u00e5l. Det gis den 14.01.2025 tillatelse til opprettelse og endring av eiendom. Det er Vedtaket gitt dispensasjon fra KPA2018 \u00a7 29.1 gr\u00f8nnstruktur jf. plan- og bygningsloven \u00a7 19-2. Parsellen omfattes av reguleringsplan ID 11060000, BERGENHUS. HELLENESET OG DELER AV \u00d8VRE, MIDTRE OG NEDRE HELLEN, ikrafttredelsesdato 22.04.1961 og er regulert til \u00abTelegrafverket\u00bb (Ikke eget Planstatus arealform\u00e5l). Deler av parsellen grenser mot areal som i reguleringsplanen er vist som friluftsomr\u00e5de. KPA2018 viser st\u00f8rste delen av parsellen som Bebyggelse og anlegg i \u00d8vrig byggesone, mens to mindre arealer er omfattet av arealform\u00e5l Gr\u00f8nnstruktur G. Klager mener at kommunen feilaktig har lagt vekt p\u00e5 at vedtak om rammetillatelse i sak BYGG- 2024/10139 er gyldig. Det andre forholdet er at Klagegrunner kommunen feilaktig har lagt vekt p\u00e5 at bruk av tak p\u00e5 eksisterende bunkerstak er n\u00f8ye vurdert i flere saker. Behov for ytterligere Nei saksbehandling ved eventuell omgj\u00f8ring Anbefalt vedtak Vedtak av 14.01.2025 opprettholdes. Klagen tas ikke til f\u00f8lge. Med hilsen Plan- og bygningsetaten Ulf S\u00e6terdal avdelingsleder Tarje Wanvik etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Det s\u00f8kes om en fradeling av en boligtomt fra gnr 168 bnr 1768. Avgivereiendommen er i dag i privat eie med en etablert enebolig. Det er i byggesak BYGG-2024/10139 gitt rammetillatelse til oppf\u00f8ring av to nye eneboliger p\u00e5 eiendommen. Boligtomten som s\u00f8kes fradelt er omtalt som hus B i rammetillatelse datert 13.05.24. S\u00f8knad er mottatt 04.09.2024 og tilleggsdokumentasjon mottatt 30.09.2024, 01.10.2024, 23.12.2024,12.01.2025 og 13.01.2025. Klage ble mottatt 04.02.2025 fra Ottar Bj\u00f8rklid. Tilsvar til klage ble mottatt 14.02.2025 fra Harris Advokatfirma v/ Silje Herheim Eriksen. 1.2. Opplysninger av vesentlig betydning for behandling av klagen S\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og det er mottatt nabomerknad datert 18.12.2024 fra eier av gnr 168 bnr 271 - Ottar Bj\u00f8rklid, som ogs\u00e5 er klager i saken. Merknader g\u00e5r p\u00e5 ansvarlig s\u00f8kers redegj\u00f8relse og bruk av sambandsbunker som byggegrunn. Ottar Bj\u00f8rklid sendte inn kommentarer til tiltakshavers tilleggsinformasjon den 12.01.2025. Dette gjaldt at tiltakshaver ikke har kommentert Bj\u00f8rklid sine kommentarer Byantikvaren kommer 20.11.2024 med uttalelse i saken: \u00abOms\u00f8kt tiltak vil ikke ha negative konsekvenser for kulturminnet \u00abTelegrafverket\u00bb eller kulturmilj\u00f8et som s\u00e5dan. Vi har ingen kommentar til at det gis tillatelse til tiltaket. Bymilj\u00f8etaten har 29.11.2024 kommet med uttalelse i saken: \u00abSelv om fradelingen i seg selv ikke inneb\u00e6rer bygging, er form\u00e5let \u00e5 opprette en boligparsell. Dette legger indirekte til rette for nedbygging eller inngrep som kan skade og vil innskrenke den allerede smale \u00f8kologiske korridoren ytterligere\u00bb. Bymilj\u00f8etaten frar\u00e5det at det gis dispensasjon. 2. Om klagen Klager skriver at grunnlaget for klagen er at han mener at kommunen feilaktig legger til grunn to forhold i sin saksbehandling. Det f\u00f8rste forholdet er at vedtak av 13.05.2024 om rammetillatelse, sak BYGG-2024/10139, er ugyldig. Klager mener at n\u00f8dvendig dispensasjon fra avstandskrav mot veg ikke er gitt og at vedtak om rammetillatelse derfor er ugyldig. Videre mener klager at en feilaktig legger til grunn at forholdet til bunkerstak som byggegrunn er n\u00f8ye vurdert i saksbehandlingen i rammetillatelsen. Klager mener at Saksnummer KLAGE-2025/10783 Side 2 av 4 kommunen m\u00e5 vurdere om tomten er egnet for bebyggelse uten at areal opp\u00e5 bunkersen tas med i betraktningen. Dette gjelder b\u00e5de som byggegrunn for carport og som tilkomstveg. 3. Vurdering av klagen Klager mener at vedtak av 13.05.2024 er ugyldig da dispensasjon fra avstandskrav mot veg ikke er gitt. Statsforvalteren i Vestland har 17.07.2024 stadfestet Bergen kommune sitt vedtak av 13.05.2024. I vedtak av 13.02.2024 har Statsforvalteren tatt beslutning om \u00e5 ikke ta klagers begj\u00e6ring om omgj\u00f8ring til f\u00f8lge. Statsforvalteren skriver \u00abForm\u00e5let med de s\u00e6rskilte byggegrensene i vegloven \u00a7 29 femte ledd er behovet for \u00e5 sikre frisikt i kryss, og det er uklart om nybygget egentlig har noen praktisk konsekvens for frisikten. Det er heller ikke \u00e5penbart at den private delen av Hellebakken (PV120000) skal anses som \u00e5pen for allmenn ferdsel. I motsatt fall faller veiskillet mest sannsynlig helt utenfor \u00a7 29 femte ledd nr. 2. Vi konstaterer at i alle fall bygningsmyndighetene ikke har v\u00e6rt i tvil om resultatet, eller funnet grunn til \u00e5 problematisere punket noe mer\u00bb. Videre skriver Statsforvalteren \u00abVi har vurdert om det kan v\u00e6re aktuelt \u00e5 forelegge sp\u00f8rsm\u00e5let for de kommunale bygningsmyndighetene herfra, som i s\u00e5 fall igjen m\u00e5 koordinere med kommunal vegmyndighet. Vi kommer likevel til at dette er lite hensiktsmessig, s\u00e6rlig ettersom sp\u00f8rsm\u00e5let kan kontrolleres ved behandling av igangsettelsen. Mulighetene for \u00e5 reparere eventuelle feil ved saksbehandlingen kan i s\u00e5 fall ogs\u00e5 vurderes, s\u00e5 langt dette skulle vise seg n\u00f8dvendig. Det samme gjelder da eventuelt behovet for etterkontroll av kravet til 7,5 meter avstand fra selve tiltaket (Hus B) til kommunal veg, i og med at du fortsatt bestrider tegningsgrunnlaget og den oppgitte avstanden, og dessuten hvilken del av konstruksjonen avstanden skal m\u00e5les fra. Vi foretar derfor heller overpr\u00f8ving av tiltakshaverens kontrollm\u00e5ling herfra\u00bb. Det er derfor ikke riktig at rammetillatelsen er ugyldig. Videre mener klager at en feilaktig legger til grunn at forholdet til bunkerstak som byggegrunn er n\u00f8ye vurdert i saksbehandlingen i rammetillatelsen. Sp\u00f8rsm\u00e5let om sambandsbunker er egnet som byggegrunn er vurdert i byggesak BYGG- 2024/10139 og har ikke blitt behandlet i s\u00f8knad om fradeling. Fagetaten viser derfor til v\u00e5r vurdering i vedtak av 14.01.2025 der vi skriver at dette forholdet ikke har noen direkte relevans i forhold til v\u00e5r behandling av delingss\u00f8knaden, da problemstillingene om bruk av sambandsbunkeren som byggegrunn er tilstrekkelig gjennomg\u00e5tt og vurdert i rammetillatelsen. 4. Konklusjon Vedtak av 14.01.2025 opprettholdes. Klagen tas ikke til f\u00f8lge. Saksnummer KLAGE-2025/10783 Side 3 av 4 Vedlegg: 1. Oversiktskart 2. Flyfoto 3. Situasjonsplan 4. Tilsvar 5. Klage 6. Vedtak 7. Uttalelse fra Byantikvaren 8. Svar fra Bymilj\u00f8etaten 9. Merknad til nabovarsel 10. Tilbakemelding p\u00e5 omgj\u00f8ringsbegj\u00e6ringen 11. Rammetillatelse Saksnummer KLAGE-2025/10783 Side 4 av 4 "
}