{
  "dokument_id": "f8c057b7-109e-5fc7-802d-7d4e891db4d7",
  "doc_type": "case_presentation",
  "kommune": 5501,
  "tittel": "Valg av medlemmer til forliksr\u00e5det for perioden 2025-2028",
  "url": "https://innsyn.tromso.kommune.no/application/getMoteDokument?dokid=2001782755",
  "tekst": "Arkivsaksnr. 24/12611-1 Saksbehandler Rebekka Ringholm Saksgang M\u00f8tedato Formannskapet 03.09.2024 Kommunestyret 11.09.2024 Valg av medlemmer til forliksr\u00e5det for perioden 2025-2028 Kommunedirekt\u00f8rens innstilling til vedtak: Som forliksr\u00e5d for perioden 01.01.2025 til 01.01.2029 velges: Medlemmer: 1. 2. 3. Varamedlemmer: 1. 2. 3. Som leder av forliksr\u00e5det for perioden 01.01.2025 til 01.01.2029 velges: \u2022 Valget innberettes til statsforvalteren i henhold til domstolloven \u00a7 58. Stig Tore Johnsen Mari Enoksen Hult Kommunedirekt\u00f8r Direkt\u00f8r, stab for organisasjon 1 Hva saken gjelder I hver kommune skal det v\u00e6re et forliksr\u00e5d best\u00e5ende av tre medlemmer og like mange varamedlemmer. Blant disse skal det v\u00e6re b\u00e5de kvinner og menn. Kommunestyret velger ut et av medlemmene til leder. Valg av forliksr\u00e5dsmedlemmene skal skje innen 15. oktober \u00e5ret etter kommunestyrevalget, og valgperioden l\u00f8per i fire \u00e5r fra 1. januar \u00e5ret etter, jf. Domstolloven \u00a7 57 f\u00f8rste ledd. Valget foretas av kommunestyret selv. Saksutredning Forliksr\u00e5dets oppgaver Forliksr\u00e5det er den laveste domstolen for sivile saker i Norge. Det er b\u00e5de en meklingsinstitusjon og en domstol. Forliksr\u00e5det behandler bare sivile saker, ikke straffesaker. Forliksr\u00e5dene har en viktig og krevende oppgave med \u00e5 ivareta rettssikkerheten i Norge. De skal v\u00e6re et lavterskeltilbud som bidrar til at flest mulig tvister blir l\u00f8st utenfor domstolene. Behandlingen i forliksr\u00e5det skal legge til rette for at partene ved mekling eller dom f\u00e5r l\u00f8st saken enkelt, hurtig og billig, jf. tvisteloven \u00a7 6-1 f\u00f8rste ledd. Valgbarhet til og sammensetning av forliksr\u00e5det Jamf\u00f8r domstolloven \u00a7 27 skal det i hver kommune v\u00e6re et forliksr\u00e5d best\u00e5ende av tre medlemmer og like mange varamedlemmer. Blant disse skal det v\u00e6re b\u00e5de kvinner og menn. Kommunestyret velger ut et av medlemmene til leder. Har lederen forfall, trer den av de andre som er nevnt f\u00f8rst i oppnevnelsen og som kan gj\u00f8re tjeneste, inn i dennes sted. Forliksr\u00e5dsmedlemmer er dommere, jf. domstolloven \u00a7 52. Vilk\u00e5rene for valgbarhet er dermed regulert av flere paragrafer i domstolloven. Vedlegget Valg av forliksr\u00e5dsmedlemmer og skj\u00f8nnsmedlemmer for perioden 2025-2028 redegj\u00f8r for alle vilk\u00e5rene som m\u00e5 v\u00e6re oppfylt for \u00e5 v\u00e6re valgbar, hvem som er utelukket fra valg og hvem som kan avst\u00e5 fra \u00e5 ta imot valg. Justis- og beredskapsdepartementet bemerker i veilederen at valg av forliksr\u00e5d ikke er et valg av politisk r\u00e5d eller utvalg, og at en ved valget skal ta hensyn til personlige forutsetninger og egenskaper hos dem som blir valgt. Som forliksr\u00e5dsmedlem skal bare personer som anses s\u00e6rlig egnet til oppgaven velges, jf. domstolloven \u00a7 56. Det er viktig for rettssikkerheten til borgerne at kommunene foretar grundige vurderinger ved valg av representanter. Videre er det viktig \u00e5 bevare kontinuiteten i forliksr\u00e5det. Kommunestyret b\u00f8r vanligvis helst unng\u00e5 \u00e5 skifte ut hele forliksr\u00e5det p\u00e5 en gang. Forliksr\u00e5det i perioden 2021-2025 best\u00e5r av: Medlemmer: 1. Randi Lilleg\u00e5rd 2. Line Fusdahl 3. Lars Echroll Varamedlemmer: 1. Veronika L\u00f8veng Hansen 2. Mats Hegg Jacobsen 3. Barbara V\u00f6gele Leder: Randi Lilleg\u00e5rd 2 Konklusjon Kommunestyret velger et forliksr\u00e5d i henhold til kravene og anbefalingene i justis- og beredskapsdepartementets veileder for valg av forliksr\u00e5d. Vedtakskompetanse Kommunestyret Vedlegg Retningslinjer for valg av forliksr\u00e5dsmedlemmer og skj\u00f8nnsmedlemmer for perioden 2025-2028 3 "
}