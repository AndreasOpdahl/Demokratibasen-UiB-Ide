{
  "dokument_id": "d53024f4-e3be-59f2-9e4c-fe5af41fcf13",
  "doc_type": "case_presentation",
  "kommune": 5501,
  "tittel": "Eierskapsmelding 2024 - Kommunale selskaper og foretak",
  "url": "https://innsyn.tromso.kommune.no/application/getMoteDokument?dokid=2001875925",
  "tekst": "Arkivsaksnr. 24/18432-1 Saksbehandler Trond Eliassen Saksgang M\u00f8tedato Formannskapet 05.11.2024 Kommunestyret 13.11.2024 Eierskapsmelding 2024 - Kommunale selskaper og foretak Kommunedirekt\u00f8rens innstilling til vedtak: Kommunestyret vedtar ny eierskapsmelding 2024 i samsvar med vedlegg 1 \u2013 generelle prinsipper og rammer for eierstyring i kommunale aksjeselskap, interkommunale selskaper og kommunale foretak og presentasjon av kommunens eierposisjoner og eierinteresser med tilh\u00f8rende m\u00e5lformuleringer. Stig Tore Johnsen Kommunedirekt\u00f8r 1 Hva saken gjelder Ny eierskapsmelding for 2024 som beskriver hvilke form\u00e5l og m\u00e5lsetninger Troms\u00f8 kommune har med eierskap i aksjeselskap, interkommunale selskaper og kommunale foretak. Saksutredning I henhold til kommunelovens \u00a7 26 skal kommunestyret minst en gang i valgperioden utarbeide en eierskapsmelding, som skal vedtas av kommunestyret selv. Eierskapsmeldingen legger det overordnede grunnlaget for hvordan kommunen skal ut\u00f8ve en m\u00e5lrettet, forutsigbar og langsiktig eierskapspolitikk. Hensikten er \u00e5 bidra til en helhetlig og god politisk styring og kontroll av b\u00e5de selskapene, og hvordan de samvirker med kommuneorganisasjonen, samt gi rammer for hvordan kommunen skal ut\u00f8ve sitt eierskap. I ny eierskapsmelding legger det opp til at eierstyringen av kommunale selskaper knyttes tettere opp mot kommunens planverk og strategier. Kommunen som eier vil stille forventninger til hvordan hvert enkelt selskap og foretak underst\u00f8tter de overordnede m\u00e5l og fokusomr\u00e5der kommunen har satt seg fremover. Dette for \u00e5 sikre en helhetlig styring og utvikling av Troms\u00f8samfunnet. Troms\u00f8 kommune har en langt st\u00f8rre eierportef\u00f8lje enn sammenlignbare kommuner i Norge. Det stiller ekstra krav til eieroppf\u00f8lgning av hvert enkelt selskap og foretak. Gjennom ny eierskapsmelding er det sett p\u00e5 hvordan dagens eierportef\u00f8lje kan bli mer kostnadseffektiv. I tillegg vi ny eierskapsmelding ha fokus p\u00e5 f\u00f8lgende omr\u00e5der: \u2022 Tydeliggj\u00f8re m\u00e5l og forventninger til hvert enkelt selskap og foretak \u2022 Identifisering av de vesentligste b\u00e6rekrafts temaer for de enkelte selskaper og foretak som skal danne grunnlag for helhetlig b\u00e6rekraftsrapportering for den enkelte \u2022 Tettere oppf\u00f8lgning og eierdialog. Eierm\u00f8tene skal struktureres og planlegges i st\u00f8rre grad enn tidligere. \u2022 Profesjonalisering av styrer i kommunale selskap og foretak. Styrene skal v\u00e6re kjennetegnet av kompetanse, kapasitet og mangfold ut fra selskapets / foretakets egenart og kommunens form\u00e5l med eierskapet. Det legges vekt p\u00e5 at kommunen har en \u00e5pen, langsiktig og forutsigbar eierpolitikk. Kommunen eierpolitikk ligger fast over tid, men justeres ved behov som f\u00f8lge av vesentlige endringer i overordnede rammer for eierstyring. Kommunens eiermelding skal revideres tidlig i hver kommunevalgperiode, slik at overordnet eierpolitikk utarbeides og oppdateres for en fire\u00e5rsperiode. I forhold til enkelte selskaper og foretak, som Troms\u00f8 Havn KF og Visit- Troms\u00f8-region AS, vil en i l\u00f8pet av 2025 gjennomf\u00f8re en n\u00e6rmere strategisk vurdering av kommunens eierskap og hvilke forventninger som skal stilles ovenfor disse. Det skal hvert \u00e5r utarbeides en eierberetning med gjennomgang av kommunens eierposisjoner med vekt p\u00e5 selskapenes utvikling foreg\u00e5ende \u00e5r. Eierberetningen utarbeides p\u00e5 h\u00f8sten etter at selskapene har avholdt generalforsamlinger, representantskapsm\u00f8ter og \u00e5rsm\u00f8ter. Det skal hvert \u00e5r avholdes en eierskapskonferanse for \u00e5 styrke eierdialogen mellom kommunens eierrepresentanter og selskapets styre og ledelse. I eierskapsmeldingen er det gitt en oversikt over alle kommunens eierposisjoner og eierinteresser. For alle kommunale aksjeselskap, interkommunale selskaper og kommunale foretak er det utarbeidet selskapsspesifikke eierstrategier som klargj\u00f8r juridisk rammeverk, forventninger til utvikling, og for enkelte definerte m\u00e5l p\u00e5 avkastning og utbytte. Det fremkommer videre hvordan eierdialogen skal praktiseres. 2 Det har v\u00e6rt god dialog med selskapenes ledelse i eierstrategiarbeidet, samt formannskapet som kommunens eierutvalg. I formannskapet den 17 september 24 ble det diskutert igjennom flere viktige eiertemaer for sentrale selskaper og foretak. Det er videre gjennomf\u00f8rt eierskapsm\u00f8ter med de st\u00f8rste selskapene hvor fremtidig eierstrategi har v\u00e6rt tema. I tillegg har alle kommunale selskaper og foretak hatt mulighet \u00e5 komme med innspill i forkant av den politiske behandlingen gjennom h\u00f8ringsrunde. Kommunedirekt\u00f8ren setter pris p\u00e5 alle konstruktive tilbakemeldinger som har bidratt til \u00e5 \u00f8ke kvaliteten og gj\u00f8re det mulig \u00e5 sette mer relevante m\u00e5l for de enkelte selskaper. H\u00f8ringsinnspill ligger vedlagt denne sak. Konklusjon Kommunedirekt\u00f8ren legger frem ny eierskapsmelding for 2024 som beskriver hvilke form\u00e5l og m\u00e5lsetninger Troms\u00f8 kommune har med eierskap i aksjeselskap, interkommunale selskaper og kommunale foretak. Kommunedirekt\u00f8ren anbefaler p\u00e5 denne bakgrunn at kommunestyret vedtar ny eierskapsmelding 2024 i samsvar med vedlegg 1 \u2013 generelle prinsipper og rammer for eierstyring i kommunale aksjeselskap, interkommunale selskaper og kommunale foretak, og og presentasjon av kommunens eierposisjoner og eierinteresser med tilh\u00f8rende m\u00e5lformuleringer. Vedtakskompetanse Kommunestyret Vedlegg 3 "
}