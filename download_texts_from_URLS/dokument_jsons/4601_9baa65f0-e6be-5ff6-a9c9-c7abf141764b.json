{
  "dokument_id": "9baa65f0-e6be-5ff6-a9c9-c7abf141764b",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 19022025, Sak 59/25, Revidering av etisk standard i Bergen kommune",
  "url": "https://bergen.kommune.no/politikere-utvalg/api/fil/bk360/12173879/Innstilling-vedtak-Revidering-av-etisk-standard-i-Bergen-kommune",
  "tekst": "Revidering av etisk standard i Bergen kommune Bergen bystyre behandlet saken i m\u00f8tet 19.02.2025 sak 59/25 og fattet f\u00f8lgende vedtak: Bystyret vedtar revidert etisk standard for Bergen kommune. Merknad 1 Tillegg til pkt. 6: \u00abKommunens ansatte skal v\u00e6re varsomme med hvordan man behandler sensitive opplysninger overfor tidligere kolleger, og spesielt dersom de representerer en partsinteresse i forhold hvor kommunen er beslutningsmyndighet, eller er ansatt i virksomhet som er i et samhandlings eller forhandlingsforhold til Bergen kommune.\u00bb Merknad 2 Tillegg til pkt. 10: \u00abBergen kommune og dens representanter skal opptre slik at milj\u00f8belastninger og forurensninger unng\u00e5s eller reduseres til et minimum\u00bb Merknad 3 Bystyret understreker at f\u00f8lgende avsnitt i den etiske standarden ogs\u00e5 gjelder for folkevalgte i Bergen kommune \u00abBergen kommune skal v\u00e6re en organisasjon som inkluderer. Det betyr at du skal vise respekt for ulikheter og verdsette mangfold. Mangfold er ulikhet i kj\u00f8nn, etnisitet, religion, livssyn, seksuell orientering, kj\u00f8nnsidentitet og kj\u00f8nnsuttrykk, politisk standpunkt, alder og funksjonsniv\u00e5.\u00bb Merknad 4 Bystyret understreker at det er verdsatt og \u00f8nsket at ansatte deltar i den offentlige debatten og at ansattes ytringsfrihet m\u00e5 vernes om. Merknad 5 Bystyret ber om \u00e5 f\u00e5 en sak om utfordringer og forbedringsmuligheter mht. varsling fra ansatte i Bergen kommune. Spesielt m\u00e5 det legges vekt p\u00e5 hvordan varsleren kan bli bedre beskyttet og ivaretatt. Bergen bystyres behandling F\u00f8lgende representanter tok ordet: Even Oleson S\u00f8rland (A), Eira Vilde Martinsen Garrido (SV), Thor Haakon Bakke (MDG), Anne-Margrete Bollmann (BL), Torstein Dahle (R), Per-Erik G\u00e5skjenn (KrF), Anne Brit Reigstad (Sp), Diane Alexandra Berbain (SV), Fabian Emil Stang (H), Linn Kristin Eng\u00f8 (A), Didrik Lexau (INP), Trond Tystad (BL), Eivind N\u00e6vdal-Bolstad (H), Forslag fremsatt i bystyret: Even Oleson S\u00f8rland (A) fremsatte p\u00e5 vegne av A f\u00f8lgende tilleggsforslag til punkt 6: Kommunens ansatte skal v\u00e6re varsomme med hvordan man behandler sensitive opplysninger overfor tidligere kolleger, og spesielt dersom de representerer en partsinteresse i forhold hvor kommunen er beslutningsmyndighet, eller er ansatt i virksomhet som er i et samhandlings eller forhandlingsforhold til Bergen kommune Even Oleson S\u00f8rland (A) fremsatte p\u00e5 vegne av A f\u00f8lgende tilleggsforslag til punkt 10: Bergen kommune og dens representanter skal opptre slik at milj\u00f8belastninger og forurensninger unng\u00e5s eller reduseres til et minimum. Eira Vilde Martinsen Garrido (SV) fremsatte p\u00e5 vegne av SV f\u00f8lgende alternative forslag til punkt 8: Alle tjenestereiser m\u00e5 godkjennes av n\u00e6rmeste leder f\u00f8r reisen gjennomf\u00f8res. Tjenestereiser skal bestilles i henhold til kommunens rammeavtaler, og reisen skal tilrettelegges for \u00e5 gjennomf\u00f8res p\u00e5 den mest milj\u00f8vennlige m\u00e5ten. Bergen kommune dekker alltid kostnadene for ansattes tjenestereiser. Eira Vilde Martinsen Garrido (SV) fremsatte p\u00e5 vegne av SV f\u00f8lgende alternative forslag til punkt 10: Klima, milj\u00f8 og menneskerettigheter Kommunen skal aktivt fremme b\u00e6rekraftig utvikling i samfunnsoppdraget sitt. Vi skal ta vare p\u00e5 og oppfylle forpliktelser knyttet til klima, milj\u00f8, folkeretten og menneskerettigheter. Torstein Dahle (R) fremsatte p\u00e5 vegne av R f\u00f8lgende tilleggsforslag: I punkt 6 endres teksten fra \u00abN\u00e5r du behandler en sak eller tar en avgj\u00f8relse, skal du ikke la deg p\u00e5virke av personlige interesser eller hensyn som ikke gjelder saken.\u00bb Til ny formulering: \u00abDersom en har personlige interesser i en sak en har faglig ansvar for, eller for \u00f8vrig deltar i behandlingen av, skal en avst\u00e5 fra \u00e5 tilrettelegge grunnlaget for eller treffe beslutning i saken. Forholdet skal tas opp med n\u00e6rmeste overordnede\u00bb. Merknader fremsatt i bystyret: Anne-Margrete Bollmann (BL) fremsatte p\u00e5 vegne av BL f\u00f8lgende merknader: Merknad 1 Etisk standard m\u00e5 ha som fremste m\u00e5l \u00e5 bidra til gode kommunale tjenester og rettferdig og forsvarlig behandling av innbyggerne. I lys av Deloittes rapport om varsling i Bergen kommune fra 2022 der det blant annet fremkommer at over halvparten av ansatte som har v\u00e6rt vitne til kritikkverdige forhold ikke varslet om forholdene, samt de alvorlige sakene som er avdekket de siste par \u00e5rene knyttet til omsorgssvikt og tjenestesvikt, m\u00e5 Bergen kommune utvikle bedre kultur og holdninger knyttet til rapportering og varsling. Det m\u00e5 utvikles en ledelseskultur der rapportering og tilbakemelding blir verdsatt og f\u00f8rer til handling, og der varslere blir m\u00f8tt med respekt og behandlet forsvarlig. Etisk standard b\u00f8r i st\u00f8rre grad reflektere betydningen av en god rapporterings- og varslingskultur som sentrale bidrag for \u00e5 forebygge og avdekke lovbrudd og korrupsjon, og for \u00e5 utvikle en l\u00e6rende organisasjon. Byr\u00e5det bes om \u00e5 tydeliggj\u00f8re dette i etisk standard. Merknad 2 For \u00e5 f\u00e5 gode beslutninger, er det viktig at ulike perspektiver og synspunkter kommer frem. Kritikk og motargumenter er en viktig del av kommunens utviklings- og endringsarbeid. Kommunen b\u00f8r oppfordre de ansatte til \u00e5 fremme innspill og alternative l\u00f8sninger, og delta aktivt i debatt og meningsutveksling. Merknad 3 Bergen kommune har en uttalt policy som sier at alle jobbrelaterte reiser skal skje kollektivt. Etisk standard pkt. 9 sier at Bergen kommune skal fremme b\u00e6rekraft og v\u00e6re klima- og milj\u00f8vennlig. Samtidig har enkelte grupper av ansatte i kommunen gratis parkering for privatbil p\u00e5 kommunal grunn, selv om arbeidsplassen ligger ved bybane- eller busstopp. Dette gir et d\u00e5rlig signal i forhold til klima- og milj\u00f8profilen, og det er forskjellsbehandling av 2 ansatte og innbyggere i kommunen. Bergen kommune b\u00f8r derfor g\u00e5 igjennom sine rutiner og praksis for ansattparkering for alle kategorier, b\u00e5de i forhold til klimapolicy og etisk standard. Torstein Dahle (R) fremsatte p\u00e5 vegne av R f\u00f8lgende merknad: Bystyret ber om \u00e5 f\u00e5 en sak om utfordringer og forbedringsmuligheter mht. varsling fra ansatte i Bergen kommune. Spesielt m\u00e5 det legges vekt p\u00e5 hvordan varsleren kan bli bedre beskyttet og ivaretatt. Votering: Alternativt forslag til punkt 8 og 10 fra SV fremsatt av Eira Vilde Martinsen Garrido (SV) fikk 30 stemmer (A, SV, MDG, V, R) og var dermed falt. Tilleggsforslag til punkt 6 og 10 fra A fremsatt av Even Oleson S\u00f8rland (A) fikk 27 stemmer (A, SV, MDG, R) og var dermed falt. Tilleggsforslag fra R fremsatt av Torstein Dahle (R) fikk 18 stemmer (SV, BL, V, R, PP) og var dermed falt. Innstillingen ble vedtatt enstemmig. Merknad 1 fra utvalg for milj\u00f8 og byutvikling ble vedtatt med 36 stemmer (A, SV, MDG, BL, V, R, KrF). Merknad 2 fra utvalg for milj\u00f8 og byutvikling ble vedtatt med 34 stemmer (A, SV, MDG, BL, V, R). Merknad 3 fra utvalg for milj\u00f8 og byutvikling ble vedtatt med 55 stemmer (H, A, SV, MDG, BL, V, R, Sp, PP). Merknad 4 fra utvalg for milj\u00f8 og byutvikling ble vedtatt med 56 stemmer (H, A, SV, MDG, BL, V, R, KrF, Sp). Merknad 1 fra BL fremsatt av Anne-Margrete Bollmann (BL) fikk 17 stemmer (SV, BL, V, INP) og var dermed falt. Merknad 2 fra BL fremsatt av Anne-Margrete Bollmann (BL) fikk 28 stemmer (A, SV, BL, V, INP(1), R) og var dermed falt. Merknad 3 fra BL fremsatt av Anne-Margrete Bollmann (BL) fikk 14 stemmer (MDG, BL, V, INP) og var dermed falt. Merknad fra R fremsatt av Torstein Dahle (R) ble vedtatt med 34 stemmer (A, SV, MDG, BL(2), V, R, KrF). Utvalg for barnehage, skole og idrett hadde saken til orientering i m\u00f8tet 04.02.2025 sak 11/25: Utvalg for barnehage skole og idrett tok saken til orientering. Utvalg for finans, kultur og n\u00e6ring innstiller til bystyret. Merknad 1 3 Bystyret understreker at f\u00f8lgende avsnitt i den etiske standarden ogs\u00e5 gjelder for folkevalgte i Bergen kommune \u00abBergen kommune skal v\u00e6re en organisasjon som inkluderer. Det betyr at du skal vise respekt for ulikheter og verdsette mangfold. Mangfold er ulikhet i kj\u00f8nn, etnisitet, religion, livssyn, seksuell orientering, kj\u00f8nnsidentitet og kj\u00f8nnsuttrykk, politisk standpunkt, alder og funksjonsniv\u00e5. Merknad 2 Bystyret understreker at det er verdsatt og \u00f8nsket at ansatte deltar i den offentlige debatten og at ansattes ytringsfrihet m\u00e5 vernes om. Utvalg for helse og sosial hadde saken til orientering i m\u00f8tet 05.02.2025 sak 14/25: Utvalg for helse og sosial tok saken til orientering. Utvalg for finans, kultur og n\u00e6ring innstiller til bystyret. Utvalg for milj\u00f8 og byutvikling hadde saken til orientering i m\u00f8tet 06.02.2025 sak 38/25: Utvalg for milj\u00f8 og byutvikling tok saken til orientering. Utvalg for finans, kultur og n\u00e6ring innstiller til bystyret. Merknad 1 Tillegg til pkt. 6: \u00abKommunens ansatte skal v\u00e6re varsomme med hvordan man behandler sensitive opplysninger overfor tidligere kolleger, og spesielt dersom de representerer en partsinteresse i forhold hvor kommunen er beslutningsmyndighet, eller er ansatt i virksomhet som er i et samhandlings eller forhandlingsforhold til Bergen kommune.\u00bb Merknad 2 Tillegg til pkt. 10: \u00abBergen kommune og dens representanter skal opptre slik at milj\u00f8belastninger og forurensninger unng\u00e5s eller reduseres til et minimum\u00bb Merknad 3 Bystyret understreker at f\u00f8lgende avsnitt i den etiske standarden ogs\u00e5 gjelder for folkevalgte i Bergen kommune \u00abBergen kommune skal v\u00e6re en organisasjon som inkluderer. Det betyr at du skal vise respekt for ulikheter og verdsette mangfold. Mangfold er ulikhet i kj\u00f8nn, etnisitet, religion, livssyn, seksuell orientering, kj\u00f8nnsidentitet og kj\u00f8nnsuttrykk, politisk standpunkt, alder og funksjonsniv\u00e5.\u00bb Merknad 4 Bystyret understreker at det er verdsatt og \u00f8nsket at ansatte deltar i den offentlige debatten og at ansattes ytringsfrihet m\u00e5 vernes om. Utvalg for finans, kultur og n\u00e6ring behandlet saken i m\u00f8tet 05.02.2025 sak 18/25 og avga f\u00f8lgende innstilling: Bystyret vedtar revidert etisk standard for Bergen kommune. Byr\u00e5det behandlet saken i m\u00f8tet 09.01.2025 sak 12/25 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende 4 "
}