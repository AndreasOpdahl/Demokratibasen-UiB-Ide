{
  "dokument_id": "0795aeb8-2216-589e-942b-67223098c16a",
  "doc_type": "case_attachment",
  "kommune": 4601,
  "tittel": "Oppsummering av digital medvirkning datert 19.01.23",
  "url": "https://bergen.kommune.no/politikere-utvalg/api/fil/bk360/11582414/Oppsummering-av-digital-medvirkning-datert-19-01-23",
  "tekst": "Rapport Bergen, 19. januar 2023 Skjenhaugane \u2013 digital medvirkning Oppdrag 16200581-02 Revisjon Kunde Opphus AS Opprettet av Camilla Mohr Lauv\u00e5stj\u00f8rna og planomr\u00e5det. Foto: Link arkitektur AS LINK Arkitektur AS Postadresse: +47 21 52 22 00 Kirkegata 4 Postboks 383 Sentrum oslo@linkarkitektur.no 0153 Oslo 0102 Oslo linkarkitektur.com 1 / 20 Revisjoner Revisjon Dato Kommentar Utf\u00f8rt Kontrollert Godkjent 1 19.01.23 Oppsummert digital medvirkning CM AS\u00d8 2 [Dato] [Tekst] [Dato] [Dato] [Dato] 3 [Dato] [Tekst] [Dato] [Dato] [Dato] 4 [Dato] [Tekst] [Dato] [Dato] [Dato] 19.01.2023 2 / 20 Innholdsfortegnelse Revisjoner 2 Bakgrunn 4 Varsling om oppstart av planarbeider etter Plan- og bygningsloven 4 Digital medvirkning 4 Digital sp\u00f8rreunders\u00f8kelse 5 Hva er bra med \u00e5 bo her? 5 Hva savner du / \u00f8nsker du deg? 6 Er det noe knyttet til naturopplevelser du kunne tenke deg \u00e5 bruke? 8 Er det noen utend\u00f8rs funksjoner og kvaliteter i nabolaget du kunne tenke deg \u00e5 bruke? 9 Er det noen innend\u00f8rs funksjoner og kvaliteter i nabolaget du kunne tenke deg \u00e5 bruke? 11 Fysisk utforming: Hva skal til for at du kan og vil bruke delte fasiliteter? 13 Driftsmodell: Hva slags driftsmodell gj\u00f8r det meste sannsynlig at du vil bruke delte fasiliteter? 14 Hvilke personer og/eller organisasjoner b\u00f8r involveres i planlegging og/eller drift av slike delte funksjoner? 15 Har du andre innspill? 15 Digitale kartinnspill 16 Vedlegg 1 \u2013 Invitasjon til digital medvirkning 19 Vedlegg 2 \u2013 Story maps 20 19.01.2023 3 / 20 Bakgrunn Varsling om oppstart av planarbeider etter Plan- og bygningsloven Det ble varslet om oppstart av arbeid med privat reguleringsplan \u2013 detaljregulering - for Skjenhaugane, gnr. 22 bnr. 874 07.07.22. M\u00e5let med planarbeidet er \u00e5 detaljere nytt boligomr\u00e5de med rekkehus og leilighetsbygg p\u00e5 eiendommen, regulere Lauv\u00e5stj\u00f8rna som naturomr\u00e5de, og \u00e5 regulere Barliveien med fortau. Det skal legges til rette for et godt og variert bomilj\u00f8. H\u00f8ringsfristen var 02.09.22. Det kom inn 15 merknader som er oppsummert i eget dokument. Figur 1 - Varslingsgrense ved oppstart av planarbeid. Digital medvirkning I perioden 20. september til 6. november 2022 ble det i tillegg gjennomf\u00f8rt medvirkning gjennom digitale flater p\u00e5 internett. Alle innbyggerne i Tjernet borettslag fikk informasjonsbrev i postkassen med invitasjon til \u00e5 delta, jf. Vedlegg 1. Lenken i invitasjonen ledet til en nettside (story maps) med informasjon, sp\u00f8rreunders\u00f8kelse og kartinnspillside der man ogs\u00e5 kunne stemme opp eller ned andres anonyme forslag. Det ble sendt inn 37 svar p\u00e5 sp\u00f8rreunders\u00f8kelsen og det ble lagt inn 27 kartinnspill. Den digitale medvirkningen var viktig som supplement til kunngj\u00f8ring om oppstart av planarbeid iht. Plan- og bygningsloven. Sp\u00f8rreunders\u00f8kelsen og kartinnspillene er oppsummert under, og ligger til grunn for planforslaget. M\u00f8ter med Tjernet borettslag Det har v\u00e6rt avholdt m\u00f8ter med styret i Tjernet borettslag 19. mai og 4. juli 2022 for \u00e5 informere om planarbeidet, f\u00e5 innspill til prosjektet og \u00e5 diskutere om det er aktuelt \u00e5 samarbeide om tilbud eller areal. 19.01.2023 4 / 20 Digital sp\u00f8rreunders\u00f8kelse Unders\u00f8kelsen ble besvart av 18 menn, 19 kvinner og 1 annet. Ingen var yngre enn 25, 18 var mellom 25 og 50, og 20 var eldre enn 50. 13 var gift eller samboer, 5 bor med barn, og 21 bor alene. Hva er bra med \u00e5 bo her? Individuelle svar: \u2022 Heldigvis ikke gettofisert eller fortettet spetakkel bydel. \u2022 Ingen naboer foran. \u2022 Dyrelivet ved tjernet, fuglekvitter og ingen st\u00f8y fra trafikk. \u2022 Alle leilighetene i Tjernet borettslag har sine altaner rettet ca. samme veien, som minsker st\u00f8y i omr\u00e5det. Dermed merker man sjelden om det er fest eller st\u00f8rre bes\u00f8k i s\u00e6rlig grad. Ville dermed v\u00e6rt var p\u00e5 retning av st\u00f8rre vinduer/altaner \u2022 Andedammen, til nytelse for liten og stor. Skulle absolutt ha blitt utvidet. \u2022 Fugleliv og tjernet \u2022 Det fine vannet/tjernet rett utenfor d\u00f8ren \u2022 De sm\u00e5 fjellene mot spelhaugen skjermer oss mot st\u00f8y fra veien. Derfor m\u00e5 dere ikke skyte vekk noe av fjellet nedover Barliveien. Hvis veien blir for brei, kommer mye st\u00f8y oppover til blokkene. \u2022 Ingen innsyn i leilighet. Ingen betongjungel. Velholdt borettslag. Sentralt, men gjemt vekk fra andre naboer. Kan st\u00e5 ute p\u00e5 altanen uten \u00e5 bli sett p\u00e5 av naboer. \u2022 Stor gjesteparkering \u2022 Fin utsikt som jeg ikke h\u00e5per blir \u00f8delagt av h\u00f8ye leiligheter i Barliveien 21 \u2022 Flotte turomr\u00e5der like ved. Kort vei til \u00e5 n\u00e5 hele Fyllingsdalen. Yrende dyreliv. 19.01.2023 5 / 20 Hva savner du / \u00f8nsker du deg? 19.01.2023 6 / 20 Individuelle svar: \u2022 Hvis veien nedover Barlien blir for brei, vil mye st\u00f8y komme opp veien. \u2022 \u00d8nsker at vern av tjernet og n\u00e6rskog opprettholdes slik det er i dag, da her er et yrende dyreliv og forekomst av flere fredete arter. \u2022 Ingenting er vel bedre enn at L\u00f8v\u00e5s og co forsvinner. S\u00e5 m\u00e5 de fjerne alt skrotet de gravde ned p\u00e5 kommunens eiendom. \u2022 \u00d8nsker ingen nye aktiviteter som lager br\u00e5k \u2022 Vi har det meste her i Barliveien. Vil bare be dere om ikke \u00e5 bygge for h\u00f8ye boliger. Maks 3 etasjer. \u2022 Utvidelse av tjernet som dessverre gror raskt til. \u2022 Skikkelig gangsti rundt tjernet 19.01.2023 7 / 20 Er det noe knyttet til naturopplevelser du kunne tenke deg \u00e5 bruke? Individuelle svar: \u2022 Frisbeegolf-bane \u2022 Ikke \u00f8delegg Tjernet \u2022 Bademulighet i tjernet \u2022 \u00c5pne opp elven fra tjernet og utbedre stien mellom Barliveien og Knudsenkvartalet. \u2022 Fikk ikke helt til ovenfor: 1. Mikrohytte, 2. Utegym/Tuftepark, 3. Rasteplasser, 4. Turl\u00f8ype rundt vannet, 5. B\u00e5lplasser \u2022 Hytte/gapahuk til overnatting \u2022 Evnt nye aktiviteter m\u00e5 legges lengt mulig vekk fra boligene 19.01.2023 8 / 20 Er det noen utend\u00f8rs funksjoner og kvaliteter i nabolaget du kunne tenke deg \u00e5 bruke? Tilrettelegging for tempor\u00e6re nabolagsaktiviteter (ungers \"lemonadeboder\", arrangement fra lokale foreninger, kafe- , is- eller mattrucks, pop up-utstillinger osv.) 19.01.2023 9 / 20 Individuelle svar: \u2022 Busstopp i Spelhaugen for buss nr 4 \u2022 Det samme som over. F\u00e5r ikke til \u00e5 f\u00e5 i riktig rekkef\u00f8lge. 1. Drivhus/planteverksted: dyrke egen mat, 2. Innend\u00f8rs sykkelparkering / parkering under tak, 3. Deling av el-sykkel, 4. utend\u00f8rs verksted 5. Gjesteparkering 1 \u2022 Det er i dag sv\u00e6rt gode parkeringsmuligheter utend\u00f8rs ved eksisterende utend\u00f8rs parkering som er sv\u00e6rt viktig \u00e5 beholde i borettslaget pga arbeidsbil som blir for stor for borettslagets parkeringsgarasjer. De er markert p\u00e5 tegningen som et ber\u00f8rt omr\u00e5de. \u2022 Lage en hundepark 19.01.2023 10 / 20 Er det noen innend\u00f8rs funksjoner og kvaliteter i nabolaget du kunne tenke deg \u00e5 bruke? 19.01.2023 11 / 20 Individuelle svar: \u2022 1. Verkstedsareal / snekkerbod er dypt \u00f8nsket (snekring/oppussing av m\u00f8bler etc) 2. Gjesterom / gjesteleilighet (overnatting av familie som bor langt unna), 3. L\u00e5nelager (utstyr) 4. Gjenbrukssentral, \u2022 Tjernet Borettslag har seniorkafe innimellom 19.01.2023 12 / 20 Fysisk utforming: Hva skal til for at du kan og vil bruke delte fasiliteter? Individuelle svar: \u2022 Kvaliteten \u2022 Fasiliteter m\u00e5 ikke forstyrre verken dag eller natt \u2022 I Barliveien har vi allerede alt vi trenger. Treningsrom, felleslokaler, kafe, skog og natur like utenfor d\u00f8rene og butikker like nede i gaten. Alt er perfekt som det er. Vi \u00f8nsker ikke n\u00e6rbutikken ol som \u00f8ker trafikken i omr\u00e5det. 19.01.2023 13 / 20 Driftsmodell: Hva slags driftsmodell gj\u00f8r det meste sannsynlig at du vil bruke delte fasiliteter? Individuelle svar: \u2022 Det m\u00e5 v\u00e6re lavterskeltilbud, dvs. ikke koste dyrt. Et snekkerverksted hvor man kan fikse opp f.eks. gamle m\u00f8bler, pusse, male og snekre er kj\u00e6rkomment. \u2022 Det m\u00e5 v\u00e6re lavterskel og ikke koste dyrt. Det m\u00e5 ogs\u00e5 v\u00e6re tilgjengelig kapasitet. \u2022 Alle punkter nevnt over har vi allerede her i borettslaget. 19.01.2023 14 / 20 Hvilke personer og/eller organisasjoner b\u00f8r involveres i planlegging og/eller drift av slike delte funksjoner? \u2022 Frivillighetssentralen, Bildeleringen, Videreg\u00e5ende skolen bygglinje, Vernet bedrift, BOB, Styret i borettslaget \u2022 Ber\u00f8rte beboere \u2022 Styret i borettslaget, BOB, Frivillighetssentralen, Fotball lag? Videreg\u00e5ende skole - bygglinje? Skjermede bedrifter? \u2022 Naturvernforbundet/ Naturvernloven Har du andre innspill? \u2022 ikke \u00f8delegg tjernet og skogen rundt, det er ett fantastisk dyreliv. \u2022 Nye boliger m\u00e5 ikke ha h\u00f8yde over n\u00e5v\u00e6rende nederste terrasser. Vil gjerne ha prospekt f\u00f8r salgsstart! \u2022 Ikke \u00f8delegg Tjernet!!! \u2022 F\u00e5 vekk alt som br\u00e5ker \u2022 Viktig at vi beholder v\u00e5re parkeringsplasser vi har i dag. Ogs\u00e5 viktig at omr\u00e5det planlegges utbygd moderat: med lav (blokk) bebyggelse og /eller sm\u00e5husbebyggelse (rekkehus/townhouse) og som i h\u00f8yde tilpasser og underordner seg v\u00e5r eksist. bebyggelse. \u2022 Det er hjort/d\u00e5dyr i omr\u00e5det til tider, grunnet mange i Kanadaskogen. Lite utekatter grunnet b\u00e5ndtvang for alle dyr i Tjernet Borettslag, som medf\u00f8rer at sandkasser dermed ikke har presenning/lokk. \u2022 Det b\u00f8r kommuniseres bedre for hva dere \u00f8nsker \u00e5 gj\u00f8re i omr\u00e5det 19.01.2023 15 / 20 Digitale kartinnspill Det kom inn 27 kartinnspill i perioden 20. september til 6. november 2022. Alle innspillene er listet opp under. Innspill 1. Fjerne gjerde og en del vegetasjon mellom gangvei og L\u00f8v\u00e5stjernet (tettere kobling mellom gangvei og vannet). 2. Forbedre gangsti mellom L\u00f8v\u00e5stjernet og \u00d8rnahaugen (snarvei til bussterminal, bybane og Oasen) 3. Forbedre gangsti mellom L\u00f8v\u00e5stjernet og Skarphaugen. Lage avstikker til nordsiden av Knudsen-kvartalet (snarvei til busstopp Skarphaugen, bussterminal Oasen og Bybane) 4. Sammenhengende turvei rundt hele L\u00f8v\u00e5stjernet. Fjerne noe vegetasjon mellom turvei og vann (bedre utsikt og solforhold) 5. Bergen kommune har (liggende) planer om \u00e5 tilrettelegge og synliggj\u00f8re elva som g\u00e5r fra Lauv\u00e5stjernet og gjennom skogen til S\u00e6lenvannet. Den ligger jo for s\u00e5 vidt \u00e5pen men skjult i skogen. Det hadde v\u00e6rt veldig fint om dette arbeidet kunne prioriteres og gj\u00f8res noe av. 6. Apropos mitt forrige innspill om innkj\u00f8rsel til nytt planomr\u00e5de, m\u00e5 det kanskje ogs\u00e5 tenkes p\u00e5 overgangsfelt. Flere barn bruker Barliveien som skolevei. 7. Barliveien egner seg ikke for 90 stk. daglige biler til og fra nytt boligomr\u00e5de slik den fremst\u00e5r. Veien m\u00e5 stadig asfalteres p\u00e5 nytt p\u00e5 grunn av hull som oppst\u00e5r. Av sikkerhetsmessige \u00e5rsaker m\u00e5 trafikk inn til nytt boomr\u00e5de skje der innkj\u00f8rsel er i dag. 8. I tjernet er det et yrende fugleliv og det bes\u00f8kes av fuglekikkere noen ganger pga. sjeldne arter. Dere b\u00f8r ha med en \u00f8kolog som ser p\u00e5 det rike dyrelivet i tjernet og omr\u00e5dene rundt, slik at dette blir ivaretatt p\u00e5 en utmerket m\u00e5te og ikke bygges ned pga. \u00f8kt menneskelig aktivitet. 19.01.2023 16 / 20 9. Det finnes en sti langs \u00f8stsiden av tjernet som g\u00e5r gjennom skogen og til der man kj\u00f8rer inn til Spelhaugen fra hovedvei gjennom Fyllingsdalen. Det g\u00e5r ogs\u00e5 en sti opp fra Barliveien og opp p\u00e5 kollen. Kanskje sti p\u00e5 \u00f8stsiden kan legge til rette for \u00e5 g\u00e5 rundt hele tjernet. Og at sti i \u00f8st og vest ogs\u00e5 knyttes sammen. Disse beh\u00f8ver ikke n\u00f8dvendigvis \u00e5 legges til rette med fast dekke - men ryddes og synliggj\u00f8res bedre som natursti. 10. Vi som er n\u00e6rmeste 2 blokker til planomr\u00e5det ser ofte hjorten st\u00e5 og beite p\u00e5 gressbakken. Denne utsikten vil vi sv\u00e6rt gjerne beholde. 11. Parkeringsplassen med ca. 50 p-plasser tilh\u00f8rer Tjernet borettslag og brukes av beboere som ikke har garasjeplass og gjester. Vi er helt avhengig av antall plasser. P-plassen er full hver eneste ettermiddag. Disse kan ikke bli borte - da blir det kaos her. 12. Selve bebyggelsen. Vi som bor her, er og blir n\u00e6rmeste nabo til prosjektet er opptatt av at ny bebyggelse underordner seg eksisterende bebyggelse og omgivelsene. Ikke en storstilt utbygging som s\u00f8ker og skviser maks ut av sitronen. Knudsen kvartalet er et grelt eksempel p\u00e5 boligprosjekt som fullstendig dominerer over eksisterende nabolag. Slik vil vi ikke ha det her. Lav(blokk)bebyggelse 4 etasjer og sm\u00e5husbebyggelse (rekkehus/town house) ville passet bra her. Noe jeg ser dere har skissert. I eksisterende terrasseblokker bor mange gamle mennesker som har bodd her siden det ble bygd. Generelt er det alt for f\u00e5 familieboliger/rekkehus i Fyllingsdalen, og det vil v\u00e6re fint om nettopp denne tomten prim\u00e6rt la til rette for familier med barn. Og som da gjerne vil bli boende her i mange \u00e5r. Det er kort vei til flere skoler. Og det ville v\u00e6rt hyggelig med unge familier i nabolaget. Ogs\u00e5 for de av oss som med jevne mellomrom har barnebarn p\u00e5 bes\u00f8k - da blir det rom for \u00e5 bli kjent og f\u00e5 lekekamerater. 13. Det er et meget rikt dyreliv i omr\u00e5det som vi er opptatt av at blir ivaretatt. Gr\u00f8nt- og buffersonen som er mellom oss og nytt planomr\u00e5de m\u00e5 ivaretas, og ber innstendig om at ikke hogges ned. I s\u00e5 fall bare tynnes litt for kratt. Her er unnselige oretr\u00e6r og annet, men her ser vi flere typer flaggspett, ekorn og ofte pinnsvin. Siste er utrydningstruet. De liker disse gamle tr\u00e6rne. Jeg setter en linje i kartet. 14. Registrerer at v\u00e5r adkomstvei er medtatt i planomr\u00e5det. Denne er vi ikke interessert i at skal inng\u00e5 i planomr\u00e5det og ber\u00f8res. Det samme gjelder v\u00e5r parkeringsplass. Grensen for planomr\u00e5det b\u00f8r g\u00e5 langs eiendomsgrensen til tomten, slik at ikke veien mellom tomten og eksisterende bebyggelse blir ber\u00f8rt. 15. Denne parkeringsplassen med 50 plasser er daglig fullt og brukes av v\u00e5re beboere som ikke har garasjeplass pluss til gjester. Dette antallet parkeringsplasser kan vi ikke miste. Dersom dette arealet skal forvandles til annet enn parkeringsplass i dagen, m\u00e5 antallet plasser som er der opprettholdes p\u00e5 annet vis. Ellers blir det kaos. 16. \u00d8nskelig at sti bak ryddes/skj\u00f8ttes og gj\u00f8res noe mer tilgjengelig. (Rydde kratt m.m.) (Kommentar: Fra der returordning for kl\u00e6r st\u00e5r i dag) 17. Det g\u00e5r en snarvei gjennom skogen bort til Rema 1000 og innkj\u00f8ring til Spelhaugen som vi benytter mye til tur med hund, plukke bl\u00e5b\u00e6r, snarvei p\u00e5 godv\u00e6rsdager. Det blir litt s\u00f8rpete der n\u00e5r mye regn. Stien er veldig tydelig. Klarer ikke \u00e5 tegne s\u00e5 n\u00f8yaktig med dette verkt\u00f8yet. 18. P\u00e5 grassletten bak planomr\u00e5det beiter hjorten. Vi som bor i \u00f8verste etasjer i naboblokkene har rett som det er utsyn mot dette, og \u00f8nsker \u00e5 bevare denne flotte utsikten. Markerer i kart hvor hjorten beiter. 19. I Tjernet hekker flere sjeldne fuglearter. Viktig at dette registreres og tas vare p\u00e5. Ber dere ta kontakt med ornitologforening. 20. Viktig at naturen rundt tjernet og gr\u00f8nne randsoner mot eksisterende bebyggelse opprettholdes pga. dyreliv og mangfold. Her er registrert flere hakkespettarter. 21. Det er viktig at naturen rundt tjernet og gr\u00f8ntarealet (randsone) mot eksisterende bebyggelse ivaretas. Her er yrende dyreliv og registrert flere fredete arter, deriblant pinnsvin, se r\u00f8de punkter. Pinnsvin 22. Bevare tjernet, bygge lavt, for \u00e5 passe inn i terrenget. Beholde gjesteparkering for Tjernet Borettslag. 23. Omr\u00e5det har ein unik lokasjon i Fyllingsdalen med mykje gr\u00f8ntomr\u00e5der som trekker b\u00e5de turg\u00e5arar, men og sm\u00e5barn til \u00e5 oppholde seg i omr\u00e5det. Det er \u00f8nskeleg at ny bebyggelse vil vere i samsvar med det gamle, alts\u00e5 at det er \u00f8nskeleg \u00e5 bevare og skape mange fine gr\u00f8nne omr\u00e5der, men gjere dette p\u00e5 ein m\u00e5te som vernar tjernet samtidig som folk kan nyte flott natur. Her vil ein utbetring av stiar i omr\u00e5det vere aktuelt, og kanskje ein forlengelse av sti rundt tjernet, men bare om det kan ivareta det yrande dyrelivet. Omr\u00e5det er sv\u00e6rt stille og roleg, som er spesielt med kor sentralt omr\u00e5det er. Det er lite trafikk som ikkje b\u00f8r aukast meir enn naudsynt. Butikkar, arbeidsplassar eller liknande som dra med seg biltrafikk er ikkje \u00f8nskeleg, men det hadde vore berikende med ein kafe, treningssenter og butikkar 19.01.2023 17 / 20 som kan skape liv i omr\u00e5det. Ellers er det \u00f8nskeleg \u00e5 f\u00e5 fleire \"oppholdsrom\" ute som alle kan benytte, td. sittegrupper, leikeplassar. Med tanke p\u00e5 sj\u00f8lve bygningane som skal reisast s\u00e5 er det ikkje \u00f8nskeleg at dei vert s\u00e5 h\u00f8ge eller s\u00e5 spesielle opp mot arkitektur at dei \"stel\" utsikt eller dominerer omr\u00e5det fullstendig. Ideelt er at det vert bygd til \u00e5 passe med gjeldande bebyggelse med tanke p\u00e5 st\u00f8rrelse og utforming. Parkering b\u00f8r knyttast til nybygg, men gjesteparkeringa som allereie er bygd har vore godt nytta \u00e5 tilbodet b\u00f8r ikkje forsvinne, men kan godt forbetrast med \u00e5 flyttast. 24. Beholde parkeringen, bygge lavt, sti - snarvei til Knudsen-kvartal. Ikke \u00f8nskelig med utsikt fra altanen p\u00e5 \u00abnye blokker\u00bb, lage nok garasjeplasser, parkeringsplasser 25. Behold og utbedre natur. Behold skjerming vi allerede har fra andre naboer. Ikke noe bomaskin eller Knutsen-kvartalet V2. Behold parkeringsplass som den er i dag. 26. Bygg lavt som st\u00e5r i stil med naturen. Bevar tjernet. Oppgrader sti til Knutsen-kvartaler. Leke og ballplass. Nok garasje/parkeringsplasser. 27. Bevar Tjernet. Forbedre stien bort til Knudsen-kvartalet. Bygg lavhus for \u00e5 bevare skog og milj\u00f8et. 19.01.2023 18 / 20 Vedlegg 1 \u2013 Invitasjon til digital medvirkning 19.01.2023 19 / 20 Vedlegg 2 \u2013 Story maps Utklipp fra Story maps for Barliveien. 19.01.2023 20 / 20 "
}