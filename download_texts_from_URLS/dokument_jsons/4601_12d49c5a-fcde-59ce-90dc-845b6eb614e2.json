{
  "dokument_id": "12d49c5a-fcde-59ce-90dc-845b6eb614e2",
  "doc_type": "case_attachment",
  "kommune": 4601,
  "tittel": "4-8 Stiftelsen kirkens bymisjon, \u00c5pen m\u00f8teplass - Ungdomskaf\u00e9",
  "url": "https://bergen.kommune.no/politikere-utvalg/api/fil/bk360/11636774/4-8-Stiftelsen-kirkens-bymisjon-Apen-moteplass-Ungdomskaf-",
  "tekst": "#735012 S\u00f8knad - 2 - Frivillige og private - Ordin\u00e6r s\u00f8knad - 2025 SKJEMAINFORMASJON S\u00f8knadsid 735012 Utlysning Tilskudd til inkludering av barn og unge 2025 Skjematype S\u00f8knad - 2 - Frivillige og private - Ordin\u00e6r s\u00f8knad - 2025 Opprettet 31.10.2024 Innsendt 31.10.2024 Innsendt av ANN KRISTIN GANGDAL S\u00f8kerorganisasjon STIFTELSEN KIRKENS BYMISJON Organisasjonsnummer 944 384 448 Informasjon om prosjektet Kort beskrivelse av dere som s\u00f8kerorganisasjon. Kirkens Bymisjon er en \u00e5pen og inkluderende ideell organisasjon som har drevet sosialt arbeid i Norge siden 1855. V\u00e5r visjon er at alle mennesker skal erfare respekt, rettferdighet og omsorg uansett bakgrunn, seksuell legning, livssituasjon eller livssyn. Kirkens Bymisjon i Bergen driver et omfattende sosialfaglig arbeid. Vi har s\u00e6rskilt oppmerksomhet rettet mot lavinntektsfamilier, bekjempelse av fattigdom og sosialt utenforskap blant barn og unge. Over 1000 ulike familier benytter et eller flere av v\u00e5re tiltak gjennom \u00e5ret, mer enn 50% har flerkulturell bakgrunn. Organisasjonens tverrfaglige kompetanse og brede samarbeid med andre akt\u00f8rer benyttes til \u00e5 skape b\u00e5de bredde og en sammenhengende \u00abkjede\u00bb av treffsikre tilbud til ulike m\u00e5lgrupper. Navn p\u00e5 prosjektet. \u00c5pen m\u00f8teplass - Ungdomskaf\u00e9 Hvilken kommune/bydel er BERGEN KOMMUNE s\u00f8knaden knyttet til? Aktivitetstyper og prosjektets varighet Hvor mange \u00e5r s\u00f8ker dere om tilskudd for? 3 Det er ikke mulig \u00e5 s\u00f8ke om mer enn \u00e9n aktivitetstype p\u00e5 hvert skjema, da hvert s\u00f8knadsskjema er tilpasset den enkelte aktivitetstype. Dersom dere skal s\u00f8ke om flere aktivitetstyper, m\u00e5 dere sende inn flere s\u00f8knader, ellers kan s\u00f8knaden bli avsl\u00e5tt. Aktivitetstype \u00a74-8 \u00c5pen m\u00f8teplass Beskrivelse av prosjektet Fyll ut informasjon om aktivitetstypen dere har valgt. \u00a74-8 \u00c5pen m\u00f8teplass S\u00f8knaden gjelder en \u00e5pen m\u00f8teplass som oppfyller f\u00f8lgende kriterier: Dere skal etablere, videreutvikle og/eller drive fritidsklubb, ungdomshus eller tilsvarende som skal fungere som en sosial arena hvor barn og unge mellom 10 og 24 \u00e5r, uavhengig av bakgrunn, kan m\u00f8tes jevnlig og delta p\u00e5 like vilk\u00e5r p\u00e5 fritiden. Dere skal sikre at m\u00f8teplassen har regelmessige \u00e5pningstider og et fast tilholdssted eller lokale. Dere skal sikre at m\u00f8teplassen er et lavterskeltilbud og at det ikke stilles krav til forh\u00e5ndsp\u00e5melding eller deltakelse i fellesaktiviteter. Dere skal sikre at m\u00f8teplassen inneholder mer enn rene aktivitetsgrupper, og at deltakerne har mulighet til \u00e5 m\u00f8tes enten for \u00e5 gj\u00f8re forskjellige valgfrie aktiviteter eller bare for sosialt samv\u00e6r. Dere skal prioritere m\u00e5lgruppen i rekruttering av deltakere og sikre at deltakelse p\u00e5 m\u00f8teplassen er gratis eller har lave kostnader for m\u00e5lgruppen. Dere skal sikre at voksne ansatte/frivillige ivaretar gode rammer for m\u00f8teplassen. Dere har gode rutiner for \u00e5 ivareta tryggheten til barn og unge som deltar i prosjektet, og for \u00e5 f\u00f8lge opp u\u00f8nskede hendelser. Utskriftsdato: 11.11.2024 Skjemaid: 481709918 Side 1 av 6 Jeg bekrefter at s\u00f8knaden oppfyller alle kriteriene ovenfor. Ja S\u00f8ker dere om ett prosjekt Ett eller flere delprosjekter under denne aktivitetstypen? Hva gjelder s\u00f8knaden? Etablering av en ny m\u00f8teplass Oppgi navn p\u00e5 m\u00f8teplassen Ungdomsdrevet kaf\u00e9 (e). Gi en konkret beskrivelse av m\u00f8teplassen(e) og aktivitetstilbudet for deltakerne. Prosjektet har som m\u00e5l \u00e5 etablere en ungdomsdrevet kaf\u00e9 som en del av Forandringshuset V13, p\u00e5 gateplan i Nedre Korskirkeallmenning 4 i Bergen sentrum. I tillegg til \u00e5 v\u00e6re en m\u00f8teplass med matservering, vil konseptet inneholde bruktbutikk og mulighet til \u00e5 l\u00e5ne musikkutstyr. Kaf\u00e9en har ungdom mellom 13 og 24 \u00e5r som s\u00e6rlig m\u00e5lgruppe, men vil v\u00e6re \u00e5pen ogs\u00e5 for voksne og eldre slik at den er med p\u00e5 \u00e5 fremme m\u00f8ter mellom ulike generasjoner og ulike kulturer. M\u00e5let er \u00e5 skape et trygt milj\u00f8 som motvirker utenforskap, fremmer l\u00e6ring, sosial kompetanse, mestring og samfunnsengasjement. Kafeen vil v\u00e6re en m\u00f8teplass som fungerer som en \u201chub\u201d med flere form\u00e5l. Ved siden av \u00e5 romme en selvstendig og inkluderende kaf\u00e9, vil lokalene utformes som en inngangsport til andre tilbud ved Forandringshuset V13. Den vil ogs\u00e5 tilby informasjon om andre aktiviteter og tilbud for unge i Bergen. Gjennom uken vil kafeen tilby faste aktiviteter som \u00e5 se fotballkamper, spillkvelder, quiz osv. Som en lavterskel m\u00f8teplass kreves ingen forh\u00e5ndsp\u00e5melding til fellesaktiviteter \u2013 ungdom kan komme n\u00e5r de \u00f8nsker, v\u00e6re del av kafeens aktiviteter og fellesskap eller bare slappe av i et trygt milj\u00f8. For \u00e5 sikre at tilbudene er \u00f8konomisk tilgjengelige vil aktivitetene v\u00e6re kostnadsfrie og det er ingen kj\u00f8peplikt i kafeen. Kaf\u00e9en vil ha et sterkt fokus p\u00e5 b\u00e6rekraft og sirkul\u00e6r \u00f8konomi. I samarbeid med KFUK-KFUMs bruktbutikk \u201cVel bevart\u201d p\u00e5 Land\u00e5s vil kafeen selge rimelige kl\u00e6r, vesker, enkelt interi\u00f8r, kunst og andre gjenstander. P\u00e5 den m\u00e5ten treffer kafeen unges engasjement for gjenbruk og redesign. Kaf\u00e9en vil bli en ressurs for det lokale milj\u00f8et, gi ungdom praktisk erfaring med b\u00e6rekraftige prinsipper. \u201cInnenfor disken\u201d vil kaf\u00e9en tilby arbeidspraksis og -trening innen matproduksjon, salg og service. Kirkens Bymisjon har flere arbeidsrettede tilbud rettet mot unge som ikke er i oppl\u00e6ring eller arbeid. Kaf\u00e9- og butikkdrift skaper en verdifull arbeidsarena for slike tilbud. I tillegg vil kafeen kunne tilby ungdom ordin\u00e6rt arbeid med oppl\u00e6ring og veiledning fra kvalifiserte voksne. Ved \u00e5 bli involvert i driften vil de unge f\u00e5 innsikt i organisering og ansvar knyttet til sosial virksomhet, og skaffe seg erfaring og ferdigheter som de trenger i fremtidig arbeid. Ved \u00e5 legge s\u00e5 stor vekt p\u00e5 involvering av unge i selve driften, vil vi sikre at tilbudet treffer m\u00e5lgruppen og tar hensyn til deres \u00f8nsker og behov. Beskriv eventuelle investeringer i lokaler og/eller utstyr knyttet til m\u00f8teplassen(e) og behovet. Det planlegges et enkelt og funksjonelt kj\u00f8kken som inkluderer en pizzaovn, en barista kaffemaskin og maskiner for renhold og oppvask. Diskl\u00f8sningen skal tilpasses servering under konserter og lignende arrangementer. M\u00f8bler og inventar vil i st\u00f8rst mulig grad bli beholdt, og vi vurderer \u00e5 kj\u00f8pe brukt utstyr for \u00e5 fremme b\u00e6rekraft. Videre \u00f8nsker vi \u00e5 investere i en liten scene med lydanlegg for musikk arrangementer. I tillegg planlegger vi \u00e5 installere en informasjonsskjerm vendt mot gaten, som skal vise alle tilbud for ungdom i Bergen, for \u00e5 \u00f8ke synligheten av aktiviteter og ressurser tilgjengelig for unge. Hvor er tilholdsstedet/lokalet til m\u00f8teplassen(e)? M\u00f8teplassen er kaf\u00e9en p\u00e5 gateplan i Nedre Korskirkeallmenningen 4, som ligger sentralt i Bergen. Kaf\u00e9ens beliggenhet gir enkel tilgang til kollektivtrafikk, med busser og bybane i umiddelbar n\u00e6rhet, samt kort avstand til tre videreg\u00e5ende skoler. Dette gj\u00f8r det lett for ungdom \u00e5 bes\u00f8ke m\u00f8teplassen. Kaf\u00e9en er en del av et st\u00f8rre bygg tilrettelagt for ungdomsaktiviteter og fungerer som en inngangsport til husets allerede etablerte ressurser og fasiliteter, som dansesal, musikkrom, kulturscene, gamingrom, storkj\u00f8kken og samtalerom. Denne plasseringen gir ungdom mulighet til \u00e5 oppdage og benytte seg av ulike tilbud, og skaper en lavterskel inngang til aktiviteter og st\u00f8ttefunksjoner. Vi s\u00f8ker tilskudd for \u00e5 videreutvikle kaf\u00e9en som en \u00e5pen m\u00f8teplass, der ungdom f\u00e5r en trygg og tilgjengelig arena i sentrum. M\u00e5let er \u00e5 forebygge utenforskap, \u00f8ke tilgangen til forebyggende tjenester og skape en dynamisk m\u00f8teplass der unges behov og utvikling st\u00e5r i fokus. Utskriftsdato: 11.11.2024 Skjemaid: 481709918 Side 2 av 6 \u00c5pningstider for m\u00f8teplassen(e) i en normal uke. Navn mandag tirsdag onsdag torsdag fredag l\u00f8rdag s\u00f8ndag 14-19 14-19 14-19 14-19 14-19 Hvilke av skolens ferier skal m\u00f8teplassen(e) holdes \u00e5pen? Juleferie H\u00f8stferie Sommerferie Vinterferie P\u00e5skeferie Eventuelle kommentarer til \u00e5pningstidene, hyppigheten og varigheten p\u00e5 tilbudet, om det er hel\u00e5rlig eller sesong\u00e5pent, ol. Kaf\u00e9en \u00e5pner fra kl. 14.00-19:00 for \u00e5 gi ungdommer et forutsigbart og trygt sted \u00e5 v\u00e6re etter skoletid i ukedager. Vi \u00f8nsker \u00e5 n\u00e5 ut til alle barn og unge i bydelen, med s\u00e6rlig fokus p\u00e5 dem som er i fare for \u00e5 bli utenfor. Det som gj\u00f8r v\u00e5rt tilbud unikt, er satsingen p\u00e5 aktiviteter og \u00e5pne tilbud i lokalene p\u00e5 Nedre Korskirkeallmenningen 4, hele \u00e5ret, syv dager i uken. Dette gir en stabil m\u00f8teplass der ungdom alltid kan komme til trygge voksne som har tid, mulighet og ressurser til \u00e5 f\u00f8lge dem opp. Dette fritidstilbudet bidrar til trygghet, tilh\u00f8righet og kontinuerlig st\u00f8tte for dem som trenger det mest. Dere skal sikre at deltagelse p\u00e5 m\u00f8teplassen(e) er gratis eller har lave kostnader for m\u00e5lgruppen. Oppgi hvor mye hver deltaker i m\u00e5lgruppen m\u00e5 betale dersom aktiviteten(e) ikke er gratis. Alle v\u00e5re aktiviteter er gratis. Oppgi hvor mye hver deltaker utenfor m\u00e5lgruppen m\u00e5 betale dersom aktiviteten(e) ikke er gratis. Deltakere utenfor m\u00e5lgruppen inkluderer alle som bruker huset, som voksne i n\u00e6romr\u00e5det, samarbeidspartnere og foreldre med sm\u00e5 barn. V\u00e5r ungdomsdrevne kaf\u00e9 er \u00e5pen for alle, men de som ikke tilh\u00f8rer prim\u00e6rm\u00e5lgruppen m\u00e5 betale full pris. Eksempler p\u00e5 priser er: - Middag: ca. 100 kr - Kaffe og kake: 30 kr - Milkshake: 70 kr Vi tilbyr gratis kaffe og kake til gjester som ikke handler i kaf\u00e9en, for \u00e5 skape en hyggelig atmosf\u00e6re. I tillegg \u00f8nsker vi \u00e5 tilby catering og m\u00f8tepakker for kurs og workshops i v\u00e5re lokaler. Eventuelle inntekter fra dette vil bli f\u00f8rt inn i prosjektets budsjett, som bidrar til videre drift og utvikling av kaf\u00e9en. Hvilke aldersgrupper retter tilbudet deres seg spesielt 20-24 \u00e5r mot? 17-19 \u00e5r 10-16 \u00e5r Antall deltakere Her skal dere angi hvor mange personer (unike deltakere) i og utenfor tilskuddsordningens m\u00e5lgruppe som dere forventer at vil benytte seg av m\u00f8teplassen(e) hvert \u00e5r. V\u00e6r s\u00e5 realistisk som mulig. For eksempel er det sjelden realistisk \u00e5 n\u00e5 alle barn og unge som bor i et omr\u00e5de. Merk at tilskuddsordningens m\u00e5lgruppe er barn og unge som av ulike grunner st\u00e5r i fare for \u00e5 havne i utenforskap. Antall jenter i m\u00e5lgruppen. 1300 Antall gutter i m\u00e5lgruppen. 1600 Antall barn/unge utenfor 1000 m\u00e5lgruppen. Utskriftsdato: 11.11.2024 Skjemaid: 481709918 Side 3 av 6 Rekruttering Beskriv hvordan dere skal rekruttere tilskuddsordningens m\u00e5lgruppe til prosjektet, og hvordan dere skal unng\u00e5 at m\u00e5lgruppen opplever rekrutteringen som stigmatiserende. For \u00e5 n\u00e5 ut til flest mulig med v\u00e5rt \u00e5pne kaf\u00e9tilbud for barn og unge, vil vi bruke flere informasjonsmetoder. Vi planlegger jevnlige skolebes\u00f8k hvert semester, synlig tilstedev\u00e6relse i n\u00e6rmilj\u00f8et og aktiv bruk av sosiale medier. Kaf\u00e9en vil ogs\u00e5 v\u00e6re \u00e5pen for voksne, noe som gir foreldre og yngre s\u00f8sken mulighet til \u00e5 delta, observere ungdommene i arbeid, og f\u00e5 informasjon om tilgjengelige lavterskeltilbud. Vi kan veilede dem videre til relevante instanser og ressurser, slik at foreldre kan bli kjent med tilbudet og anbefale det til sine barn. Vi rekrutterer bredt for \u00e5 sikre at tilbudet ikke oppleves som stigmatiserende, noe som bidrar til \u00e5 unng\u00e5 at barn og ungdom unng\u00e5r kaf\u00e9en av frykt for \u00e5 bli sett p\u00e5 som \u00abs\u00e5rbare\u00bb eller knyttet til risikofaktorer som utenforskap, rus eller kriminalitet. Vi mener at ungdom i risiko for utenforskap har nytte av et inkluderende milj\u00f8 hvor alle kan delta og p\u00e5virke hverandre positivt. For \u00e5 sikre at vi n\u00e5r tilskuddsordningens m\u00e5lgruppe, bruker vi f\u00f8lgende strategier: -Synlige og troverdige rollemodeller: Ansatte og unge i arbeid fungerer som p\u00e5litelige budbringere, og skaper tillit til kaf\u00e9en blant ungdommenes nettverk. - Relasjonsbasert milj\u00f8arbeid: Vi fokuserer p\u00e5 tillitsskapende arbeid og toleranse overfor alle bes\u00f8kende, og ekskluderer aldri barn eller ungdommer. - Kriminalitetsforebygging: Vi samarbeider med relevante akt\u00f8rer for aktivt \u00e5 forhindre kriminalitet og utenforskap. Beskriv hvem dere eventuelt skal samarbeide med for \u00e5 rekruttere m\u00e5lgruppen. For \u00e5 rekruttere barn og unge som kan ha nytte av tilbudet ved Forandringshuset V13, har vi etablert samarbeid med flere akt\u00f8rer som arbeider med samme m\u00e5lgruppe. Dette samarbeidet er avgj\u00f8rende for bred rekruttering, brobygging mellom ungdom og hjelpeapparatet, og for \u00e5 skape trygge og meningsfulle m\u00f8teplasser. Kafeens utforming vil dekke flere form\u00e5l. Dels vil lokalene romme en selvstendig og inkluderende m\u00f8teplass. I tillegg vil de v\u00e6re en inngangsport til Forandringshuset V13. Dette huset, som g\u00e5r over 4 etasjer, har et fleksibelt oppsett for bes\u00f8k av organisasjoner og frivillige initiativer, og skal v\u00e6re en arena for samarbeid og nettverksbygging. Her kan ungdom og eksterne akt\u00f8rer m\u00f8tes for \u00e5 diskutere ideer og utvikle felles prosjekter. Pr i dag inkluderer v\u00e5re samarbeidspartnere: -KFUK-KFUM: Vi samarbeider om ungdomstilbudet v\u00e5rt i Forandringshuset V13, noe som styrker v\u00e5rt felles arbeid for ungdom. - Give Music a Chance (GMAC): Denne ideelle organisasjonen samler inn og reparerer brukte musikkinstrumenter for gjenbruk i sosiale tiltak. Vi tilbyr gratis utl\u00e5n av instrumenter til ungdommer fra v\u00e5r ungdomsdrevne kaf\u00e9. - Bergen kommune og lokale ungdomshus: Vi samarbeider med Bergen kommunes ungdomshus, inkludert Elvetun ungdomshus, der vi sitter i ressursgruppen. Dette gir oss mulighet til aktiv deltakelse i planleggingen av tiltak for ungdom. - SLT-samarbeid og forebyggende nettverk: Deltakelse i SLT-fokusm\u00f8ter og andre kriminalitetsforebyggende nettverk, sammen med politiet og konfliktr\u00e5det, bidrar til \u00e5 identifisere ungdom i risikosonen og sikre at de f\u00e5r tilgang til v\u00e5re tilbud. - Barnevernstjenesten og utekontakten: Disse samarbeidspartnerne henviser ungdom til oss som kan ha behov for et trygt og positivt fritidstilbud, og styrker tilknytningen til Forandringshuset V13. -Videreg\u00e5ende skoler og ungdomsskoler: Vi deltar p\u00e5 informasjonsdager og aktiviteter ved flere skoler for \u00e5 informere om v\u00e5re tilbud, noe som hjelper oss \u00e5 n\u00e5 elever som trenger st\u00f8tte utenom skoletiden. -Andre samarbeidspartnere: Vi samarbeider med NAV, konfliktr\u00e5det, DUE (Der ungdommen er), EMF (Barneverntjenesten for enslige mindre\u00e5rige flyktinger), Ung Arena, Fellesverket og Spillhuset. Dette sikrer at vi n\u00e5r ulike ungdomsgrupper og bidrar til forebyggende arbeid i lokalsamfunnet. -Markedsf\u00f8ring og Rekruttering: Vi sprer informasjon om v\u00e5re aktiviteter og tilbud gjennom sosiale medier som Instagram, Facebook og Nyby. I tillegg bruker vi oppslag i n\u00e6rmilj\u00f8et og lokalaviser, samt direkte kommunikasjon med n\u00f8kkelpersoner i de ulike nettverkene. Ved \u00e5 samarbeide tett med b\u00e5de offentlige og frivillige akt\u00f8rer, sikrer vi at vi n\u00e5r ut til de som har st\u00f8rst behov for v\u00e5re tjenester. Utskriftsdato: 11.11.2024 Skjemaid: 481709918 Side 4 av 6 Beskriv hvem prosjektet retter seg spesielt mot. M\u00e5lgruppen v\u00e5r er barn og unge i Bergen med risiko for utenforskap, spesielt de i alderen 13\u201324 \u00e5r som st\u00e5r overfor sosiale, \u00f8konomiske eller famili\u00e6re utfordringer. Vi har tilpasset tilbudet v\u00e5rt for \u00e5 n\u00e5 disse gruppene p\u00e5 ulike m\u00e5ter: Sentral plassering: Kaf\u00e9en ligger i Bergen sentrum, noe som gj\u00f8r den lett tilgjengelig for ungdom fra hele byen. Denne sentraliteten senker terskelen for deltakelse. Jobb- og praksismuligheter: Vi tilbyr arbeidstrening og praksisplasser, noe som gir ungdom verdifull erfaring innen arbeidslivet. Dette bidrar til \u00e5 styrke deres sjanser i arbeidsmarkedet og forebygge utenforskap. Kriminalitetsforebyggende arbeid: Gjennom samarbeid med bydelstjenester, barnevern og spesifikke grupper som guttegrupper, kan vi n\u00e5 ungdom i risikosonen. V\u00e5r tiln\u00e6rming inkluderer forebyggende aktiviteter, med ansatte som har kompetanse innen kriminalitetsforebygging. -Inkluderende aktiviteter: Vi bygger p\u00e5 verdiene inkludering, mangfold og b\u00e6rekraft, som fremmer trygge og positive m\u00f8ter mellom ungdom med ulik bakgrunn. Disse tiltakene legger til rette for en helhetlig utvikling, hvor ungdom f\u00e5r verkt\u00f8yene de trenger for \u00e5 delta aktivt i samfunnet og unng\u00e5 utenforskap. \u00d8konomi Budsjettet skal kun omfatte prosjektet det s\u00f8kes midler til, og det skal ikke f\u00f8res driftsutgifter eller inntekter som ikke skal benyttes i prosjektet i budsjettet. Dere kan ikke budsjettere med overskudd eller underskudd. OBS! Offentlige og private akt\u00f8rer M\u00c5 forplikte seg til en egenfinansiering p\u00e5 minimum 20 % av tilskuddsbel\u00f8pet per \u00e5r. Frivillige organisasjoner forplikter seg til 5 % egenfinansiering per \u00e5r. Dette m\u00e5 legges inn i budsjettet. Se mer informasjon p\u00e5 ordningens nettside. Finansiering St\u00f8tte fra Bufdir: Fyll inn bel\u00f8pet det s\u00f8kes om fra tilskuddsordningen. Egenfinansiering: \u00d8konomiske midler som dere bidrar med inn i prosjektet. Egenfinansiering skal vises i regnskapet n\u00e5r prosjektet er avsluttet. Husk \u00e5 f\u00f8re opp egenfinansiering som er i tr\u00e5d med kravene i forskriften. Inntekter fra prosjektet: Hvis deltakere i prosjektet skal betale egenandel, skal inntektene fra dette beregnes her. Hvis dere forventer inntekter som f\u00f8lge av prosjektet dere s\u00f8ker tilskudd til, f\u00f8res det ogs\u00e5 her. Det kan for eksempel v\u00e6re inntekter fra billettsalg til en forestilling som settes opp i forbindelse med prosjektet. Eventuell egenandel fra deltakere eller prosjektgenererte inntekter m\u00e5 spesifiseres i et eget tekstfelt under budsjettet. Prosjekttilskudd fra andre: Hvis dere mottar tilskudd fra andre til prosjektet, skal dette f\u00f8res her. Prosjekttilskudd fra andre m\u00e5 spesifiseres i et eget tekstfelt under budsjettet. Utgifter L\u00f8nn til ansatte: Her f\u00f8rer dere opp l\u00f8nn til de som skal jobbe med prosjektet. Husleie/str\u00f8m/renhold: Husk at disse utgiftene ogs\u00e5 m\u00e5 f\u00f8res p\u00e5 prosjektets prosjektnummer/kostnadssted og at utgiftene skal gjenspeile omfanget av prosjektet. Utgifter til inngangsbilletter/deltakelse: Dersom deltakerne skal bes\u00f8ke steder der det koster penger \u00e5 komme inn, fylles det ut her. Eksempler er kino, badeland eller forn\u00f8yelsespark. Utgifter knyttet til \u00a74-5 Kultur- og aktivitetskort, f\u00f8res ogs\u00e5 her. Reise/transport/opphold: F.eks. togbilletter eller leie av minibuss, kost og losji. Innkj\u00f8p av utstyr: Investeringer som er n\u00f8dvendige for \u00e5 gjennomf\u00f8re prosjektet, eller innkj\u00f8p av utstyr som er n\u00f8dvendig for \u00e5 delta i aktivitet fylles ut her. Investering i lokale: Her kan dere for eksempel f\u00f8re opp kostnader til st\u00f8rre investeringer og/eller oppussing av lokaler. Andre kostnader: Andre utgifter f\u00f8res her. Dette kan for eksempel v\u00e6re utgifter til revisorkontroll av regnskapet og utgifter til n\u00f8dvendige lisenser/kontingenter til utl\u00e5nsnettverk, og utgifter til annonsering av prosjektet, utgifter til mat og annet. Utgiftene m\u00e5 spesifiseres i eget tekstfelt under budsjettet. Fullstendige kronebel\u00f8p skal legges inn. Hundre tusen kroner skrives alts\u00e5 som \"100 000\" i budsjettet. Utskriftsdato: 11.11.2024 Skjemaid: 481709918 Side 5 av 6 Budsjett FINANSIERING 2025 2026 2027 Total St\u00f8tte fra Bufdir 1 114 000 1 155 000 1 200 000 3 469 000 Egenfinansiering 63 000 66 000 68 000 197 000 Inntekter fra prosjektet (spesifiser under) 0 0 0 0 Prosjekttilskudd fra andre (spesifiser under) 0 0 0 0 Delsum 1 177 000 1 221 000 1 268 000 3 666 000 UTGIFTER 2025 2026 2027 Total L\u00f8nn til ansatte 700 000 732 000 766 000 2 198 000 Husleie/str\u00f8m/renhold 300 000 308 000 316 000 924 000 Utgifter til inngangsbilletter/deltakelse 0 0 0 0 Reise/transport og opphold 0 0 0 0 Innkj\u00f8p av utstyr 50 000 50 000 50 000 150 000 Investering i lokale 0 0 0 0 Andre kostnader (spesifiser under) 127 000 131 000 136 000 394 000 Delsum 1 177 000 1 221 000 1 268 000 3 666 000 Total 0 0 0 0 Ja, vi bekrefter at vi har f\u00f8rt opp p\u00e5krevd egenfinansiering i budsjettet. Ja Spesifiser eventuelle inntekter fra prosjektet og prosjekttilskudd fra andre. Spesifiser eventuelle andre kostnader. Administrasjon 10% av tilskuddet Revisjon 16 000kr Oppsummering og bekreftelser Kort oppsummering av prosjektet. Prosjektet etablerer en \u00e5pen m\u00f8teplass for ungdom i Bergen sentrum, med en kaf\u00e9, bruktbutikk og utl\u00e5n av gratis musikkutstyr. Kaf\u00e9en blir et nytt tilbud som fremmer fellesskap, b\u00e6rekraft og sosialt entrepren\u00f8rskap for dagens ungdom. Gjennom arbeidstrening, jam-kvelder og workshops skapes jobbmuligheter og verkt\u00f8y for mestring og inkludering. Jeg bekrefter at dette skjemaet ikke inneholder personopplysninger, med mindre dette er direkte etterspurt av Bufdir. Sensitive opplysninger skal aldri oppgis i skjema eller vedlegg. Ja Vi bekrefter at vi og v\u00e5r virksomhet tilfredsstiller grunnleggende krav til forsvarlig drift og forst\u00e5r at dette er et vilk\u00e5r for tildeling av tilskudd. Blant annet f\u00f8lger vi lovverk, har skriftlige etiske retningslinjer og rutiner som s\u00f8rger for at vi ivaretar rettighetene og tryggheten til m\u00e5lgruppen(e). Vi har skriftlige rutiner for \u00e5 forebygge, h\u00e5ndtere, dokumentere og f\u00f8lge opp eventuelle avvik og u\u00f8nskede hendelser. Vi gir oppl\u00e6ring i slike rutiner og systemer og rutiner for \u00e5 h\u00e5ndtere personopplysninger. Vi forst\u00e5r ogs\u00e5 at Bufdir skal varsles ved avvik som kan ha betydning for tilskuddet. Ja Jeg er kjent med at opplysningene i s\u00f8knaden er grunnlag for tildeling av tilskudd fra staten, og har satt meg inn i regelverket for ordningen. Jeg bekrefter at opplysningene i s\u00f8knaden er korrekte, og at jeg er kjent med v\u00e5r plikt til \u00e5 melde fra om eventuelle endringer som kan ha betydning for vedtaket om tilskudd. Ja Utskriftsdato: 11.11.2024 Skjemaid: 481709918 Side 6 av 6 "
}