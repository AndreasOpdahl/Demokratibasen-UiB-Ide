{
  "dokument_id": "5909dde9-4848-5126-8acb-e07a3ce311de",
  "doc_type": "case_attachment",
  "kommune": 4601,
  "tittel": "Statsforvalteren omgj\u00f8r. KLAGE-2024_14480. Gnr 191 bnr 5. \u00c5sane. Fradeling",
  "url": "https://bergen.kommune.no/politikere-utvalg/api/fil/bk360/11946847/Statsforvalteren-omgjor-KLAGE-2024-14480-Gnr-191-bnr-5-Asane-Fradeling",
  "tekst": " V\u00e5r dato: V\u00e5r ref: 20.01.2025 2024/14992 Dykkar dato: Dykkar ref: HARRIS ADVOKATFIRMA AS Saksbehandlar, innvalstelefon Postboks 4115 Sandviken Sunniva Nyb\u00f8e F\u00f8rland, 5557 2138 5835 BERGEN Bergen kommune gbnr. 191/5, Heiane 80. Klage p\u00e5 oppretting av sj\u00f8lvstendig bustadeigedom. Vi viser til Bergen kommune si oversending av klagesaka i brev datert 09.10.2024. Vi beklagar lang sakshandsamingstid. Vedtak Statsforvaltaren gjer om Bergen kommune sitt vedtak datert 07.06.2024, ref. DELE 2023/15888-27, til eit avslag. Bakgrunn for saka I vedtak datert 07.06.2024 gav Bergen kommune l\u00f8yve etter plan- og bygningslova til fr\u00e5deling av ein parsell med v\u00e5ningshus og driftsbygning, fr\u00e5 eigedomen gbnr. 191/5, som vist p\u00e5 kartet til h\u00f8yre. Det blei samstundes gjeve dispensasjon fr\u00e5 LNF-form\u00e5let jf. \u00a7 31 i KPA. Harris Advokatfirma har p\u00e5 vegner av Jostein Skjerve, som sit med heimelen til eigedomen, klaga p\u00e5 vedtaket.1 I klagen blir det hevda at det ikkje er rettsleg grunnlag for \u00e5 innvilge dispensasjon. Han meiner det m\u00e5 leggjast vekt p\u00e5 at fr\u00e5deling gjev arealet sj\u00f8lvstendig omsetningsverdi. Skjerve vil slik risikere \u00e5 f\u00e5 eit framandelement midt i landbrukseininga, som kan skape driftsmessige ulemper, sidan parsellen ligger tett p\u00e5 landbruksareal. Fr\u00e5deling av arealet vil forringe moglegheita til \u00e5 skape ein praktisk og \u00f8konomisk berekraftig gardseining for framtidige generasjonar. Ein del av planen er \u00e5 bruke landbrukseigedommen som bes\u00f8ksgard. Det visast \u00f3g til at bygga som Agnar Blindheim s\u00f8kjer om \u00e5 fr\u00e5dele er autentiske gardsbygg som er over 100 \u00e5r gamle. Det blir vidare anf\u00f8rt at det ikkje er relevant for dispensasjonssp\u00f8rsm\u00e5let, at Agnar Blindheim blei tilkjent eigedomsrett til arealet gjennom ein dom fr\u00e5 1995. 1 Klage datert 21.06.2024. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvaltaren.no/vl Sikker melding: 6863 Leikanger Solheimsgaten 13, Bergen www.statsforvaltaren.no/melding Fjellvegen 11, F\u00f8rde Org.nr. 974 760 665 Side: 2/7 Agnar Blindheim har sendt tilsvar til klagen.2 Han hevdar at fr\u00e5delinga ikkje skjer til ulempe for landbruket. Det har ikkje vore landbruksdrift p\u00e5 eigedomen sidan 1980-talet. Vidare gjer han gjeldande at han er eigar av parsellen, og viser til rettskraftig avgjerd i lagsmannsretten. Han meiner fr\u00e5delinga har mange fordelar, under dette at \u00e5 realisere dei reelle eigedomsforholda, og at bustaden vil f\u00e5 renovasjonsl\u00f8ysing. Per i dag m\u00e5 avfall hentast av familiemedlemmar i nabokommunar. I tillegg skal det etablerast milj\u00f8vennleg l\u00f8ysing for avlaup, eit minireinseanlegg, istadenfor spreiing til terreng og Dalaelva slik situasjonen er i dag. Vi viser til kommentaren i sin heilskap. I presentasjonen for Utval for Milj\u00f8- og Byutvikling gjer Harris Advoktatfirma gjeldande at Agnar Blindheim manglar privat rett til \u00e5 gjennomf\u00f8re delinga. Det visast til at avtale om \u00e5 overta landbrukseigedom fell bort ved endeleg vedtak om \u00e5 ikkje samtykke til deling jf. Rt. 2006 s. 539. I denne saka blei det gjeve endeleg avslag p\u00e5 s\u00f8knad om deling i 1998. Det visast til Statsforvaltaren sitt vedtak om \u00e5 avvise s\u00f8knaden om deling etter jordlova den 05.09.2024. Kari Blindheim har p\u00e5 vegner av Agnar Blindheim sendt tilleggsmerknad i brev av 18.09.2024. Det blir hevda at avvisinga av s\u00f8knaden etter jordlova ikkje verkar inn p\u00e5 retten til \u00e5 s\u00f8kje etter plan- og bygningslova, jf. matrikkellova \u00a7 9. Klagen blei ikkje teken til f\u00f8lgje av kommunen jf. vedtaket i Utval for milj\u00f8- og byutvikling den 19.09.2024. Saka er derfor sendt hit for endeleg handsaming. Vi fekk tilleggsmerknad fr\u00e5 Harris Advokatfirma AS p\u00e5 vegner av Jostein Skjerve den 15.11.2024. Han gjer gjeldande pbl. \u00a7 21-2 jf. matrikkellova \u00a7 9 bokstav b ikkje er stetta. Det visast til at Gulating lagmannsrett i dommen av 04.09.1995 berre tok stilling til gyldigheita av den omtvista avtalen, ikkje innhaldet av han. Dommen gjev alts\u00e5 ikkje uttrykk for eigarskap. I tillegg meiner Skjerve at det ikkje er haldepunkt for at det omr\u00e5det som blei skildra i avtalen, knyt seg til det same omr\u00e5det som Blindheim no har s\u00f8kt om fr\u00e5deling av. Ein peikar vidare p\u00e5 at den eventuelle retten som avtalen gav Blindheim, i alle tilfelle har falle bort jf. Rt. 2006 s. 539. Vi viser til tilleggsmerknaden i sin heilskap. Grethe Blindheim har p\u00e5 vegner av Agnar Blindheim sendt tilsvar.3 Det blir hevda at Agnar Blindheim stettar kriteria i matrikkellova til \u00e5 s\u00f8kje om fr\u00e5deling. Blindheim meiner at avslaget som blei gitt p\u00e5 90-tallet p\u00e5 delingss\u00f8knaden ikkje har betyding, og viser til at det ikkje var ein f\u00f8resetnad for avtalen om eigedomsrett at arealet skulle fr\u00e5delast. Vi viser til merknaden i sin heilskap. I e-post av 09.01.2024 spurte vi Agnar Blindheim om han \u00f8nskjer \u00e5 dele opp s\u00f8knaden til ein s\u00f8knad om rammel\u00f8yve, sidan det manglar l\u00f8yve etter jordlova jf. pbl. \u00a7 21-5. Agnar Blindheim har stadfesta dette i e-post av 13.01.2025. Om bakgrunnen for saka elles viser vi til dokumenta i saka som vi f\u00f8reset at partane er kjende med. Statsforvaltaren finn saka tilstrekkeleg opplyst til \u00e5 kunne gjere vedtak jf. forvaltningslova (fvl.) \u00a7 33 siste ledd. Regelverk Statsforvaltaren er delegert styresmakt til \u00e5 avgjere klagesaker etter plan- og bygningsloven, sj\u00e5 pbl. \u00a7 1-9 femte ledd og rundskriv T-2/09. 2 Ved brev av 07.07.2024. 3 Ved e-post av 17.11.2024. Side: 3/7 Forvaltningslova (fvl.) gjeld for Statsforvaltaren si sakshandsaming jf. pbl. \u00a7 1-9 f\u00f8rste ledd. Statsforvaltaren kan \u00abpr\u00f8ve alle sider av saken og herunder ta hensyn til nye omstendigheter\u00bb. Vi \u00abskal vurdere de synspunkter som klageren kommer med, og kan ogs\u00e5 ta opp forhold som ikke er ber\u00f8rt av ham\u00bb jf. fvl. \u00a7 34 andre ledd. Vi kan stadfeste kommunen sitt vedtak, gjere om vedtaket eller oppheve det og sende saka tilbake til kommunen for heilt eller delvis ny handsaming jf. fvl. \u00a7 34 fjerde ledd. Plansituasjon I kommunedelplanen for \u00c5sane. KDP \u00c5sane Sentrale Deler (fr\u00e5 18.09.2006 id: 4601_9930000) er det oms\u00f8kte arealet sett av til LNF-omr\u00e5de. I arealdelen til kommuneplanen fr\u00e5 2019, er arealet vidaref\u00f8rt til LNF-f\u00f8rem\u00e5l. Vidare er arealet dekt av omsynssonene samanhengande landbruk og bevaring kulturmilj\u00f8. Dispensasjon Vilk\u00e5ra for dispensasjon f\u00f8lgjer av pbl. \u00a7 19-2 andre avsnitt: \u00abDispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene\u00bb. Retten til \u00e5 s\u00f8kje om fr\u00e5deling Dei som er nemnt i matrikkellova \u00a7 9, kan s\u00f8ke om l\u00f8yve til \u00e5 opprette ny grunneigedom jf. pbl. \u00a7 21- 2 sjette avsnitt. Samordningsplikta Det kjem fram av plan- og bygningslova \u00a7 21-5 at: \u00abN\u00e5r tiltaket er betinget av tillatelse ... fra annen myndighet, ..., kan kommunen vente med \u00e5 avgj\u00f8re saken inntil det foreligger avgj\u00f8relse ... Kommunen kan ogs\u00e5 gi rammetillatelse innenfor sitt myndighetsomr\u00e5de, med forbehold om at igangsettingstillatelse ikke vil bli gitt f\u00f8r forholdet til andre myndigheter er brakt i orden, jf. \u00a7 21-4 tredje ledd\u00bb. Statsforvaltaren si vurdering S\u00f8knaden kan fremjast av Agnar Blindheim Sp\u00f8rsm\u00e5let er om Agnar Blindheim kan s\u00f8kje om fr\u00e5deling etter plan- og bygningslova, utan grunnboksheimel. Dersom f\u00f8resegnene i lova inneber at det skal gjerast ei vurdering av privatrettslege forhold, gjeld ikkje regelen i pbl. \u00a7 21-6 om \u00e5 ikkje ta stilling til privatrettslege forhold jf. ordlyden \u00abmed mindre annet f\u00f8lger av loven her\u00bb. Det er bestemt matrikkellova \u00a7 9 kven som kan s\u00f8ke om l\u00f8yve etter plan- og bygningslova til \u00e5 opprette ny eigedom jf. pbl. \u00a7 21-2 sjette avsnitt. Matrikkellova \u00a7 9 bokstav b opnar for at den som ikkje har grunnboksheimel kan s\u00f8kje, dersom vedkommande: \u00abved rettskraftig avgjerd ved domstolane er kjent som eigar eller festar, eller er tilkjent rett til \u00e5 krevje at eit bestemt grunnstykke eller anlegg blir oppretta som eiga matrikkeleining\u00bb. Side: 4/7 Det er p\u00e5 det reine bygningsstyresmakten m\u00e5 ta stilling til om matrikkellova \u00a7 9 b er stetta, sidan lova sj\u00f8lv viser til denne f\u00f8resegna jf. pbl. \u00a7 21-2 sjette avsnitt. Dette har \u00f3g st\u00f8tte for i lovforarbeida til pbl. \u00a7 21-6: \u00abF\u00f8rste punktum sl\u00e5r fast hovedregelen om at bygningsmyndighetene ikke skal ta stilling til privatrettslige forhold ved behandling av s\u00f8knad om tillatelse. Unntak fra dette gjelder der loven selv oppstiller vilk\u00e5r om at bygningsmyndighetene m\u00e5 ta stilling til privatrettslige forhold. De mest kjente eksemplene p\u00e5 dette er \u00a7\u00a7 27-1 om vannforsyning... Et annet eksempel er \u00a7 21-2 sjette ledd med videre henvisning til matrikkellova \u00a7 9, som regulerer hvem som kan fremsette s\u00f8knad om oppretting av ny grunneiendom (fradeling). Det er da disse bestemmelsene som danner grunnlag for eventuell avvisning og klage, og ikke \u00a7 21-6\u00bb.4 Sp\u00f8rsm\u00e5let vidare blir difor om Agnar Blindheim \u00abved rettskraftig avgjerd ved domstolane er kjent som eigar ... eller er tilkjent rett til \u00e5 krevje at eit bestemt grunnstykke ... blir oppretta som eiga matrikkeleining\u00bb. Det ligg f\u00f8re ei avtale som gjev Agnar Blindheim eigedomsrett. Avtalen blei inng\u00e5tt den 28.04.1986 mellom Agnar Blindheim, Margretha Skjerve og Nils Skjerve. Ordlyden i avtalen er slik: \u00ab... Agnar Blindheim vederlagsfritt skal f\u00e5 overtatt med eiers rettigheter gamle v\u00e5ningshuset og l\u00f8en, jfr. ovenfor med en passelig arrondert tomt rundt disse, anslagsvis ca. 3 da\u00bb. Det er klart at det \u00abgamle v\u00e5ningshuset og l\u00f8en\u00bb og en \u00abtomt rundt disse, anslagsvis ca. 3 da\u00bb, gjeld arealet som no er s\u00f8kt fr\u00e5delt. Landbrukseigedomen har ikkje andre gamle v\u00e5ningshus enn det som denne saka gjeld. Det ligg f\u00f8re ein rettskraftig dom fr\u00e5 Gulating Lagmannsrett, der avtalen var tvistetemaet. Nils Skjerve gjekk til s\u00f8ksm\u00e5l mot Agnar Blindheim med p\u00e5stand om at avtalen av 28.04.1986 var ugyldig. Bergen byrett gav dom om frifinning av Agnar Blindheim.5 Skjerve anka domen til Gulating lagmannsrett, der Bergen byrett sin dom blei stadfesta.6 Lagmannsretten gav ikkje Skjerve medhold i sin p\u00e5stand om at avtalen var ugyldig etter avtalelova \u00a7 36. Rettleiaren til matrikkelforskrifta \u00a7 27 sjette avsnitt gjer det klart at dommen p\u00e5 tilfredsstillande m\u00e5te m\u00e5 dokumentere rettsgrunnlaget: \u00abFor eksempel gjelder [matrikkelloven \u00a7 9] bokstav b der noen ved dom har overtatt eiendomsretten til det som skal bli den nye matrikkelenheten. Dommen m\u00e5 p\u00e5 tilfredsstillende m\u00e5te dokumentere at vedkommende har det n\u00f8dvendige rettsgrunnlaget for \u00e5 kunne kreve matrikulering av det aktuelle grunnstykket. Rettsgrunnlaget m\u00e5 dessuten v\u00e6re gjennomf\u00f8rbart\u00bb.7 Sp\u00f8rsm\u00e5let for lagmannsretten var om avtalen var gyldig eller ugyldig, utan at innhaldet i avtalen var tvistetema. Likevel meiner vi at dommen er klar p\u00e5 at avtalen fr\u00e5 28.04.1986 skulle gje Agnar Blindheim eigarrett til arealet. Lagmannsretten uttalte b\u00e5de at avtalen \u00abkan heller ikke ses \u00e5 m\u00e5tte 4 Prop. 64 (2020-2021), s. 82. 5 Dom den 22.09.1993. 6 Ved dom av 04.09.1995. 7 Matrikkelforskriften \u2013 Kommunal- og moderniseringsdepartementets merknader til de enkelte bestemmelsene, s. 55. Tilgjengeleg her https://lovdata.no/static/RDEP/h-2021- 9001.pdf?timestamp=1727985932857 Side: 5/7 revideres \u2013 helt eller delvis \u2013 p\u00e5 grunnlag av avtaleloven \u00a7 36\u00bb, og at \u00abAvtalen innebar en avst\u00e5else av en del av hans [Nils Skjerves] eiendom,\u00bb. Sp\u00f8rsm\u00e5let i saka vi no handsamar er om matrikkellova \u00a7 9 b er stetta jf. pbl. \u00a7 21-2 sjette avsnitt. Vi ser ikkje haldepunkt for ei utvidande tolking av matrikkellova \u00a7 9 b, alts\u00e5 at det i tillegg skal avgjerast om avtalen i ettertid har falle bort p\u00e5 grunnlag av endeleg avslag p\u00e5 s\u00f8knad om deling etter jordlova, slik som var tilfellet i Rt. 2006 s. 539. I v\u00e5rt vedtak av 05.09.2024,8 konkluderte vi med at avtalen som Agnar Blindheim byggjer sin rett p\u00e5, alts\u00e5 avtalen av 28.04.1986, har falle bort, sidan det tidlegare er gjort endeleg vedtak om \u00e5 nekte deling etter jordlova. V\u00e5rt vedtak av 05.09.2024 gjaldt delingss\u00f8knaden etter jordlova. Der var vurderingstemaet om s\u00f8kjaren kan dokumentere privatrettsleg rett til \u00e5 gjennomf\u00f8re deling. Trass i at det gjev ein d\u00e5rleg samanheng mellom jordlova, pbl, og matrikkellova, ser vi ikkje grunnlag for at matrikkellova \u00a7 9 bokstav b gjev heimel til \u00e5 g\u00e5 inn i ei grundigare vurdering av kva som privatrettsleg gjeld mellom partane i dag, s\u00e5 lenge det i si tid blei avsagt ein dom som dokumentarar eigarskapet. Det meiner vi domen oppfyller. Kva som eventuelt har endra seg privatrettsleg etter at domen blei avsagt, skal vi ikkje ta stilling til n\u00e5r vi vurderer matrikkellova \u00a7 9 b. Konklusjonen er at Agnar Blindheim har lov til \u00e5 s\u00f8kje om fr\u00e5deling etter plan- og bygningslova jf. pbl. \u00a7 21-2 sjette avsnitt og matrikkellova \u00a7 9 bokstav b. Vi understrekar at vi med dette ikkje har gjort om p\u00e5 v\u00e5r avgjerd etter jordlova i vedtaket 05.09.2024. Samordningsplikta Det ligg ikkje lenger f\u00f8re l\u00f8yve om deling etter jordlova jf. v\u00e5rt vedtak av 05.09.2024. Bygningsstyresmakta kan difor ikkje gje endeleg l\u00f8yve. Dette kjem tydeleg fram av pbl. \u00a7 21-4 fjerde avsnitt: \u00abIgangsettingstillatelse kan ikke gis f\u00f8r ... tillatelser fra andre myndigheter foreligger, jf. \u00a7 21-5 f\u00f8rste ledd\u00bb. Vidare f\u00f8lgjer det av pbl. \u00a7 21-5 f\u00f8rste avsnitt at: \u00ab... Kommunen kan ogs\u00e5 gi rammetillatelse innenfor sitt myndighetsomr\u00e5de, med forbehold om at igangsettingstillatelse ikke vil bli gitt f\u00f8r forholdet til andre myndigheter er brakt i orden\u00bb. Agnar Blindheim har, p\u00e5 sp\u00f8rsm\u00e5l fr\u00e5 oss, sagt at han \u00f8nskjer oppdeling av s\u00f8knaden til ein s\u00f8knad om rammel\u00f8yve jf. e-post den 13.01.2025. Dispensasjon fr\u00e5 LNF-f\u00f8rem\u00e5let Sp\u00f8rsm\u00e5let blir om det kan gjevast rammel\u00f8yve. Det er avhengig av at fr\u00e5delinga til bustadf\u00f8rem\u00e5l kan f\u00e5 dispensasjon fr\u00e5 LNF-f\u00f8rem\u00e5let. Sp\u00f8rsm\u00e5let er om lova opnar for \u00e5 tillate fr\u00e5deling av det oms\u00f8kte arealet til bustadf\u00f8rem\u00e5l gjennom dispensasjon. Det krev at LNF-f\u00f8rem\u00e5let ikkje blir vesentleg tilsidesett. Dommen fr\u00e5 1995, som slo fast at avtalen om eigarrett til Agnar Blindheim, ikkje er ugyldig, er ikkje relevant for vurderinga. Dette fordi dommen omhandlar kva som er forholdet mellom to private partar. 8 Referanse 2024/10465. Side: 6/7 Omsynet bak LNF-f\u00f8rem\u00e5let er at omr\u00e5det skal nyttast eller sikrast til landbruksproduksjon. LNF- areal skal i det vesentlege v\u00e6re ubygd, eller berre bli bygd i tilknyting til landbruk.9 Eigedomen gbnr. 191/5 reknast som ein landbrukseining i lag med gbnr. 191/7 og gbnr. 193/12. Totalt areal er p\u00e5 146 dekar. Av dette er 41,3 dekar fulldyrka jord, 31,8 dekar innmarksbeite, 37,0 dekar skog, 26,6 dekar annet marksalg, og 9,4 dekar bebygd/ anna.10 Det er ikkje aktiv drift p\u00e5 eigedomen i dag, men jordbruksarealet er underlagt driveplikt. P\u00e5 den delen av eigedomen som s\u00f8kast fr\u00e5delt, er det eit gamalt v\u00e5ningshus, ei eldre landbruksbygning, og ein garasje. Landbrukseigedomen vil ved fr\u00e5deling st\u00e5 att med eit bustadhus og ei st\u00f8rre bygning, som i matrikkelen er vist som anna industribygning (varehandel, reparasjon av motorvogner).11 Den oms\u00f8kte bustadeigedomen ligg i eit samanhengande landbruksomr\u00e5de. Det er p\u00e5 det reine at landbruksarealet i \u00c5sane er, og har vore, under press gjennom arealendringar til andre f\u00f8rem\u00e5l. D\u00f8me p\u00e5 landbruksareal som er g\u00e5tt tapt i dette landbruksomr\u00e5det, gjort med heimel i plan, er arealet som i dag er IKEA, og den nye gravlunden p\u00e5 gbnr. 191/113. Det oms\u00f8kte arealet r\u00e5ker ikkje ved landbruksjord, og bidreg soleis ikkje til redusert avkastningsevne for landbrukseigedomen. Dispensasjonen inneber likevel \u00e5 prioritere bustadf\u00f8rem\u00e5l, inne i det som er eit attverande landbruksomr\u00e5de i sentrum av \u00c5sane, som er og har vore under press som f\u00f8lgje av utviklinga av senteromr\u00e5det i \u00c5sane. Den oms\u00f8kte fr\u00e5delinga, i det som er eit lokalt viktig attverande landbruksomr\u00e5de, er ei uheldig svekking av eit allereie pressa landbruksomr\u00e5de. Fr\u00e5deling til bustad vil gjere landbrukseigedomen fritt omsetteleg p\u00e5 den opne bustadmarknaden. Bustaden sin funksjon etter fr\u00e5deling, vil vere \u00e5 ivareta heilt vanlege bustadinteresser. Ein dispensasjon gjer at forbindelsen mellom bygningane p\u00e5 den oms\u00f8kte bustadeigedomen, og det tilh\u00f8yrande landbruksarealet brytast. Dei fysiske omgjevnadane, inkludert bygningsmassen, taler imot \u00e5 bryte den naturlege samanhengen med landbruket. Den eldre bustaden og l\u00f8a som s\u00f8knaden gjeld, ligg sentralt p\u00e5 landbrukseigedomen og er etter alt \u00e5 d\u00f8me det historiske tunet. Det aktuelle arealet grenser til innmarksbeite, og p\u00e5 ei side grenser arealet til bustadeigedomen 191/90. P\u00e5 motsett side av vegen er det fulldyrka jord. Det kan i nokon grad p\u00e5reknast klager knytt til lukt og st\u00f8y, b\u00e5de knytt det \u00e5 drive innmarksbeitet og den fulldyrka jorda. For ein tilsvarande plassering, men i eit landbruksomr\u00e5de under mindre press, ville vi ha lagt mindre vekt p\u00e5 den moglege interessekonflikten med bustadinteresser. I denne saka meiner vi slike kryssande bruksinteresser m\u00e5 ha st\u00f8rre vekt, fordi landbruket her er i eit betydeleg pressomr\u00e5de, der ein i plan har bestemt at omr\u00e5det skal halde fram med \u00e5 vere landbruk (LNF). I tillegg finn vi \u00e5 m\u00e5tte legge vekt p\u00e5 at arealet er omfatta av omssynssona \u00absamanhengande landbruksomr\u00e5de\u00bb. V\u00e5ningshuset er ein del av ressursgrunnlaget til garden i eit langsiktig perspektiv. Funksjonen ved \u00e5 ha to bustadar p\u00e5 landbrukseigedomar, er \u00e5 leggje til rette for ein teneleg overgang av drifta fr\u00e5 ein generasjon til ei anna. Samfunnet har jamvel utvikla seg dit at behovet for ein ekstra bustad av omsyn til landbruksdrifta, er blitt mindre. Som eit moment i den totale vurderinga, finn vi likevel \u00e5 9 Ot.prp.nr. 32 (2007-2008), s. 215. 10 G\u00e5rdskart - NIBIO 11 Se eiendom - Dalavegen 120 Side: 7/7 leggje vekt p\u00e5 at bustaden er ein del av ressursgrunnlaget p\u00e5 garden. Det same gjeld den eldre driftsbygninga. Begge har h\u00f8g kulturminneverdi,12 og kan tilf\u00f8re garden eit ekstra inntektsgrunnlag. Oppsummert legg vi avgjerande vekt p\u00e5 at arealet ligg i eit omr\u00e5de der landbruket har vore under sterkt press, slik at det attverande landbruksomr\u00e5det m\u00e5 forvaltast med s\u00e6rleg omsyn for landbruket sin prioritet. I juridisk bindande plan er det bestemt at omr\u00e5det ogs\u00e5 i framtida skal vere eit landbruksomr\u00e5de. \u00c5 gje dispensasjon for fr\u00e5deling av det eldre v\u00e5ningshuset og den eldre landbruksbygninga i dette pressomr\u00e5det, inneber ei vesentleg tilsidesetting av landbruksomsynet. Konklusjonen er at det f\u00f8rste vilk\u00e5ret som dispensasjonen er avhengig av, ikkje er stetta. Det er difor ikkje heimel til \u00e5 gje l\u00f8yve til fr\u00e5delinga. Oppsummering Klagen har f\u00f8rt fram. Det er ikkje heimel i lova til \u00e5 gje dispensasjon fr\u00e5 LNF-f\u00f8rem\u00e5let. Vi gjer derfor om l\u00f8yvet datert 07.06.2024 til eit avslag. Det er ikkje klagerett p\u00e5 v\u00e5rt vedtak jf. fvl. \u00a7 28 tredje avsnitt. Jostein Skjerve kan krevje sakskostnadar jf. fvl. \u00a7 36. Fristen er tre veker. Med helsing Anne Kjersti Sande Marte Ruvang Karlsen fung. seksjonsleiar seniorr\u00e5dgjevar Dokumentet er elektronisk godkjent Kopi til: Bergen kommune Postboks 7700 5020 BERGEN Jostein Skjerve Heiane 80 5131 Nyborg Agnar Blindheim Dalavegen 120 5131 NYBORG 12 Byantikvaren si fr\u00e5segn av 17.04.2024. "
}