{
  "dokument_id": "23722956-e993-54be-9033-6000b4a060fb",
  "doc_type": "case_presentation",
  "kommune": 4601,
  "tittel": "Nytt navn p\u00e5 Laksev\u00e5g barnehage",
  "url": "https://bergen.kommune.no/politikere-utvalg/api/fil/bk360/10557055/Framstilling-Nytt-navn-pa-Laksevag-barnehage",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2020/105546-4 Nytt navn p\u00e5 Laksev\u00e5g barnehage Hva saken gjelder: Saken har sitt utspring i henvendelse fra Byr\u00e5dsavdeling for barnehage og skole, om \u00e5 endre navn p\u00e5 Laksev\u00e5g barnehage til Melkeplassen barnehage n\u00e5r barnehagen er rehabilitert. Barnehagen informerer om at kunstutvalget har diskutert hvordan kunsten som skal lages i barnehagen kan reflektere de omkringliggende omgivelsene. Historisk sett var omr\u00e5det rundt barnehagen preget av g\u00e5rdsbruk og bondedyr, noe som er opphavet til navnet Melkeplassen. Denne innsikten ble videreformidlet til kunstneren som er engasjert av barnehagen. Hun skal lage relieffer av insekter og blomster som er typiske for Vestlandet, samt motiver inspirert av husdyr fra omr\u00e5dets landbrukshistorie. Fagetatens vurdering og anbefaling: Plan- og bygningsetaten som fagetat anbefaler at byr\u00e5det vedtar \u00e5 endre navnet for Laksev\u00e5g barnehage, til Melkeplassen barnehage. \u00d8konomiske konsekvenser: Ikke relevant for denne saken. Byr\u00e5dens vurdering og anbefaling/konklusjon: Byr\u00e5den vurderer at navneendringen til Melkeplassen barnehage er hensiktsmessig, og anbefaler at Laksev\u00e5g barnehage endrer navn til Melkeplassen barnehage. Navneendringen vil gi barnehagen et navn som gjenspeiler dens historiske omgivelser, og bidrar til \u00e5 innlemme lokal historie og kultur i en av Bergens institusjoner. Vedtakskompetanse: I henhold til byr\u00e5dets fullmakter \u00a7 18.2, vedtatt i bystyresak 378-20 i m\u00f8te 16. desember 2020, er myndighet til \u00e5 navnsette kommunale gater, veier, parker, plasser, skoler, barnehager, institusjoner, bydeler, boligfelt og andre kommunale bygninger og anlegg, lagt til byr\u00e5det Byr\u00e5d for byutvikling innstiller til byr\u00e5det \u00e5 fatte f\u00f8lgende vedtak: Laksev\u00e5g barnehage endrer navn til Melkeplassen barnehage. Dato: 11. juni 2024 Christine Kahrs Byr\u00e5d for byutvikling 1 Dokumentet er godkjent elektronisk. Vedlegg: Fagnotat, datert 21.05.2024 2 "
}