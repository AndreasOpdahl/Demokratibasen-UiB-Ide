{
  "dokument_id": "d4445c8b-d7ec-5be9-9066-fc016fc2fd49",
  "doc_type": "meeting_minutes",
  "kommune": 4601,
  "tittel": "Protokoll utvalg for finans, kultur og n\u00e6ring 05.02.2025",
  "url": "https://bergen.kommune.no/politikere-utvalg/api/fil/bk360/12061949/Protokoll-utvalg-for-finans-kultur-og-naering-05-02-2025",
  "tekst": " BERGEN KOMMUNE Protokoll Utvalg for finans, kultur og n\u00e6ring Den 05. feb. 2025 holdt utvalg for finans, kultur og n\u00e6ring m\u00f8te i Bergen r\u00e5dhus, Teatersalen fra kl. 16:00 til kl.17:55 Til stede under opprop: Eivind Haldor Hermansen (H) Erik Abrahamsen (H) Anette Strand (H) Fabian Emil Stang (H) Rune Bakervik (A) Richard Martin Laloo Storevik (A) Amina Ali Amin (A) Martin Virkesdal Jonsterhaug (FrP) Helge Oksnes (FrP) Eira Vilde Martinsen Garrido (SV) Eline Aresdatter Haakestad (MDG) Anne-Margrete Bollmann (BL) Ole-Ansger Nepomuk Martini (V) Ann Jorunn Hillers\u00f8y (INP) Anne Brit Reigstad (Sp) Fra byr\u00e5dsavdeling for Byr\u00e5d Jacob M\u00e6hle finans: Kommunaldirekt\u00f8r Kari Syverud Politisk r\u00e5dgiver Amalie Lunde Fra byr\u00e5dsavdeling for Byr\u00e5d Reidar Digranes n\u00e6ring, kultur og idrett: Kommunaldirekt\u00f8r Torbj\u00f8rn Torsvik Politisk r\u00e5dgiver Knut Olav Alhaug Fra byr\u00e5dsleders avdeling: Byr\u00e5dsleder Christine B. Meyer Seniorr\u00e5dgiver Per Helge Martinsen M\u00f8teleder: Utvalgsleder Rune Bakervik (A) Fra bystyrets kontor: Seniorr\u00e5dgiver Frank Wessels F\u00f8rstekonsulent Birgitte W. Bratland 1 Saksliste Saksnr. Arkivsak Sakstittel 2023/256511-65 Innkalling utvalg for finans, kultur og n\u00e6ring 05.02.2025 2025/91325-1 Muntlige sp\u00f8rsm\u00e5l til utvalg for finans, kultur og n\u00e6ring 05.01.2025 15/25 2023/257826-22 Godkjenning av protokoll fra utvalg for finans, kultur og n\u00e6ring sitt m\u00f8te 15.01.2025 16/25 2025/91343-1 Saker til gjennomsyn i utvalg for finans, kultur og n\u00e6ring 05.01.2025 17/25 2023/275672-25 Innkomne svar p\u00e5 skriftlige sp\u00f8rsm\u00e5l til utvalg for finans, kultur og n\u00e6ring 05.02.2025 18/25 2023/48804-17 Revidering av etisk standard i Bergen kommune 19/25 2024/45800-27 S\u00f8knad fra Bergen Kunstforening om avdragsutsettelse og utvidet l\u00f8petid p\u00e5 kommunegarantert l\u00e5n 20/25 2024/169079-1 Tilslutning til Ocean Rise & Coastal Resilience - Coalition for cities and regions 21/25 2020/104062-20 Damsg\u00e5rdssundet barnehage. Innredning av r\u00e5bygg. Sluttmelding 22/25 2024/151120-7 Representantforslag fra Ingrid Nergaard Fjeldstad (V) og Ole-Ansger Nepomuk Martini (V) om salg av kommunens eierandel i Bergen Kino AS 23/25 2024/164956-4 Vedr\u00f8rende fritak for eiendomsskatt for Finneg\u00e5rden 2A, 3A og 6A 24/25 2024/192172-6 Krav om lovlighetskontroll av sak 496/24 - Byr\u00e5dets forslag til handlings- og \u00f8konomiplan for 2025 - 2028. 25/25 2025/02773-6 Krav om lovlighetskontroll av bystyrets vedtak 17.12.2024 i sak 496/24, Budsjett 2025, ang\u00e5ende bevilgning til Frisklivssentralen 26/25 2024/153733-1 Kontrollutvalgets \u00e5rsrapportering 2024 27/25 2025/03653-1 Plan for kontrollutvalgets virksomhet i 2025 - m\u00f8te- og aktivitetsplan 28/25 2023/257825-30 Eventuelt utvalg for finans, kultur og n\u00e6ring 05.02.2025 2 Orienteringer i m\u00f8tet 5.februar: \u2022 Muntlig innlegg fra aksjonsgruppen La barnas kulturhus leve, Adele L\u00e6rum Duus \u2022 Orientering om KS debatthefte ved byr\u00e5dsleder Christine B. Meyer Innkalling utvalg for finans, kultur og n\u00e6ring 05.02.2025 Utvalg for finans, kultur og n\u00e6ring behandlet saken i m\u00f8tet 05.02.2025: Det var ingen merknader til innkalling og sakskart. [Lagre saksprotokoll] [Lagre vedtak] Muntlige sp\u00f8rsm\u00e5l til utvalg for finans, kultur og n\u00e6ring 05.01.2025 Utvalg for finans, kultur og n\u00e6ring behandlet saken i m\u00f8tet 05.02.2025: 4. Richard Martin Laloo Storevik (A) stilte sp\u00f8rsm\u00e5l vedr\u00f8rende omorganisering av driften av etat for bygg og eiendom. Byr\u00e5d Jacob M\u00e6hle besvarte sp\u00f8rsm\u00e5let. 5. Eira Vilde Martinsen Garrido (SV) stilte sp\u00f8rsm\u00e5l vedr\u00f8rende kulturtilbudet til mennesker med utviklingshemming. Byr\u00e5d Reidar Digranes besvarte sp\u00f8rsm\u00e5let. 6. Anne-Margrete Bollmann (BL) stilte sp\u00f8rsm\u00e5l vedr\u00f8rende status p\u00e5 personellforvaltning innen FDV. Byr\u00e5d Jacob M\u00e6hle besvarte sp\u00f8rsm\u00e5let. 7. Eira Vilde Martinsen Garrido (SV) stilte sp\u00f8rsm\u00e5l vedr\u00f8rende en eventuell nedleggelse av Lipstick Music. Byr\u00e5d Reidar Digranes besvarte sp\u00f8rsm\u00e5let. [Lagre saksprotokoll] [Lagre vedtak] 15/25 Godkjenning av protokoll fra utvalg for finans, kultur og n\u00e6ring sitt m\u00f8te 15.01.2025 Utvalg for finans, kultur og n\u00e6ring behandlet saken i m\u00f8tet 05.02.2025 sak 15/25: Protokollen ble godkjent. [Lagre saksprotokoll] [Lagre vedtak] 3 16/25 Saker til gjennomsyn i utvalg for finans, kultur og n\u00e6ring 05.01.2025 Utvalg for finans, kultur og n\u00e6ring behandlet saken i m\u00f8tet 05.02.2025 sak 16/25: Det var ingen saker til gjennomsyn [Lagre saksprotokoll] [Lagre vedtak] 17/25 Innkomne svar p\u00e5 skriftlige sp\u00f8rsm\u00e5l til utvalg for finans, kultur og n\u00e6ring 05.02.2025 Utvalg for finans, kultur og n\u00e6ring behandlet saken i m\u00f8tet 05.02.2025 sak 17/25: F\u00f8lgende svar ble sendt ut i forkant av m\u00f8tet: \u2022 Svar p\u00e5 skriftlig sp\u00f8rsm\u00e5l nr. 76 fra Eline Aresdatter Haakestad (MDG) til finansbyr\u00e5den om Schou restaurant og konkurransemessige fordeler. Utvalg for finans, kultur og n\u00e6ring \u2022 Svar p\u00e5 skriftlig sp\u00f8rsm\u00e5l nr. 77 fra Mailiss Solheim-\u00c5kerblom (R) om Evinys avtale med Norsk Vind om Modalsknuten Vindkraftverk - Utvalg for finans, kultur og n\u00e6ring \u2022 Svar p\u00e5 skriftlig sp\u00f8rsm\u00e5l nr. 1 fra Mailiss Solheim-\u00c5kerblom (R) om omorganisering av renhold i Bergen kommune - Utvalg for finans, kultur og n\u00e6ring [Lagre saksprotokoll] [Lagre vedtak] 18/25 Revidering av etisk standard i Bergen kommune Utvalg for finans, kultur og n\u00e6ring behandlet saken i m\u00f8tet 05.02.2025 sak 18/25 og avga f\u00f8lgende innstilling: Bystyret vedtar revidert etisk standard for Bergen kommune. Utvalg for finans, kultur og n\u00e6rings behandling F\u00f8lgende representanter tok ordet: Richard Martin Laloo Storevik (A), Eira Vilde Martinsen Garrido (SV), Martin Virkesdal Jonsterhaug (FrP), Anne-Margrete Bollmann (BL). Forslag fremsatt i utvalget: Richard Martin Laloo Storevik (A) fremsatte p\u00e5 vegne av A f\u00f8lgende tilleggsforslag til punkt 6: Kommunens ansatte skal v\u00e6re varsomme med hvordan man behandler sensitive opplysninger overfor tidligere kolleger, og spesielt dersom de representerer en partsinteresse i forhold hvor kommunen er beslutningsmyndighet, eller er ansatt i virksomhet som er i et samhandlings eller forhandlingsforhold til Bergen kommune. Richard Martin Laloo Storevik (A) fremsatte p\u00e5 vegne av A f\u00f8lgende tilleggsforslag til punkt 10: 4 Bergen kommune og dens representanter skal opptre slik at milj\u00f8belastninger og forurensninger unng\u00e5s eller reduseres til et minimum. Eira Vilde Martinsen Garrido (SV) fremsatte p\u00e5 vegne av SV f\u00f8lgende alternative forslag til punkt 8: Alle tjenestereiser m\u00e5 godkjennes av n\u00e6rmeste leder f\u00f8r reisen gjennomf\u00f8res. Tjenestereiser skal bestilles i henhold til kommunens rammeavtaler, og reisen skal tilrettelegges for \u00e5 gjennomf\u00f8res p\u00e5 den mest milj\u00f8vennlige m\u00e5ten. Bergen kommune dekker alltid kostnadene for ansattes tjenestereiser. Eira Vilde Martinsen Garrido (SV) fremsatte p\u00e5 vegne av SV f\u00f8lgende alternative forslag til punkt 10: 10. Klima, milj\u00f8 og menneskerettigheter Kommunen skal aktivt fremme b\u00e6rekraftig utvikling i samfunnsoppdraget sitt. Vi skal ta vare p\u00e5 og oppfylle forpliktelser knyttet til klima, milj\u00f8, folkeretten og menneskerettigheter. Merknader fremsatt i utvalget: Richard Martin Laloo Storevik (A) fremsatte p\u00e5 vegne av A f\u00f8lgende merknader: Merknad 1: Bystyret understreker at f\u00f8lgende avsnitt i den etiske standarden ogs\u00e5 gjelder for folkevalgte i Bergen kommune \u00abBergen kommune skal v\u00e6re en organisasjon som inkluderer. Det betyr at du skal vise respekt for ulikheter og verdsette mangfold. Mangfold er ulikhet i kj\u00f8nn, etnisitet, religion, livssyn, seksuell orientering, kj\u00f8nnsidentitet og kj\u00f8nnsuttrykk, politisk standpunkt, alder og funksjonsniv\u00e5.\u00bb Merknad 2: Bystyret understreker at det er verdsatt og \u00f8nsket at ansatte deltar i den offentlige debatten og at ansattes ytringsfrihet m\u00e5 vernes om. Anne-Margrete Bollmann (BL) fremsatte p\u00e5 vegne av BL f\u00f8lgende merknader: Merknad 1: Etisk standard m\u00e5 ha som fremste m\u00e5l \u00e5 bidra til gode kommunale tjenester og rettferdig og forsvarlig behandling av innbyggerne. I lys av Deloittes rapport om varsling i Bergen kommune fra 2022 der det blant annet fremkommer at over halvparten av ansatte som har v\u00e6rt vitne til kritikkverdige forhold ikke varslet om forholdene, samt de alvorlige sakene som er avdekket de siste par \u00e5rene knyttet til omsorgssvikt og tjenestesvikt, m\u00e5 Bergen kommune utvikle bedre kultur og holdninger knyttet til rapportering og varsling. Det m\u00e5 utvikles en ledelseskultur der rapportering og tilbakemelding blir verdsatt og f\u00f8rer til handling, og der varslere blir m\u00f8tt med respekt og behandlet forsvarlig. Etisk standard b\u00f8r i st\u00f8rre grad reflektere betydningen av en god rapporterings- og varslingskultur som sentrale bidrag for \u00e5 forebygge og avdekke lovbrudd og korrupsjon, og for \u00e5 utvikle en l\u00e6rende organisasjon. Byr\u00e5det bes om \u00e5 tydeliggj\u00f8re dette i etisk standard. Merknad 2: For \u00e5 f\u00e5 gode beslutninger, er det viktig at ulike perspektiver og synspunkter kommer frem. Kritikk og motargumenter er en viktig del av kommunens utviklings- og endringsarbeid. Kommunen b\u00f8r oppfordre de ansatte til \u00e5 fremme innspill og alternative l\u00f8sninger, og delta aktivt i debatt og meningsutveksling. 5 Merknad 3: Bergen kommune har en uttalt policy som sier at alle jobbrelaterte reiser skal skje kollektivt. Etisk standard pkt. 9 sier at Bergen kommune skal fremme b\u00e6rekraft og v\u00e6re klima- og milj\u00f8vennlig. Samtidig har enkelte grupper av ansatte i kommunen gratis parkering for privatbil p\u00e5 kommunal grunn, selv om arbeidsplassen ligger ved bybane- eller busstopp. Dette gir et d\u00e5rlig signal i forhold til klima- og milj\u00f8profilen, og det er forskjellsbehandling av ansatte og innbyggere i kommunen. Bergen kommune b\u00f8r derfor g\u00e5 igjennom sine rutiner og praksis for ansattparkering for alle kategorier, b\u00e5de i forhold til klimapolicy og etisk standard. Votering: Alternativt forslag til punkt 8 fra SV fremsatt av Eira Vilde Martinsen Garrido (SV) fikk 3 stemmer (SV, MDG, V). Alternativt forslag til punkt 10 fra SV fremsatt av Eira Vilde Martinsen Garrido (SV) fikk 5 stemmer (A(1), SV, MDG, BL, V). Innstillingen ble tiltr\u00e5dt enstemmig. Tilleggsforslag til punkt 6 og 10 fra A fremsatt av Richard Martin Laloo Storevik (A) fikk 6 stemmer (A, SV, MDG, V). Merknad 1 og 2 fra A, fremsatt av Richard Martin Laloo Storevik (A) fikk 6 stemmer (A, SV, MDG, V). Merknad 1 fra BL, fremsatt av Anne-Margrete Bollmann (BL) fikk 5 stemmer (SV, MDG, BL, V, INP) Merknad 2 og 3 fra BL, fremsatt av Anne-Margrete Bollmann (BL) fikk 4 stemmer (MDG, BL, V, INP). Byr\u00e5det behandlet saken i m\u00f8tet 09.01.2025 sak 12/25 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende [Lagre saksprotokoll] [Lagre vedtak] 19/25 S\u00f8knad fra Bergen Kunstforening om avdragsutsettelse og utvidet l\u00f8petid p\u00e5 kommunegarantert l\u00e5n Utvalg for finans, kultur og n\u00e6ring behandlet saken i m\u00f8tet 05.02.2025 sak 19/25 og avga f\u00f8lgende innstilling: 1. Bystyret i Bergen innvilger s\u00f8knad fra Bergen kunstforening av 10.12.2024 om avdragsutsettelse i to \u00e5r og \u00f8kt l\u00f8petid for l\u00e5net i fem \u00e5r. 2. Det er et vilk\u00e5r at l\u00e5net skal v\u00e6re fullt nedbetalt i 2038. For \u00f8vrige vilk\u00e5r vises det til bystyrets vedtak i m\u00f8te 27.9.2017 i sak 236/17. 3. Bystyret forutsetter at Bergen kunstforening oppn\u00e5r balanse mellom inntekter og utgifter, og at egenkapitalen styrkes slik at Bergen kunstforening blir i stand til \u00e5 tilbakebetale l\u00e5net til Bergen Kommune. 6 Utvalg for finans, kultur og n\u00e6rings behandling Eira Vilde Martinsen Garrido (SV) har bedt om f\u00e5 sin habilitet vurdert i saken fordi hun er varamedlem i styret til Bergen kunsthall. En folkevalgt er etter forvaltningsloven (fvl.) \u00a7 6, 1. ledd, bokstav e) inhabil til \u00e5 tilrettelegge grunnlaget for en avgj\u00f8relse eller til \u00e5 treffe avgj\u00f8relse i en forvaltningssak n\u00e5r hen er medlem av styret i en forening, sparebank eller stiftelse som er part i saken. Denne bestemmelsen skal tolkes direkte etter sin ordlyd og det er klart at den da kun gjelder for faste medlemmer av et styre. Det foreligger mao. ikke automatisk inhabilitet for henne med bakgrunn i vervet som varamedlem i styret i Bergen Kunsthall. Utvalget fant henne habil til \u00e5 delta i behandlingen av saken F\u00f8lgende representanter tok ordet: Amina Ali Amin (A), Anne-Margrete Bollmann (BL) Forslag fremsatt i utvalget: Anne-Margrete Bollmann (BL) fremsatte p\u00e5 vegne av H, FrP, BL, INP, Sp f\u00f8lgende tilleggsforslag: Bystyret forutsetter at Bergen kunstforening oppn\u00e5r balanse mellom inntekter og utgifter, og at egenkapitalen styrkes slik at Bergen kunstforening blir i stand til \u00e5 tilbakebetale l\u00e5net til Bergen Kommune. Merknader fremsatt i utvalget: Amina Ali Amin (A) fremsatte p\u00e5 vegne av A f\u00f8lgende merknad: Vi legger til grunn at Bergen Kunsthall har iverksatt n\u00f8dvendige tiltak for \u00e5 bedre egen \u00f8konomi, og vi forventer at disse videref\u00f8res. Det er positivt at Kunsthallen arbeider aktivt med kostnadskontroll og nye inntektskilder. Votering: Innstillingen ble tiltr\u00e5dt enstemmig. Tilleggsforslag fra H, FrP, BL, INP, Sp, fremsatt av Anne-Margrete Bollmann (BL) ble tiltr\u00e5dt med 11 stemmer (H, FRP, MDG, BL, V, INP, Sp) Merknad fra A, fremsatt av Amina Ali Amin (A) fikk 7 stemmer (A, SV, MDG, V, INP). Byr\u00e5det behandlet saken i m\u00f8tet 23.01.2025 sak 25/25 Byr\u00e5det fant Jacob M\u00e6hle inhabil ihht forvaltningsloven \u00a7 6 annet ledd og han deltok ikke i behandlingen av saken. Byr\u00e5det innstiller til bystyret \u00e5 fatte f\u00f8lgende vedtak: Bystyret i Bergen innvilger s\u00f8knad fra Bergen kunstforening av 10.12.2024 om avdragsutsettelse i to \u00e5r og \u00f8kt l\u00f8petid for l\u00e5net i fem \u00e5r. Det er et vilk\u00e5r at l\u00e5net skal v\u00e6re fullt nedbetalt i 2038. For \u00f8vrige vilk\u00e5r vises det til bystyrets vedtak i m\u00f8te 27.9.2017 i sak 236/17. [Lagre saksprotokoll] [Lagre vedtak] 7 20/25 Tilslutning til Ocean Rise & Coastal Resilience - Coalition for cities and regions Utvalg for finans, kultur og n\u00e6ring behandlet saken i m\u00f8tet 05.02.2025 sak 20/25 og avga f\u00f8lgende innstilling: Bergen kommune signerer Sea\u2019Ties Declaration og slutter seg til Ocean Rise & Coastal Resilience - Coalition for cities and regions. Utvalg for finans, kultur og n\u00e6rings behandling F\u00f8lgende representanter tok ordet: Eline Aresdatter Haakestad (MDG) Forslag fremsatt i utvalget: Eline Aresdatter Haakestad (MDG) fremsatte p\u00e5 vegne av MDG f\u00f8lgende tilleggsforslag: Bystyret ber byr\u00e5det intensivere arbeidet med \u00e5 redusere direkte utslipp i Bergen med 85 prosent i 2030 sammenliknet med niv\u00e5et fra 2009 for \u00e5 bidra til \u00e5 n\u00e5 1.5-gradersm\u00e5let i Parisavtalen, slik at risiko for fremtidig havniv\u00e5stigning reduseres. Merknader fremsatt i utvalget: Eline Aresdatter Haakestad (MDG) fremsatte p\u00e5 vegne av MDG f\u00f8lgende merknader: Merknad 1, investeringer Bystyret merker seg at det vil kreves store investeringer for \u00e5 hindre skader p\u00e5 grunn av havniv\u00e5stigning i Bergen i fremtiden. I COWI-rapporten trekkes det for eksempel frem mulig behov for sluser i V\u00e5gen for \u00e5 stenge omr\u00e5det under stormflo, med estimert kostnad mellom 925 millioner og 4,3 milliarder kroner. Merknad 2, skadekostnader Ved fremtidige stormflohendelser kan skadekostnadene i Bergen komme opp i flere milliarder kroner. Bystyret vurderer at det er kostnadsbesparende \u00e5 kutte utslipp i dag, sammenliknet med kostnadene ved \u00e5 tilpasse seg fremtidige klimahendelser hvis en ikke kutter utslipp. Votering: Innstillingen ble tiltr\u00e5dt enstemmig. Tilleggsforslag fra MDG, fremsatt av Eline Aresdatter Haakestad (MDG) fikk 3 stemmer (SV, MDG, V). Merknad 1 og 2 fra MDG, fremsatt av Eline Aresdatter Haakestad (MDG) fikk 3 stemmer (SV, MDG, V). Byr\u00e5det behandlet saken i m\u00f8tet 23.01.2025 sak 21/25 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende [Lagre saksprotokoll] [Lagre vedtak] 21/25 Damsg\u00e5rdssundet barnehage. Innredning av r\u00e5bygg. Sluttmelding 8 Utvalg for finans, kultur og n\u00e6ring behandlet saken i m\u00f8tet 05.02.2025 sak 21/25 og avga f\u00f8lgende innstilling: 1. Sluttmelding for Damsg\u00e5rdssundet barnehage - innredning av nybygg, godkjennes. 2. Det gjenst\u00e5r noe arbeid i forbindelse med reklamasjonsoppf\u00f8lging, antatt kr. 15.000. Dette er innarbeidet i 2. tertialrapport 2024. Merknad Bystyret mener at Ap-byr\u00e5dets kj\u00f8p av Damsg\u00e5rdssundet barnehage var et lite gjennomtenkt kj\u00f8p. Bystyret viser til at en budsjettoverskridelse p\u00e5 29.9% er alvorlig, og mener byr\u00e5det i fremtiden m\u00e5 sikre bedre unders\u00f8kelse av bruksmuligheter for eiendom som skal kj\u00f8pes. Utvalg for finans, kultur og n\u00e6rings behandling F\u00f8lgende representanter tok ordet: Martin Virkesdal Jonsterhaug (FrP) Merknader fremsatt i utvalget: Martin Virkesdal Jonsterhaug (FrP) fremsatte p\u00e5 vegne av FrP f\u00f8lgende merknad: Bystyret mener at Ap-byr\u00e5dets kj\u00f8p av Damsg\u00e5rdssundet barnehage var et lite gjennomtenkt kj\u00f8p. Bystyret viser til at en budsjettoverskridelse p\u00e5 29.9% er alvorlig, og mener byr\u00e5det i fremtiden m\u00e5 sikre bedre unders\u00f8kelse av bruksmuligheter for eiendom som skal kj\u00f8pes. Votering: Innstillingen punkt 1 og 2 ble tiltr\u00e5dt enstemmig. Merknad fra FrP, fremsatt av Martin Virkesdal Jonsterhaug (FrP) ble tiltr\u00e5dt med 9 stemmer (H, FrP, BL, INP, Sp). Byr\u00e5det behandlet saken i m\u00f8tet 23.01.2025 sak 18/25 Byr\u00e5det innstiller til bystyret \u00e5 fatte f\u00f8lgende vedtak: Med unntak av merknaden er byr\u00e5dets og utvalgets innstilling likelydende. [Lagre saksprotokoll] [Lagre vedtak] 22/25 Representantforslag fra Ingrid Nergaard Fjeldstad (V) og Ole-Ansger Nepomuk Martini (V) om salg av kommunens eierandel i Bergen Kino AS Utvalg for finans, kultur og n\u00e6ring behandlet saken i m\u00f8tet 05.02.2025 sak 22/25 og avga f\u00f8lgende innstilling: Forslaget avvises med bakgrunn i byr\u00e5dets svar. Utvalg for finans, kultur og n\u00e6rings behandling F\u00f8lgende representanter tok ordet: Richard Martin Laloo Storevik (A), Martin Virkesdal Jonsterhaug (FrP), Ole-Ansger Nepomuk Martini (V). Forslag fremsatt i utvalget: Richard Martin Laloo Storevik (A) fremsatte p\u00e5 vegne av A f\u00f8lgende alternative forslag: 9 Bystyret ber byr\u00e5det beholde kommunens aksjepost p\u00e5 51% i Bergen Kino AS, som et kulturpolitisk virkemiddel. Martin Virkesdal Jonsterhaug (FrP) fremsatte p\u00e5 vegne av H, FrP, BL, INP, Sp f\u00f8lgende alternative forslag: Forslaget avvises med bakgrunn i byr\u00e5dets svar. Eira Vilde Martinsen Garrido (SV) fremsatte p\u00e5 vegne av SV f\u00f8lgende alternative forslag i 2 punkt: 1. Bystyret ber byr\u00e5det om at Bergen Kino forblir i kommunalt eie. 2. Bergen bystyre ber om at byr\u00e5det jobber for \u00e5 tilbakef\u00f8re Bergen Kino til ordin\u00e6r kommunal drift, og for et reklamefritt kinotilbud p\u00e5 alle barnefilmer, samt \u00e5 stoppe fors\u00f8k p\u00e5 videre kommersialisering av kinomarkedet i Bergen. Ole-Ansger Nepomuk Martini (V) fremsatte p\u00e5 vegne av V f\u00f8lgende alternative forslag i 2 punkt: 1. Bystyret ber byr\u00e5det utrede mulighetene for et salg av hele eller deler av kommunens aksjepost p\u00e5 51 % i Bergen Kino AS, og komme tilbake til bystyret med en anbefaling i l\u00f8pet av 2025. 2. Bystyret forutsetter at Bergen Internasjonale Filmfestival (BIFF) f\u00e5r tilstrekkelig st\u00f8tte og ressurser til \u00e5 utvikles som en selvstendig filmfestival. BIFF m\u00e5 i en eventuell salgsprosess sikres gode vilk\u00e5r for videreutvikling. Dette kan for eksempel l\u00f8ses gjennom avtaleklausuler i en eventuell salgsavtale og/eller aksjon\u00e6ravtale. Votering: Alternativt forslag fra A fremsatt av Richard Martin Laloo Storevik (A) fikk 5 stemmer (A, SV, MDG). Alternativt forslag fra FrP fremsatt av Martin Virkesdal Jonsterhaug (FrP) ble tiltr\u00e5dt med 14 stemmer (H, A, FrP, SV, MDG, BL, INP, Sp). Alternativt forslag punkt 1 fra SV fremsatt av Eira Vilde Martinsen Garrido (SV) fikk 5 stemmer (A, SV, MDG). Alternativt forslag punkt 2 fra SV fremsatt av Eira Vilde Martinsen Garrido (SV) fikk 1 stemme (SV). Alternativt forslag punkt 1 og 2 fra V fremsatt av Ole-Ansger Nepomuk Martini (V) fikk 1 stemme (V). Forslagsstillernes forslag til vedtak: 1. Bystyret ber byr\u00e5det vurdere salg av Bergen kommune sin eierandel i Bergen Kino AS og komme tilbake til bystyret med en plan for hvordan det kan gjennomf\u00f8res. 2. Bystyret forutsetter at Bergen Internasjonale Filmfestival (BIFF) f\u00e5r tilstrekkelig st\u00f8tte og ressurser til \u00e5 utvikles som en selvstendig filmfestival. BIFF m\u00e5 i en eventuell salgsprosess sikres gode vilk\u00e5r for videreutvikling. Dette kan for eksempel l\u00f8ses gjennom avtaleklausuler i en eventuell salgsavtale. 10 3. Bystyret ber byr\u00e5det utarbeide en plan for \u00e5 sikre at deler av inntektene fra et eventuelt salg brukes til \u00e5 etablere et Filmens Hus i Bergen [Lagre saksprotokoll] [Lagre vedtak] 23/25 Vedr\u00f8rende fritak for eiendomsskatt for Finneg\u00e5rden 2A, 3A og 6A Utvalg for finans, kultur og n\u00e6ring behandlet saken i m\u00f8tet 05.02.2025 sak 23/25 og avga f\u00f8lgende innstilling: 1. Eiendommer med gnr.167 bnr. 1660, 1661 og 1662 (Finneg\u00e5rden 2A, 3A og 6A) innvilges fullt fritak for eiendomsskatt med hjemmel i eiendomsskatteloven \u00a7 7 b, for skatte\u00e5rene 2019, 2020, 2021 og 2022. 2. Eiendommer med gnr. 167 bnr. 1660, 1661 og 1662 (Finneg\u00e5rden 2A, 3A og 6A) innvilges ikke fritak for eiendomsskatt med hjemmel i eiendomsskatteloven \u00a7 7 b, for skatte\u00e5rene 2023 og 2024. Utvalg for finans, kultur og n\u00e6rings behandling Ingen representanter tok ordet. Votering: Innstillingen punkt 1 og 2 ble tiltr\u00e5dt enstemmig. Byr\u00e5det behandlet saken i m\u00f8tet 23.01.2025 sak 19/25 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende [Lagre saksprotokoll] [Lagre vedtak] 24/25 Krav om lovlighetskontroll av sak 496/24 - Byr\u00e5dets forslag til handlings- og \u00f8konomiplan for 2025 - 2028. Utvalg for finans, kultur og n\u00e6ring behandlet saken i m\u00f8tet 05.02.2025 sak 24/25 og avga f\u00f8lgende innstilling: Bystyret opprettholder sitt vedtak i vedtak i sak496/24 \u2013 \u00abByr\u00e5dets forslag til handlings- og \u00f8konomiplan for 2025 - 2028.\u00bb Kravet om lovlighetskontroll av vedtaket i saken oversendes Statsforvalteren i Vestland for endelig avgj\u00f8relse. Utvalg for finans, kultur og n\u00e6rings behandling F\u00f8lgende representanter tok ordet: Ole-Ansger Nepomuk Martini (V), Fabian Emil Stang (H), Rune Bakervik (A), Ann Jorunn Hillers\u00f8y (INP). 11 Votering: Alternativ 1 fikk 5 stemmer (A, SV, MDG). Alternativ 2 ble tiltr\u00e5dt med 10 stemmer ((H, FrP, BL, V, INP, Sp). Forslag til vedtak: Alternativ 1 Bystyret opphever sitt vedtak i sak496/24 \u2013 \u00abByr\u00e5dets forslag til handlings- og \u00f8konomiplan for 2025 - 2028.\u00bb Byr\u00e5det bes legge frem ny sak. Alternativ 2 Bystyret opprettholder sitt vedtak i vedtak i sak496/24 \u2013 \u00abByr\u00e5dets forslag til handlings- og \u00f8konomiplan for 2025 - 2028.\u00bb Kravet om lovlighetskontroll av vedtaket i saken oversendes Statsforvalteren i Vestland for endelig avgj\u00f8relse. [Lagre saksprotokoll] [Lagre vedtak] 25/25 Krav om lovlighetskontroll av bystyrets vedtak 17.12.2024 i sak 496/24, Budsjett 2025, ang\u00e5ende bevilgning til Frisklivssentralen Utvalg for finans, kultur og n\u00e6ring behandlet saken i m\u00f8tet 05.02.2025 sak 25/25 og avga f\u00f8lgende innstilling: Bystyret opprettholder sitt vedtak i vedtak i sak496/24 \u2013 \u00abByr\u00e5dets forslag til handlings- og \u00f8konomiplan for 2025 - 2028\u00bb ang\u00e5ende bevilgning til Frisklivssentralen. Kravet om lovlighetskontroll av vedtaket i saken oversendes Statsforvalteren i Vestland for endelig avgj\u00f8relse. Utvalg for finans, kultur og n\u00e6rings behandling F\u00f8lgende representanter tok ordet: Eira Vilde Martinsen Garrido (SV), Rune Bakervik (A), Fabian Emil Stang (H), Anne-Margrete Bollmann (BL), Eline Aresdatter Haakestad (MDG), Ole-Ansger Nepomuk Martini (V), Eivind Haldor Hermansen (H). Forslag fremsatt i utvalget: Eira Vilde Martinsen Garrido (SV) fremsatte p\u00e5 vegne av SV f\u00f8lgende alternative forslag: Bystyret ber byr\u00e5det om at driften ved Frisklivssentralen opprettholdes fullt ut. N\u00f8dvendig budsjett\u00f8kning innarbeides ved behandlingen av revidert budsjett (1. tertialrapport 2025). Votering: Alternativ 1 fikk 1 stemmer (SV). Alternativ 2 ble tiltr\u00e5dt med 14 stemmer (H, A, FrP, MDG, BL, V, INP, Sp). Alternativt forslag fra SV fremsatt av Eira Vilde Martinsen Garrido (SV) fikk 1 stemme (SV). Forslag til vedtak: 12 Alternativ 1 Bystyret opphever sitt vedtak i sak496/24 \u2013 \u00abByr\u00e5dets forslag til handlings- og \u00f8konomiplan for 2025 - 2028\u00bb ang\u00e5ende bevilgning til Frisklivssentralen. Byr\u00e5det bes legge frem ny sak. Alternativ 2 Bystyret opprettholder sitt vedtak i vedtak i sak496/24 \u2013 \u00abByr\u00e5dets forslag til handlings- og \u00f8konomiplan for 2025 - 2028\u00bb ang\u00e5ende bevilgning til Frisklivssentralen. Kravet om lovlighetskontroll av vedtaket i saken oversendes Statsforvalteren i Vestland for endelig avgj\u00f8relse. [Lagre saksprotokoll] [Lagre vedtak] 26/25 Kontrollutvalgets \u00e5rsrapportering 2024 Utvalg for finans, kultur og n\u00e6ring hadde saken til orientering i m\u00f8tet 05.02.2025 sak 26/25: Utvalg for finans, kultur og n\u00e6ring tok saken til orientering. Kontrollutvalget innstiller til bystyret. Utvalg for finans, kultur og n\u00e6rings behandling Ingen representanter tok ordet. Kontrollutvalget behandlet saken i m\u00f8tet 21.01.2025 sak 6/25 og traff f\u00f8lgende vedtak: 1. Kontrollutvalgets \u00e5rsrapportering for 2024 blir godkjent slik den foreligger. 2. Kontrollutvalgets \u00e5rsrapportering for 2024 blir sendt til bystyret til orientering. Innstilling til bystyret: Bystyret tar kontrollutvalgets \u00e5rsrapportering for 2024 til orientering. Forslag til vedtak: Forslaget til vedtak og kontrollutvalgets vedtak er likelydende. Forslag til innstilling: Forslaget til innstilling og kontrollutvalgets innstilling er likelydende. [Lagre saksprotokoll] [Lagre vedtak] 27/25 Plan for kontrollutvalgets virksomhet i 2025 - m\u00f8te- og aktivitetsplan Utvalg for finans, kultur og n\u00e6ring hadde saken til orientering i m\u00f8tet 05.02.2025 sak 27/25: Utvalg for finans, kultur og n\u00e6ring tok saken til orientering. Kontrollutvalget innstiller til bystyret. 13 Utvalg for finans, kultur og n\u00e6rings behandling Ingen representanter tok ordet. Kontrollutvalget behandlet saken i m\u00f8tet 21.01.2025 sak 7/25 og traff f\u00f8lgende vedtak: 1. Kontrollutvalget vedtar vedlagt \u00abPlan for kontrollutvalgets virksomhet 2025 \u2013 m\u00f8te- og aktivitetsplan.\u00bb 2. Kontrollutvalget sender \u00abPlan for kontrollutvalgets virksomhet 2025 \u2013 m\u00f8te- og aktivitetsplan\u00bb til bystyret til orientering. Innstilling til bystyret: Bystyret tar \u00abPlan for kontrollutvalgets virksomhet 2025 \u2013 m\u00f8te- og aktivitetsplan\u00bb, til orientering. Forslag til vedtak: Forslaget til vedtak og kontrollutvalgets vedtak er likelydende. Forslag til innstilling: Forslaget til innstilling og kontrollutvalgets innstilling er likelydende. [Lagre saksprotokoll] [Lagre vedtak] 28/25 Eventuelt utvalg for finans, kultur og n\u00e6ring 05.02.2025 Utvalg for finans, kultur og n\u00e6ring behandlet saken i m\u00f8tet 05.02.2025 sak 28/25: Utvalgsleder Rune Bakervik (A) informerte utvalget om at saken om aktivitetsplan blir utsatt til neste m\u00f8te. Det avventes tilbakemelding fra byr\u00e5det om n\u00e5r viktige saker 1.halv\u00e5r skal fremlegges. [Lagre saksprotokoll] [Lagre vedtak] 14 "
}