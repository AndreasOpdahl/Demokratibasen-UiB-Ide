{
  "dokument_id": "d5b70c01-6999-531c-b22f-ad23f24a3097",
  "doc_type": "case_attachment",
  "kommune": 4601,
  "tittel": "Fagnotat av 10.03.2025: Eidsv\u00e5g skole - rehabilitering og nybygg (U2580 m.fl.). Sluttmelding",
  "url": "https://bergen.kommune.no/politikere-utvalg/api/fil/bk360/12275735/Fagnotat-av-10-03-2025-Eidsvag-skole-rehabilitering-og-nybygg-U2580-m-fl-Sluttmelding",
  "tekst": " Etat for utbygging Til Fagnotat Seksjon for strategisk eiendomsforvaltning V\u00e5r referanse: 2018/06070-31 Saksbehandler: Per Vetle Vindenes B\u00f8e Fra Dato: 28. mars 2025 Etat for utbygging Fagnotat av 10.03.2025: Eidsv\u00e5g skole - rehabilitering og nybygg (U2580 m.fl.). Sluttmelding Hva saken gjelder: Etat for utbygging har st\u00e5tt for gjennomf\u00f8ring av investeringsprosjektet Eidsv\u00e5g skole \u2013 rehabilitering og nybygg. Prosjektet omfattet nybygg, stor idrettshall, rehabilitering av 1952- bygg, samt flere omfattende rekkef\u00f8lgekrav (gnr/bnr 216/119 m.fl), og er n\u00e5 avsluttet. I tr\u00e5d med Bergen kommunes \u00f8konomireglement punkt 2.3h fremlegges sluttmelding for prosjektet til behandling i denne saken. Fagetatens vurdering: Bakgrunn Eidsv\u00e5g skole var frem til 2016 en kombinert barne- og ungdomsskole, men i skolebruksplan vedtatt i 2016 ble det besluttet at ungdomstrinnet skulle avvikles og elevene flyttes til \u00c5stveit skole. Dette medf\u00f8rte i utgangspunktet behov for mindre arealer, samtidig som skolen hadde et stort behov for oppgradering. Ny skole er dimensjonert for 300 elever, men med muligheter for noe utvidelse p\u00e5 lengre sikt. I samr\u00e5d med bestiller er dette konkretisert til en mulig utvidelse til 350 elever, og dette er hensyntatt i planlegging og bygging. I Byr\u00e5dsm\u00f8te 28.01.2016 (sak 1026/16) ble det, p\u00e5 bakgrunn av en mulighetsstudie, fattet vedtak om at det i det videre skulle legges til grunn at hovedbygget fra 1952 beholdes (ombygges og rehabiliteres), mens de \u00f8vrige byggene med unntak av krigsminnet \u00abTyskerbrakken\u00bb skulle rives og erstattes med nybygg. Tyskerbrakken beholdes, rehabiliteres og benyttes som lager for skolen. Parallelt med gjennomgang av bestillingen ble idrettsplanen behandlet i Bergen Bystyre den 22.03.2017, og formuleringer der tilsa at Idrettsseksjonen \u00f8nsket en utredning p\u00e5 ulike alternativer for idrettshall. Idrettsseksjonen meldte deretter inn \u00f8nsker om tilleggsarealer som f\u00f8lge av at deler av eksisterende bygningsmasser var \u00f8nsket revet. Dette gjaldt blant annet ogs\u00e5 garderobeanlegg til idrettsbanen like s\u00f8r for skolen. Prosjektbeskrivelse Skole og idrettshall Den nye skolen har et areal p\u00e5 9000 m2, inkludert stor idrettshall. Det er etablert en stor og lys vestibyle som binder sammen det gamle bygget og nybygget. Uteomr\u00e5dene er oppgradert til ulike aktiviteter, og har god tilgjengelighet. Grunnet begrenset med uteareal er det lagt til rette for aktiviteter p\u00e5 taket til idrettshallen. Bilde 1 - Eidsv\u00e5g skole. 1952-bygg til h\u00f8yre, vestibyle med EIDSV\u00c5G SKOLE og nybygg til venstre. Foto: Hugo L\u00fctcherath Bygget fra 1952 inneholder spesialrom i kjeller, administrasjon og bibliotek i plan 1 og elevareal for mellomtrinnet i plan 2 og 3. Nybygget har elevarealer til sm\u00e5trinnet, skolekj\u00f8kken, SFO og personalrom. Vestibylen inneholder et stort amfi og kantine. Bilde 3 - vestibyle Bilde 2 - bibliotek i skolens gamle gymsal Uteomr\u00e5det ved skolen har blitt oppgradert med flere soner for aktiviteter, mellom nybygget og 1952-bygget, p\u00e5 taket av idrettshallen samt at lekeskogen har blitt oppgradert og tilrettelagt med flere apparater. Bilde 4 \u2013 idrettshall, uteareal og skolehage p\u00e5 taket av idrettshallen Prosjektet ble gjennomf\u00f8rt med fossilfri byggeplass, og i grunnarbeidsfasen ble en stor andel av masseuttaket knust og gjenbrukt p\u00e5 tomten. Sorteringsgraden p\u00e5 avfall endte p\u00e5 96 %. Nybygget og idrettshallen tilfredsstiller kravene til passivhusstandard. Det er tilrettelagt for fremtidig installasjon av solceller. I dag f\u00e5r bygget dekket sitt energibehov for oppvarming av vannb\u00e5ren varme og en del tappevann med bergvarme som energikilde (energibr\u00f8nner). Elever og ansatte ved Eidsv\u00e5g skole har benyttet Eidsv\u00e5g skolepaviljong p\u00e5 nabotomten som erstatningslokale fra 2018. Dialogen med skolen har v\u00e6rt god gjennom bygge- og anleggsprosjektene som har foreg\u00e5tt tett opp til den daglige skoledriften. Rekkef\u00f8lgekrav P\u00e5 nabotomten til Eidsv\u00e5g skole bygget Etat for utbygging en paviljongskole, denne har fungert som erstatningslokaler for elever og ansatte mens Eidsv\u00e5g skole var under oppf\u00f8ring. Paviljongskolen skal fungere som erstatningslokaler for andre skoler i \u00c5sane som skal rehabiliteres i \u00e5rene fremover. I forbindelse med reguleringsplanen for Eidsv\u00e5g skole ble det derfor stilt flere rekkef\u00f8lgekrav som skulle \u00f8ke trafikksikkerheten for g\u00e5ende, syklende og kj\u00f8rende til skoleanleggene. Med begge skolene i full drift kan det v\u00e6re opp til 650 elever og et stort antall ansatte fordelt p\u00e5 de to skolebyggene. Det er gjort omfattende utbedring av kommunal veg Granlien, inkludert vann og avl\u00f8psanlegget. Det er gjort en omfattende overvannsh\u00e5ndtering i tr\u00e5d med krav i reguleringsplanen. Flere av naboeiendommene langs Granlien fikk oppgradert sine hager, tilkomst til eiendommer og flere fikk nye parkeringsarealer og to garasjer m\u00e5tte erstattes i denne forbindelse. Disse rekkef\u00f8lgekravene og medf\u00f8lgende arbeid m\u00e5tte v\u00e6re ferdigstilt f\u00f8r arbeidet med Eidsv\u00e5g skole kunne starte. Busslomme og snusl\u00f8yfe for erstatningsskole Det ble ogs\u00e5 satt rekkef\u00f8lgekrav for bruk av paviljongskolen for andre skoler i \u00c5sane. Disse omhandlet utvidet busslomme i Eidsv\u00e5gvegen for skoleskyss. Eksisterende busslomme ble forlenget. Skyss \u00f8nsket ikke \u00e5 kj\u00f8re bussene rundt Eidsv\u00e5gneset, og derfor er det blitt etablert snusl\u00f8yfe for bussene p\u00e5 en kommunal tomt i Trolldalen litt lenger nord for Eidsv\u00e5g skole. Bilde 5 - snusl\u00f8yfe i Trolldalen Gjennomf\u00f8ring Prosjektet ble gjennomf\u00f8rt med f\u00f8lgende fremdrift: \u2022 Elever og ansatte p\u00e5 Eidsv\u00e5g skole flyttet til erstatningslokalene 2018 \u2022 Reguleringsplanprosessen p\u00e5gikk fra september 2016, og ble vedtatt i Bergen bystyre mai 2020. \u2022 Skisse- og forprosjektfasen ble gjennomf\u00f8rt parallelt med reguleringsplan, 2017-2019 \u2022 Generalentreprise for rekkef\u00f8lgekrav \u00aboppgradering av kommunal veg Granlien\u00bb ble gjennomf\u00f8rt 2019-2020 \u2022 Bygging av skolen ble gjennomf\u00f8rt i totalentreprise i perioden 2021-2023 \u2022 Generalentreprise rekkef\u00f8lgekrav busslomme og snusl\u00f8yfe i Eidsv\u00e5gvegen ble gjennomf\u00f8rt 2023-2024 \u2022 Eidsv\u00e5g skole og stor idrettshall ble tatt i bruk av elever, ansatte og idrettslag august 2024 Grunnet senere vedtak av reguleringsplanen enn forutsatt og omfanget av rekkef\u00f8lgekravene ble fremdriften presset tidlig i prosjektet. Omfanget av arbeidet med oppgradering av Granlien var mer omfattende og komplisert enn forutsatt. Det var mye omlegging av veger for \u00e5 sikre tilkomst for alle private boliger, utfordrende masser og veldig variert kvalitet p\u00e5 grunnforholdene. Gjennomf\u00f8ringen av selve skolebygget medf\u00f8rte ikke noen vesentlige utfordringer utover det man kan forventet i denne type prosjekt. Det samme kan sies om utvidelse av busslommen og snusl\u00f8yfen i Eidsv\u00e5gvegen. Prosjektevaluering Det er gjennomf\u00f8rt prosjektevaluering av Eidsv\u00e5g skole for \u00e5 samle inn tilbakemeldinger fra ulike roller i prosjektet, som bestiller, bruker, byggeier og internt i Etat for utbygging. Sp\u00f8rsm\u00e5lene i evalueringen har v\u00e6rt formert som positive p\u00e5stander der den som evaluere skal respondere p\u00e5 i hvor stor grad en er enig i den enkelte p\u00e5stand. P\u00e5 en skala fra 1 til 6 (der 6 er best) fikk evalueringen en snittvurdering p\u00e5 5,2 Noen av de positive tilbakemeldingene som kom frem: \u2022 Godt forn\u00f8yd med resultatet \u2022 Godt samarbeid mellom de ulike deltakerne i prosjektet \u2022 Sv\u00e6rt god informasjonsflyt \u2022 Vernet av 1952-bygg er godt ivaretatt, og sammenhengen med det nye tilbygget er god \u2022 Godt samarbeid mellom byggherre og entrepren\u00f8r \u2022 God oppf\u00f8lging av helse, milj\u00f8 og sikkerhet (HMS) \u2022 Godt samarbeid med prosjektleder og utf\u00f8rende entrepren\u00f8r \u2022 Godt og ryddig gjennomf\u00f8rt prosjekt \u2022 God informasjonsflyt, samarbeid med prosjektledelse og involvering av brukere gjennom hele prosjektet Forbedringsomr\u00e5der som kom fram av evalueringen: \u2022 Fagr\u00e5dgivere i Etat for bygg og eiendom m\u00e5 involveres enda tidligere i prosjektet \u2022 Tydeligere avklaring rundt oppstart av skoledrift etter at bygget er ferdig \u2022 Bedre og mer grundig og konkret oppl\u00e6ring av brukere av bygget, denne m\u00e5 v\u00e6re tettere opp mot n\u00e5r elevene flytter inn \u2022 Bedre rutiner for Forvaltning, drift og vedlikehold (FDV) dokumentasjon og utarbeidelsen av denne L\u00e6repunkt vi har tatt med oss videre fra evalueringen, og meldt inn som forbedringsforslag i v\u00e5rt kvalitetssystem: \u2022 Bedre rutine for oppl\u00e6ringsplan for b\u00e5de brukere og driftspersonell, i forbindelse med oppstart av skoledrift \u2013 for \u00e5 sikre at oppl\u00e6ringen ikke gjennomf\u00f8res lang tid f\u00f8r skolestart \u00d8konomi Gjennomf\u00f8ringsvedtaket til prosjektet ble behandlet og godkjent av Bergen bystyre 30.01.2019, sak 31/19. Vedtatt investeringsramme (P85) var fastsatt til 516,4 mill., og styringsm\u00e5l (P50) 445,1 mill. I forbindelse med rullering av handlings- og \u00f8konomiplan er det foretatt en nedjustering av budsjett i tr\u00e5d med forventet sluttkostnad. Dette gir et justert budsjett p\u00e5 510,0 mill. Ved avslutning av prosjektet er det p\u00e5l\u00f8pt totalt 508,2 mill., se prosjektregnskap i vedlegg 1. Dette gir et mindreforbruk p\u00e5 1,8 mill. i forhold til justert budsjett. Avvik fra budsjett p\u00e5 tidspunkt for gjennomf\u00f8ringsvedtak er et mindreforbruk p\u00e5 8,2 mill. (1,6 %). I forhold til styringsm\u00e5let er det et merforbruk p\u00e5 63,1 mill. Hoved\u00e5rsaken til merforbruket begrunnes med en vesentlig og uforutsett prisstigning i 2021, samt omfang og kostnad av rekkef\u00f8lgekrav til reguleringsplan. Prosjektet har ogs\u00e5 fornyet s\u00f8knad om spillemidler for etablering av ny idrettshall per 15.01.2025. Tilskuddet vil medf\u00f8re at Bergen Kommunes egenfinansiering reduseres med 11,5 mill. Tabell 1 \u2013 Alle bel\u00f8p inkludert mva og uten fratrekk for midler som er s\u00f8kt om/mottatt. Fagetatens anbefaling: 1. Sluttmelding for Eidsv\u00e5g skole \u2013 rehabilitering, nybygg og idrettshall (budsjettpost BUD514, prosjektnr. U2580-U2586) godkjennes. 2. Det settes av 1,8 mill. til oppf\u00f8lging og gjenst\u00e5ende \u00f8konomiske forpliktelser. Eventuelt mindreforbruk trekkes inn ved f\u00f8rste anledning. Med hilsen Etat for utbygging Willy-Andre Gjesdal Per Vetle Vindenes Direkt\u00f8r Prosjektleder Dokumentet er godkjent elektronisk. Vedlegg: Prosjektregnskap "
}