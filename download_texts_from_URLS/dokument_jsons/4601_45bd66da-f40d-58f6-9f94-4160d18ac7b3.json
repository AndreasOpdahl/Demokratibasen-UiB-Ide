{
  "dokument_id": "45bd66da-f40d-58f6-9f94-4160d18ac7b3",
  "doc_type": "case_attachment",
  "kommune": 4601,
  "tittel": "Fagnotat datert 21.06.2024",
  "url": "https://bergen.kommune.no/politikere-utvalg/api/fil/bk360/10752272/Fagnotat-datert-21-06-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/12304-16 (Arbeidssted) Saksbehandler: Silje Fed\u00f8y Dato: 21.06.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 167/1748/0/0 Lamberts vei 3A. Klage p\u00e5 tillatelse. Nytt bygg - Boligform\u00e5l Vestland Fylkeskommune, Sameiet Nye Sandviksvei 56 B v/Tore Stein Hvem klager? Thoresen (167/562), Sameiet Nye Sandviksvei 56 B v/Trond Midttun (167/560) og Sameiet Nye Sandviksvei 58-60 v/Per Clausen (167/562). Tiltaket Nybygg med fire boenheter p\u00e5 totalt 334 m2 over 3 etasjer. Byr\u00e5d for byutvikling ga den 29.01.2024 tillatelse til s\u00f8knad om oppf\u00f8ring Vedtaket av nybygg. KPA2018 viser eiendom som byfortettningssone BY1, og i hensynssonene Kulturmilj\u00f8 H570_2 og 7, faresone H390_3, Planstatus B\u00e5ndleggingssone H730_1 og bestemmelsesomr\u00e5de # 4 Historiske omr\u00e5der i Bergen sentrum. Eiendommen er regulert i plan nr. 5810000 til boliger med tilh\u00f8rende anlegg og spesialomr\u00e5de bevaring. Vilk\u00e5rene for \u00e5 gi dispensasjon er ikke oppfylt, naboulempene blir for Klagegrunner urimelige, visuelle kvaliteter ikke oppfylt, fare for kulturminne. Behov for ytterligere saksbehandling ved Nei. eventuell omgj\u00f8ring Anbefalt vedtak Oversendes uten innstilling. Med hilsen Plan- og bygningsetaten Ulf S\u00e6terdal avdelingsleder Aslaug Aalen fungerende etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Rammetillatelse for et tilsvarende tiltak fra 2017 og igangsettingstillatelse for deler av tiltaket ble gitt i slutten av 2020 (saksnummer 201519694 Bergenhus gnr 167 bnr 786 Skutevikens Tverrgate 5. Nybygg bolig), men tillatelsen gikk ut da det gikk 3 \u00e5r uten at tiltaket ble satt i gang. Det ble derfor sendt inn ny s\u00f8knad 15.12.2022. Vi mottok tilleggsdokumentasjon for s\u00f8knaden 12.05.2023. Kommunen ga avslag p\u00e5 s\u00f8knaden i vedtak datert 07.08.2023. Kommunen mottok forel\u00f8pig klage p\u00e5 avslaget i brev datert 25.08.2023. Kommunen mottok supplerende klage 05.12.2023. Byr\u00e5d for byutvikling omgjorde avslaget til tillatelse den 29.01.2024. Foruten tiltakshaver var alle parter ved en feil dessverre ikke satt p\u00e5 kopi i v\u00e5rt underretningsbrev om byr\u00e5dens omgj\u00f8ring, og de ble derfor kjent med vedtaket p\u00e5 ulike tidspunkt f\u00f8r vi fikk sendt ut underretningsbrev til partene. Vi mottok derfor klager p\u00e5 vedtaket fra naboer og fylkeskommunen 03.04.2024, 16.04.2024 og 23.04.2024. Det anf\u00f8res fra tiltakshavers side at Vestland fylkeskommunes klage m\u00e5 avvises fordi den er kommet inn for seint da fylkeskommunen var kjent med vedtaket allerede 18.04.2024. Saksbehandler for klagesaken var ikke kjent med e-posten tiltakshaver viser til i sitt tilsvar, og la derfor til grunn at fylkeskommunen ikke var gjort kjent med vedtakets eksistens f\u00f8r 03.05.2024, samme dato som klagesaksbehandler selv ble gjort oppmerksom av byggesaksbehandler om at fylkeskommunen hadde tatt kontakt ang\u00e5ende omgj\u00f8ringsvedtaket til byr\u00e5den. Det ble derfor sendt ut en e-post der klagefrist ble oppgitt til \u00e5 v\u00e6re 3 uker fra 03.05.2024 (24.05.2024). Fylkeskommunen forholdt seg til klagefristen slik den ble oppgitt i v\u00e5rt brev, og det legges derfor til grunn at klagen m\u00e5 tas til behandling da det vurderes at klagefristen i realitet utilsiktet ble forlenget ved v\u00e5rt brev. Det kommer for \u00f8vrig ikke noen nye momenter i fylkeskommunen sin klage som ikke allerede fremkommer fra naboklagene eller tidligere uttalelse fra Vestland fylkeskommune i byggesaken. Vi mottok tilsvar fra tiltakshavers representant, Landsvik & Larsen v/Jostein Kvakland 16.05.2024 og 12.06.2024. 1.2. Opplysninger av vesentlig betydning for behandling av klagen Nabovarsling Flere naboer har sendt inn merknader etter at det ble nabovarslet om bygging av nybygg i Lamberts vei 3A: 167/562 Nye Sandviksveien 60 v/Tore Stein Thoresen Merknaden handler om at bygget vil skille seg ut fra eksisterende bebyggelse, og at det vil resultere i et d\u00e5rligere bo- og oppvekstmilj\u00f8 i omr\u00e5det som s\u00e6rlig vil g\u00e5 p\u00e5 bekostning av barnefamilier. Saksnummer KLAGE-2024/12304 Side 2 av 7 167/562 Sameiet Nye Sandviksvei 58-60 v/Styreleder Per Clausen Merknaden handler om bekymring for gjentatt ras under bygging, lignende hendelsen i 1996. Det vises ogs\u00e5 til at bygget er s\u00e5 h\u00f8yt at det vil v\u00e6re til vesentlig ulempe for flere av seksjonene som ligger lavest i sameiet, og for sameiets felleshage. Videre vil tiltaket f\u00f8re til redusert sikt- og solforhold. 167/560 Sameiet Nye Sandviksvei 56 B v/Styreleder Trond Midtun Ogs\u00e5 denne merknaden viser til at det er n\u00f8dvendig med unders\u00f8kelser av grunnforhold f\u00f8r grunnarbeid kan starte. Videre trekkes det frem at nybygget vil gi forringet bokvalitet for sameiet p\u00e5 grunn av sameiets 1. etasje og 2. etasje vil bli dekket bak det p\u00e5tenkte nybygget. Det pekes ogs\u00e5 p\u00e5 at tegningsgrunnlaget mangler siktlinjer, noe som gj\u00f8r det umulig \u00e5 f\u00e5 inntrykk av hvordan utsikten vil fremst\u00e5 fra de nederste etasjene og det offentlige tilgjengelige utsiktspunktet i sameiet som frem til n\u00e5 gir en flott visuell opplevelse av hele det historiske Skuteviken. Vi viser til nabomerknadene i sin helhet. Uttalelser fra andre myndigheter S\u00f8knaden har v\u00e6rt p\u00e5 h\u00f8ring hos flere myndigheter. Vestland fylkeskommune Frar\u00e5der at det blir gitt dispensasjon fra reguleringsplanens \u00a7\u00a7 6 og 8 for oppf\u00f8ringen av nybygget. Dette begrunnet i at eiendommen ligger i et fredet kulturminneomr\u00e5de, og er s\u00f8kt bygd kloss i hold med et eldre garveri. Byantikvaren Vil heller ikke anbefale det oms\u00f8kte tiltaket, da tomten er en del av den verneverdige, urbane trehusbebyggelsen som er s\u00e5 karakteristisk for Bergen. P\u00e5 grunn av nybyggets form og utseende, vil nybygget bryte med omr\u00e5dets karakter, skala, form og struktur. Ut fra Byantikvarens kilder, har tomten heller aldri v\u00e6rt bebygget tidligere. Bymilj\u00f8etaten Bymilj\u00f8etaten er som veimyndighet negativ til at tiltaket skal bygges n\u00e6rmere enn 12,5 meter fra eksisterende vegmidte. Bergen Brannvesen Kan ikke se at det foreligger en vurdering for fare for brannspredning mellom eksisterende bygg og tiltak. Det p\u00e5pekes at det m\u00e5 vurderes fra ansvarlig for brannprosjektering om hvorvidt nybygget som plasseres n\u00e6rmere eksisterende hus enn 8 meter medf\u00f8rer \u00f8kt brannsmittefare for nabolaget. Det minnes ogs\u00e5 om at det allerede er begrenset tilkomst til omr\u00e5det for brannvesenet, og at videre utbygging kan p\u00e5virke brannvesenets innsatsmulighet for b\u00e5de ny og eksisterende bebyggelse. BIR Har gitt uttalelse til forenklet RTP for Lamberts veg 3A datert 11.05.2023 med saksnummer 23/00285-2. Saksnummer KLAGE-2024/12304 Side 3 av 7 Riksantikvaren Har gitt dispensasjon for graving for etablering av leilighetsbygg datert 19.03.2020, med saksnummer 20/02760-5. Vedtaket er gyldig i 3 \u00e5r, og er derfor utg\u00e5tt n\u00e5. BKK Har f\u00e5tt s\u00f8knaden tilsendt for uttalelse, men vi har ikke mottatt tilbakemelding fra dem. Vi viser til uttalelsene i sin helhet. 2. Om klagen Sameiet Nye Sandviksvei 56 B v/Tore Stein Thoresen Nabo mener i sin klage at tillatelsen til tiltaket bryter med reguleringsbestemmelser for gjeldende reguleringsplan. Klager mener ogs\u00e5 at tiltaket ikke har tilstrekkelige gode visuelle kvaliteter, og at et prosjekter \u00abkasseaktig funkishus\u00bb vil bryte med reguleringsplanens intensjoner. P\u00e5peker videre i klagen at det burde bygges et hus som st\u00e5r i stil med str\u00f8kets arkitektur, og har her vist med bilder til eksempler p\u00e5 hvilken type byggestil som kunne v\u00e6rt benyttet istedenfor. Videre pekes det til at nybygget vil bygges 1 meter fra den eneste gjenst\u00e5ende garverieiendommen i Bergen; et kulturminne som vil bli \u00f8delagt ved \u00e5 ha et funkishus kloss i hold av seg. Dette mener klager ogs\u00e5 vil f\u00f8re til \u00f8kt brannfare for garverieiendommen. Klager viser videre til at fordi dette er en sak som omhandler et kulturminne som faller under kulturminneloven, har byr\u00e5dsleder plikt til \u00e5 sende saken videre til UMBY. Det trekkes ogs\u00e5 frem rasfare for mur, og at en sakkyndig b\u00f8r si at det er trygt \u00e5 bygge p\u00e5 eiendommen f\u00f8r tillatelse kan gis. Klager mener ogs\u00e5 at kommunen ikke kan overpr\u00f8ve Eltilsynets regler om at bolighus ikke skal ligge n\u00e6rmere enn 5 meter fra trafokiosk. Til sist viser klager til at da Nye Sandviksvei 56b ble bygget, forlangte kommunen at det ogs\u00e5 m\u00e5tte lages et utsiktspunkt der alle kan g\u00e5 frem og se utover Skuteviken og Byfjorden. Dersom tiltaket gjennomf\u00f8res mister utsiktspunktet all utsikt, og dermed sin funksjon, og sameiet vil da \u00f8nske erstatning for kostnadene de har hatt for oppf\u00f8ringen av utsiktspunktet. Sameiet Nye Sandviksvei 56 B v/Trond Midttun Nabo bemerker f\u00f8rst og fremst at de ikke har gitt samtykke til plassering n\u00e6rmere enn 4 meter fra nabogrensen, og at dispensasjon fra \u00a7 29-4 derfor ikke kan bli gitt. Mener videre at det holder ikke med argumentasjon om at tillatelse m\u00e5 bli gitt i dag fordi tillatelse er blitt gitt en gang tidligere i 2016, og etterlyser her en bedre begrunnelse i omgj\u00f8ringsvedtaket til byr\u00e5den om hvordan den nye kommuneplanen spiller inn n\u00e5r s\u00f8knaden skal behandles av kommunen. Klager mener ogs\u00e5 at vedtaket b\u00f8r si noe om faren for utrasing. Klager viser videre til at det blir feil \u00e5 vise til reguleringsplanen \u00a7 8 b n\u00e5r det blir gitt tillatelse av byr\u00e5den, da denne bestemmelsen sier at \u00abtilbygg\u00bb er tillatt, noe et frittst\u00e5ende bygg ikke er. Som klager over, mener ogs\u00e5 denne klageren at det visuelle inntrykket fra Skuteviken ikke vil bli bedre med oms\u00f8kt tiltak, og at tiltaket heller ikke vil f\u00f8re til \u00abet gr\u00f8nt og trivelig bidrag\u00bb. Klager mener det m\u00e5 finnes bedre m\u00e5ter \u00e5 gi omr\u00e5det en oppgradering p\u00e5 enn med oppf\u00f8ring av oms\u00f8kt nybygg. Videre skriver klager at naboer n\u00e5 f\u00f8ler seg tilsidesatt og ignorert av omgj\u00f8ringen, da s\u00e6rlig fordi de mener det er direkte feil/misforst\u00e5tt av byr\u00e5den at \u00abbygningen [er] plassert under eksisterende mur slik at den bakenforliggende bebyggelsen ser uhindret over den oms\u00f8kte bygningen\u00bb. Klager sier tegninger som er fremlagt for Saksnummer KLAGE-2024/12304 Side 4 av 7 sameiet har vist at det oms\u00f8kte tiltaket vil f\u00f8re til at sameiet blir vesentlig sjenert b\u00e5de med tap av utsikt og sollys. Sameiet Nye Sandviksvei 58-60 v/Per Clausen Ogs\u00e5 denne klageren trekker frem at tiltaket mangler visuelle kvaliteter, i det at tiltaket vil frata omr\u00e5det luft, utsiktskorridor og vil medf\u00f8re at den verneverdige bebyggelsen rett nord for tomten blir helt inneklemt. Klager mener ogs\u00e5 at tiltaket vil v\u00e6re en stor skade for det helhetlige kulturminnemilj\u00f8et. Det fremmes her av klager at det m\u00e5 v\u00e6re andre m\u00e5ter man kan opparbeide tomten p\u00e5, enten som gr\u00f8ntareal, eller med ett eller to sm\u00e5 \u00abbergenshus\u00bb. Ogs\u00e5 denne klageren mener det er fare for utrasing av mur, og at dette m\u00e5 nevnes i vedtaket. N\u00e5r det gjelder det at den tidligere tillatelsen i 2016 er blitt vektlagt som argument for \u00e5 gi en ny tillatelse i dag, viser klager til at frister for igangsettelse handler om at forhold kan endre seg. Samfunnets vekting av ulike hensyn endrer seg, og utbyggers rettigheter er ivaretatt med at det er satt nettopp slike klare tidsfrister om at et tiltak m\u00e5 settes i gang innen 3 \u00e5r etter tillatelse er gitt. N\u00e5r slike frister ikke overholdes av utbygger, m\u00e5 det gj\u00f8res en helt ny vurdering basert p\u00e5 dagens situasjon. Det vises her til at etter tillatelsen ble gitt i 2016, er det kommet ny KPA, kulturminnestrategi og ny TEK. Likevel er det eksistensen og innholdet i den utl\u00f8pte 2016-tillatelsen som n\u00e5 er hovedbegrunnelsen for at det p\u00e5 ny blir gitt tillatelse. Til sist viser ogs\u00e5 denne klagen til naboulemper, og at utbygger underdriver betydningen bygget vil ha for utsikten. Her peker klager spesifikt p\u00e5 at de lavereliggende etasjene p\u00e5 Nye Sandviksveien 56 B og 58-60 vil bli enda mer innesperret enn de er i dag. Klager viser med bilde til at utsikt m\u00e5 her f\u00e5 v\u00e6re mer enn at man bare kan se solen og himmelen over Ask\u00f8y, og at tiltaket vil f\u00f8re til at utsikt til Skuteviken og sj\u00f8en blir vesentlig innskrenket. Vestland Fylkeskommune Klager skriver her at planomr\u00e5det i hovedsak m\u00e5 sees for \u00e5 v\u00e6re ferdig utbygd, og at dette er et omr\u00e5de som det er knyttet b\u00e5de nasjonale og regionale kulturmilj\u00f8interesser til. Ogs\u00e5 Saksnummer KLAGE-2024/12304 Side 5 av 7 her p\u00e5pekes det at reguleringsplan \u00a7 8 ikke kan tolkes utvidende til ogs\u00e5 \u00e5 inkludere nye boliger. Det vises videre til at nybygget er sv\u00e6rt d\u00e5rlig tilpasset det eksisterende bygningsmilj\u00f8et, b\u00e5de i volum, fasadekomposisjon og plassering, og at den tette plasseringen vil f\u00f8re til \u00f8kt brannfare for kulturminne. Det vises ogs\u00e5 til Riksantikvaren sin strategi og Byantikvaren sin kulturminnestrategi hvor det skal vektlegges at nye tiltak gjennomf\u00f8res med respekt for kulturhistoriske bygninger, kulturmilj\u00f8, gater og byrom, og bidra til \u00e5 ivareta og videref\u00f8re det kulturhistoriske s\u00e6rpreget og identiteten p\u00e5 stedet. N\u00e5r disse strategiene stilles opp mot oms\u00f8kt tiltak, er det derfor s\u00e6rlig uheldig \u00e5 f\u00e5 et slikt oms\u00f8kt bygg kloss inntil nabobygget i Skutevikens Tverrgate 5, hvor det i 1855 ble oppf\u00f8rt et garveri. Fylkeskommunen mener derfor at en dispensasjon vil vesentlig tilsidesette hensynet til eksisterende kulturminner. Tilsvar Tiltakshaver har gjennom sin representant Landsvik & Larsen v/Jostein Kvakland, sendt tilsvar til klageanf\u00f8rslene. For klagemomentene knytte til visuelle kvaliteter og str\u00f8kets arkitektur, viser de til at bygningsvolumet er senket ned i terrenget, oppbrutt i former og vinkler, og spiller p\u00e5 lag med den varierte formgivingen i den historiske bebyggelsen. Mellom boligen og Lamberts vei er det planlagt et hageomr\u00e5de som vil tilf\u00f8re luft og trivsel til gatel\u00f8pet. Videre mener tiltakshaver at tiltaket er utarbeidet for \u00e5 tilpasse tiltaket til den omkringliggende bebyggelse, og s\u00f8rge for at boligen ikke tar bort kvaliteter fra naboeiendommene. Videre p\u00e5pekes det at bygningen vil skjule den store forst\u00f8tningsmuren, og skaper en god overgang mellom nyere bebyggelse i \u00f8st og s\u00f8r og den historiske bebyggelsen i Skuteviken. Det gj\u00f8r at boligen p\u00e5 ingen m\u00e5te fremst\u00e5r som for dominerende i bygningsmilj\u00f8et. N\u00e5r det gjelder klageanf\u00f8rsler om at vilk\u00e5rene for \u00e5 innvilge dispensasjon fra reguleringsplanen ikke er oppfylte, mener tiltakshaver at det i de fleste klagene ikke er vist spesifikt til hvorfor vilk\u00e5rene ikke er innfridde, annet enn klagernes subjektive vurdering av at tiltaket ikke passer inn, samt feilaktige p\u00e5stander om at tiltaket vil medf\u00f8re tap av utsikt for bakenforliggende bygninger. N\u00e5r det gjelder anf\u00f8rsel om tilsidesettelse av eksisterende kulturminne, kan ikke tiltakshaver se at tiltaket ikke ivaretar hensynet til bevaring av bygningen. Med tiltaket fjernes godkjent skur inne p\u00e5 tiltakseiendommen i tillegg til at det etableres uteoppholdsareal mot Skutevikens Tverrgate 5. Dette f\u00f8rer if\u00f8lge tiltakshaver til at Skutevikens Tverrgate 5 blir synligere og mer fremtredende i gatemilj\u00f8et. N\u00e5r det gjelder anf\u00f8rsler om fare for brann, ras og overvannsledning, viser tiltakshaver til at de ikke kan se at tiltaket kan f\u00f8re til slike farer. For anf\u00f8rsel om avstand til trafokiosk, vises det til KPA2018 \u00a7 6.5.1, og at retningslinjene sier at n\u00e5r BKK ikke sender h\u00f8ringssvar tilbake til kommunen er det etablert praksis at frav\u00e6r av et svar skal anses som aksept p\u00e5 plassering. Vi viser til klagene og tilsvarene i sin helhet. Saksnummer KLAGE-2024/12304 Side 6 av 7 3. Vurdering av klagen Det er kun et par nye momenter som fremmes i klagene, men vi kan ikke se at disse endrer p\u00e5 faktum eller lovanvendelsen. Det er anf\u00f8rt at byr\u00e5den ikke har fullmakt til \u00e5 fatte vedtak i saker om kulturminner. Denne anf\u00f8rselen m\u00e5 avfeies da slik fullmakt foreligger, jf. styringsdokument om fullmakter for byr\u00e5d for byutvikling punkt 6.5. N\u00e5r det gjelder anf\u00f8rsler om rasfare, kan vi ikke se at det tidligere i sakshistorikken, i opplysninger i bygges\u00f8knad eller i kartlag kommer frem forhold som tilsier at bygging vil medf\u00f8re rasfare. Det er i flere av klagene fremmet flere naboulemper. Vi kan ikke se at vi har behandlet dette spesifikt i tidligere fagnotat. I tilleggsnotat datert 04.01.2024 viste vi til at dispensasjon ikke kan bli gitt fra \u00a7 29-4. For \u00e5 supplere denne vurderingen med de anf\u00f8rte naboulempene, viser vi her til at naboene m\u00e5 anses for \u00e5 ha berettigede forventninger til at en reguleringsplan i et tettbygd sentrumsomr\u00e5de blir fulgt. Dette kan ogs\u00e5 sees i kombinasjon med at denne saken omhandler en tomt som i l\u00f8pet av byens lange historie ikke har v\u00e6rt bebygd tidligere. Med andre ord tilsier dette at det ikke er beregnelig for naboer at det blir gitt dispensasjon for oppf\u00f8ring av et nybygg tett inntil dem. De anf\u00f8rte naboulemper b\u00f8r derfor trekkes inn i vurderingen knyttet til dispensasjon fra plan- og bygningsloven \u00a7 29-4. Utover de nevnte anf\u00f8rslene over, kan vi ikke se at det er nye momenter som kommer frem i klagene eller tilsvarene. Vi viser derfor til tidligere saksbehandling av saken i vedtak av Byr\u00e5d for byutvikling datert 29.01.2024, tilleggsnotat datert 04.01.2024 og fagnotat datert 23.10.2023. 4. Konklusjon Saken oversendes uten innstilling. Vedlegg: 1. Oversiktskart 2. Oversiktsfoto 3. Skr\u00e5foto 4. Situasjonsplan 5. Tilsvar til klager 6. Klager p\u00e5 byr\u00e5dens vedtak 7. Byr\u00e5dens vedtak datert 29.01.2024 8. Tilleggsnotat 04.01.2024 9. Supplerende klage p\u00e5 avslag datert 05.12.2023 10. Fagnotat datert 23.10.2023 11. Klage p\u00e5 avslag 12. Avslag datert 07.08.2023 13. Uttalelser fra andre myndigheter 14. Tegninger 15. Nabomerknader med tilsvar 16. S\u00f8knad datert 15.12.2022 Saksnummer KLAGE-2024/12304 Side 7 av 7 "
}