{
  "dokument_id": "b7b34dc9-55ed-5e7f-aba8-fb86dec828f1",
  "doc_type": "case_presentation",
  "kommune": 4601,
  "tittel": "Bestilling - Forvaltningsrevisjon av kommunens plansaksbehandling",
  "url": "https://bergen.kommune.no/politikere-utvalg/api/fil/bk360/10530614/Framstilling-Bestilling-Forvaltningsrevisjon-av-kommunens-plansaksbehandling",
  "tekst": " Kontrollutvalget Saksframstilling V\u00e5r referanse: 2024/80851-7 Saksbehandler: Eli Merete Velle Bestilling - Forvaltningsrevisjon av kommunens plansaksbehandling Kva saka gjeld: I m\u00f8te 23.04.2024 sak 40/24 fatta kontrollutvalet vedtak om \u00e5 be revisor legge fram utkast til prosjektplanar til fire forvaltningsrevisjonsprosjekt, deriblant forvaltningsrevisjon av kommunen si plansaksbehandling. I m\u00f8tet 21.05.2024 behandla kontrollutvalet utkastet til prosjektplan i sak 56/24, og gjorde slikt vedtak: \u00abBer revisor komme tilbake med ein ny prosjektplan til prosjektet \u00abForvaltningsrevisjon av kommunens plansaksbehandling\u00bb i neste m\u00f8te, som er i tr\u00e5d med innspel som har kome fram i kontrollutvalsm\u00f8te 21.05.2024.\u00bb Prosjektet er eit av dei prioriterte prosjekta i ny plan for forvaltningsrevisjon 2024-2028. Planen skal vedtakast av bystyret sj\u00f8lv, men er enno ikkje er vedteken n\u00e5r denne saka blir behandla i kontrollutvalet (11.06.2024). Prosjektet blir difor bestilt under f\u00f8resetnad om at planen blir vedteken i bystyret, og arbeidet med prosjektet vil f\u00f8rst bli sett i gang etter bystyrem\u00f8tet i juni. Revisor har utarbeida ny og revidert prosjektplan til prosjektet \u00abForvaltningsrevisjon av kommunens plansaksbehandling\u00bb, som f\u00f8lgjer vedlagt. Kommunen er lokal planstyresmakt. Dette medf\u00f8rer at kommunen har ansvar for \u00e5 lage en kommunal planstrategi og for \u00e5 utarbeide en kommuneplan med samfunnsdel og arealdel (KPA). I tillegg skal kommunen s\u00f8rge for at det blir utarbeidd reguleringsplanar i form av omr\u00e5deregulering eller detaljregulering som skal utformast innan ramma av dei overordna kommunale planane. Det kommunale plansystemet etter plan- og bygningsloven best\u00e5r dermed av f\u00f8lgande planverkt\u00f8y: \u2022 Kommunal planstrategi (blir vedteken i byrjinga av kvar planperiode) \u2022 Kommuneplan med samfunnsdel og arealdel \u2022 Reguleringsplan, i form av omr\u00e5deregulering eller detaljregulering. Desse kan utarbeidast b\u00e5de i offentleg og privat regi. Denne prosjektplanen handlar om kommunen sitt arbeid med reguleringsplanar. Form\u00e5l Form\u00e5let med prosjektet vil vere \u00e5 unders\u00f8ke om kommunen arbeider p\u00e5 ein tilstrekkeleg involverande, men samtidig effektiv m\u00e5te med reguleringsplansaker. Vidare er form\u00e5let \u00e5 unders\u00f8ke om kommunen sikrar ivaretaking av relevante forhold p\u00e5 et tilstrekkeleg tidleg tidspunkt, og gode prosesser for \u00e5 prioritere og fatte vedtak p\u00e5 rett niv\u00e5. 1 Problemstillingar 1. I kva grad sikrar kommunen godt tilrettelagt medverknad i plansaker i samsvar med plan og bygningsloven og tilh\u00f8yrande rettleiarar? 2. Sikrar kommunen at omsynet til f\u00f8lgande forhold blir tilstrekkeleg ivaretekne tidleg i planarbeidet? a. universell utforming b. naturmangfald c. barn og unge sine interesser 3. Har kommunen etablert system og rutinar for \u00e5 tydeleggjere og dokumentere m\u00e5lkonfliktar og konsekvensar av de ulike alternative vala? 4. Har Bergen kommune rutinar og praksis som sikrar korrekt bruk av rekkef\u00f8lgjekrav overfor dei som fremjar planar? 5. I kva grad er det etablert tydeleg rolle og ansvarsdeling omkring politisk involvering og vedtak i plansaker og blir reglene f\u00f8lgde i praksis? 6. I kva grad bidreg planetatens system og rutinar til \u00e5 tydeleggjere kva krav som er lovp\u00e5lagde og kva forhold som kan avgjerast innanfor politikaranes handlingsrom? 7. Har kommunen system og rutinar som ved behov sikrar god og relevant samhandling p\u00e5 tvers i kommunen i samband med behandling av plansaker? 8. Har kommunen oversikt over tidsbruk i plansaker inkludert oversikt over etterleving av lovp\u00e5lagde fristar? 9. Har kommunen tilstrekkeleg kapasitet og kompetanse til \u00e5 a. Rettleie dei som fremjar planar? b. Saksbehandle plansaker? Punkt 6 \u2013 9 er nye i forhold til problemstillingane som vart lagt fram i m\u00f8tet 21. mai. Revisjonskriterium Revisjonskriteria vil bli henta fr\u00e5 autoritative kjelder, rettsreglar, politiske vedtak og fastsette retningslinjer. Revisjonskriteria under er ikkje utt\u00f8mmande for kva som kan vere relevant i forvaltningsrevisjonen. Andre kriterium vil kunne kome til dersom revisor meiner det skulle vere naudsynt for \u00e5 f\u00e5 ei fullstendig unders\u00f8king og vurdering av problemstillingane. Relevante revisjonskriterium: Krav til medverknad i planarbeid Plan og bygningsloven \u00a7 5-1 Regjeringa sin rettleiar \u00abMedvirkning i planlegging\u00bb Krav til universell utforming Plan og bygningsloven \u00a7 1-1 femte ledd Regjeringa sin rettleiar \u00abUniversell utforming i planlegging\u00bb Krav knytt til \u00e5 ivareta naturmangfold Naturmangfoldloven \u00a7\u00a7 1, 7, 8 og 9 2 Bergen kommune vedtok i mars 2023 Naturstrategi for Bergen. Av denne g\u00e5r det frem at Bergen kommune skal v\u00e6re arealn\u00f8ytral. Det blir samtidig uttalt at \u00abDet m\u00e5 arbeides videre med hvordan arealn\u00f8ytralitet skal gjennomf\u00f8res i den bergenske konteksten\u00bb Nytt byr\u00e5d vil ikkje vidaref\u00f8re prinsippet om arealn\u00f8ytralitet og skriv i Klosterhagenerkl\u00e6ringa (Det politiske grunnlaget for et byr\u00e5d utg\u00e5tt av H\u00f8yre, Fremskrittspartiet og Senterpartiet 2023-2027) Byr\u00e5det videref\u00f8rer ikke prinsippet om arealn\u00f8ytralitet, men vil vurdere klima, natur og byreparasjon i alle saker og i forbindelse med rullering av kommuneplanens arealdel (KPA). Byr\u00e5det mener det er mulig \u00e5 f\u00f8re en mer offensiv byutviklingspolitikk, samtidig som vi tar vare p\u00e5 natur, jordbruksarealer, matjord og gr\u00f8ntomr\u00e5der.1 Omsynet til barn og unge Plan og bygningsloven \u00a7 1-1 femte ledd Regjeringa sin rettleiar \u00abBarn og unge i plan og byggesak\u00bb Rekkef\u00f8lgekrav i planlegging Plan og bygningsloven \u00a7\u00a7 11-9 og 12-7 I kommuneplanen sin arealdel (KPA) for Bergen kommune fra 2018 (gjeldende plan) st\u00e5r det f\u00f8lgande om rekkef\u00f8lgekrav under overskrifta \u00abBestemmelser, juridisk bindende\u00bb: \u00ab4.1 Ved regulering skal det settes rekkef\u00f8lgekrav for \u00e5 sikre at n\u00f8dvendig infrastruktur ferdigstilles i \u00f8nsket rekkef\u00f8lge og med rett kvalitet. Hensynet til myke trafikanter skal vektlegges. 4.2 Bl\u00e5gr\u00f8nn struktur, herunder overvann og vegetasjon, og leke- og uteoppholdsarealer, skal v\u00e6re sikret gjennomf\u00f8ring f\u00f8r det gis igangsettingstillatelse til tiltak. Kulturminner som skal vernes m\u00e5 v\u00e6re f\u00f8r brukstillatelse innvilges\u00bb Metode Revisor utf\u00f8rer forvaltningsrevisjon i samsvar med gjeldande standard for forvaltningsrevisjon (RSK 001). F\u00f8lgjande metodar vil bli nytta: Dokumentanalyse Revisor vil samle inn informasjon om Bergen kommune sine system og rutinar for medverknad og ivaretaking av universell utforming, naturmangfald og barn og unges interesser i plansaker. Videre vil revisor ettersp\u00f8rje og gjennomg\u00e5 eventuelle dokument som handlar om handtering av m\u00e5lkonfliktar og bruk av rekkef\u00f8lgekrav, og rolle og ansvarsdeling mellom administrasjon og politisk niv\u00e5 i plansaker. Innsamla dokumentasjon vil bli vurdert opp mot revisjonskriteria. Gjennomgang av utvalde saker Deloitte vil velje ut fem til \u00e5tte reguleringsplansaker for \u00e5 belyse kommunens arbeid knytt til \u00e5 ivareta medvirkning, samt sikre tidleg ivaretaking av hensyn til universell utforming, barn og unges interesser, samt naturmangfald i plansaker. Intervju, gruppeintervju og workshops Revisor vil gjennomf\u00f8re intervju med: \u2022 overordna leiing i byr\u00e5dsavdeling for byutvikling 1 https://www.bergen.kommune.no/politikere-utvalg/api/fil/bk360/9404667/Klosterhagen-erklaeringen. Denne erkl\u00e6ringa blei lagt f\u00f8re bystyret 22.11.23, men det blei ikke fatta vedtak i saken. 3 \u2022 tilsette i planavdelinga som har vore ansvarleg for dei utvalde reguleringsplanane, som revisor skal sj\u00e5 n\u00e6rare p\u00e5 \u2022 dei som har fremja planar for dei utvalde sakene Samla er planen \u00e5 gjennomf\u00f8re ca. 15 intervju. Elektroniske sp\u00f8rjeunders\u00f8kingar Revisor vil sende ut ei kort sp\u00f8rjeunders\u00f8king til eldrer\u00e5det, ungdomsr\u00e5det, r\u00e5det for personar med nedsett funksjonsevne, utval for milj\u00f8- og byutvikling og kommunen sin representant for barn og unge for \u00e5 f\u00e5 innspel til plansaker som kan vere relevante \u00e5 f\u00e5 belyst n\u00e6rare n\u00e5r det gjelder kommunen sitt arbeid knytt til \u00e5 ivareta medverknad eller sikre tidleg ivaretaking av omsyn til universell utforming, barn og unge sine interesser, og naturmangfald i plansaker. Verifisering og h\u00f8yring Oppsummering av intervju vil bli sendt til dei intervjua for verifisering, og det er informasjon fr\u00e5 dei verifiserte intervjureferata som vil bli nytta i rapporten. Datadelen av rapporten vil bli sendt til kommunen for verifisering, og eventuelle faktafeil vil bli retta opp i den endelege versjonen. Deretter vil heile rapporten, inkludert vurderingsdelar og eventuelle forslag til tiltak, bli send til kommunen ved byr\u00e5d for byutvikling for uttale. Byr\u00e5dens h\u00f8yringsuttale vil bli vedlagt den endelige rapporten som blir send til kontrollutvalget. Tid og ressursbruk Revisor estimerer at det vil ta totalt 755 timar \u00e5 gjennomf\u00f8re prosjektet, noko som er ein auke fr\u00e5 690 timar etter innspel fr\u00e5 kontrollutvalet i m\u00f8tet 21. mai. Prosjektet kan ha oppstart i slutten av juni 2024 og rapporten vil vere klar for oversending til sekretariatet til kontrollutvalet innan utgangen av april 2025. Sekretariatet si vurdering: Vi vurderer prosjektplanen til \u00e5 vere samsvar med bestillinga og innspela i m\u00f8tet 21. mai. Prosjektet vil delvis bli fakturert i 2024 og delvis i 2025, og det vil vere dekning p\u00e5 revisjonsbudsjettet til \u00e5 bestille dette prosjektet. Forslag til vedtak: Under f\u00f8resetnad av at bystyret vedtek kontrollutvalet sitt framlegg til plan for forvaltningsrevisjon 2024-2028, bestiller kontrollutvalet prosjektet \u00abForvaltningsrevisjon av kommunens plansaksbehandling\u00bb, i tr\u00e5d med vedlagte prosjektplan datert 04.06.2024, fr\u00e5 forvaltningsrevisor Deloitte. Dato: 4. juni 2024 Eli M. Velle - Leiar Dokumentet er godkjent elektronisk. Vedlegg: 1. Prosjektplan revidert versjon - juni 2024 2. Vedlegg til prosjektplan (detaljert timebudsjett), u.off., jf. offl. \u00a7 13, jf. fvl. \u00a7 13 f\u00f8rste ledd nr. 2 4 "
}