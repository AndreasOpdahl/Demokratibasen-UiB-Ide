{
  "dokument_id": "352bb2c5-672a-5959-a944-94a316e77643",
  "doc_type": "case_attachment",
  "kommune": 5501,
  "tittel": "Merknader til varsel om stopp",
  "url": "https://innsyn.tromso.kommune.no/application/getMoteDokument?dokid=2001799393",
  "tekst": "Til: Troms\u00f8 kommune v/ Margareth Sundf\u00f8r/ Ragni L\u00f8kholm Ramberg/ Rigmor Tonstad Oslo, 22.03.2024 Pellerinbryggene, S\u00f8ndre Tollbodgate 3, 3A, 7A, 7B og 9 Vedr. varsel om stopp av planinitiativ Kommunens referanse: PLAN-24/00257 Tiltakshaver: Pellerin AS Plankonsulent: LPO Arkitekter AS Viser til brev datert 23.02.2024, hvor kommunen varsler stopp av planinitiativ for Pellerinbryggene, S\u00f8ndre Tollbodgate 3, 3A, 7A, 7B og 9. Byutvikling har kommet frem til at planinitiativet ikke b\u00f8r f\u00f8re frem, med begrunnelse i at: planinitiativet avviker vesentlig fra overordna planer for omr\u00e5det, herunder s\u00e6rlig omr\u00e5deregulering for Nordbyen plan 1846. Avviket gjelder blant annet volum og h\u00f8yder for ny bebyggelse, forholdet til bryggene og omr\u00e5det bak, samt at det \u00f8nskes at detaljreguleringen skal legge til rette for boliger. Kommunen ber om at eventuelle merknader fra forslagstiller sendes Troms\u00f8 kommune innen tre uker fra mottatt brev. Plankonsulenten har i dialog med kommunen, pr. mail og telefon, bedt om utsatt frist for tilbakemelding til 27.03.2024. Innvilgelse av dette ble gitt pr. telefon. Varslet stopp av planinitiativet begrunnes i f\u00f8lgende overordnede tema: - volum og h\u00f8yder - forholdet til bryggene og omr\u00e5det bak - det foresl\u00e5tte boligform\u00e5let Bes\u00f8ksadresse Postadresse Kontakt Org nr. LPO arkitekter AS LPO arkitekter AS (+47) 23 32 71 00 934 007 514 MVA Rosenborggata 19C PB 7033 Majorstuen lpo@lpo.no 0356 Oslo 0306 Oslo www.lpo.no I det etterf\u00f8lgende vil tiltakshaver og plankonsulent gi v\u00e5r begrunnelse for hvordan planinitiativet forholder seg ovennevnte tema, og hvorfor vi mener at planinitiativet b\u00f8r kunne tas videre til oppstart av planarbeid. Volum og h\u00f8yder I omr\u00e5deplanen for Nordbyen ligger S\u00f8ndre Tollbodgate 3, 3A, 7A, 7B og 9 innenfor felt BKB 26 (n\u00e6ring/ tjenesteyting) og STG 08 (gatetun). I bestemmelsenes punkt 4.1.2 er det for BKB 26 \u00e5pnet for at bruk og omforming kan v\u00e6re \u00aboffentlig og privat tjenesteyting, forretning og kontor og/eller hotell\u00bb. I kapittel 5.9 i planbeskrivelsen ligger det en omr\u00e5debeskrivelse for bryggene i indre havn og omr\u00e5det bak, med forslag og konklusjoner. Ulike strategier er vurdert og skissen B2 er vurdert som grunnlag for videre arbeid med detaljregulering. Skisse B2 angir ikke volum eller h\u00f8yder, men illustrerer et bebygd areal som fyller hele bakg\u00e5rden, helt inn til nabobebyggelsen. I h\u00f8yde ligger skissen noe under m\u00f8neh\u00f8yde for bryggehusene. Beskrivelsen av skisse B2 sier at passasjer gjennom kvartalet skal holdes \u00e5pne, men det er ikke tatt stilling til om disse skal v\u00e6re i friluft eller passasjer som er under tak. Figur 1 Fra omr\u00e5deplan for Nordbyen- skisse B2. Figur 2 Fra kommunes kartportal- skisse B2 Bes\u00f8ksadresse Postadresse Kontakt Org nr. LPO arkitekter AS LPO arkitekter AS (+47) 23 32 71 00 934 007 514 MVA Rosenborggata 19C PB 7033 Majorstuen lpo@lpo.no 0356 Oslo 0306 Oslo www.lpo.no Ettersom skissen ikke angir volum har vi laget en modell for \u00e5 f\u00e5 et overslag over ca. nytt areal som er foresl\u00e5tt. Under vises en skisse med samme fotavtrykk og h\u00f8yde som i skisse B2. Med en etasjeh\u00f8yde p\u00e5 tre meter, og et etasjeantall p\u00e5 3-4 meter, gir dette et areal p\u00e5 ca. 11600 m2 BTA. Ettersom skisse B2 viser et lukket volum, og det ikke er tatt stilling til om eventuelle passasjer skal v\u00e6re i friluft eller under tak, anser vi dette som et realistisk maksimalt areal for alternativet. Figur 3 Modellstudie med samme fotavtrykk og h\u00f8yder som skisse B2 (Vist med flate tak for enkelhets skyld.) Dette er noe h\u00f8yere enn arealet som er foresl\u00e5tt i planinitiativet. I planinititative ter samlet areal for ny bebyggelse 11260m2 BTA. Se skisse under: Figur 4 Modell fra planinititativ Bes\u00f8ksadresse Postadresse Kontakt Org nr. LPO arkitekter AS LPO arkitekter AS (+47) 23 32 71 00 934 007 514 MVA Rosenborggata 19C PB 7033 Majorstuen lpo@lpo.no 0356 Oslo 0306 Oslo www.lpo.no Dette viser at volum for skisse B2 og planinitiativet er ganske likt (skisse B2 noe h\u00f8yere), men det er i planinitiativet tatt utgangspunkt i et annet plangrep. I planinitiativet er det vist et plangrep som i stedet for \u00e5 bygge igjen bakg\u00e5rden, tilgjengeliggj\u00f8r den for allmennheten og tilrettelegger for aktivisering av bygulvet. Ved dette grepet anlegges sikt- og ferdselslinjer direkte fra S\u00f8ndre Tollbodgate til kaipromenaden. Et grep som vil bidra til \u00e5: - Koble byomr\u00e5dene nord og syd for bryggehusene sammen. - Gi mulighet for aktivisering av bygulvet gjennom omr\u00e5det. - Tilgjengeliggj\u00f8re flere fasader p\u00e5 de verneverdige bryggehusene. - Tilrettelegge for en ny diagonal mot, og plassdannelse foran Skansen. Noe som vil gi kulturminnet en bedre synlighet og kobling mot de sydligliggende delene av byen. Vi har stor tro p\u00e5 m\u00e5ten dette grepet tilgjengeliggj\u00f8r bygulvet for allmennheten p\u00e5, samtidig som det b\u00e5de tilrettelegger for en bedre sammenkobling av de ulike byrommene rundt bryggehusene og gir Skansen en bedre synlighet og p\u00e5kobling til byen. H\u00f8ydediskusjonen f\u00f8lger som en konsekvens av det foresl\u00e5tte grepet, men vi mener at dette ikke er et tilstrekkelig argument til \u00e5 stoppe planinitiativet. Planinitiativet vurderer at det skal gj\u00f8res en konsekvensutredning som vedlegg til planen. H\u00f8yder, sett i forhold til byform og arkitektur er et tema som vil v\u00e6re naturlig \u00e5 utforske i konsekvensutredningen. Da vil man f\u00e5 en grundig vurdering av omr\u00e5dets t\u00e5leevne mht. h\u00f8yder, b\u00e5de i forhold til omkringliggende by og i forhold til kulturmilj\u00f8et. I en konsekvensutredning vil ogs\u00e5 v\u00e6re aktuelt \u00e5 se p\u00e5 alternativer. Forholdet til bryggene og omr\u00e5det bak I planbeskrivelsen kapittel 5.9 er det trukket fram at det skal utarbeides en s\u00e6rskilt kulturhistorisk analyse som skal legges til grunn for prosjektutvikling og detaljregulering. Denne vil f\u00f8lge som vedlegg til planen, og gj\u00f8res underveis i planarbeidet. P\u00e5 samme m\u00e5te som at h\u00f8yder er et tema som kan utredes spesifikt i en konsekvensutredning, vil det ogs\u00e5 v\u00e6re naturlig at kulturmilj\u00f8 er et tema. Det foresl\u00e5tte plangrepets forhold til kulturminnene vil f\u00e5 en grundig vurdering gjennom planprosessen, og alternativer vil bli diskutert som del av planarbeidet. P\u00e5 samme m\u00e5te som for h\u00f8yder og volum mener vi derfor at forholdene til bryggene og omr\u00e5det bak ikke Bes\u00f8ksadresse Postadresse Kontakt Org nr. LPO arkitekter AS LPO arkitekter AS (+47) 23 32 71 00 934 007 514 MVA Rosenborggata 19C PB 7033 Majorstuen lpo@lpo.no 0356 Oslo 0306 Oslo www.lpo.no er et argument for \u00e5 avvise planinitiativet, men et tema som vil f\u00e5 grundig vurdering gjennom fremtidig planprosess. Boligform\u00e5l Iht. gjeldende kommunedelplan for Troms\u00f8 sentrum 2007- 2018, tillates det at maksimum 20 % av bruksarealet (BRA) innenfor hver enkelt bygg kan v\u00e6re bolig. Boliger tillates ikke i 1. - 3. etasje. Iht. forslag til revidert kommunedelplan for Troms\u00f8 sentrum 2022 \u2013 2034, er det foresl\u00e5tt at omr\u00e5dereguleringen for Nordbyen, plan 1846, skal videref\u00f8res uendret. Dette omfatter ikke boligform\u00e5l. Hensikten bak bestemmelsen om \u00e5 ikke tillate boliger i indre sentrumskjerne er hovedsakelig \u00e5 unng\u00e5 privatisering av verdifulle sentrumsomr\u00e5der. Et prinsipp som er viktig for \u00e5 ivareta et tilgjengelig og inkluderende bygulv og godt byliv. I planinitiativer er boliger foresl\u00e5tt i de to nordligste bygningsvolumene fra 2. etasje og opp. 1. etasjeplanet skal ha offentlig tilgjengelig funksjoner, som nettopp ivaretar hensynet til allmennheten. Det er ikke planlagt noen form for privatisering av arealer p\u00e5 bakkeplanet. Slik kvartalet er fordelt i planinitiativet er det kun den nordligste delen av omr\u00e5det som er foresl\u00e5tt med boliger. Dette omr\u00e5det ligger orientert mot S\u00f8ndre Tollbodgate som ogs\u00e5 innehar boligprogram. Forslagstiller og plankonsulent er av den oppfatning at boliger vil v\u00e6re en berikelse for omr\u00e5det. Et boligform\u00e5l vil s\u00f8rge for aktivitet i omr\u00e5det til st\u00f8rre deler av d\u00f8gnet, bidra til flere varierte boligformer, og bidra til \u00f8kt opplevd trygghet p\u00e5 gateplan. N\u00e5r boligene i tillegg er plassert i nordre del av omr\u00e5det, og p\u00e5 en m\u00e5te som ikke vil bidra til privatisering, \u00f8nsker vi i planprosessen \u00e5 utfordre avvisningen av boligform\u00e5let. Bes\u00f8ksadresse Postadresse Kontakt Org nr. LPO arkitekter AS LPO arkitekter AS (+47) 23 32 71 00 934 007 514 MVA Rosenborggata 19C PB 7033 Majorstuen lpo@lpo.no 0356 Oslo 0306 Oslo www.lpo.no \u00c5 tilf\u00f8re et boligform\u00e5l i omr\u00e5det mener vi vil f\u00e5 mange positive konsekvenser, og vi stiller derfor sp\u00f8rsm\u00e5l ved om en kategorisk avvisning av boligform\u00e5l i denne situasjonen er det rette? Dette er et prinsipielt viktig sp\u00f8rsm\u00e5l som b\u00f8r utforskes gjennom en detaljert planprosess. Ogs\u00e5 dette sp\u00f8rsm\u00e5let kan behandles i en konsekvensutredning, og vi mener at det derfor ikke er en tilstrekkelig grunn til \u00e5 avvise planinitiativet. I lys av det ovennevnte ber vi om en ny vurdering av innsendte planinitiativ. Vi h\u00e5per med dette \u00e5 ha gitt en bredere forst\u00e5else for de foresl\u00e5tte plangrepene, og for at vi gjennom planprosessens med konsekvensutredning vil f\u00e5 grundig vurdert konsekvenser for det omkringliggende bymilj\u00f8et. En vurdering av alternativer vil v\u00e6re en del av planprosessen. Vi ber med dette om at saken ikke lukkes, og at planinitiativet kan tas videre til oppstartsm\u00f8te. Ta gjerne kontakt dersom noe skulle v\u00e6re uklart. Vi ser frem til videre dialog. P\u00e5 vegne av tiltakshaver Pellerin AS, Anja Ellingsrud, LPO Arkitekter Master i arkitektur ae@lpo.no | (+47) 93 64 27 01 Bes\u00f8ksadresse Postadresse Kontakt Org nr. LPO arkitekter AS LPO arkitekter AS (+47) 23 32 71 00 934 007 514 MVA Rosenborggata 19C PB 7033 Majorstuen lpo@lpo.no 0356 Oslo 0306 Oslo www.lpo.no "
}