{
  "dokument_id": "4c641b37-a50e-5b15-a4e3-f208022ce596",
  "doc_type": "case_attachment",
  "kommune": 4601,
  "tittel": "Klage fra Vestland fylkeskommune, 03.06.2022",
  "url": "https://bergen.kommune.no/politikere-utvalg/api/fil/bk360/7201880/Klage-fra-Vestland-fylkeskommune-03-06-2022",
  "tekst": " Avdeling for Infrastruktur og veg (INV) Dato 03.06.2022 V\u00e5r referanse 2022/58372-2 Dykkar referanse KLAGE-2022/21870-3 BERGEN KOMMUNE Sakshandsamar Malene Utkilen Postboks 7700 E-post Malene.Utkilen@vlfk.no 5020 BERGEN Telefon 94172524 Klage p\u00e5 vedtak - dispensasjon - bruksendring m.m - gnr. 5 bnr. 8 - Hardangervegen 277 - Bergen kommune Vi viser til underretning av vedtak i brev av 13.05.2022. Klagefrist er 03.05.2022. Klage p\u00e5 vedtak Vestland fylkeskommune ved avdeling for infrastruktur og veg, klagar p\u00e5 vedtak av Utvalg for milj\u00f8 og byutvikling (UMBY) fr\u00e5 m\u00f8te 10.05.2022, sak 211.1/22. Saka gjeld Saka gjeld s\u00f8knad om bruksendring fr\u00e5 tilleggsdel til hovuddel i kjeller, oppf\u00f8ring av trapp mellom kjeller og 1.etasje, kai (16,5 m2), og utviding av altan (7,3 m2). Planstatus Omr\u00e5det er uregulert. I KPA2018 ligg eigedomen i omr\u00e5de for \u00abSamferdselsanlegg og teknisk infrastruktur\u00bb, med retningsline som seier at \u00abForm\u00e5l er \u00e5 tilrettelegge for trafikksikring av fylkesveg og parkmessig opparbeiding av strandsone\u00bb. I tillegg er eigedomen omfatta av omsynssone Veist\u00f8y- gul sone. Sakshistorikk Fylkeskommunen ga negativ uttale til s\u00f8knaden i brev av 08.02.2021. Grunngjevinga var at bruksendringa ville f\u00f8re til \u00f8kt bruk av trafikkfarleg avk\u00f8yrsle fr\u00e5 fylkesveg 587 Hardangervegen. I tillegg var vi kritiske til at tiltaket vil auke verdien p\u00e5 ein bustadeigedom som i KPA2018 er satt av til samferdslef\u00f8rem\u00e5l. Dispensasjon fr\u00e5 arealf\u00f8rem\u00e5let vil gi \u00f8kte kostnadar knytt til utbetring av Hardangervegen. I vedtak av 11.06.2021 ga Bergen kommune avslag p\u00e5 s\u00f8knaden. Tiltakshavar klaga p\u00e5 avslaget den 11.06.2021. Klagen blei delvis tatt til f\u00f8lge av UMBY i m\u00f8te den 10.05.2022: 1. I medhold av fvl. \u00a7 33, annet ledd oppheves fagetatens vedtak av 11.06.2021. 2. Med hjemmel i pbl. \u00a7 19-2 innvilges dispensasjon fra kommuneplanens areadel (KPA 2018) \u00a7 3 Plankrav og \u00a76 byggegrense langs vassdrag, det gis videre dispensasjon fra pbl \u00a729-4 Avstand til nabogrense og avstand til fylkesvei og arealbruksform\u00e5let \u00absamferdselsanlegg og teknisk infrastruktur\u00bb. 3. Det gis tillatelse til \u00e5 bygge innvendig trapp for adkomst fra hovedetasje til kjeller. 4. Det gis tillatelse til bruksendring fra tilleggsdel til hoveddel p\u00e5 vilk\u00e5r av at det ikke etableres ny boenhet og at det innsendes reviderte tegninger. 5. Det gis tillatelse til utvidelse av altan som oms\u00f8kt. 6. Det gis avslag p\u00e5 s\u00f8knad om \u00e5 anlegge kai. 7. Klage tas delvis tilf\u00f8lge. Postadresse Telefon E-post Heimeside EHF-Fakturaadr. Organisasjonsnr. Postboks 7900 05557 post@vlfk.no www.vestlandfylke.no 821311632 821 311 632 5020 Bergen Saksnr: 2022/58372-2 Side 2 av 3 Grunngjeving av klagen Eigedomen ligg tett p\u00e5 fylkesveg 587 Hardangervegen, og har sv\u00e6rt tronge avk\u00f8yrsleforhold. Eigedomen har ikkje trafikksikker tilkomst for mjuke trafikantar. Fylkesvegen er smal med l\u00e5g standard forbi eigedomen. Hardangervegen er ein viktig omk\u00f8yringsveg for E16/E39. Vegen vil ogs\u00e5 fungere som omk\u00f8yringsveg ved eventuell utbygging av Ringveg \u00f8st og i samband med utbygging av Bybanen btr. 5 \u00c5sane og forlenging og utbetring av Fl\u00f8yfjellstunnelen. Behov for utbetring av fylkesvegen Fylkeskommunen meiner at det er eit stort behov for \u00e5 gjere tiltak p\u00e5 heile fylkesveg 587 for \u00e5 betre framkome og trafikktryggleiken p\u00e5 vegen. Delar av fylkesvegen manglar tilbod for mjuke trafikantar. Dette inkluderer strekninga forbi den oms\u00f8kte eigedomen. Vi er i oppstartsfasen p\u00e5 eit prosjekt der vi vil greie ut om moglegheiter for utbetring av Grimesvingene, det vil si strekninga forbi den aktuelle eigedomen. Kommunen har i ny KPA2018 satt av arealet til samferdslef\u00f8rem\u00e5l fordi de har eit \u00f8nske om at vegen skal utbetrast. Vi viser ogs\u00e5 til Bergen kommune sin uttale til investeringsprogrammet til Regional transportplan. Om Grimesvingene ga de slik merknad: \"Kommunen er ogs\u00e5 enig i at det b\u00f8r vurderes tunnel forbi Grimesvingene, og \u00f8nsker at dette arbeidet prioriteres slik at man kan ta n\u00f8dvendige avklaringer for prosjektet raskest mulig. Bergen kommune mener ogs\u00e5 at det foretas utbedringer p\u00e5 resten av strekningen mellom Arnatveit og Midtun. Transportsystemet i Bergen er sv\u00e6rt s\u00e5rbart for uforutsette hendelser og det er behov for beredskapsveier som ikke leder trafikken gjennom Bergen sentrum og Bergensdalen. Grimesvingene har i dag s\u00e5 lav standard at det vil v\u00e6re behov for utbedringer uavhengig om en fremtidig ringveg \u00f8st blir realisert eller ikke.\u00bb Fylkeskommunen meiner at dispensasjon vil gi \u00f8kt verdi p\u00e5 eigedomen og dermed kan fordyre n\u00f8dvendig utbetring av fylkesvegen. Vi forst\u00e5r at s\u00f8kar har interesser i \u00e5 \u00f8ke bukvaliteten, men meiner at fordelane ikkje er st\u00f8rre enn ulempene som tiltaka vil p\u00e5f\u00f8re framtidig vegutbetring. Tiltaka er ikkje i tr\u00e5d med arealf\u00f8rem\u00e5let i KPA og vi er sv\u00e6rt kritisk til dispensasjon f\u00f8r arealbehovet knytt til vegutbetringa er avklart. Vedtaket kan vere ugyldig Vi minner ogs\u00e5 om at tiltaka er avhengig av dispensasjon fr\u00e5 byggegrensa til fylkesveg 587. I vedtakspunkt 2 innvilgar UMBY dispensasjon fr\u00e5 avstand til fylkesveg: \u00abdet gis videre dispensasjon fra pbl \u00a729-4 Avstand til nabogrense og avstand til fylkesvei og arealbruksform\u00e5let \u00absamferdselsanlegg og teknisk infrastruktur\u00bb. Eigedomen er uregulert, og det er s\u00e5leis vegstyresmakta som har vedtakskompetanse for tiltak som er i strid med byggegrensa mot offentleg veg, jf. veglova \u00a7 29. I uttale til s\u00f8knaden har vi gitt tilbakemelding om at slik dispensasjon ikkje kan p\u00e5reknast. Ved h\u00f8yring av s\u00f8knad om dispensasjon fekk fylkeskommunen teikningar av bruksendring i kjellar som viste ein utleiedel som var namngitt \u00abNy utleiedel plan\u00bb. Vi har ikkje mottatt informasjon om at s\u00f8knaden er endra, og stiller difor sp\u00f8rsm\u00e5l ved UMBY sitt vedtakspunkt 4 som tilsynelatande gir l\u00f8yve til tiltak som ikkje er oms\u00f8kt: \u00abDet gis tillatelse til bruksendring fra tilleggsdel til hoveddel p\u00e5 vilk\u00e5r av at det ikke etableres ny boenhet og at det innsendes reviderte tegninger.\u00bb Vi ber Statsforvaltaren ta stilling til om vedtaket kan vere ugyldig med omsyn til vedtakspunkt 2 og 4. Konklusjon Vestland fylkeskommune ved avdeling for infrastruktur og veg, klagar p\u00e5 vedtak av Utvalg for milj\u00f8 og byutvikling (UMBY). Grunngjevinga for klagen er at dispensasjonen vil f\u00f8re til verdiauke p\u00e5 eigedomen som er sett av til Samferdselsanlegg og teknisk infrastruktur i KPA. Det er stort behov for gjere tiltak p\u00e5 fylkesveg 587 og dispensasjonen kan fordyre ei vegutbetring, noko som er i strid med intensjonen i \u00a7 29 i veglova som mellom anna seier: \u00abByggegrensene skal ta vare p\u00e5 dei krava som ein m\u00e5 ha til vegsystemet og til trafikken og til milj\u00f8et p\u00e5 eigedom som grenser opp til vegen og medverke til \u00e5 ta vare p\u00e5 milj\u00f8omsyn og andre samfunnsomsyn\u00bb. Vi stiller ogs\u00e5 sp\u00f8rsm\u00e5l ved om delar av vedtaket kan vere ugyldig. Saksnr: 2022/58372-2 Side 3 av 3 Med helsing John Martin Jacobsen Hege L\u00f8tveit seksjonssjef leiar INV - Forvaltning og utgreiing INV - Forvaltning Bergensomr\u00e5det Brevet er elektronisk godkjent og har difor inga handskriven underskrift "
}