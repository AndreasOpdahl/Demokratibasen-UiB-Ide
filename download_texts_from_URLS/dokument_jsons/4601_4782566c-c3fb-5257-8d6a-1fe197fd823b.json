{
  "dokument_id": "4782566c-c3fb-5257-8d6a-1fe197fd823b",
  "doc_type": "case_attachment",
  "kommune": 4601,
  "tittel": "S\u00f8knad V\u00e5gen",
  "url": "https://bergen.kommune.no/politikere-utvalg/api/fil/bk360/11946291/Soknad-Vagen",
  "tekst": "BERGEN KOMMUNE S\u00d8KNAD TIL STATSFORVALTEREN OM TILTAK I SJ\u00d8 V\u00c5GEN, BERGEN KOMMUNE Dokumentinformasjon Tittel: S\u00f8knad til Statsforvalteren om tiltak i sj\u00f8 \u2013 V\u00e5gen, Bergen kommune COWI-kontor: Bergen Oppdrag nr: A243166 Rapportnummer A243166-2024-07 Utgivelsesdato: 17.12.2024 Antall sider: 16 Tilgjengelighet: \u00c5pen Antall vedlegg: 1 Utarbeidet: RAKJ Kontrollert: AVSU Godkjent: BCKV Oppdragsgiver: Bergen kommune Oppdragsgivers Anne Christine Knag kontaktperson: Stikkord: S\u00f8knad om tiltak i sj\u00f8, forurensningsloven, V\u00e5gen INNHOLD 1 Generell informasjon 5 1.1 Kontaktinformasjon 5 1.2 Fakturainformasjon 6 1.3 Lokalisering av tiltak 6 1.4 Tidsperiode for planlagt tiltak 6 2 Beskrivelse av tiltak og form\u00e5l 6 3 Type tiltak 7 3.1 Skrotrydding 7 3.2 Mudring 7 3.3 Tildekking 8 4 Lokale forhold 8 4.1 Ber\u00f8rte eiendommer 8 4.2 Bunnforhold og grunnstabilitet 8 4.3 Naturverdier 9 4.4 Naturforhold (v\u00e6r, vind, str\u00f8m, mm) 9 4.5 Allmenne brukerinteresser 9 4.6 Havnespy 9 4.7 R\u00f8r, kabler og andre konstruksjoner 10 5 Forurensningssituasjon, avb\u00f8tende tiltak, overv\u00e5king og m\u00e5l 10 5.1 Kjente forurensningskilder i n\u00e6rheten 10 5.2 Kartlegging av forurensning i sj\u00f8bunn 10 5.3 Risikovurdering av tiltaket p\u00e5 ytre milj\u00f8 12 5.4 Milj\u00f8m\u00e5l 12 5.5 Tiltaksm\u00e5l 12 5.6 Plan for overv\u00e5king av vann, spredning av masser og sluttkontroll 12 6 Saksbehandling hos andre styresmakter 16 7 Referanser 16 8 Vedlegg 16 Forord Denne s\u00f8knaden er utarbeidet i notatform etter punktene som omtales i Statsforvalteren i Vestlands s\u00f8knadsskjema for mudring, dumping og utfylling i sj\u00f8. Veilederen for s\u00f8knadsskjema er lest og pr\u00f8vetaking er omtalt i samsvar med denne. S\u00f8ker er kjent med at det skal betales gebyr for behandling av s\u00f8knaden, jf. Forurensningsforskriften \u00a7 39. 1 Generell informasjon 1.1 Kontaktinformasjon Tiltakshaver (ansvarlig s\u00f8ker) Navn Bergen kommune Adresse Johannes Bruns gate 12, 5008 Bergen Telefon 55 56 56 90 e-post bymiljoetaten@bergen.kommune.no Hovedenhet Bergen kommune, 964338531 (organisasjonsnummer) Underenhet Bymilj\u00f8etaten 874 601 012 (organisasjonsnummer) Tiltakshavers kontaktperson Navn Anne Christine Knag Adresse Johannes Bruns gate 12, 5008 Bergen Telefon 970 46 302 e-post ac.knag@bergen.kommune.no Konsulentfirma Navn COWI, Bergen Adresse Inger Bang Lunds vei 4, 5059 Bergen Telefon 416 67 693 e-post bckv@cowi.com Entrepren\u00f8r Navn Ikke avklart. 1.2 Fakturainformasjon Fakturaadresse Elektronisk faktura (EHF) til Bergen kommune (Serviceboks 7880, 5020 BERGEN) Fakturareferanse Ressursnummer 153933 Prosjektnummer T506 Kontaktperson for fakturering Anne Christine Knag 1.3 Lokalisering av tiltak Mudring og tildekking Kommune Bergen Stedsnavn V\u00e5gen havn Koordinater EU89, UTM-32N 6701349.39N 297195.12\u00d8 1.4 Tidsperiode for planlagt tiltak Forventet varighet p\u00e5 tiltakene i V\u00e5gen er estimert til 1 - 2 \u00e5r. Det er ikke avklart tidspunkt for anleggsperioden, men tidligst oppstart vil bli 2027. Dette vil avhenge av en rekke faktorer, blant annet finansiering av tiltaket. 2 Beskrivelse av tiltak og form\u00e5l Bergen havn er et av 17 kyst- og fjordomr\u00e5der i Norge som er prioritert med tanke p\u00e5 opprydding i forurenset sj\u00f8bunn (Stortingsmelding nr. 14, 2006-2007). Kartlegginger gjennomf\u00f8rt i prosjektet \u00abRenere Havn Bergen\u00bb viser sv\u00e6rt h\u00f8ye forurensningsniv\u00e5er av tungmetaller og organiske milj\u00f8gifter i V\u00e5gen, Puddefjorden og Store Lungeg\u00e5rdsvannet, samt risiko for spredning av milj\u00f8gifter og negative effekter p\u00e5 \u00f8kologi og human helse. Bergen bystyre vedtok \u00e5 gjennomf\u00f8re tiltak mot forurenset sj\u00f8bunn i havneomr\u00e5det i 2013 (Bergen kommune, Bystyre saksnr. 53-13, 2013). Det er gjennomf\u00f8rt opprydding i Puddefjorden og Store Lungeg\u00e5rdsvannet, og V\u00e5gen st\u00e5r n\u00e5 for tur. For V\u00e5gen er det planlagt skrotrydding og en kombinasjon av mudring og tildekking for \u00e5 sanere sj\u00f8bunnen. Planlagte oppryddingstiltak og bakgrunnsinformasjon er beskrevet i n\u00e6rmere detalj i vedlagt tiltaksplan (vedlegg 1). Tiltaksplanen er utarbeidet i henhold til retningslinjer gitt i faktaark M- 325/2015 (Milj\u00f8direktoratet, 2015). Ytterligere detaljer som ikke er avklart enda vil komme p\u00e5 plass under detaljprosjekteringsfasen. F\u00f8lgende beskrivelser i denne s\u00f8knaden er sammendrag iht. gjeldende versjon av tiltaksplan utgitt i desember 2024 (vedlegg 1). 3 Type tiltak Areal som skal skrotryddes, mudres, tildekkes og erosjonssikres, samt volum av massebehov er anslag og kan m\u00e5tte endres ved n\u00e6rmere detaljprosjektering. Det henvises til figur 37 i vedlegg 1 for oversiktskart over de planlagte tiltakene. 3.1 Skrotrydding \u203a Areal: ca. 275 000 m2 (hele tiltaksomr\u00e5det, inkludert omr\u00e5det der Kystverket planlegger tiltak) \u203a Det vil bli satt krav til avb\u00f8tende tiltak for \u00e5 hindre spredning av forurensning under rengj\u00f8ring, opplasting og transport av skrot. \u203a Disponering av skrot: leveres til godkjent mottak. 3.2 Mudring Det er planlagt mudring i deler av V\u00e5gen der det er \u00f8nskelig \u00e5 opprettholde dagens seilingsdyp. Areal og volumestimatene gitt under er basert p\u00e5 tiltaksl\u00f8sningen beskrevet i tiltaksplanen fra 2024 (vedlegg 1). Det er forel\u00f8pig ikke avklart om det vil v\u00e6re behov for \u00e5 mudre i hele det oransje omr\u00e5det i tiltakskartet (figur 37 i vedlegg 1). I denne s\u00f8knaden er det valgt \u00e5 basere tallene p\u00e5 at hele det oransje omr\u00e5det sammen med det r\u00f8de omr\u00e5det i tiltakskartet skal mudres. Tallene for mudringsareal- og volum er derfor noe h\u00f8yere her enn i tiltaksplanen der det er gitt estimat for mest sannsynlig mudringsareal- og volum. \u203a Mudringsareal: ca. 33 000 m2 \u203a Volum mudringsmasse: ca. 20 000 m3 \u203a Vanndyp f\u00f8r mudring: 3-17 m \u203a \u00d8nsket vanndyp etter mudring: \u00f8nsker \u00e5 beholde dagens seilingsdyp. \u203a Tiltaksmetode: metode for mudring er enda ikke avklart, men vil foreg\u00e5 fra sj\u00f8. \u203a Disponering: Prosjektet forbereder levering av mudringsmasser til eksisterende deponi p\u00e5 land, men vil vurdere andre alternativ for massedisponering dersom gjennomf\u00f8ringsplanen for tiltaket i V\u00e5gen viser seg \u00e5 sammenfalle med andre prosjekter som legger til rette for strandkantdeponi eller sj\u00f8bunnsdeponi. \u203a Metode for avvanning, opplasting og transport: ikke avklart. 3.3 Tildekking 3.3.1 Tildekkingslag Areal og mengdeestimatene gitt under er basert p\u00e5 tiltaksl\u00f8sningen gitt i tiltaksplanen fra 2024 og inkluderer hele tiltaksomr\u00e5det med unntak av sprengsteinsfyllinger (figur 37 i vedlegg 1). Tallene inkluderer ogs\u00e5 omr\u00e5det ytterst i V\u00e5gen der Kystverket planlegger et utdypingstiltak, i tilfelle Kystverkets tiltak ikke blir gjennomf\u00f8rt. Tallene for tildekkingsareal og mengde tildekkingsmasser er derfor noe h\u00f8yere her enn i tiltaksplanen der det er gitt estimat for mest sannsynlig tildekkingsareal og mengde. \u203a Areal: ca. 266 000 m2 \u203a Type tildekkingsmasser: 40 cm lag med TBM-masser eller velgradert 0-32 mm eller 0-64 mm masser. \u203a Tiltaksmetode: metode er ikke avklart. \u203a Mengde tildekkingsmasser: ca. 106 000 m3 3.3.2 Erosjonssikring Areal- og mengdeestimatene gitt under er hentet fra tiltaksplanen fra 2024 og inkluderer lysebl\u00e5tt, r\u00f8dt og oransje omr\u00e5de i tiltakskartet (figur 37 i vedlegg 1), samt deler av omr\u00e5det der Kystverket planlegger tiltak i tilfelle Kystverkets tiltak ikke blir gjennomf\u00f8rt. Tallene for erosjonssikringsareal og mengde masse er derfor noe h\u00f8yere her enn i tiltaksplanen der det er oppgitt mest sannsynlig erosjonssikringsareal og mengde. \u203a Areal: ca. 194 000 m2 \u203a Type erosjonssikring: 20 cm med stein, eventuelt betongmadrasser enkelte steder (avklares i detaljprosjekteringsfasen) \u203a Mengde erosjonssikringsmasse: ca. 39 000 m3 4 Lokale forhold 4.1 Ber\u00f8rte eiendommer Tiltaket foreg\u00e5r i sj\u00f8, men noen av eiendommene som grenser til V\u00e5gen vil kunne bli ber\u00f8rt. Det er utarbeidet en kommunikasjonsplan, og eiere av ber\u00f8rte eiendommer vil bli informert. 4.2 Bunnforhold og grunnstabilitet V\u00e5gen er 1,3 km lang, og har en terskel med ca. 9 m dybde som skiller det indre fjordbassenget fra de ytre delene av V\u00e5gen. Dybdene varierer mellom 3 meter ved de grunneste kaifrontene til ca. 17 meter i det dypeste bassenget rett innenfor terskelen. St\u00f8rstedelen av sj\u00f8bunnen i det indre fjordbassenget har relativt bl\u00f8t sj\u00f8bunn med mye finstoff. Sj\u00f8bunnen p\u00e5 terskelen og inn mot kaiene er grovere og hardere, tydelig p\u00e5virket av erosjon. Det henvises til kapittel 2.2 Topografi og bunnforhold i tiltaksplanen (vedlegg 1) for n\u00e6rmere beskrivelser og kart med 3D-modell, helning og relativ hardhet. Geotekniske vurderinger tilsier at sj\u00f8bunnen har god stabilitet og b\u00e6reevne med tanke p\u00e5 tildekking (se kapittel 6.5 Geoteknisk stabilitet i vedlegg 1). 4.3 Naturverdier Basert p\u00e5 tilgjengelig informasjon vurderes det ikke \u00e5 v\u00e6re noen naturtyper eller arter av spesifikk \u00f8kologisk verdi som m\u00e5 hensyntas under tiltak i V\u00e5gen (se kapittel 2.7 Naturmangfold i vedlegg 1 for n\u00e6rmere beskrivelser). 4.4 Naturforhold (v\u00e6r, vind, str\u00f8m, mm) Re-suspensjon og retningen p\u00e5 transport av partikler i V\u00e5gen er s\u00e6rlig avhengig av vind i tillegg til flo og fj\u00e6re. Mest ugunstige forhold er en kombinasjon av tidevannsp\u00e5virkning og sterk vind fra nordvest og inn i V\u00e5gen. Dette gir h\u00f8y hastighet p\u00e5 overflatevannet inn og en tykk kompensasjonsstr\u00f8m av bunnvann ut V\u00e5gen. B\u00e5de ved fj\u00e6rende sj\u00f8 og ved sterk vind er vannhastigheten lav i bunnvannet innenfor terskelen mot V\u00e5gen. Det dypeste omr\u00e5det i V\u00e5gen fungerer trolig som et lokalt sedimentasjonsbasseng og begrenser spredningen av partikler fra indre til ytre del av V\u00e5gen. Det henvises til kapittel 5.3.5 i vedlegg 1 for beskrivelser av str\u00f8mm\u00e5linger i V\u00e5gen. 4.5 Allmenne brukerinteresser V\u00e5gen ligger midt i Bergen sentrum og har en aktiv havnedrift kombinert med historiske bygninger og kulturminnevern p\u00e5 land og i sj\u00f8. Omr\u00e5det er ogs\u00e5 preget av annen n\u00e6ringsvirksomhet, boliger og trafikk. De fleste kaiene rundt V\u00e5gen er \u00e5pne for allmenn ferdsel. Omr\u00e5det benyttes til rekreasjon generelt og har stor ferdsel av g\u00e5ende og syklende. Det er stor aktivitet hele \u00e5ret. Det skal gjennomf\u00f8res en interessent-analyse i god tid f\u00f8r tiltak iverksettes for \u00e5 tilrettelegge for smidig tiltaksgjennomf\u00f8ring. Se ellers kapittel 6.9 Plan for informasjon og medvirkning for interessenter i vedlegg 1. 4.6 Havnespy Det har ikke blitt rapportert forekomst av havnespy i V\u00e5gen pr. desember 2024. Det skal etableres en prosedyre for h\u00e5ndtering av eventuelle funn under tiltak. 4.7 R\u00f8r, kabler og andre konstruksjoner 4.7.1 Ledninger og kabler Det finnes en rekke overvannsutslipp og overl\u00f8p fra avl\u00f8p/felles ledninger i V\u00e5gen. En plan for beskyttelsestiltak mot ulike typer ledninger og kabler p\u00e5 sj\u00f8bunnen skal avklares i detaljprosjekteringen. Se kapittel 6.2 Ledninger og kabler i vedlegg 1 for n\u00e6rmere beskrivelser. 4.7.2 Kulturminner Det er store mengder marine kulturminner i V\u00e5gen. Det ble gjennomf\u00f8rt en marinarkeologisk unders\u00f8kelse i 2009-2010. Uansett valg av tiltaksl\u00f8sning vil det bli stilt krav om en form for unders\u00f8kelser/utgraving i utvalgte omr\u00e5der, f\u00f8r hele det oms\u00f8kte tiltaksomr\u00e5det blir frigitt slik Bergen Sj\u00f8fartsmuseum tolker kulturminneloven. Det vil da komme vilk\u00e5r i dispensasjonen fra Kulturminneloven. Se kapittel 6.1 Marine kulturminner i vedlegg 1 for n\u00e6rmere beskrivelser. 4.7.3 Skrot Det er mye skrot p\u00e5 sj\u00f8bunnen i V\u00e5gen, se kapittel 6.4 Kartlegging av skrot i vedlegg 1. Det skal gjennomf\u00f8res en kartlegging av skrot n\u00e5r tidspunkt for tiltak n\u00e6rmer seg. Dette kan ikke gj\u00f8res lenge f\u00f8r tiltaksgjennomf\u00f8ring ettersom mengden kan endre seg over tid. Det skal deretter gjennomf\u00f8res skrotrydding i forkant av tildekkingen for \u00e5 sikre et heldekkende tildekkingslag. 5 Forurensningssituasjon, avb\u00f8tende tiltak, overv\u00e5king og m\u00e5l 5.1 Kjente forurensningskilder i n\u00e6rheten Det ble ikke funnet aktive eller nedlagte anlegg med utslippstillatelse til V\u00e5gen under et kildes\u00f8k av bedrifter i 2020 (se kapittel 5.8.1 Kildesporing av bedrifter i vedlegg 1). Aktive kilder i dag vil i hovedsak sannsynligvis v\u00e6re overflateavrenning og utslipp fra ledningsnettet (overvann og overl\u00f8p fra fellesledninger). 5.2 Kartlegging av forurensning i sj\u00f8bunn Det henvises til kapittel 3 Forurensningstilstand i tiltaksplanen (vedlegg 1) og referanser i denne for mer detaljerte beskrivelser av forurensning i sj\u00f8bunnen i V\u00e5gen. Resultatene oppsummeres kort i f\u00f8lgende delkapitler. 5.2.1 Pr\u00f8vetaking Pr\u00f8vetaking i V\u00e5gen har blitt gjennomf\u00f8rt ved flere anledninger og over flere \u00e5r i perioden 1992-2024. Pr\u00f8vetakingen har blitt gjennomf\u00f8rt iht. gjeldende standarder, samt klassifisert iht. gjeldende veileder M-608/2020. 5.2.2 Analyseresultater I kapittel 3.1 Milj\u00f8gifter i sediment i vedlegg 1 er alle pr\u00f8veresultater klassifisert iht. dagens klassifiseringssystem fra veileder M-608/2020 (Milj\u00f8direktoratet, 2020). I kapittelet er alle pr\u00f8vepunkt fremstilt i kart, og klassifiserte analyseresultater er beskrevet og vist i kart og tabeller. Analyseresultatene viser generelt h\u00f8ye konsentrasjoner av kvikks\u00f8lv, kobber og PAH16 tilsvarende tilstandsklasse 5 iht. veileder M-608/2020 i de fleste pr\u00f8ver. PCB7 og sink er generelt p\u00e5vist i tilstandsklasse 4 eller 3. Fra terskelen og mot det ytterste delomr\u00e5det er det generelt lavere konsentrasjoner av milj\u00f8gifter enn i de indre delomr\u00e5dene. Nyere pr\u00f8ver bekrefter det samme bildet som eldre pr\u00f8ver. 24 kjernepr\u00f8ver fra 2010 ble analysert for milj\u00f8gifter fra dybdeintervall 0-10 cm, samt fra ulike dybdeintervall ned til 240 cm dyp, totalt 72 pr\u00f8ver. Forurensning av kvikks\u00f8lv i tilstandsklasse 5 stikker generelt ganske dypt fra 50-135 cm f\u00f8r sterilt lag, med noen unntak med lavere tilstandsklasser. PCB- forurensningen stikker generelt ikke like dypt som kvikks\u00f8lv-forurensningen. Av de andre milj\u00f8giftene skiller kobber og PAH16 seg ut med de h\u00f8yeste konsentrasjonene i de dypere lag, og m\u00f8nsteret f\u00f8lger generelt det samme som kvikks\u00f8lv. Det er ogs\u00e5 gjennomf\u00f8rt toksisitetstester fra de ulike delomr\u00e5dene i V\u00e5gen. Konsentrasjoner av DR Calux (m\u00e5ler effekt av dioksiner og dioksinliknende PCB i sediment) viste overskridelse av grenseverdi for alle pr\u00f8ver med unntak av omr\u00e5det utenfor terskelen. I den oppdaterte risikovurderingen fra 2024 ble det beregnet risiko for human helse, \u00f8kologisk skade og spredning av forurensning (se kapittel 3.6 Risikovurdering i vedlegg 1). Resultatene viser at sedimentet i hele V\u00e5gen utgj\u00f8r en vesentlig risiko for negativ \u00f8kologisk effekt, human helse og spredning av milj\u00f8gifter. St\u00f8rst risiko er knyttet til de organiske milj\u00f8giftene PCB, PAH og TBT. Av metallene er det kvikks\u00f8lv som utgj\u00f8r den st\u00f8rste risikoen. Grenseverdier for negativ \u00f8kologisk effekt overskrides for alle stoffgrupper i sedimentet og for enkelte parametere i beregnet porevann og i m\u00e5lt og beregnet sj\u00f8vann. Forurensningen utgj\u00f8r en risiko for human helse ved langvarig og h\u00f8yt inntak av lokal fanget fisk og sj\u00f8mat. PCB viser h\u00f8ye overskridelser av grenseverdi for 10 % MTR/TDI (maksimalt tolerabel risiko/tolerabelt daglig inntak), men ogs\u00e5 andre milj\u00f8gifter kan utgj\u00f8re en risiko. Resultatene sammenfaller med at Mattilsynet har gitt kostadvarsler knyttet til inntak av noen typer sj\u00f8mat fra dette omr\u00e5det. Hele V\u00e5gen er p\u00e5virket av skipstrafikk, og milj\u00f8gifter i sedimentene spres i milj\u00f8et som f\u00f8lge av propelloppvirvling i tillegg til spredning ved diffusjon og opptak i organismer. Spredning av forurensning fra V\u00e5gen til Byfjorden ansees som den st\u00f8rste risikoen og bidrar trolig til \u00f8kt risiko for human helse gjennom opptak i sj\u00f8mat. 5.2.3 Finstoffinnhold og TOC Mengde finstoff i sedimentene i V\u00e5gen varierer mye. Generelt har de dypeste og indre omr\u00e5dene mest finstoff, mens omr\u00e5dene p\u00e5 terskelen og grunnere partier har mindre finstoff. Eksempelvis hadde topplaget fra kjernepr\u00f8vene tatt i 2010 et gjennomsnitt p\u00e5 25 % i fraksjonen leire og silt (<63 \u03bcm). Maksimum innhold av leire og silt var 42 % og minimum 3,3 %. Mye av sedimentet i V\u00e5gen har relativt h\u00f8yt innhold av organisk materiale, og det varierer i gjennomsnitt fra hvert delomr\u00e5de mellom 1,7 og 8,9 % (se tabell 17 i kap. 3.1.9 Oppsummering milj\u00f8gifter i overflatesediment i V\u00e5gen i vedlegg 1). 5.3 Risikovurdering av tiltaket p\u00e5 ytre milj\u00f8 Det er ikke laget en skriftlig risikovurdering av tiltaket p\u00e5 ytre milj\u00f8, men dette vil gj\u00f8res som grunnlag for utarbeidelse av kontroll- og overv\u00e5kingsplanen som skal v\u00e6re klar f\u00f8r tiltak starter. Relevante milj\u00f8tema vil v\u00e6re spredning av avfall, avrenning av forurensning til sj\u00f8, spredning av forurensning i sj\u00f8, luftutslipp, st\u00f8y, naturmilj\u00f8 og kulturminner. Basert p\u00e5 risikovurderingen skal det gjennomf\u00f8res risikoreduserende tiltak som eksempelvis avfallsplan, eventuelt renseanlegg, riggplan og andre relevante krav til entrepren\u00f8r som vil forankres i kontroll- og overv\u00e5kingsplanen. 5.4 Milj\u00f8m\u00e5l Milj\u00f8m\u00e5l for tiltaket i V\u00e5gen er vedtatt av Bergen bystyre (Bergen bystyre, bystyresak 131-15): \u203a Spredning av milj\u00f8gifter fra sedimentene i V\u00e5gen skal reduseres med 80 % \u203a Ny tilf\u00f8rsel av milj\u00f8gifter fra land skal minimeres \u203a Tiltak skal utf\u00f8res sk\u00e5nsomt for \u00e5 bidra til bevarelse av kulturminner i omr\u00e5det \u203a Tiltak skal planlegges og gjennomf\u00f8res p\u00e5 en m\u00e5te som er minst mulig til hinder for daglig havnedrift og til minst mulig sjenanse for n\u00e6rmilj\u00f8et. Ved m\u00e5lkonflikter skal milj\u00f8 prioriteres foran marin arkeologi og havnedrift (Bergen bystyre, bystyresak 131-15, 2015). 5.5 Tiltaksm\u00e5l Det er foresl\u00e5tt f\u00f8lgende tiltaksm\u00e5l som er rettet mot utf\u00f8rende entrepren\u00f8r og danner grunnlag for kontroll med tiltaksgjennomf\u00f8ringen: \u203a I inntil fire uker etter at tiltaket er gjennomf\u00f8rt skal innholdet av PAH16 (b\u00e5de sum PAH16 og enkeltforbindelser), sum PCB7 og tungmetaller (As, Cd, Cu, Cr, Pb, Hg, Ni, Zn) i de \u00f8verste 10 cm av sj\u00f8bunnen v\u00e6re i tilstandsklasse 2 eller lavere i henhold til veileder M-608/2020. \u203a Tiltaket skal ikke medf\u00f8re uakseptabel spredning av forurensede partikler til Byfjorden/Puddefjorden. 5.6 Plan for overv\u00e5king av vann, spredning av masser og sluttkontroll Det skal utf\u00f8res overv\u00e5king under gjennomf\u00f8ring, etter avsluttet tiltak og over tid for \u00e5 dokumentere hvilken milj\u00f8effekt tiltaket har. For \u00e5 kunne vurdere tiltakets effekt og identifisere eventuell rekontaminering etter tiltak, er det avgj\u00f8rende at det foreligger et godt sammenlikningsgrunnlag i form av dokumentasjon av f\u00f8rtilstanden. M\u00e5leprogrammene for de ulike prosjektfasene skal i st\u00f8rst mulig grad benytte faste m\u00e5lestasjoner og metoder slik at m\u00e5leresultatene er sammenliknbare. 5.6.1 Kartlegging av f\u00f8r-tilstand I perioden 2020-2023 ble det gjennomf\u00f8rt f\u00f8rm\u00e5linger i V\u00e5gen med bruk av bentiske flukskammere (SPMD \u2013 Semi Permeable Membrane Device), sedimentfeller, POM (PolyOxyMetylen), vannpr\u00f8ver, bl\u00e5skjell, bl\u00f8tbunnsunders\u00f8kelser og turbiditetsm\u00e5linger (COWI, 2023). I f\u00f8rm\u00e5lingsprogrammet var det ikke inkludert kjemisk milj\u00f8tilstand i sediment i s\u00e6rlig grad ettersom det er gjennomf\u00f8rt omfattende kartlegging av dette tidligere (se vedlegg 1 og referanser i denne). I forunders\u00f8kelsen ble det etablert 4 m\u00e5lestasjoner i V\u00e5gen som er lokalisert slik at de representerer ulike deler av tiltaksomr\u00e5det, vanndyp og aktiviteter som f.eks. b\u00e5ttrafikk. I tillegg til stasjonene i V\u00e5gen, er en stasjon ytterst i Puddefjorden inkludert i forunders\u00f8kelsen ettersom den ogs\u00e5 kan p\u00e5virkes fra V\u00e5gen. Gjennomf\u00f8rte unders\u00f8kelser av f\u00f8r-tilstand vurderes \u00e5 v\u00e6re fullstendige, og valgte m\u00e5lestasjoner vurderes \u00e5 v\u00e6re representative for vurdering av milj\u00f8effekt i etterkant av tiltak. 5.6.2 Overv\u00e5king av tiltak, beredskap og avb\u00f8tende tiltak Tiltaket skal gjennomf\u00f8res slik at det ikke foreg\u00e5r milj\u00f8skadelig spredning av milj\u00f8gifter og un\u00f8dvendig oppvirvling av forurensede masser under anleggsarbeidet. Det skal utarbeides en kontroll- og overv\u00e5kingsplan i detaljprosjekteringsfasen som fastsetter hvordan tiltakshaver skal f\u00f8lge opp prosjektets m\u00e5l. Planen skal baseres p\u00e5 resultater av en milj\u00f8risikoanalyse. Analysen skal best\u00e5 av en systematisk gjennomgang av mulige hendelser som kan utgj\u00f8re en risiko for utslipp til ytre milj\u00f8 i anleggsfasen og hvilke risikoreduserende tiltak som kan iverksettes for \u00e5 forebygge utslipp. Kontroll- og overv\u00e5kingsplanen skal beskrive oppf\u00f8lging av entrepren\u00f8renes arbeid og ivaretakelse av vilk\u00e5r i tillatelsen. Kontroll- og overv\u00e5kingsplanen som skal utarbeides i detaljprosjekteringsfasen vil gi en mer detaljert beskrivelse av hvordan det f\u00f8lgende skal utf\u00f8res, og hvilke tiltak som skal iverksettes ved u\u00f8nskede hendelser. Kontroll- og overv\u00e5kingsplanen skal: \u203a Sikre at arbeidet foreg\u00e5r som beskrevet og i henhold til vilk\u00e5rene i tillatelsene \u203a Angi overv\u00e5king/pr\u00f8vetaking, ansvarsforhold og grenseverdier \u203a Sikre at strakstiltak kan iverksettes ved behov \u203a Beskrive en beredskapsplan for h\u00e5ndtering av u\u00f8nskede hendelser \u203a Dokumentere tiltaksgjennomf\u00f8ringen og effekt p\u00e5 ytre milj\u00f8 Generelle avb\u00f8tende tiltak: \u203a Mudring og utlegging av tildekkingsmasser skal ha en s\u00e5 sk\u00e5nsom metodikk som mulig for \u00e5 redusere oppvirvling og spredning av forurensede masser og rene tildekkingsmasser. \u203a I forkant av utlegging skal det gjennomf\u00f8res kontroller av tildekkingsmassene som anvendes. Dersom det observeres plast ved utlegging, skal arbeid stanses og det skal gjennomf\u00f8res avb\u00f8tende tiltak mot spredning, som utsortering og oppsamling. \u203a Enkelte steder i V\u00e5gen kan forholdene ligge til rette for bruk av partikkelsperre ved mudring (f\u00f8rst og fremst hopene). Det anbefales derfor bruk av partikkelsperre for \u00e5 hindre spredning av forurensede partikler i forbindelse med mudring i disse omr\u00e5dene. Entrepren\u00f8r skal sikre funksjonen av partikkelsperrer gjennom daglig kontroll s\u00e5 lenge det foreg\u00e5r arbeid i omr\u00e5det innenfor. \u203a Oljelenser skal v\u00e6re tilgjengelig under mudringsarbeidet for \u00e5 hindre spredning av eventuell oljefilm fra de forurensede mudringsmassene eller utslipp fra fart\u00f8y eller maskiner. Anbefaling av overv\u00e5king under tiltak: \u203a Turbiditetsm\u00e5linger b\u00f8r benyttes som en indikator for spredning av partikler og partikkelbundet forurensning. \u203a M\u00e5ling gjennomf\u00f8res kontinuerlig under tiltaksperioden og benyttes som styrende parameter. M\u00e5lingene b\u00f8r utf\u00f8res innen 100 m fra anleggsstedet, og flyttes iht. arbeidenes posisjon. M\u00e5lerne sender data til ansvarlig overv\u00e5ker via mobilnett og er tilknyttet en alarmfunksjon. Det foresl\u00e5s en turbiditetsgrense p\u00e5 bakgrunnsverdi + 10 NTU gjennom et 20 minutters intervall. \u203a Dersom alarm utl\u00f8ses, skal arbeid stanses inntil \u00e5rsaken er avklart og turbiditetsverdiene har stabilisert seg under grenseverdien. Det b\u00f8r tas en vannpr\u00f8ve som analyseres for milj\u00f8gifter for \u00e5 avdekke om spredningen er av oppvirvlet forurenset sj\u00f8bunn eller tildekkingsmasser. Visuell inspeksjon med loggf\u00f8ring og evt. manuelle turbiditetsm\u00e5linger b\u00f8r benyttes ved vannpr\u00f8vetaking for milj\u00f8giftanalyser og ved synlig blakking, slik at vannpr\u00f8vene tas i omr\u00e5det med h\u00f8yest turbiditet. \u203a Dersom flere vannpr\u00f8ver viser at det foreg\u00e5r spredning av tildekkingsmasser, kan det vurderes \u00e5 heve turbiditetsgrensen. Dette gjelder s\u00e6rlig dersom det blir hyppige driftsstans grunnet h\u00f8ye turbiditetsverdier. \u203a Sedimentfeller benyttes for \u00e5 dokumentere eventuell spredning av forurensede partikler under tiltaksgjennomf\u00f8ringen. \u203a Fellene b\u00f8r i st\u00f8rst mulig grad utplasseres ved de samme lokalitetene som i f\u00f8rm\u00e5lingene, og sedimentfellematerialet skal analyseres for de samme parameterne som i f\u00f8rm\u00e5lingene. \u203a Det m\u00e5 gj\u00f8res en vurdering i anleggsfasen av hvor lenge sedimentfellene m\u00e5 st\u00e5 ute for \u00e5 samle nok materiale for analyse. \u203a Det b\u00f8r benyttes POM for \u00e5 dokumentere eventuell spredning av organisk forurensning i vannfasen. \u203a De passive pr\u00f8vetakerene anbefales plassert ut ca. 1,5 m over sj\u00f8bunnen ved de samme stasjonene og i samme tidsrom som sedimentfellene. \u203a For \u00e5 dokumentere spredning av metaller, b\u00f8r det tas vannpr\u00f8ver ved hver stasjon hvor det er plassert ut sedimentfeller. \u203a Vannpr\u00f8vene tas fra samme niv\u00e5 som de passive pr\u00f8vetakerene. 5.6.3 Sluttkontroll og rapportering av tiltaket Etter at tiltak er gjennomf\u00f8rt skal det gjennomf\u00f8res en sluttkontroll for \u00e5 sjekke at tiltaksgjennomf\u00f8ringen har g\u00e5tt som planlagt og gitt forventet resultat. Sluttkontrollen skal v\u00e6re knyttet opp mot krav i tillatelsen og tiltaksm\u00e5l, samt dokumentere om disse er oppn\u00e5dd. Sluttkontrollen skal gjennomf\u00f8res innen fire uker etter at tiltaket er avsluttet. F\u00f8lgende skal dokumenteres: \u203a Mektigheten av tildekkingslaget skal dokumenteres med hjelp av avlesning av m\u00e5lepinner som settes ut i forkant av tiltaket. M\u00e5lepinnene skal videre benyttes for kontroll av om det foreg\u00e5r erosjon av tildekkingslaget i \u00e5rene etter tiltaket. Bunntopografien b\u00f8r ogs\u00e5 kartlegges med tilstrekkelig n\u00f8yaktighet slik at det kan sammenlignes med kartleggingen utf\u00f8rt i forkant av tiltak. Eventuelle omr\u00e5der der m\u00e5linger viser at tildekkingslagets tykkelse ikke er innenfor minimumsgrense for akseptert tykkelse, vil utl\u00f8se behov for re-tildekking/supplerende tildekking. \u203a Kjemisk tilstand i overflatesedimentene (0-10 cm) skal dokumenteres med pr\u00f8vetaking i etterkant av tiltaket. Omfanget og metode skal beskrives i en kontroll- og overv\u00e5kingsplan. Akseptkriteriet er at pr\u00f8vene tilfredsstiller tiltaksm\u00e5let som inneb\u00e6rer at milj\u00f8giftkonsentrasjonen i toppsedimentene skal v\u00e6re lavere enn \u00f8vre grense av tilstandsklasse 2 i henhold til veileder M608/2020. Sluttdokumentasjon skal sendes til forurensningsmyndigheten etter at tiltaket er gjennomf\u00f8rt og skal minimum inneholde: \u203a Overv\u00e5kingsresultater fra gjennomf\u00f8ringsfasen \u203a Resultater fra sluttkontrollen \u203a Dokumentasjon av mengde sediment som er mudret og dokumentasjon p\u00e5 levering av mudringsmassene \u203a Type tildekkingsmasser, mengde og oppn\u00e5dd tykkelse \u203a Arealet som er ber\u00f8rt og UTM-koordinater for avgrensning \u203a Eventuelle avvik fra tillatelsen og hvilke avb\u00f8tende tiltak som ble iverksatt Representative data fra pr\u00f8vetaking i sedimenter, vann og biota som gj\u00f8res etter tiltak skal registreres i databasen Vannmilj\u00f8 (iht. krav som avstand fra land o.l.). 5.6.4 Overv\u00e5king etter tiltak Etter at sluttkontrollen for tiltak er gjennomf\u00f8rt skal det lages en overv\u00e5kingsplan for \u00e5 vurdere effekten av tiltaket i et 10 \u00e5rs perspektiv. Planen skal angi omfang, frekvens og metoder for overv\u00e5king, samt vurderingspunkter underveis for evaluering av resultater og trender. Overv\u00e5kingen kan omfatte b\u00e5de fysisk kontroll av tildekkingslag, unders\u00f8kelse av kjemisk utlekking av milj\u00f8gifter og biologiske parametere, og skal v\u00e6re samordnet med unders\u00f8kelsene fra f\u00f8r tiltaket ble gjennomf\u00f8rt, med fortrinnsvis samme pr\u00f8vetakingsstasjoner og m\u00e5lemetoder. Overv\u00e5kingsprogrammet skal dokumentere: \u203a Om tildekkingslaget er intakt og fungerer etter sin hensikt \u203a Om milj\u00f8m\u00e5lene for V\u00e5gen overholdes \u203a Status for reetablering av bunnfauna og artsmangfold p\u00e5 sj\u00f8bunnen \u203a Om det foreg\u00e5r rekontaminering av tiltaksomr\u00e5det 6 Saksbehandling hos andre styresmakter Lovverk Status Plan- og bygningsloven Det er utarbeidet en s\u00f8knad om rammetillatelse for tiltaket, og denne vil snarlig sendes til behandling av Bergen kommune. Havne- og farvannsloven Det vil bli sendt s\u00f8knad n\u00e5r tiltaket er behandlet etter plan- og bygningsloven. Kulturminneloven S\u00f8knad om dispensasjon fra kulturminneloven ble sendt i august 2022 og er under behandling hos Vestland Fylkeskommune. Forskrift om fysiske tiltak i vassdrag Ikke aktuelt. 7 Referanser Bergen kommune, Bystyre saksnr. 53-13. (2013). Milj\u00f8gifter p\u00e5 havbunnen i Bergen havn, status og oppf\u00f8lging. COWI. (2023). Forunders\u00f8kelse i V\u00e5gen. Spredning av milj\u00f8gifter f\u00f8r tiltak mot forurenset sj\u00f8bunn. Milj\u00f8direktoratet. (2015). Tiltaksplaner for opprydding i forurenset sj\u00f8bunn. Faktaark M-325/2015. Milj\u00f8direktoratet. (2020). Grenseverdier for klassifisering av vann, sediment og biota - revidert 30.10.2020. Veileder M-608/2020. Stortingsmelding nr. 14. (2006-2007). Sammen for et giftfritt milj\u00f8 - forutsetninger for en tryggere fremtid. 8 Vedlegg Vedlegg 1 - Tiltaksplan for forurenset sj\u00f8bunn i V\u00e5gen, Bergen versjon rev02, desember 2024. "
}