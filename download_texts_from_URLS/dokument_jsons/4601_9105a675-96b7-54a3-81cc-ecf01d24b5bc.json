{
  "dokument_id": "9105a675-96b7-54a3-81cc-ecf01d24b5bc",
  "doc_type": "case_minutes",
  "kommune": 4601,
  "tittel": "Vedtak Bystyret, 31012024, Sak 48/24, Eventuelt bystyret 31.01.2024",
  "url": "https://bergen.kommune.no/politikere-utvalg/api/fil/bk360/9828781/Innstilling-vedtak-Eventuelt-bystyret-31-01-2024",
  "tekst": "BERGEN KOMMUNE Saknr 48/24 Arkivsak: 2023/248502 Til mottaker Eventuelt bystyret 31.01.2024 Bergen bystyre behandlet saken i m\u00f8tet 31.01.2024 sak 48/24 og fattet f\u00f8lgende vedtak: 1. Bystyret ber Kontrollutvalget om \u00e5 gjennomf\u00f8re en forvaltningsrevisjon av kommunens tjenestetilbud for mennesker med komplisert diagnosebilde og sammensatte lidelser. Forvaltningsrevisjonen skal ogs\u00e5 se n\u00e6rmere p\u00e5 Daniel-saken. M\u00e5let med forvaltningsrevisjonen er ogs\u00e5 \u00e5 kunne belyse eventuelle svakheter, gi forslag til bedre organisering og \u00e5 avdekke eventuelle mangler i ansvarsfordelingen mellom kommunen og spesialisthelsetjenesten. En b\u00f8r ogs\u00e5 se p\u00e5 h\u00e5ndteringen av avvik og bekymringsmeldinger for denne brukergruppen. Forvaltningsrevisjonen skal ogs\u00e5 se p\u00e5 hvordan innspill og meldinger fra andre offentlige akt\u00f8rer og enkeltpersoner er blitt behandlet og fulgt opp. Dersom statsforvalteren beslutter \u00e5 f\u00f8re tilsyn med Daniel-saken, og dette fremlegges innen rimelig tid, skal Kontrollutvalget etterstrebe \u00e5 bruke funnene som avdekkes her som en del av grunnlaget for revisjonen. 2. Bystyret ber Kontrollutvalget om \u00e5 vurdere hvilken kompetanse som trengs for \u00e5 foreta denne revisjonen, og at der i den sammenheng tas stilling til om arbeidet med forvaltningsrevisjonen derfor m\u00e5 legges ut p\u00e5 anbud til flere akt\u00f8rer. Bergen bystyres behandling F\u00f8lgende representanter tok ordet: Diane Alexandra Berbain (SV), Kjersti Pettersen (H), Rune Bakervik (A), Christine Henriksen \u00d8degaard (MDG), Trond Tystad (BL), Per-Arne Hvidsten Larsen (V), Torstein Dahle (R), Joel Ysteb\u00f8 (KrF). Forslag fremsatt i bystyret: Diane Alexandra Berbain (SV) fremsatte p\u00e5 vegne av SV og R f\u00f8lgende forslag til vedtak: Bystyret ber Kontrollutvalget gjennomf\u00f8re en forvaltningsrevisjon av Bergen kommunes h\u00e5ndtering av den s\u00e5kalte Daniel-saken. Forvaltningsrevisjonen skal blant annet se p\u00e5 hvordan innspill og meldinger fra andre offentlige akt\u00f8rer og enkeltpersoner er blitt behandlet og fulgt opp. Kjersti Pettersen (H) fremsatte p\u00e5 vegne av H, FrP, BL og Sp f\u00f8lgende forslag til vedtak: 1. Bystyret ber Kontrollutvalget om \u00e5 gjennomf\u00f8re en forvaltningsrevisjon av kommunens tjenestetilbud for mennesker med komplisert diagnosebilde og sammensatte lidelser. Forvaltningsrevisjonen skal ogs\u00e5 se n\u00e6rmere p\u00e5 Daniel-saken. M\u00e5let med forvaltningsrevisjonen er ogs\u00e5 \u00e5 kunne belyse eventuelle svakheter, gi forslag til bedre organisering og \u00e5 avdekke eventuelle mangler i ansvarsfordelingen mellom kommunen og spesialisthelsetjenesten. En b\u00f8r ogs\u00e5 se p\u00e5 h\u00e5ndteringen av avvik og bekymringsmeldinger for denne brukergruppen. Forvaltningsrevisjonen skal ogs\u00e5 se p\u00e5 hvordan innspill og meldinger fra andre offentlige akt\u00f8rer og enkeltpersoner er blitt behandlet og fulgt opp. Dersom statsforvalteren beslutter \u00e5 f\u00f8re tilsyn med Daniel-saen, og dette fremlegges innen rimelig tid, skal Kontrollutvalget etterstrebe \u00e5 bruke funnene som avdekkes her som en del av grunnlaget for revisjonen. 2. Bystyret ber Kontrollutvalget om \u00e5 vurdere hvilken kompetanse som trengs for \u00e5 foreta denne revisjonen, og at der i den sammenheng tas stilling til om arbeidet med forvaltningsrevisjonen derfor m\u00e5 legges ut p\u00e5 anbud til flere akt\u00f8rer. Habilitetsvurderinger: Christian Haugen (FrP) ba om \u00e5 f\u00e5 sin habilitet vurdert, da han har n\u00e6r personlig tilknytning til en som har varslet om Aberia. Bystyret fant at Christian Haugen var inhabil til \u00e5 delta i behandlingen av saken etter forvaltningsloven \u00a7 6, andre ledd. Haugen tr\u00e5dte fra under behandlingen av saken. Daniel Ivan Tompkins Kendel (Frp) tr\u00e5dte inn som vara for Haugen. Joel Ysteb\u00f8 (KrF) ba om \u00e5 f\u00e5 sin habilitet vurdert, da han har v\u00e6rt bekjent med avd\u00f8de. Bystyret fant at Joel Ysteb\u00f8 var habil til \u00e5 delta i behandlingen av saken. Votering: Ingen representanter motsatte seg debatt. Ingen motsatte seg at forsalget ble realitetsbehandlet. Forslag til vedtak fra SV og R, fremsatt av Diane Alexandra Berbain (SV), fikk 30 stemmer (A, SV, MDG, V, R), og var dermed falt. Forslag til vedtak punkt 1 fra H, FrP, BL og Sp, fremsatt av Kjersti Pettersen (H) ble vedtatt enstemmig. Forslag til vedtak punkt 2 fra H, FrP, BL og Sp fremsatt av Kjersti Pettersen (H) ble vedtatt med 37 stemmer (H, FrP, BL, INP, KrF, Sp, PP). Bystyrets kontor, 02.02.2024 Anette Hatlemark Drabl\u00f8s 2 "
}