{
  "dokument_id": "a1925105-18cf-553e-8876-b4eb852a9cce",
  "doc_type": "case_attachment",
  "kommune": 4601,
  "tittel": "Tilsvar datert 11.10.2023",
  "url": "https://bergen.kommune.no/politikere-utvalg/api/fil/bk360/9320483/Tilsvar-datert-11-10-2023",
  "tekst": "Bergen kommune v/plan- og byggesak Postboks 7700 5020 Bergen Sendes kun per e-post til postmottak.planogbygg@bergen.kommune.no Ulsm\u00e5gvegen, 11.10.2023. V\u00e5r ref: 102603 Deres ref: BYGG-2023/11415-27 TILSVAR TIL KLAGE P\u00c5 INNVILGET S\u00d8KNAD - GBR. 166/536 KONG OSCARS GT. 45 Eiendom: Gnr. 166 bnr. 536 Tiltakets adresse: Kong Oscars gate 45, Bergen kommune Tiltakets art: Pbl. \u00a7 20-1 bokstav a-f inkl. dispensasjoner iht. pbl. \u00a7 19-2 Tiltakshaver: Kong Oscars gate 45 AS, org.nr 926 193 953 Klager: Tverrgaten 15 v/dets styre (gbr. 166/540) 1. Innledning Vi viser til kommunens vedtak om innvilget rammes\u00f8knad inkl. dispensasjoner dat. 25.8.2023 og klage p\u00e5 vedtaket, dat. 14.09.2023. A/STAB AS ved undertegnede representerer tiltakshaver i saken, og vil med dette inngi et tilsvar til innkommet klage. Slik tiltakshaver ser det foreligger det ikke rettslig grunnlag for \u00e5 endre vedtaket av 25.8.2023, jf. forvaltningsloven \u00a7\u00a7 33 og 41. I det f\u00f8lgende vil det derfor redegj\u00f8res for hvorfor klagen b\u00f8r avvises, og hvorfor klagen uansett ikke kan tas til f\u00f8lge. 2. Historikk og bakgrunn for sak Det ble den 28.02.2023 s\u00f8kt om rammetillatelse med dispensasjoner for gnr. 166 bnr. 536, med tilleggsdokumentasjon den 18.4.2023. Tiltaket ble gitt avslag dat. 21.6.2023 grunnet avslag p\u00e5 dispensasjon fra spesialomr\u00e5de \u00abbevaring\u00bb. Etter p\u00e5f\u00f8lgende m\u00f8te 28.6.2023 med kommunen og supplering fra tiltakshaver mht. fasade mv. den 4.7.2023 innvilget kommunen rammes\u00f8knad og dispensasjoner den 25.8.2023. Rammetillatelsen omfatter bruksendring, fasadeendring, p\u00e5bygg, tilbygg og anlegg av tekniske installasjoner i n\u00e6ringsbygget for 1466,6 m2 BRA; o Ombygging og bruksendring til serveringsform\u00e5l i u-etg. samt 1. etg A/STAB AS | Ulsm\u00e5gvegen 7, 5224 Nesttun | T: 90 25 74 55 | post@a-stab.no | Org.nr.: 984 548 648 | www.a-stab.no o Riving og inngrep i b\u00e6rende konstruksjoner o Nytt dekke mellom u.etg og bakg\u00e5rd byttes o Fasadeendringer, d\u00f8rer, vinduer, port, belysning m.v. o Oppf\u00f8ring av glasstak i bakg\u00e5rd (mellom 3. og 4. etg) og p\u00e5bygg o Reetablering av lygraver langs fasade s\u00f8r og \u00f8st, 8 stk. o Tilbygg i bakg\u00e5rd (32,6 m2, kj\u00f8kken) o Tekniske installasjoner, ventilasjon m.v. I tillegg ble det i saken oms\u00f8kt og innvilget n\u00f8dvendige dispensasjoner for avstand til vei, tiltakets plassering, spesialomr\u00e5de bevaring og avstand mot fylkesvei. Som det fremg\u00e5r av ovennevnte historikk - med avslag og veiledningsm\u00f8te - har kommunen eksplisitt vurdert hvilke opplysninger som kreves i saken. Deretter har kommunen funnet saken tilstrekkelig opplyst og f\u00f8lgelig innvilget rammes\u00f8knad med dispensasjoner. 3. Klagebegrunnelse Klager p\u00e5klager \u00abbruksendring, fasadeendring, p\u00e5bygg, tilbygg og anlegging av tekniske installasjoner i n\u00e6ringsbygg 1466,6 m2 BRA: * Ombygging og bruksendring til serveringsform\u00e5l i u.etg samt 1. etg.\u00bb Klager har ikke p\u00e5klaget innvilgede dispensasjoner. Klager skriver at de er \u00abkritisk\u00bb til tiltaket grunnet st\u00f8rrelse og utforming, og at det ikke er gitt \u00abnokon spesifikasjon rundt kva drift som er tiltenkt\u00bb. Klager mener at de ved flere anledninger har fors\u00f8kt \u00e5 f\u00e5 avklart hvilken drift som er tiltenkt, men at utbygger har stilt seg lite villig til \u00e5 svare p\u00e5 sp\u00f8rsm\u00e5l. Klager mener de m\u00e5 f\u00e5 \u00abbekreftelse p\u00e5 kva slags servering som er tiltenkt\u00bb og hvilken akt\u00f8r som skal inn i bygget. Det vises videre til at det er \u00abuklart\u00bb hvor inngangen til serveringsstedet skal v\u00e6re, og at det er \u00f8nskelig med informasjon om \u00e5pningstider og tiltenkt aldersgruppe. Klager mener at driftsmodellen b\u00f8r v\u00e6re fullstendig avklart f\u00f8r tiltaket iverksettes. 4. Tiltakshavers merknader til klage Tiltakshaver vil innledningsvis anmode kommunen om \u00e5 avvise klagen, jf. fvl. \u00a7 29. Det pekes s\u00e6rlig p\u00e5 at vedtaket om rammetillatelse ble innvilget den 25.8.2023. Klagen er innsendt den 14.9.23 og er dermed innkommet over 4 og en halv uke etter s\u00f8knaden ble innvilget. Vi anmoder 2 derfor kommunen prim\u00e6rt om \u00e5 avvise klagen p\u00e5 bakgrunn av at klagefristen i saken m\u00e5 anses oversittet, jf. fvl. \u00a7 29. Det vil ogs\u00e5 p\u00e5pekes at klager allerede i forbindelse med nabovarsling inngav merknader til tiltaket som i stor grad gjentas i klagen og at disse merknadene allerede er svart ut av ansvarlig s\u00f8ker ifm. rammes\u00f8knaden. Vi kan derfor ikke se noen grunn til at klagen skal tas til behandling, jf. fvl. \u00a7 31. For ordens skyld, dersom kommunen mot formodning tar klagen til behandling, vil tiltakshaver understreke at klagen uansett ikke kan f\u00f8re frem. Det foreligger ikke saksbehandlingsfeil i saken, og det er ikke grunnlag for \u00e5 omgj\u00f8re vedtaket. S\u00f8knaden inkl. suppleringsdokumentasjon er korrekt utformet og innehar tilstrekkelig med opplysninger som er n\u00f8dvendig for at kommunen kunne gi tillatelse til tiltaket, jf. pbl. \u00a7 21-2. jf. SAK \u00a7 5-4. S\u00f8knaden er dermed komplett. Vi kan derfor ikke se at det i saken er gjort saksbehandlingsfeil som skal medf\u00f8re en endring av vedtaket. Vi kan videre ikke se at opplysningene som klager viser til - som ligger utenfor opplysninger som kreves iht. pbl. og SAK - kan ha innvirkning p\u00e5 kommunens vedtak, jf. fvl. \u00a7 33 og \u00a7 41. Klagen kan dermed ikke tas til f\u00f8lge. Tiltakshaver vil for \u00f8vrig bemerke at det ikke er riktig at det er tilbakeholdt opplysninger om tiltaket og driften. Det ble allerede i rammes\u00f8knad av den 28.2.2023, under pkt. o, redegjort for at det vil drives et familievennlig konsept med en seri\u00f8s akt\u00f8r i bransjen. Tiltakshaver har ogs\u00e5 i tidligere dialog med klager forut for s\u00f8knad og nabovarsel opplyst om at det legges opp til servering og minigolf, og at det vil s\u00f8kes om skjenkebevilling. Det er s\u00e5ledes ikke korrekt at tiltakshaver ikke har besvart sp\u00f8rsm\u00e5l fra klager. Det kan imidlertid ikke forventes at tiltakshaver skal fremlegge en komplett driftsmodell med ferdige \u00e5pningstider og n\u00f8yaktig serveringsspesifikasjoner. Disse opplysningene g\u00e5r langt utover de krav som stilles i plan- og bygningsloven med forskrifter til en rammes\u00f8knad, og som flere akt\u00f8rer av forretningsdriftshensyn ikke \u00f8nsker at offentliggj\u00f8res. Tiltakshaver \u00f8nsker likevel \u00e5 opplyse om at forventet leietaker er Oslo Camping, som har aktivitetsbasert driftsmodell med ulike m\u00e5lgrupper. Eksempelvis vil m\u00e5lgruppen p\u00e5 dagtid v\u00e6re barnefamilier, ettermiddag \u00abafter-work\u00bb grupper og kveldstid ungdommer. Som for de tilsvarende akt\u00f8rer, vil aldersgrense og \u00e5pningstider variere med ukedag og type arrangement. I Oslo er \u00e5pningstidene for tilsvarende konsept varierende (mellom kl. 12 til maks. 01.30) og avhengig av ukedag. Hovedinngang til den aktuelle driftsleietakeren vil v\u00e6re p\u00e5 hj\u00f8rnet mellom Kong Oscars gate og Tverrgaten. 5. Oppsummert Tiltakshaver mener prim\u00e6rt at klagen skal avvises som f\u00f8lge av oversittet klagefrist jf. fvl. \u00a7 29. Subsidi\u00e6rt, dersom kommunen likevel skulle ta klagen til behandling, kan klagen \u00e5penbart ikke f\u00f8re 3 frem, jf. fvl. \u00a7 33 jf. \u00a7 41. S\u00f8knaden er komplett og rammetillatelsen lider ikke av saksbehandlingsfeil, Det foreligger dermed ikke rettslig grunnlag for omgj\u00f8ring av tillatelsen. Vi anmoder f\u00f8lgelig kommunen om \u00e5 opprettholde sitt vedtak. Undertegnede kan kontaktes ved sp\u00f8rsm\u00e5l i saken. Vennlig hilsen for A/STAB AS Ellen H\u00f8ys\u00e6ter-Fjelddalen Avdelingsleder/jurist M / 90 19 63 56 E / ellen@a-stab.no 4 "
}