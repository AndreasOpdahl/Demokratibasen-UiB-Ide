{
  "dokument_id": "d9ade8b8-0d24-513a-b52c-4dbe56da78f9",
  "doc_type": "case_attachment",
  "kommune": 4601,
  "tittel": "TILLEGGSNOTAT til sak 122/25 - Bergenhus. Gnr 168 bnr 1091 m.fl. Hegreneset. Reguleringsplan. Arealplan ID 70640000. ",
  "url": "https://bergen.kommune.no/politikere-utvalg/api/fil/bk360/12521719/TILLEGGSNOTAT-til-sak-122-25-Bergenhus-Gnr-168-bnr-1091-m-fl-Hegreneset-Reguleringsplan-Arealplan-ID-70640000-",
  "tekst": " BYR\u00c5DSAVDELING FOR BYUTVIKLING BBU - kommunaldirekt\u00f8rens stab Bystyrets kontor V\u00e5r referanse: 2022/56763-211 Postboks 7700 Saksbehandler: Sabine Elisabeth Stein 5020 BERGEN Dato: 25. april 2025 Deres ref.: TILLEGGSNOTAT til sak 122/25 - Bergenhus. Gnr 168 bnr 1091 m.fl. Hegreneset. Reguleringsplan. Arealplan ID 70640000. I UMBY m\u00f8te den 10.04.2025 (sak 84/25) stilte Lillian Blom (SV) og Ingrid Nergaard Fjeldstad (V) sp\u00f8rsm\u00e5l om planforslagets rekkef\u00f8lgekrav. For representantene fremst\u00e5r det som uklart hvilket omfang 1. byggetrinn kan ha frem til \u00f8vre grense p\u00e5 630 \u00c5DT er n\u00e5dd og den videre utbyggingen m\u00e5 vente til forlengelsen av Fl\u00f8yfjellstunnelen er ferdigstilt. Svar: Rekkef\u00f8lgebestemmelsen \u00a7 6.4.1 er tatt inn etter krav fra Statens vegvesen med bakgrunn i at dagens tilkobling til E39 er ulykkesbelastet og har kapasitetsutfordringer. Tallgrunnlaget i bestemmelsen er godkjent av Statens vegvesen og rekkef\u00f8lgekravet har f\u00f8lgende ordlyd: \u00abF\u00f8r ny E39, forlenget Fl\u00f8yfjellstunnel til Eidsv\u00e5g er ferdig bygget og \u00e5pnet for trafikk, tillates det en utbygging som gir maksimal total trafikkskapning p\u00e5 630 \u00c5DT til/fra bestemmelsesomr\u00e5det #18. Samlet trafikkskapning til/fra bestemmelsesomr\u00e5det #18 skal beregnes etter f\u00f8lgende formel: - \u00c5DT pr. 100 m2 BRA bolig: 1,8 - \u00c5DT pr. 100 m2 BRA n\u00e6ring: 6,5 (#18a - Hegreneset nord) og 3,6 (#18b - Hegreneset s\u00f8r) Veiledning: Det skal brukes den samme trafikkskapningen pr. arealenhet som vist over, b\u00e5de for ev. gjenst\u00e5ende, eksisterende n\u00e6ringsarealer i forbindelse med utbygging (del av eksisterende ca. 7.300 m2 i nord og ca. 4.400 m2 i s\u00f8r som ikke rives) og ev. nye n\u00e6ringsarealer (nybygg eller rehabilitering/ombygging av eksisterende n\u00e6ringsarealer/bygg:\u00bb Dersom n\u00e6ringsvirksomheten i s\u00f8r avvikles, vil det v\u00e6re mulig \u00e5 bygge ut om lag 35 000 m2 BRA bolig til en \u00f8vre grense p\u00e5 630 \u00c5DT er n\u00e5dd. Med en snittst\u00f8rrelse som forslagstiller oppgir til \u00e5 ligge ved om lag 91 m2 BRA bolig pr. leilighet tilsvarer dette ca. 384 boliger. Dersom noen av n\u00e6ringsarealene beholdes eller nye n\u00e6ringsarealer etableres i 1. byggetrinn, vil disse \u00abspise\u00bb av kvoten p\u00e5 630 \u00c5DT, og antall boliger som kan bygges blir dermed litt lavere. N\u00e6ringsarealet i s\u00f8r utgj\u00f8r 4400 m2 BRA. Trafikkanalysen regner med en trafikkskapning p\u00e5 3,6 \u00c5DT per 100 m2 BRA n\u00e6ringsareal. Dersom alle n\u00e6ringsarealene i s\u00f8r opprettholdes, forblir det en \u00abrestkvote\u00bb for utbyggingen i nord p\u00e5 472 \u00c5DT. Da vil det kunne bygges ut om lag 26 200 m2 BRA tilsvarende om lag 288 boliger. I praksis betyr dette at alle planlagte leiligheter i nord kan bygges ut uten \u00e5 m\u00e5tte redusere utleie av n\u00e6ringslokaler i s\u00f8r. I nord vil utleie av n\u00e6ringsareal opph\u00f8re n\u00e5r utbyggingen der tar til, siden alle n\u00e6ringsbygg bortsett fra det verneverdige Krutthuset rives. Med hilsen Postadresse: Telefon: 55565556 Postboks 7700, 5020 BERGEN E-post: byutvikling@bergen.kommune.no Kontoradresse: Internett: www.bergen.kommune.no R\u00e5dhusgaten 10 BBU - kommunaldirekt\u00f8rens stab Eivind N\u00e6vdal-Bolstad - Byr\u00e5d for byutvikling Klikk her for \u00e5 skrive inn tekst. Dokumentet er godkjent elektronisk. Kopi til: Bystyrets kontor - Bjarte Kristiansen Fr\u00f8nsdal, Bystyrets kontor - Andreas Graue Berg Side 2 av 2 "
}