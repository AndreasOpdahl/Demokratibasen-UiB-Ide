{
  "dokument_id": "d6564873-6af2-53b0-a949-4960f642576f",
  "doc_type": "case_attachment",
  "kommune": 4601,
  "tittel": "Kvikkleiresvurdering datert 30.10.2023",
  "url": "https://bergen.kommune.no/politikere-utvalg/api/fil/bk360/10660507/Kvikkleiresvurdering-datert-30-10-2023",
  "tekst": "100642 Smalhushaugen - Plan Bergen, 30.10.2023 V\u00e5r ref.: 100642 NOTAT Oppdragsgiver Pallas AS K- nr.: 30201 Ytrebygda. Gnr. 107 bnr 26 mfl. P-nr.: 100642 Prosjektnavn Smalhushaugen n\u00e6ringsomr\u00e5de Adresse Espehaugen 27 og 29 Dato: 30.10.2023 Utarbeidet av: Ine Askevold Hansen Utf\u00f8rt KS: MM UTREDNING AV OMR\u00c5DESKREDFARE Bakgrunn I forbindelse med levering av plan til 2. gangs behandling, har det kommet krav fra kommunen om vurdering av fare for kvikkleire. Hoveddelen av planomr\u00e5det ligger under marin grense og er omfattet av aktsomhetsomr\u00e5de for marin leire. Det er gjort en innledende vurdering i henhold til NVE sitt veileder 1/2019: Sikkerhet mot kvikkleireskred. Vurderingen er gjort etter prosedyrens steg 1-3, og leveres som et vedlegg til ROS-analysen. En realisering av planen inneb\u00e6rer utviding av et n\u00e6ringsomr\u00e5de og bortsprengning av masser for \u00e5 f\u00e5 en plan flate i to niv\u00e5er. I omr\u00e5det der terrenget skal senkes er det flere steder berg i dagen. I l\u00f8smassekartet er omr\u00e5det vist som bart fjell med stedvis tynt l\u00f8smassedekke. Informasjonen i kartet ser ut til \u00e5 stemme overens med observert situasjon i felt. Figur 1. Planomr\u00e5dets avgrensing A/STAB AS | Ulsm\u00e5gvegen 7, 5224 Nesttun | 902 57 455 | post@a-stab.no | Org.nr.: 984 548 648 | a-stab.no 100642 Smalhushaugen Figur 2. Espehaugen 29 nederst i bildet. Legg merke til eksisterende fjellskj\u00e6ring som viser at fjellet ligger tett opp i dagen. Prosedyre for utredning av omr\u00e5deskredfare, steg 1-3 Steg 1 Det finnes ingen registrerte faresoner (kvikkleiresoner) i omr\u00e5det eller n\u00e6romr\u00e5det. Hoveddelen av planomr\u00e5det ligger under marin grense og dermed i aktsomhetsomr\u00e5de for marin leire. Dette gjelder ogs\u00e5 store deler av Bergen (se figur 3). Figur 3. Venstre: Kartet viser at store deler av Bergen ligger under marin grense. H\u00f8yre: Hoveddelen av planomr\u00e5det er under marin grense. 30 30.10.2023 Side 2 av 4 100642 Smalhushaugen Steg 2 Bergen kommune er ikke kartlagt for kvikkleire, derfor er det ikke registrert omr\u00e5der med sammenhengende marin leire innenfor planomr\u00e5det eller i n\u00e6romr\u00e5det. Likevel, i NVE\u2019s veileder st\u00e5r det at \u00abVed p\u00e5vist berg i dagen eller grunt til berg (< 2 m), er det ikke fare for at det vil utl\u00f8ses omr\u00e5deskred.\u00bb. Nesten hele planomr\u00e5det er under marin grense, men som man kan se p\u00e5 l\u00f8smassekart fra NGU er omr\u00e5det, og store omr\u00e5der rundt, registrert som \u00abBart fjell, stedvis tynt l\u00f8smassedekke\u00bb (se figur 4). L\u00f8smassekartet er kanskje ikke detaljert nok til alene avgrense eller fastsette om det er mulighet for marin leire, men p\u00e5 flyfoto fra 1970 (figur 5) er det tydelig at det er mye bart berg i dagen. Figur 4. L\u00f8smassekart. Planomr\u00e5det markert med gult. Kilde: geo.ngu.no Steg 3 a) Det er ikke terreng innenfor planomr\u00e5det som kan inng\u00e5 i l\u00f8sneomr\u00e5det for et skred. b) Det er ikke terreng innenfor eller utenfor plangrensen som kan inng\u00e5 i utl\u00f8psomr\u00e5det for et skred. Planomr\u00e5det har lite l\u00f8smasser med mye synlig berg. P\u00e5 flyfoto fra 1970 er berget veldig synlig, b\u00e5de innenfor, nord og vest for tiltaksomr\u00e5det. Selv om det i dag er mer vegetasjon i omr\u00e5det, kan man p\u00e5 flyfoto fra 2016 (figur 6) fremdeles se mye berg gjennom vegetasjonen. Figur 5. Flyfoto fra 1970. Tiltaksomr\u00e5det er markert med gul sirkel. Her det det tydelig mye berg i dagen. Kilde: kart.1881.no 30 30.10.2023 Side 3 av 4 100642 Smalhushaugen Samlet vurdering Innenfor og rundt planomr\u00e5det er det noen h\u00f8ydeforskjeller over 5 meter, men iht. l\u00f8smassekart i Nasjonal l\u00f8smassedatabase p\u00e5 geo.ngu.no, best\u00e5r l\u00f8smasseflatene i omr\u00e5det av bart fjell, stedvis tynt l\u00f8smassedekke. Det er ogs\u00e5 synlig berg i dagen p\u00e5 store deler av omr\u00e5det. Dette bekreftes av flyfoto over omr\u00e5det. Det er alts\u00e5 ikke sammenhengende l\u00f8smassedekke i omr\u00e5det. En liten del av tiltaksomr\u00e5det ligger ogs\u00e5 over marin grense (se figur 3). Dette er forhold som taler for at omr\u00e5det ikke er utsatt for kvikkleireskred. Figur 6. Flyfoto over tiltaksomr\u00e5det fra 2016 da omr\u00e5det var mindre gjengrodd enn i dag. Bildet viser tydelig berg i dagen. Kilde: kart.1881.no 30 30.10.2023 Side 4 av 4 "
}