{
  "dokument_id": "9034f29a-034d-5814-a935-ee4977caf6a5",
  "doc_type": "case_presentation",
  "kommune": 4601,
  "tittel": "Bergenhus, gnr. 168, bnr. 3, Byfjellene. Dispensasjon innenfor Byfjellsgrensen, nedlegging av Dam Storediket",
  "url": "https://bergen.kommune.no/politikere-utvalg/api/fil/bk360/12372357/Framstilling-Bergenhus-gnr-168-bnr-3-Byfjellene-Dispensasjon-innenfor-Byfjellsgrensen-nedlegging-av-Dam-Storediket",
  "tekst": " BYR\u00c5DET Byr\u00e5dssak /25 Saksframstilling V\u00e5r referanse: 2025/94367-13 Bergenhus, gnr. 168, bnr. 3, Byfjellene. Dispensasjon innanfor byfjellsgrensen, nedlegging av Dam Storediket Kva saka gjeld: Ansvarleg s\u00f8kjar, Norconsult Norge AS, s\u00f8kjer p\u00e5 vegner av Bergen kommune v/Bergen Vann, om dispensasjon for tiltak innanfor byfjellsgrensa. Saka gjeld nedlegging av dammen ved Storediket, fjerning av jorddam og etablering av nytt bekkel\u00f8p. S\u00f8knaden gjeld dispensasjon fr\u00e5 f\u00f8lgjande f\u00f8resegner i KPA 2018: - \u00a7 3.1, plankrav, - \u00a7 6.2, byggjegrense mot vassdrag, - \u00a7 31, arealform\u00e5l LNF, - \u00a7 32.1.2, tiltak i vassdrag, - \u00a7 32.6, drikkevatn. Plansituasjon Eigedomen er ikkje regulert. KPA 2018 viser omr\u00e5det som drikkevatn og LNF, i omsynssone for Friluftsliv (sentral byfjell) Kulturmilj\u00f8 (byfjell), nedslagsfelt drikkevatn, aktsemdsomr\u00e5de for steinsprang og skred. Historikk i samandrag Bergen bystyre vedtak den 30.03.2022 i sak 53/22, \u00e5 legge ned dam Storediket som vassdragsanlegg, etter tilr\u00e5ding fr\u00e5 Bergen Vann. Link til vedtaket: Bergen kommune - M\u00f8ter og sakskart politiske utvalg. Norges vassdrags- og energidirektorat (NVE) har godkjent detaljplan for milj\u00f8 og landskap datert 13.01.2025. Damanlegget fr\u00e5 1920-21 har tidlegare vore reservekjelde for drikkevatn, men har ikkje lenger denne funksjonen. Storediket er av dei st\u00f8rste oppdemma innsj\u00f8ane i byfjella og er godt synleg fr\u00e5 t.d. Rundemanen. Om tiltaket Storediket blir lagt ned som vassdragsanlegg og vasstanden blir senka fr\u00e5 noverande kote 379 til kote 367. Det skal etablerast eit nytt permanent bekkel\u00f8p ned til eksisterande bekk i s\u00f8r. Det skal lagast ein permanent opning i den gamle stemmen (demningen) der bekkel\u00f8pet blir f\u00f8rt gjennom. Nord for den gamle stemmen skal det etablerast ny gangveg, som erstattar dagens gangveg over jord- og murdammen. Oppsummert vil tiltaket krevje: \u2022 Vesentleg terrenginngrep \u2022 Deponi av massar \u2022 Riving/fjerning av delar av demningen (kommunalt listef\u00f8rt kulturminne) \u2022 Anlegging av riggomr\u00e5de \u2022 Bruk av eksisterande byfjellsvegar til anleggstrafikk \u2022 Tiltak i og rundt vassdrag \u2022 Etablering av nye kanalar/utl\u00f8p for overvatn og naturlege bekkar \u2022 Nedtapping av eksisterande vatn/innsj\u00f8 \u2022 Mellombelse stiar, vegar og trasear for allmenta 1 H\u00f8yringsuttaler (samandrag) F\u00f8lgjande instansar har uttalt seg til s\u00f8knaden: - NVE, - Vestland fylkeskommune (VLFK), - Bymilj\u00f8etaten, - Byantikvaren. Barn og unges representant, Seksjon for n\u00e6ring og landbruk, Statens vegvesen og Statsforvaltaren i Vestland har hatt s\u00f8knaden til h\u00f8yring men har ikkje uttalt seg. NVE er s\u00e6rleg opptatt av at det blir gjort avb\u00f8tande tiltak i dei t\u00f8rrlagte areala, slik at ikkje friluftslivet blir forringa. VLFK viser til anlegget sin kulturhistoriske verdi, og ser seg n\u00f8gd med f\u00f8ringane for nedlegging slik dei framg\u00e5r av Detaljplan for milj\u00f8 og landskap. Bymilj\u00f8etaten (BME) er positiv til l\u00f8ysinga for ny turveg p\u00e5 oppsida av stemmen. BME er opptatt av informasjon til publikum, at tryggleiken til publikum blir ivaretatt i anleggsfasen og at tilstanden p\u00e5 byfjellsvegane blir dokumentert i forkant av arbeida. BME vil ikkje r\u00e5 i fr\u00e5 at det blir gitt dispensasjon for tiltaket. Byantikvaren viser m.a. til at murte dammar og jorddammar (stemmer) er sentrale og synlege kulturhistoriske objekt i landskapet. Byantikvaren ville f\u00f8retrekt at Dam Storediket vart ivaretatt som eit viktig teknisk kulturminne, men tar til f\u00f8lgje at Storediket ikkje lenger er i bruk som vasskjelde, og at delar av dammen ikkje oppfyller tryggingskrav. Byantikvaren motset seg difor ikkje planane slik dei g\u00e5r fram av Detaljplan for milj\u00f8 og landskap. Byr\u00e5det viser til fagnotat datert 11.03.2025 side 3 \u2013 10 for utfyllande h\u00f8yringsuttaler. Flyfoto under viser noverande damanlegg, ein kombinasjon av jorddam og murdam: 2 Foto/illustrasjon nedanfor er henta fr\u00e5 s\u00f8knaden datert 20.12.2024: Illustrasjon av situasjonen etter nedlegging av dammen: 3 Fagetaten si vurdering og tilr\u00e5ding: Fagetaten vurderer at tiltaket oppfyller vilk\u00e5ra for dispensasjon slik det framg\u00e5r av plan- og bygningslova \u00a7 19-2. Fagetaten tilr\u00e5r dispensasjon fr\u00e5 KPA 2018 \u00a7 3.1, \u00a7 6.2, \u00a7 31, \u00a7 32.1.2 og \u00a7 32.5 p\u00e5 f\u00f8lgjande vilk\u00e5r: (sitat) \u2022 Tiltaket skal gjennomf\u00f8res i tr\u00e5d med detaljplanen for milj\u00f8 og landskap datert 15.11.2024. \u2022 Arbeidene skal gjennomf\u00f8res slik at skade p\u00e5 naturmangfold og kulturminner minimeres. \u2022 Erosjons- og revegeteringstiltak skal overv\u00e5kes og eventuelle korrigerende tiltak skal iverksettes ved behov. \u2022 Tiltakshaver er ansvarlig for at alle p\u00e5lagte tillatelser fra relevante myndigheter er p\u00e5 plass f\u00f8r arbeid igangsettes (sitat slutt) \u00d8konomiske konsekvensar: Kostnadene vert behandla i eit gjennomf\u00f8ringsvedtak. Byr\u00e5det si vurdering og tilr\u00e5ding/konklusjon: Om dispensasjon: Det f\u00f8lgjer av pbl. \u00a7 19-2 at kommunen kan gi varig eller mellombels dispensasjon fr\u00e5 f\u00f8resegner fastsett i eller i medhald av denne lova. Det kan setjast vilk\u00e5r for dispensasjonen. Dispensasjon kan ikkje gjevast dersom omsyna bak f\u00f8resegna det blir dispensert fr\u00e5, lova sitt f\u00f8rem\u00e5l eller nasjonale eller regionale interesser, blir vesentleg tilsidesett. Fordelane ved \u00e5 gi dispensasjon skal vere klart st\u00f8rre enn ulempene. Det kan ikkje dispenserast fr\u00e5 saksbehandlingsreglar I dette tilfellet krevst det dispensasjon fr\u00e5 plankrav, byggjegrense mot vassdrag, arealform\u00e5l LNF, tiltak i vassdrag og drikkevatn. Om plankrav: Byr\u00e5det viser til at tiltaket er avklart med Byantikvaren, Bymilj\u00f8etaten og Vestland fylkeskommune. Detaljplanen er utarbeidd i samarbeid med Bymilj\u00f8etaten og Byantikvaren. Byr\u00e5det viser til at tiltaket medf\u00f8rer tilbakef\u00f8ring av dammen til ein naturleg tilstand. Byr\u00e5det kan ikkje sj\u00e5 at dei omsyn som ligg bak plankravet vil bli vesentleg tilsidesett ved ein dispensasjon. Om byggjegrense mot vassdrag: F\u00f8resegna skal verne vassdrag mot inngrep, herunder \u00f8kologiske tilh\u00f8ve og allmentas tilgang til naturomr\u00e5de. I dette tilfellet skal det gjerast inngrep, men i fom av restaurering av vassdraget. Tiltaket fjernar ein kunstig barriere og tilbakef\u00f8rer omr\u00e5det til ein meir naturleg hydrologisk tilstand. Byr\u00e5det kan heller ikkje her sj\u00e5 at dei omsyn som ligg bak f\u00f8resegna vil bli vesentleg tilsidesett ved ein dispensasjon. Om arealform\u00e5l Landbruks-, natur- og friluftsomr\u00e5de: Byr\u00e5det viser til at sj\u00f8lv om tiltaket mellombels p\u00e5verkar landskapet, vil det p\u00e5 lengre sikt f\u00f8re til auka biologisk mangfald og eit styrka friluftstilbod, n\u00e5r dammen blir omgjort til natur- og friluftsomr\u00e5de. Byr\u00e5det meiner at vilk\u00e5ret for dispensasjon er oppfylt ogs\u00e5 her. Om tiltak i vassdrag og drikkevatn: Byr\u00e5det viser til at Storediket ikkje lenger ei drikkevasskjelde. Tiltaket vil gi positive milj\u00f8effektar p\u00e5 sikt. Det nye bekkel\u00f8pet gir betre \u00f8kologiske tilh\u00f8ve og kan forbetra det biologiske mangfaldet. Det nye bekkel\u00f8pet skal dimensjonerast for 50-\u00e5rs flom med klimap\u00e5slag. Byr\u00e5det meiner at vilk\u00e5ret for dispensasjon er oppfylt ogs\u00e5 her. Konklusjon: Byr\u00e5det viser til fagnotatet datert 11.03.2025 p\u00e5 sidene 13 -14 og stiller seg bak fagetaten 4 sine vurderingar med omsyn til grunnlaget for dispensasjon. Byr\u00e5det kan til liks med fagetaten ikkje sj\u00e5 at dei omsyn som ligg bak dei nemnde f\u00f8resegnene blir vesentleg tilsidesett ved en dispensasjon. Byr\u00e5det viser til at det aktuelle omr\u00e5det vil tilbakef\u00f8rast til ein meir opprinneleg og naturleg tilstand enn f\u00f8r etablering av dammen. Over tid vil vegetasjonen reetablere seg i det nedtappa omr\u00e5det, noko som vil bidra til betre estetikk og naturmangfald. Nedlegging av dammen vil totalt sett vere meir milj\u00f8vennleg og samfunns\u00f8konomisk gunstig enn \u00e5 rehabilitere eksisterande dam til n\u00f8dvendig tryggleiksniv\u00e5. Fordelar og ulemper ved dispensasjon: Ein klar fordel er at risikoen for dambrot blir eliminert, d\u00e5 dagens dam ikkje tilfredsstiller gjeldande tryggleikskrav. Vidare vil omr\u00e5det bli tilbakef\u00f8rt til ein naturleg tilstand, noko som stimulerer det biologiske mangfaldet. \u00c5 rehabilitere dammen ville vore langt meir kostbart og med h\u00f8gare klimagassutslepp. Dispensasjon er gunstigare \u00f8konomisk og meir milj\u00f8vennleg. Nye gangvegar gjer at omr\u00e5det blir meir tilgjengeleg for allmenta. Delar av murdammen vil bli bevart som kulturminne. Ei ulempe er at omr\u00e5det mellombels vil bli visuelt lite attraktivt og at anleggsperioden kan f\u00f8re til ulemper for friluftslivet ved at tilkomsten blir mellombels stengt. Det kan ta tid f\u00f8r vegetasjonen reetablerer seg. Vidare blir Storediket som mogleg reservevasskjelde formelt avvikla. Byr\u00e5det meiner likevel at fordelane ved dispensasjon klart er st\u00f8rre enn ulempene. Med vilk\u00e5r om at detaljplanen for milj\u00f8 og landskap blir f\u00f8lgd, tilr\u00e5r byr\u00e5det dispensasjon for gjennomf\u00f8ring av tiltaket. Byr\u00e5det har kome til at dei rettslege vilk\u00e5ra for \u00e5 dispensere er oppfylte, jf. pbl. \u00a7 19-2 annet ledd. Etter pbl. \u00a7 19-2 f\u00f8rste ledd er det d\u00e5 opp til forvaltninga sitt frie skj\u00f8nn om det skal dispenserast, jf. formuleringa om at kommunen \u00abkan\u00bb gi varig eller mellombels dispensasjon. I dette tilfellet meiner byr\u00e5det at det kan givast dispensasjon. Grunngjeving for \u00e5 legge saka fram for bystyret: Myndigheita til \u00e5 gje dispensasjon fr\u00e5 arealdelen i kommuneplanen innanfor byfjellsgrensa ligg til bystyret, jf. KPA 2018 \u00a7 35.2. Byr\u00e5det innstiller til bystyret \u00e5 fatte f\u00f8lgjande vedtak: Med heimel i plan- og bygningslova \u00a7 19-2 blir det gitt dispensasjon fr\u00e5 arealdelen av kommuneplanen, \u00a7 3.1, \u00a7 6.2, \u00a7 31, \u00a7 32.1.2 og \u00a7 32.6, til gjennomf\u00f8ring av tiltak som oms\u00f8kt, p\u00e5 f\u00f8lgjande vilk\u00e5r: \u2022 Tiltaket skal gjennomf\u00f8rast i tr\u00e5d med detaljplanen for milj\u00f8 og landskap datert 15.11.2024. \u2022 Arbeida skal gjennomf\u00f8rast slik at skade p\u00e5 naturmangfald og kulturminne blir minst mogleg. \u2022 Erosjons- og revegeteringstiltak skal overvakast og eventuelle korrigerande tiltak skal iverksettast ved behov. \u2022 Tiltakshavar er ansvarleg for at alle p\u00e5lagte l\u00f8yve fr\u00e5 relevante myndigheiter er p\u00e5 plass f\u00f8r arbeid blir igangsett. Dato: 22. april 2025 Christine B. Meyer Eivind N\u00e6vdal-Bolstad Byr\u00e5dsleiar Byr\u00e5d for byutvikling 5 Dokumentet er godkjent elektronisk. Vedlegg: Fagnotat datert 11.03.2025 med f\u00f8lgjande vedlegg: 1. S\u00f8knad om dispensasjon 2. Detaljplan for milj\u00f8 og landskap inkl. vedlegg 3. Vestland fylkeskommunes uttalelse datert 19.12.2024 4. Vestland fylkeskommunes uttalelse datert 12.02.2025 5. Bymilj\u00f8etatens uttalelse datert 10.03.2025 6. Byantikvarens uttalelse datert 11.03.2025 7. Vedtak fra NVE. Godkjenning av detaljplan for milj\u00f8 og landskap. 6 "
}