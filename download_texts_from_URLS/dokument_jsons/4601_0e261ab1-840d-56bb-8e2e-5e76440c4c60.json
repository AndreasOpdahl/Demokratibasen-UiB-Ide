{
  "dokument_id": "0e261ab1-840d-56bb-8e2e-5e76440c4c60",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 26032025, Sak 108/25, Eventuelt bystyret 26.03.2025",
  "url": "https://bergen.kommune.no/politikere-utvalg/api/fil/bk360/12404462/Innstilling-vedtak-Eventuelt-bystyret-26-03-2025-",
  "tekst": "Eventuelt bystyret 26.03.2025 Bergen bystyre behandlet saken i m\u00f8tet 26.03.2025 sak 108/25 og fattet f\u00f8lgende vedtak: 1. Bystyret viser til vedtak i utvalg for helse og sosial den 12. mars 2025 der det utrykkes st\u00f8tte til Gatehospitalet i Bergen. Bystyret understreker igjen at byr\u00e5det m\u00e5 jobbe opp mot sentrale myndigheter, slik at tilbudet videref\u00f8res. 1. St\u00f8tte til gatehospitalet Bergen bystyres behandling F\u00f8lgende representanter tok ordet: Johanna K\u00e4stel Sandal Fond (A), Per J\u00f8rgensen (FrP), Ingrid Nergaard Fjeldstad (V), Per Erik G\u00e5skjenn (KrF), Torstein Dahle (R). Forslag fremsatt i bystyret: Johanna K\u00e4stel Sandal Fond (A) fremsatte p\u00e5 vegne av A og R f\u00f8lgende forslag: Bystyret er bekymret for at for lave statlige tilskudd over flere \u00e5r resulterer i at Gatehospitalet n\u00e5 m\u00e5 redusere antall senger og si opp ansatte. Gatehospitalet utgj\u00f8r et unikt helsetilbud for personer med ruslidelser i Bergen og p\u00e5 Vestlandet. Innvilget tilskudd for 2025 er p\u00e5klaget av Frelsesarmeen og skal behandles av Helse- og omsorgsdepartementet. Frelsesarmeen melder at det er behov for en \u00f8kning p\u00e5 seks millioner for \u00e5 sikre dagens drift. Bystyret ber regjeringen innvilge oms\u00f8kt bel\u00f8p, slik at Gatehospitalet fortsatt kan tilby 14 sengeplasser i Bergen. Bystyret ber byr\u00e5det garantere for differansen mellom innvilget og oms\u00f8kt bel\u00f8p, slik at driften sikres uavhengig av departementets klagebehandling. Per J\u00f8rgensen (FrP) fremsatte p\u00e5 vegne av H, FrP, Sp f\u00f8lgende alternative forslag: Bystyret viser til vedtak i utvalg for helse og sosial den 12. mars 2025 der det utrykkes st\u00f8tte til Gatehospitalet i Bergen. Bystyret understreker igjen at byr\u00e5det m\u00e5 jobbe opp mot sentrale myndigheter, slik at tilbudet videref\u00f8res. Votering: Forslag fra A fremsatt av Johanna K\u00e4stel Sandal Fond (A), fikk 29 stemmer (A, SV, MDG, R, KrF), og var dermed falt. Alternativt forslag fra H, FrP, Sp fremsatt av Per J\u00f8rgensen (FrP), ble vedtatt med 60 stemmer (H, A, FrP, MDG, BL, V, INP, R, KrF, Sp, PP). 2. Omorganisering i EBE Bergen bystyres behandling F\u00f8lgende representanter tok ordet: Linn Kristin Langley-Rasmussen Eng\u00f8 (A), Martin Virkesdal Jonsterhaug (FrP), Mikkel Gr\u00fcner (SV), Thor Haakon Bakke (MDG), Trond Tystad (BL), Fabian Emil Stang (H), Mailiss Solheim-\u00c5kerblom (R). Forslag fremsatt i bystyret: Linn Kristin Langley-Rasmussen Eng\u00f8 (A) fremsatte p\u00e5 vegne av A, SV, MDG og R f\u00f8lgende forslag: Bystyret ber byr\u00e5det legge frem en sak om omorganiseringen av vedlikeholdsteknikerne i Etat for bygg og eiendom. Saken m\u00e5 omhandle prosessen frem mot omorganisering av tjenestene og konsekvenser for medarbeidere og brukere. Bystyret ber om at det ikke gj\u00f8res ytterligere organisatoriske endringer i etaten f\u00f8r bystyret har behandlet saken. Votering: Ingen representanter motsatte seg at saken ble tatt opp til debatt. 30 representanter motsatte seg at saken ble realitetsbehandlet (H, FrP, INP, KrF). Forslag til vedtak ble derfor ikke votert over, jf. kommuneloven \u00a7 11-3 2 "
}