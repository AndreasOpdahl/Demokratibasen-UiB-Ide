{
  "dokument_id": "75b757a1-9449-58de-846f-9d1d02127505",
  "doc_type": "case_attachment",
  "kommune": 4601,
  "tittel": "20-163_B2_S\u00f8knad_dispensasjon_gangveg_198_146",
  "url": "https://bergen.kommune.no/politikere-utvalg/api/fil/bk360/11582072/20-163-B2-Soknad-dispensasjon-gangveg-198-146",
  "tekst": " VEDLEGG B-2 Bygg Prosjekt AS Skuteviksbodene 21, 5035 BERGEN Bergen kommune E-post post@byggprosjekt.no Plan- og bygningsetaten Mobil 922 43 855/928 41 962 Seksjon Byggesak Bank 9524 05 08703 Org nr NO 986 574 174 MVA Postboks 7700 5020 BERGEN Ansvarlig prosjekterende Ansvarlig s\u00f8ker Ansvarlig utf\u00f8rende Arkitekttjenester Byggherreombud Byggteknisk r\u00e5dgiving Deling av grunneiendom Legalisering av eiendom Sakkyndig ved tvister Seksjonering av eiendom Bergen den: 23.08.2024 Supplerende s\u00f8knad om dispensasjon fra arealform\u00e5l i gjeldende reguleringsplan. Adresse: Hylkjebakken 12, 5109 HYLKJE. Gnr. 198, Bnr. 146. Tiltakshaver: Fred Gunnar Eide. Innledning: ByggProsjekt AS har tidligere bist\u00e5tt tiltakshaver Fred Gunnar Eide med s\u00f8knad om godkjenning i ettertid for oppf\u00f8rt carport p\u00e5 gnr. 198 bnr. 146. Carporten er oppf\u00f8rt i tomtens nordvestre hj\u00f8rne langs grense mot E39. Utvalg for Milj\u00f8 og Byutvikling i Bergen kommune omgjorde plan- og bygningsetaten sitt avslag i vedtak 11.05.2023 p\u00e5 vilk\u00e5r om at det blant annet m\u00e5 oppn\u00e5s dispensasjon fra arealbruksform\u00e5l i gjeldende reguleringsplan. Det er tidligere s\u00f8kt om dispensasjon fra form\u00e5l \"Offentlige Trafikkomr\u00e5der (kj\u00f8reveg)\" i gjeldende reguleringsplan. I forbindelse med at denne dispensasjonss\u00f8knaden er sendt p\u00e5 h\u00f8ring, har Statens Vegvesen kommet med uttalelse der de er av den oppfatning at tiltaket krever ytterligere dispensasjon med fra bestemmelser i gjeldende reguleringsplan med hensyn til adkomst til carporten. S\u00f8knad om dispensasjon: S\u00f8knad om godkjenning i ettertid for oppf\u00f8rt carport med tilh\u00f8rende avkj\u00f8rsel er vurdert til \u00e5 v\u00e6re avhengig av dispensasjon fra bestemmelse om atkomst p\u00e5 gan og sykkelveger i gjeldende reguleringsplan. S\u00f8knad om dispensasjon er gjengitt og begrunnet nedenfor: Plan og Bygningsloven \u00a7 12 \u2013 4 Rettsvirkning av reguleringsplan \u00a7 6.5 P\u00e5 gang- og sykkelveger kan syke-, brann,- flytte- og renovasjonsbiler tillates. Videre kan gang- og sykkelveg nyttes som atkomst for boliger i omr\u00e5de Be4 som ikke grenser til kj\u00f8reveg. Eiendommen er lokalisert i omr\u00e5de Be4 og er tilliggende gang- og sykkelveg langs E-39. Hovedatkomst til eiendommen skjer fra den del av gang- og sykkelveg som er regulert til \"Offentlig trafikkomr\u00e5de, kj\u00f8reveg\", mens atkomst til aktuell carport skjer fra den del av gang- og sykkelveg som er regulert til \"Offentlig trafikkomr\u00e5de, gang- og sykkelveg\". 20-163_B2_S\u00f8knad_dispensasjon_gangveg_198_146 Side 1 av 2 VEDLEGG B-2 Dispensasjoner fra bestemmelser til reguleringsplan m\u00e5 hjemles i Pbl \u00a7 19-2 Dispensasjonsvedtaket. Det fremg\u00e5r av loven at dispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse, eller regionale eller nasjonale hensyn blir vesentlig tilsidesatt. I tillegg m\u00e5 fordelene ved \u00e5 gi dispensasjon v\u00e6re klart st\u00f8rre enn ulempene etter en samlet vurdering. Regionale eller nasjonale hensyn blir ikke tilsidesatt ved innvilgelse av dispensasjon, og i hvert fall ikke vesentlig. Form\u00e5let med \u00e5 angi arealbruksform\u00e5l \"Offentlig trafikkomr\u00e5de, gang- og sykkelveg\" er \u00e5 avsette tilstrekkelig areal til myke trafikanter som g\u00e5ende og syklende mm. Hensynet bak bestem- melsen er \u00e5 ivareta trafikale forhold som sikkerhet, skille g\u00e5ende fra kj\u00f8rende osv.. Vi kan ikke se at hensynet bak bestemmelsen om gang- og sykkelveg, eller form\u00e5let bak bestemmelsen blir vesentlig tilsidesatt i dette tilfellet. Avkj\u00f8rsel til oppf\u00f8rt carport ligger i umiddelbar fortsettelse av del av vegen som er regulert til kj\u00f8reveg. Carporten medf\u00f8rer ikke \u00f8kt trafikk til eiendommen, da det er ikke er snakk om utvidet bruk av avkj\u00f8rsel. Avkj\u00f8rsel er ogs\u00e5 plassert slik at den har bedre siktforhold, spesielt nordover, enn det eksisterende n\u00e6r- liggende avkj\u00f8rsler har. Ved utarbeidelse av reguleringsplan er det tenkt at eiendommer nord for gnr. 171 bnr. 71 (Hylkjebakken 26) skulle f\u00e5 atkomst via felles kj\u00f8reveg Veg 62. Denne vegen er bare delvis kommet til utf\u00f8relse, og betjener kun bofellesskapet p\u00e5 gnr. 171 bnr. 217 (Hylkjebakken 24). Dette medf\u00f8rer at gang- og sykkelveg fungerer som kj\u00f8reveg og atkomst til minst 5 eiendommer som ligger nord for gnr. 171 bnr. 71. Samtidig er det skiltet \"Gang- og sykkelveg\" ved Nesjavegen, med underskilt \"Kj\u00f8ring til eiendommene tillatt\". Samme skilt er plassert ved kryss E39 \u2013 Hylkjebakken s\u00f8r for eiendommen. Dette betyr i praksis at kj\u00f8rende som kommer nordfra kan benytte gang- og sykkelveg som kj\u00f8reveg helt fra kryss Steinest\u00f8vegen - Nesjavegen til Hylkjebakken 12, uten \u00e5 komme i konflikt med trafikklovgivningen. Det samme gjelder ra eiendommen og tilliggende eiendommer n\u00e5r man skal nordover. N\u00e5r planens intensjon ikke blir fulgt med at gang- og sykkelvegen ikke skal benyttes til kj\u00f8ring, kan vi ikke se at avkj\u00f8rsel fra oms\u00f8kte carport er i vesentlig strid med bestemmelsene. I vedtak til UMBY 11.05.2023 er det stilt vilk\u00e5r ved innvilgelse av dispensasjon fra byggegrense langs offentlig veg, at tiltakshaver m\u00e5 fjerne tiltaket og ta kostnadene med dette for det tilfellet det blir regulert og anlagt gang- og sykkelvei i konflikt med carporten. Dersom gang-. og sykkelvegen blir lagt om slik at den kommer i konflikt med eksisterende carport, vil behovet for ferdsel p\u00e5 den del av vegen som er regulert til gang- og sykkelveg opph\u00f8re. Fordelen ved dispensasjon vil blant annet v\u00e6re at tiltakshaver kan benytte eiendommen i samsvar med \u00f8nsker og behov for parkering og lagring / oppbevaring av kj\u00f8ret\u00f8y. Dersom det er sp\u00f8rsm\u00e5l, kan jeg treffes p\u00e5 tlf. 55 27 71 50 eller mobil 928 41 962 Med vennlig hilsen Bygg Prosjekt AS Roy G Nj\u00e5stad Arkitekt 20-163_B2_S\u00f8knad_dispensasjon_gangveg_198_146 Side 2 av 2 "
}