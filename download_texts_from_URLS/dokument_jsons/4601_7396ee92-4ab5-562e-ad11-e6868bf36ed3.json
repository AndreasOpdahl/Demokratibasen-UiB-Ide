{
  "dokument_id": "7396ee92-4ab5-562e-ad11-e6868bf36ed3",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 02102024, Sak 353/24, Representantforslag fra Katrine N\u00f8dtvedt og Christine Henriksen \u00d8degaard (MDG) om utvidelse av Nyg\u00e5rdsparken.",
  "url": "https://bergen.kommune.no/politikere-utvalg/api/fil/bk360/11271134/Innstilling-vedtak-Representantforslag-fra-Katrine-Nodtvedt-og-Christine-Henriksen-Odegaard-MDG-om-utvidelse-av-Nygardsparken-",
  "tekst": "Representantforslag fra Katrine N\u00f8dtvedt og Christine Henriksen \u00d8degaard (MDG) om utvidelse av Nyg\u00e5rdsparken. Bergen bystyre behandlet saken i m\u00f8tet 02.10.2024 sak 353/24 og fattet f\u00f8lgende vedtak: Forslaget avvises med bakgrunn i byr\u00e5dets svar. Bergen bystyres behandling F\u00f8lgende representanter tok ordet: Forslag fremsatt i bystyret: Christine Henriksen \u00d8degaard (MDG) fremsatte p\u00e5 vegne av MDG f\u00f8lgende alternative forslag i 2 punkt: 1. Bystyret ber byr\u00e5det ruste opp arealet p\u00e5 tomtene med bruksnummer 164, g\u00e5rdsnummer 332/1447, til park. 2. Bystyret ber byr\u00e5det legge frem Parkeringskartleggingen, gjennomf\u00f8rt av Bymilj\u00f8etaten og oversendt til byr\u00e5dsavdelingen i 2022, til politisk sluttbehandling. Lillian Blom (SV) fremsatte p\u00e5 vegne av SV f\u00f8lgende tilleggsforslag i 2 punkt: 1. Det er et stort behov for arealer tilpasset ungdom og unge voksne i sentrum. Til tross for at dette er grupper som i stor grad bidrar til en aktiv og levende by, s\u00e5 er det grupper som det i liten grad tilrettelegges for. Bystyret ber derfor om at det etableres offentlig park for denne m\u00e5lgruppen. 2. Bystyret ber byr\u00e5det kartlegge alle gr\u00e5 areal (inkludert reguleringsstatus og mulige alternative bruksm\u00e5ter), og legge fram en sak om disse for bystyret. Votering: Alternativt forslag punkt 1 og 2 fra MDG, fremsatt av Christine Henriksen \u00d8degaard (MDG) fikk 14 stemmer (SV, MDG, R) og var dermed falt. Innstillingen ble vedtatt med 53 stemmer (H, A, FrP, BL, V, INP, KrF, Sp, PP). Tilleggsforslag punkt 1 fra SV, fremsatt av Lillian Blom (SV) fikk 14 stemmer (SV, MDG, R) og var dermed falt. Tilleggsforslag punkt 2 fra SV, fremsatt av Lillian Blom (SV) fikk 32 stemmer (A, SV, MDG, V, R, KrF) og var dermed falt. Bergen bystyre behandlet saken i m\u00f8tet 04.09.2024 sak 303/24: Saken ble ikke behandlet p\u00e5 grunn av overskredet tid. Bergen bystyre behandlet saken i m\u00f8tet 19.06.2024 sak 249/24: Saken ble ikke behandlet p\u00e5 grunn av overskredet tid. Utvalg for milj\u00f8 og byutvikling behandlet saken i m\u00f8tet 06.06.2024 sak 162/24 og avga f\u00f8lgende innstilling: Utvalgets innstilling og bystyrets vedtak er likelydende. Forslagsstillers forslag til vedtak: Bystyret ber byr\u00e5det ruste opp arealet p\u00e5 tomten med bruksnummer 164, g\u00e5rdsnummer 332 til park, i tr\u00e5d med omr\u00e5dets arealform\u00e5l i KPA 2018. 2 "
}