{
  "dokument_id": "7270d330-48fc-5c26-aa16-3da746956664",
  "doc_type": "case_attachment",
  "kommune": 5501,
  "tittel": "Redegj\u00f8relse for de viktigste rammene og f\u00f8ringene vedr\u00f8rende tilskudd til nye avtaler om omr\u00e5desatsing i byer",
  "url": "https://innsyn.tromso.kommune.no/application/getMoteDokument?dokid=2001728937",
  "tekst": "If\u00f8lge liste Deres ref V\u00e5r ref Dato 23/976-76 3. mai 2024 Tilskudd til nye avtaler om omr\u00e5desatsing i byer Departementet har f\u00e5tt henvendelser fra kommuner som skal inng\u00e5 avtale om omr\u00e5desatsinger, med sp\u00f8rsm\u00e5l om hvordan tilskuddet til omr\u00e5desatsinger kan benyttes. F\u00f8ringer for bruk av tilskuddet ble presentert p\u00e5 oppstartsm\u00f8tet i januar. Rammer og f\u00f8ringer for bruk av tilskudd til omr\u00e5desatsinger blir fastsatt i statsbudsjettet, mens prioritering av innsatsomr\u00e5der fastsettes i intensjonsavtalene. Vedlagt f\u00f8lger en kort redegj\u00f8relse for de viktigste rammene og f\u00f8ringene. Omr\u00e5desatsinger er en ekstra innsats som skal gi varige forbedringer Tilskudd til omr\u00e5desatsinger er et virkemiddel for \u00e5 gj\u00f8re en ekstra innsats i omr\u00e5der med konsentrasjon av levek\u00e5rsutfordringer. Tilskuddet skal bidra til \u00e5 jevne ut sosiale ulikheter ved at flere beboere i et omr\u00e5de med levek\u00e5rsutfordringer kan bli \u00f8konomisk selvstendige gjennom arbeid, og bli aktive deltakere i lokalsamfunn og storsamfunn. Det skal ogs\u00e5 bidra til varige forbedringer av tjenester, og bedre fysiske og sosiale n\u00e6rmilj\u00f8kvaliteter i levek\u00e5rsutsatte omr\u00e5der. Dette inneb\u00e6rer at tilskuddet ikke skal erstatte ordin\u00e6re kommunale oppgaver og drift, eller p\u00e5 annen m\u00e5te kompensere for kutt i kommunale budsjetter. Staten forutsetter ogs\u00e5 at kommunen prioriterer omr\u00e5det i egne kommunale planer og budsjetter. Dette er f\u00f8ringer som ogs\u00e5 vil bli presisert i tildelingsbrevet til kommunen, i forbindelse med utbetaling av tilskuddet. Tilskudd for 2024 vil bli utbetalt s\u00e5 snart avtalen er undertegnet. Omr\u00e5desatsingene skal bidra til varige forbedringer ogs\u00e5 etter at programperioden er over etter fem \u00e5r. Dette forutsetter at kommunen samarbeider p\u00e5 tvers av forvaltningsniv\u00e5er og sektorer, og mobiliserer lokale ressurser. Kommunen skal ogs\u00e5 se statlige og kommunale virkemidler i sammenheng, pr\u00f8ve ut nye tiltak og arbeidsformer og legge til rette for Postadresse Kontoradresse Telefon* Avdeling Saksbehandler Postboks 8112 Dep Akersg. 59 22 24 90 90 Planavdelingen Mona Helland 0032 Oslo Org.nr. 22 24 71 46 postmottak@kdd.dep.no www.kdd.dep.no 972 417 858 samarbeid og involvering av frivillig og privat sektor. Flere departementer har tilskuddordninger til ulike form\u00e5l som er relevant for arbeidet med omr\u00e5desatsinger, f.eks. tilskudd til inkludering av barn og unge, som forvaltes av Bufdir. Tilskuddet til omr\u00e5desatsinger gir kommunen handlingsrom til \u00e5 pr\u00f8ve ut nye tiltak og samarbeidsformer. Det er imidlertid opp til kommunene \u00e5 benytte handlingsrommet, og prioritere innsatsomr\u00e5der og tiltak innenfor disse rammene. Programbeskrivelsen skal danne grunnlag for denne prioriteringen. F\u00f8ringer i intensjonsavtalen Intensjonsavtalene fastlegger hvilke innsatsomr\u00e5der stat og kommune skal samarbeide om i programperioden. Dette skal konkretiseres i en programbeskrivelse som redegj\u00f8r for hele programperioden, med plan for gjennomf\u00f8ring. Programbeskrivelsen skal avklare m\u00e5l, innsatsomr\u00e5der, strategier, organisering og plan for evaluering. Programbeskrivelsen skal forelegges departementet. Kommunene skal utarbeide \u00e5rlige handlingsplaner som danner grunnlag for s\u00f8knad om utbetaling av tilskuddet. Kommunene som skal inng\u00e5 avtale i 2024, har f\u00e5tt frist ut \u00e5ret p\u00e5 \u00e5 utarbeide programbeskrivelse. Statsbudsjettet har f\u00f8lgende kriterier for \u00e5 vurdere m\u00e5loppn\u00e5else; \uf0b7 om det er blitt bedre fysiske kvaliteter og \u00f8kt sikkerhet og livskvalitet \uf0b7 om det er utviklet arbeidsformer og virkemiddel som bidrar til bedre offentlige tjenester tilpasset lokale behov, og gode bo-, oppvekst- og n\u00e6rmilj\u00f8 \uf0b7 om satsingene bidrar til \u00e5 fremme deltakelse og medvirkning p\u00e5 ulike samfunnsarenaer \uf0b7 om det er bedre kopling mellom overordna byutvikling og n\u00e6rmilj\u00f8arbeid i omr\u00e5desatsingene. Tilskuddet skal g\u00e5 til \u00e5 gjennomf\u00f8re en handlingsplan for omr\u00e5desatsingen. Handlingsplanen skal omfatte tiltak som bidrar til ett eller flere av disse m\u00e5lene/innsatsene: \uf0b7 gode og trygge bo-, oppvekst- og n\u00e6rmilj\u00f8 og inkludering \uf0b7 \u00e5 fremme deltaking og medvirkning p\u00e5 ulike samfunnsarenaer \uf0b7 utvikle bedre offentlige tjenester \uf0b7 \u00f8kt kvalitet i de fysiske omgivelsene og attraktive m\u00f8teplasser \uf0b7 betre kopling mellom overordna byutvikling og det konkrete n\u00e6rmilj\u00f8arbeidet \uf0b7 \u00e5 forebygge utenforskap og kriminalitet \uf0b7 \u00e5 stimulere til frivillighet og sosialt entrepren\u00f8rskap \uf0b7 omd\u00f8mmebygging S\u00f8knad om midler i 2025 skal foreligge i l\u00f8pet av februar/mars neste \u00e5r. S\u00f8knaden skal inneholde handlingsplan for 2025 og \u00e5rsrapport for 2024. Bevilgningen til omr\u00e5desatsinger fastsettes i det \u00e5rlige statsbudsjettet som vedtas av Stortinget. Departementet rapporterer p\u00e5 bruk av midler p\u00e5 ordningen i statsbudsjettet. Med hilsen Side 2 Erik Vieth Pedersen (e.f.) avdelingsdirekt\u00f8r Mona Helland utredningsleder Dokumentet er elektronisk signert og har derfor ikke h\u00e5ndskrevne signaturer Side 3 Adresseliste Gj\u00f8vik kommune Postboks 630 2810 GJ\u00d8VIK Halden kommune Postboks 150 1751 HALDEN Indre \u00d8stfold Postboks 3 1802 ASKIM kommune Larvik kommune Postboks 2020 3255 LARVIK Troms\u00f8 kommune Postboks 6900 9299 TROMS\u00d8 Side 4 "
}