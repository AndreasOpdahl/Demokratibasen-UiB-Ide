{
  "dokument_id": "bc10edd4-c2cd-53be-a709-312153492bb9",
  "doc_type": "case_attachment",
  "kommune": 5501,
  "tittel": "Vedlegg 13 - Referat fra \u00e5pen h\u00f8ring for oppvekst- og utdanningsutvalget 11_01",
  "url": "https://innsyn.tromso.kommune.no/application/getMoteDokument?dokid=2001604843",
  "tekst": "M\u00d8TEREFERAT Til stede: P\u00e5l Julius Skogholt (SV), leder oppvekst- og utdanningsutvalget, Anni Skogman (FRP), nestleder oppvekst- og utdanningsutvalget, Anne Berit Figenschau (H) Nikolai Skogan (KRF) Ole Andreas Myhrer Smith (R) Sara Ellen Gaup (SV) Brage Larsen Sollund (AP) Fartun Hussein (AP) Kari Henriksen, avdelingsdirekt\u00f8r oppvekst, utdanning og kultur Hilde D. Djupnes, enhetsleder Troms\u00f8ya Vest barnehager Line Merete Skarvik, foreldrerepresentant SU, Sj\u00f8mannsbyen barnehage Siv Eli Vuolab, foreldrerepresentant SU, Guovssahas M\u00e1n\u00e1idg\u00e1rddi \u00d8ystein Alexander Vangsnes, professor i nordisk spr\u00e5kvitenskap ved UiT Lill Tove Fredriksen, Leder i Romssa s\u00e1mi v\u00e1hnenfierpm\u00e1dat/Samisk foreldrenettverk i Troms\u00f8 Ul-Juh\u00e1n Partapuoli, Romssa S\u00e1mi Searvi - NSR Forfall: Referent: Rebekka Ringholm M\u00f8tedato: 11.01.2024 \u00c5pen h\u00f8ring om samisk barnehage i Troms\u00f8 Innledning ved utvalgsleder P\u00e5l Julius Skogholt: Det er foresl\u00e5tt \u00e5 sl\u00e5 sammen den samiske barnehagen Guovssahas m\u00e1n\u00e1idg\u00e1rdi og den samiske avdelingen ved Sj\u00f8mannsbyen barnehage. F\u00f8r endelig beslutning i saken gjennomf\u00f8res konsultasjonsplikten av administrasjonen samt at oppvekst- og utdanningsutvalget inviterer til \u00e5pen h\u00f8ring. H\u00f8ringsm\u00f8tet er \u00e5pent for alle. De som har \u00f8nsket taletid har meldt seg p\u00e5 forh\u00e5nd. Hver deltaker er gitt inntil 10 minutter taletid. Det \u00e5pnes for sp\u00f8rsm\u00e5l mellom hvert innlegg. Deltakernes innlegg er sendt inn skriftlig. Referatet er et supplement til innleggene og refererer til sp\u00f8rsm\u00e5l og svar. Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Bankkonto: 4750 05 08236 Telefon: 77 79 00 00 Org.nr.: Foretaksregisteret NO 940 101 808 MVA Telefax: 77 79 00 01 Innlegg fra Hilde D. Djupnes, enhetsleder Troms\u00f8ya Vest barnehager: - F\u00f8rst vil jeg bare si at vi har to gode samiske barnehagetilbud, og det takket v\u00e6re personalet som st\u00e5r p\u00e5 og skaper en god barnehagehverdag for ungene. De skal ha all honn\u00f8r for innsatsen og evnen til \u00e5 finne l\u00f8sninger n\u00e5r det skorter p\u00e5 bemanning. - Opplever at foreldrene er forn\u00f8yd med tilbudet, og spesielt fordi de ser at personalet gir alt for at barna skal ha det bra. De ser verdien av barnehagen, og at den er viktig for i fht. spr\u00e5k og kultur. Selv om personalet gir alt st\u00e5r vi daglig overfor utfordringer, og det er det jeg har blitt bedt om \u00e5 beskrive. S\u00e5 jeg skal n\u00e5 si litt om det utfordringsbildet vi st\u00e5r i. o For de samiske barnehagetilbudene har det i perioder v\u00e6rt vanskelig \u00e5 skaffe samisktalende personale o Spesielt de to siste \u00e5rene har det v\u00e6rt utfordringer knyttet til \u00e5 rekruttere og beholde ansatte, spesielt pedagoger, men ogs\u00e5 annen grunnbemanning. o Samisk barnehagetilbud har driftet med dispensasjoner fra utdanningskravet over flere \u00e5r o I perioder har vi ikke hatt tilstrekkelig samiskspr\u00e5klig personale til \u00e5 drifte et godt nok barnehagetilbud bygget p\u00e5 samisk spr\u00e5k og kultur o Lite samiskspr\u00e5klige tilkallingsvikarer. Ofte st\u00e5r fagleder i spagat mellom forsvarlig drift og barnas rettigheter til et samiskspr\u00e5klig barnehagetilbud. Forsvarlig drift veier tyngst, av hensyn til b\u00e5de barn og foreldre. Derfor tas norskspr\u00e5klige vikarer inn o I Guovssahas har det de to siste ikke v\u00e6rt tilstrekkelig tilstedev\u00e6rende samiskspr\u00e5klige pedagogiske ledere pga. studier. Det virker inn p\u00e5 kvaliteten p\u00e5 det pedagogiske tilbudet i henhold til gjeldende styringsdokumenter og utviklingsavtalen med Sametinget. Norskspr\u00e5klige pedagoger har ikke p\u00e5 samme m\u00e5te mulighet \u00e5 f\u00f8lge med p\u00e5 og st\u00f8tte den samiske spr\u00e5kutviklingen til barna o Sametinget har klare m\u00e5lsetninger med gratis barnehageordning. De \u00f8nsker \u00e5 f\u00e5 barn i samiske barnehager til \u00e5 bli produktive samiskspr\u00e5klige i l\u00f8pet av barnehage\u00e5rene. For \u00e5 oppn\u00e5 intensjonen kreves det f\u00f8rst og fremst nok samiskspr\u00e5klige ansatte. o Det er ogs\u00e5 behov for et sterkt fagmilj\u00f8 i barnehagen, for \u00e5 jobbe bevisst med utgangspunkt i siste forskning p\u00e5 samisk spr\u00e5koppl\u00e6ringsmetoder og samisk pedagogikk o Samdrift (deling av personale og vikarer) er vanskelig med tilbud p\u00e5 to steder. o S\u00e5rbart og lite robust (personalressurser, fagkompetanse, pedagogisk materiell osv) med to sm\u00e5 tilbud. Vi har jobbet mye for \u00e5 rekruttere og beholde, og ikke gitt opp selv om det innimellom har sett m\u00f8rkt ut. Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Bankkonto: 4750 05 08236 Telefon: 77 79 00 00 Org.nr.: Foretaksregisteret NO 940 101 808 MVA Telefax: 77 79 00 01 Det er annonsert etter personale i flere omganger i l\u00f8pet av des siste \u00e5rene. Det har ogs\u00e5 v\u00e6rt annonsert i svensk og finsk Nav. Rekrutteringstiltak, b\u00e5de langsiktige og kortsiktige: Beholde: o To av v\u00e5re ansatte er godt i gang med barnehagel\u00e6rerutdanning, som dekkes helt og fullt. o F\u00e5tt 1,3 stilling ekstra for \u00e5 dekke opp for studier. o Jobbet med \u00e5 styrke arbeidsmilj\u00f8et o L\u00f8nn Rekruttere: o Behjelpelig med \u00e5 skaffe bolig (ved annonsering) o Flyttegodtgj\u00f8relse o Spr\u00e5ktillegg \u2013 25000,- o Tilrettelegge/st\u00f8tte til studier - med bindingstid o Rekrutteringsstipend ved oppstart (ca 20 000. Tas av egen ramme/st\u00f8tte fra sametinget) o St\u00f8tte til husleie o l\u00f8nn St\u00e5a pr januar 24: o Har f\u00e5tt tilsatt to nye pedagoger med oppstart i dag. o En av v\u00e5re ansatte er ferdig utdannet til sommeren. o En til neste sommer. o Mangler noe assistent for \u00e5 nok grunnbemanning. Utlyst og f\u00e5tt aktuell kandidat, som kan jobbe deltid. o Fortsatt s\u00e5rbart, hvis noen slutter velter det fort igjen. Sj\u00f8mannsbyen: Ansatte: 1 pedagog og 2 fagarbeidere Barn: 6 under 3 \u00e5r og 6 over 3 \u00e5r. Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Bankkonto: 4750 05 08236 Telefon: 77 79 00 00 Org.nr.: Foretaksregisteret NO 940 101 808 MVA Telefax: 77 79 00 01 Guovssahas: Ansatte: 3 pedagoger (1 p\u00e5 disp) + barnehagel\u00e6rer 60%, 3 assistenter. Skal v\u00e6re 7,6, har grunnbemanning, men ikke nok ekstra i fht. \u00e5 dekke opp for studier og annet frav\u00e6r. Barn: 9 under 3 \u00e5r, 19 over 3 \u00e5r Sp\u00f8rsm\u00e5l og svar til Hilde D. Djupnes\u2019 innlegg: - Sp\u00f8rsm\u00e5l fra Anni Skogman (FRP): o Hvilke tanker har enhetsleder for den fremtidige bemanningen sett i et 5- \u00e5rsperspektiv? o Er det enklere med ett felles tilbud? o Er det viktig at vi har to tilbud? - Svar fra Hilde D. Djupnes: o Vi har en ansatt ferdig med studiet til v\u00e5ren og en neste v\u00e5r, samt vi har f\u00e5tt ansatt to pedagoger i vinter. Vi mangler i dag assistentressurs, og vil fortsette med rekrutteringen. Tilbudene i dag er sm\u00e5, dette gj\u00f8re det ekstra s\u00e5rbart med tanke p\u00e5 det faglige og driftsmessige. Fremtidig bemanning er vanskelig \u00e5 forutse. Det skal f\u00e5 personalmessige endringer til for at driften endres. o Ved \u00e5 samle tilbudene til ett vil vi lettere kunne l\u00f8se de daglige utfordringene. - Sp\u00f8rsm\u00e5l fra Nikolai Skogan (KRF) o Er det noen rekrutteringstiltak som ikke er gjennomf\u00f8rt, og som kan iverksettes? o Er det satt inn forskjellige rekrutteringstiltak i utlysningstekstene ved annengangsutlysning og tredjegangsutlysning osv.? - Svar fra Hilde D. Djupnes: o Vi er opptatt av at kandidatene som s\u00f8ker er riktige. Det er ikke n\u00f8dvendigvis viktig med mange s\u00f8knader, men ofte f\u00e5r vi ingen. Vi henvender oss ogs\u00e5 til Sverige og Finland, og har satt inn mange ulike rekrutteringstiltak. Utlysningene blir ikke endret for hver gang. Vi opplyser om de samme tiltakene som f.eks. stipend og st\u00f8tte til bolig osv. - Sp\u00f8rsm\u00e5l fra P\u00e5l Julius Skogholt (SV): o Er det flere som s\u00f8ker barnehageplass n\u00e5 n\u00e5r det tilbys gratis plasser, og er det nok personell til \u00e5 ivareta en evt. \u00f8kning? o Hvordan er tilgangen p\u00e5 l\u00e6remidler? - Svar fra Hilde D. Djupnes: Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Bankkonto: 4750 05 08236 Telefon: 77 79 00 00 Org.nr.: Foretaksregisteret NO 940 101 808 MVA Telefax: 77 79 00 01 o Det er ikke flere s\u00f8knader enn tidligere \u00e5r. o Det er nok personal i dag for dagens barnetall, hvis noen slutter er vi straks s\u00e5rbare igjen. o Barnehagene lager mye av materialet selv. Vi innhenter ogs\u00e5 materiell hos Sametinget og andre. Innlegg fra Line Merete Skarvik, foreldrerepresentant ved Sj\u00f8mannsbyen barnehage. Hei, jeg heter Line Merete Skarvik og er foreldrerepresentant ved Mearran\u00e1sti, samisk avdeling ved Sj\u00f8mannsbyen barnehage. Takk for muligheten for \u00e5 delta i denne h\u00f8ringen, med noen innspill fra v\u00e5r foreldregruppe. Vi er s\u00e5 heldige \u00e5 ha barna v\u00e5re i en avdeling med mange gode kvaliteter; nye lokaler med masse plass til ulike aktiviteter innend\u00f8rs, et stort uteomr\u00e5de og flotte turomr\u00e5der i n\u00e6rheten. Ikke minst har vi flinke og engasjerte ansatte, med verdifull spr\u00e5k- og kulturkunnskap som videref\u00f8res til barna v\u00e5re \u2013 gjennom lek, turer, samtaler og aktiviteter. Spr\u00e5ket er naturligvis hjertet i dette tilbudet. Selv om vi er forn\u00f8yde, anerkjenner vi ogs\u00e5 at dagens tilbud er s\u00e5rbart. Siden avdelingen er s\u00e5pass liten, med ti barn og tre ansatte, kan uventede endringer ha stor innvirkning p\u00e5 tilbudet. Da to ansatte av ulike \u00e5rsaker sluttet i h\u00f8st, fryktet vi nettopp dette \u2013 heldigvis ble stillingene besatt etter f\u00f8rste gangs utlysning. Men selv om det i dette tilfellet gikk bra, er det ikke til \u00e5 komme fra at en liten avdeling er mer s\u00e5rbar for utskiftninger \u2013 spesielt fordi samisk spr\u00e5kkompetanse er en s\u00e5 sjelden vare. Derfor mener vi at en samlokalisering av samisk barnehagetilbud i Troms\u00f8 er viktig p\u00e5 sikt. Det vil bidra til \u00e5 styrke og opprettholde det faglige milj\u00f8et for de ansatte, gj\u00f8re tilbudet mindre s\u00e5rbart for endringer og utskiftninger, samt styrke den samiske identiteten og skape et sterkt samisk fellesskap \u2013 for b\u00e5de barn og voksne knyttet til barnehagen. Ikke minst vil vi understreke at dette fremtidige tilbudet m\u00e5 ha plass nok til alle de samiske barna som \u00f8nsker \u00e5 v\u00e6re i en samisk barnehage. Men selv om vi mener at en fremtidig samlokalisering er viktig, har vi savnet og etterlyst et mer overordnet blikk fra kommunens side, der det samiske skole- og barnehagetilbud sees under ett. Prosessen som er igangsatt, med konsultasjonsm\u00f8tene vi har hatt med administrasjonen i kommunen, og n\u00e5 med denne h\u00f8ringen, mener vi er sv\u00e6rt viktige steg i riktig retning. Enda viktigere er den forest\u00e5ende utredningen av et samisk oppvekstsenter i kommunen. Som samisk forelder har man alle de vanlige gledene og sorgene knyttet til sm\u00e5barnstilv\u00e6relsen \u2013 men i tillegg har man en akutt f\u00f8lelse av at mye st\u00e5r p\u00e5 spill; vil vi klare \u00e5 l\u00f8fte spr\u00e5ket videre, vil v\u00e5re barn ha muligheten til \u00e5 velge samisk som sitt hjertespr\u00e5k. De valgene som gj\u00f8res n\u00e5 \u2013 av oss, av dere \u2013 vil spille inn p\u00e5 hvordan det samiske spr\u00e5kets situasjon i Troms\u00f8 vil v\u00e6re n\u00e5r v\u00e5re barn er voksne. Derfor er det s\u00e5 viktig at vi bruker denne anledningen til \u00e5 l\u00f8fte blikket, og lage en plan for hvordan spr\u00e5ktilbudet m\u00e5 bygges slik at det fortsatt vil v\u00e6re et robust tilbud om 10-20 \u00e5r. Da kan ikke denne saken kun handle om en eventuell flytting av Guovssahas til Mearran\u00e1sti, men om hvilken plan som n\u00e5 m\u00e5 legges og f\u00f8lges for at vi om 10 \u00e5r \u2013 lenge etter at denne foreldregruppa har utspilt sin rolle \u2013 har det vi \u00f8nsker oss for alle samiske barn i Troms\u00f8; et godt, sammenhengende og gjennomtenkt tilbud som omfatter b\u00e5de samisk barnehage og samisk skole. Vi mener mye ligger til rette for \u00e5 gjennomf\u00f8re dette arbeidet n\u00e5, men at det haster \u00e5 komme i gang. Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Bankkonto: 4750 05 08236 Telefon: 77 79 00 00 Org.nr.: Foretaksregisteret NO 940 101 808 MVA Telefax: 77 79 00 01 I foreldregruppa v\u00e5r har vi snakket mest om hvilket tilbud vi \u00f8nsker oss for v\u00e5re barn og de kommende samiske barna i kommunen i fremtiden, og ikke s\u00e5 mye om konkret lokalisering. Men vi deler bekymringen til foreldregruppa p\u00e5 Guovssahas n\u00e5r det gjelder hverdagslogistikk, dersom resultatet blir at samisk barnehage og skole legges langt fra hverandre. Alle vet vi at samiske foreldre strekker seg langt for \u00e5 gi barna sine det beste tilbudet. Samtidig b\u00f8r hverdagslogistikken oppleves som gjennomf\u00f8rbar \u2013 da spesielt for alle familiene som ikke bor i n\u00e6rheten av tilbudene. Til slutt vil jeg si at samisk barnehage er uendelig viktig i seg selv. Samtidig har barnehagen ogs\u00e5 en sv\u00e6rt viktig rolle som rekrutteringsstasjon videre til skoletilbudet. Kanskje kan antallet samisktalende barn og familier kan oppleves som sm\u00e5, sett i den store sammenhengen, men for et truet spr\u00e5k har hvert enkelt barn som l\u00e6rer seg samisk en enorm verdi. Takk for oppmerksomheten. Sp\u00f8rsm\u00e5l og svar til Line Merete Skarviks innlegg: - Sp\u00f8rsm\u00e5l fra P\u00e5l Julius Skogholt (SV): o Du sier det er nok personale n\u00e5, men at det likevel haster. Hva mener du? - Svar fra Line Merete Skarvik: o P\u00e5 sikt b\u00f8r tilbudet samlokaliseres. Dette for \u00e5 styrke tilbudet og kvalitet. Barnehage- og skoletilbudet m\u00e5 sees under ett. Det m\u00e5 utarbeides en overordnet plan som sikrer de fremtidige tilbudene, samt et samlet oppvekstsenter m\u00e5 utredes f\u00f8r en samlokalisering. Det er viktig \u00e5 lage en plan for hvordan tilbudet skal v\u00e6re i fremtiden for \u00e5 sikre et godt, sammenhengende og gjennomtenkt tilbud. Haster mer \u00e5 komme i gang med dette, enn \u00e5 gjennomf\u00f8re flyttingen. Innlegg fra Siv Eli Vuolab, foreldrerepresentant ved Guovssahas M\u00e1n\u00e1idg\u00e1rddi Bures, god dag Mitt navn er Siv Eli Vuolab og jeg er foreldrerepresentant ved Guovssahas m\u00e1n\u00e1idg\u00e1rdi i Troms\u00f8. F\u00f8rst og fremst vil jeg takke dere politikere som har initiert til denne \u00e5pne h\u00f8ringen. Dette er en vanskelig sak fordi det omhandler en krevende bemanningssituasjon i barnehagen generelt, men som er spesielt tydelig i de samiske barnehager, avdelinger og skoler rundt omkring i hele landet. Det er en sak som ikke har noen umiddelbar quick fix. Foreldregruppa ved Guovssahas er enig i at en sammensl\u00e5ing av de samiske barnehagetilbudene kan v\u00e6re en god l\u00f8sning for fremtida for \u00e5 styrke b\u00e5de fag- og spr\u00e5kmilj\u00f8et. Men v\u00e5r bekymring i denne saken kan virke banal, men den er reell: hvilken nytte har et robust og godt samiskspr\u00e5klig barnehagetilbud dersom samiske familier ikke kan benytte seg av det? I v\u00e5r foreldregruppe er det flere familier som forteller at en flytting av det samiske barnehagetilbudet vil v\u00e6re s\u00e5pass krevende i hverdagslogistikken at de tvinges til \u00e5 velge bort det samiske barnehagetilbudet for sitt eller sine barn. Det gjelder spesielt de familiene som ogs\u00e5 har skolebarn i samiskklassen p\u00e5 Prestvannet. Dere kan kanskje tenke dere hvor s\u00e5rt og umulig et slikt valg vil v\u00e6re for samiske foreldre. Hvem av mine barn skal f\u00e5 mulighet til \u00e5 l\u00e6re sitt spr\u00e5k gjennom oppl\u00e6ringsl\u00f8pet? Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Bankkonto: 4750 05 08236 Telefon: 77 79 00 00 Org.nr.: Foretaksregisteret NO 940 101 808 MVA Telefax: 77 79 00 01 V\u00e5rt hovedbudskap i denne saken er at kommunen m\u00e5 s\u00f8rge for at samiske familier har reelle muligheter for \u00e5 levere og hente barna sine b\u00e5de i en samisk barnehage og i det samiske skoletilbudet i en normal hverdagssituasjon. Det betyr at foreldre m\u00e5 ha mulighet til \u00e5 kunne jobbe 100 prosent som alle andre foreldre, men ogs\u00e5 rekke \u00e5 hente og levere innen rimelig tid. Bare for \u00e5 tegne opp ruta raskt: samiske foreldre vil m\u00e5tte levere og hente p\u00e5 Prestvannet skole og p\u00e5 Mortensnes i rushtid gjennom Gi\u00e6verbukta innenfor \u00e5pningstidene til SFO og barnehage: 7.30 og 16.30. Dette forutsetter at man har bil og fleksible arbeidstider, og helst at man er to om \u00e5 levere og hente. Vi ser ikke at det vil v\u00e6re mulig \u00e5 stille p\u00e5 jobb kl 08.00 hvis man skal levere begge disse stedene, OG s\u00e5 videre til egen arbeidsplass. De samiske spr\u00e5kene er alle definert som truede spr\u00e5k if\u00f8lge UNESCO. Det finnes forskning som viser et stort frafall i den samiske f\u00f8rstespr\u00e5koppl\u00e6ringen i grunnskolen, og forskning som viser viktigheten av \u00e5 bevare og styrke samiskspr\u00e5klige arenaer for barn. Vi vet ogs\u00e5 at de samiske barnehagene er den st\u00f8rste rekrutteringsarenaen for samisk grunnskoleoppl\u00e6ring og p\u00e5 Prestvannet skole ser man det tydelig: alle samiskelevene har ogs\u00e5 g\u00e5tt i en samisk barnehage. Ved at flere familier vil m\u00e5tte velge bort et samisk barnehagetilbud i Troms\u00f8 om f\u00e5 \u00e5r, vil det f\u00e5 direkte konsekvenser for det samiske elevtallet i Troms\u00f8skolen. En samisk mamma delte et hjertesukk med meg, der hun sa at det virket som om de samiske barna i Troms\u00f8 f\u00e5r sitt samiskspr\u00e5klige tilbud alt etter hvor kommunen har plass til dem. Hun reflekterte litt rundt hvor kommunen skal flytte de samiske skoleelevene n\u00e5r det ikke lenger er plass til dem p\u00e5 Prestvannet skole. Dere er trolig ogs\u00e5 kjent med at kapasiteten p\u00e5 Prestvannet skole allerede i dag er sprengt. Har dere en plan for hva som da skal skje? Vi beh\u00f8ver forutsigbarhet og visshet om at Troms\u00f8 kommune har en ambisjon og en helhetlig strategi for samisk oppl\u00e6ring allerede fra barnehageniv\u00e5. Vi er selvsagt glade for at det er samiske tilbud innen barnehage, barneskole og snart ogs\u00e5 ungdomsskole. Men vi opplever et fragmentert tilbud, kommet til litt stykkevis og spredt rundt omkring i kommunen. S\u00e5, hva \u00f8nsker vi? Vi \u00f8nsker at dere f\u00f8rst og fremst ikke vedtar en samlokalisering av de to barnehagetilbudene til Sj\u00f8mannsbyen barnehage p\u00e5 n\u00e5v\u00e6rende tidspunkt, da vi har forst\u00e5tt det slik at det ikke er en mulighet \u00e5 flytte skoletilbudet dit ogs\u00e5. En sammensl\u00e5ing slik administrasjonen foresl\u00e5r vil uansett ikke v\u00e6re aktuell f\u00f8r h\u00f8sten 2025. Vi \u00f8nsker at dere istedet bruker tilgjengelige ressurser og tid fremover til \u00e5 faktisk n\u00e5 p\u00e5begynne det arbeidet som utvalget og kommunestyret vedtok f\u00f8r sommeren, \u00e5 utrede et samisk oppvekstsenter i Troms\u00f8. Da ville man virkelig kunne oppn\u00e5 stordriftsfordeler. I konsultasjoner med barnehageseksjonen i Troms\u00f8 kommune ble vi informert om at utredning av et samla samisk oppl\u00e6ringssenter dessverre fortsatt ikke har startet opp, selv om dette ble vedtatt i kommunestyret 21.juni i fjor. Det ble ogs\u00e5 tydelig i konsultasjonene at en slik utredning krever et arbeid p\u00e5 tvers av seksjonene i Troms\u00f8 kommune, og kan ikke behandles av barnehageseksjonen alene. For oss synes det n\u00e5 som om man begynner i feil ende: man vedtar f\u00f8rst en splitting av barnehage og skole f\u00f8r man s\u00e5 utreder mulighetene for \u00e5 samle det samiske fagmilj\u00f8et i oppvekstsektoren. Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Bankkonto: 4750 05 08236 Telefon: 77 79 00 00 Org.nr.: Foretaksregisteret NO 940 101 808 MVA Telefax: 77 79 00 01 Men det er akkurat n\u00e5 det er momentum for \u00e5 tenke de store tankene. Kommunen eier tomta ved siden av Prestvannet skole, som n\u00e5 st\u00e5r tom. Kommunen har informert om at det er en attraktiv tomt for mange, og vi frykter at mulighetene her glipper fordi man sitter p\u00e5 gjerdet og venter. Det er stor enighet blant foreldregruppa ved Guovssahas at det viktigste for oss er at vi rent praktisk i hverdagen har mulighet for \u00e5 levere b\u00e5de til en samisk barnehage og til det samiske skoletilbudet. Det er mange samiske familier som allerede i dag har en lengre reisevei og som er avhengig av bil for \u00e5 kunne levere barna sine p\u00e5 Prestvannet. For mange av de familiene vil ikke en ytterligere reisevei og reisetid v\u00e6re mulig \u00e5 f\u00e5 til. Akkurat hvor barnehagen og det samiske skoletilbudet skal v\u00e6re i fremtiden, er ikke s\u00e5 viktig. Det finnes nok ogs\u00e5 mange muligheter andre steder enn Prestvannet, som er vel s\u00e5 fine. Samtidig er det viktig \u00e5 p\u00e5peke at det allerede er et godt etablert samisk milj\u00f8 p\u00e5 Prestvannet, som det har tatt tid \u00e5 bygge opp, og som vil kreve en innsats \u00e5 reetablere p\u00e5 en annen plass. I et kortsiktig perspektiv mener vi at kommunen har gjort et godt arbeid i rekrutteringsstrategien i oppvekstsektoren vedtatt i fjor sommer, men vi forst\u00e5r at det gjenst\u00e5r en \u00f8konomisk iverksettelse av de tiltakene. Det b\u00f8r v\u00e6re mulig \u00e5 f\u00e5 til p\u00e5 kort sikt, og som kan gi umiddelbare resultater. Romssa er en samisk bykommune i vekst, med en stadig st\u00f8rre samisk befolkning. Vi vil avslutte med \u00e5 peke p\u00e5 at mange av de samiske barna som vokser opp her potensielt vil v\u00e6re byens fremtidige spr\u00e5kressurser innenfor en rekke sektorer i kommunen. At de vet at det finnes et godt etablert helhetlig samiskspr\u00e5klig oppl\u00e6ringstilbud til barna deres her vil nok ogs\u00e5 ha betydning for hvor de velger \u00e5 etablere seg. For mange vil det \u00e5 vende hjem, bety \u00e5 komme tilbake til Romssa. Giitu, takk for oppmerksomheten! Sp\u00f8rsm\u00e5l og svar til Siv Eli Vuolabs innlegg: - Sp\u00f8rsm\u00e5l fra Anni Skogman (FRP): o Det vil ta tid \u00e5 bygge nytt/etablere et oppvekstsenter. Kan det tenkes \u00e5 ha en melloml\u00f8sning i dag, som f.eks. et barnehagetilbud som er koblet til en skole, og utvidelse av \u00e5pningstid? - Svar fra Siv Eli Vuolab: o Det er \u00f8nskelig at barnehage og skole samlokaliseres. Det vil derimot ikke l\u00f8se bemanningsutfordringene. Utvidet \u00e5pningstid kan vurderes. En utvidelse vil p\u00e5virke barnas hverdag (lange dager). Innlegg Lill Tove Fredriksen, Leder i Romssa s\u00e1mi v\u00e1hnenfierpm\u00e1dat/Samisk foreldrenettverk i Troms\u00f8 Romssa s\u00e1mi v\u00e1hnenfierpm\u00e1dat/Samisk foreldrenettverk i Troms\u00f8 beales giitt\u00e1n go leat o\u017e\u017eon bovdehusa searvat d\u00e1n gulaskuddan\u010doahkkimii. P\u00e5 vegne av Romssa s\u00e1mi v\u00e1hnenfierpm\u00e1dat/Samisk foreldrenettverk i Troms\u00f8 vil jeg takke for invitasjonen til \u00e5 delta med et innlegg p\u00e5 dette h\u00f8ringsm\u00f8tet. I konsultasjonsm\u00f8tene kommunen har hatt med foreldrerepresentanter for Guovssahas m\u00e1n\u00e1idg\u00e1rdi, samisk foreldrerepresentant for Sj\u00f8mannsbyen barnehage og representanter fra Romssa s\u00e1mi v\u00e1hnenfierpm\u00e1dat/Samisk foreldrenettverk i Troms\u00f8 er spilt inn at det m\u00e5 tenkes helhetlig om Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Bankkonto: 4750 05 08236 Telefon: 77 79 00 00 Org.nr.: Foretaksregisteret NO 940 101 808 MVA Telefax: 77 79 00 01 barnehage- og skoletilbudet for samiske barn. Her er noen konkrete forslag: Troms\u00f8 kommune trenger n\u00e5 \u00e5 lage en samisk oppvekstplan. Den kan omfatte det samiske barnehagetilbudet, det samiske skoletilbudet, gjennomtenkte elementer i kulturskoletilbudet, ungdomsskoletilbudet, ungdomsklubb. Et tilpasset helsetilbud for samiske barn h\u00f8rer inn her; samisktalende helsesykepleier, samisktalende leger, tannleger. Mye av dette har vi jo p\u00e5 plass, s\u00e5 en del av arbeidet vil v\u00e6re \u00e5 koordinere de ressursene vi har og \u00e5 bygge de nye attributtene. Det blir dumt hvis vi skal drive med brannslukking n\u00e5r det gjelder problemet med det samisk barnehagetilbudet. Arbeidet med en samisk oppvekstplan fordrer at kommunen setter av en utreder til arbeidet og en referansegruppe. Dermed kommer vi oss i gang. Det beklagelige er at dette har v\u00e6rt litt frosset siden 2011, da vi hadde striden om \u00e5 s\u00f8ke kommunene inn i det som het forvaltningsomr\u00e5det for samisk spr\u00e5k. N\u00e5 er det andre tider. Det er fortsatt utfordringer knyttet til det samiske, som ogs\u00e5 rammer ungene, men det er godt \u00e5 v\u00e6re samisk i Troms\u00f8. Flere \u00f8nsker muligheten for at deres barn skal bli en del av det samiske spr\u00e5kfellesskapet, Vi har jo denne h\u00f8ringen, der de som \u00f8nsker det har mulighet til \u00e5 komme med innspill direkte til kommunen. Den gode nyheten er at n\u00e5 kommer vi i gang med det samiske ungdomsskoletilbudet, som har v\u00e6rt \u00f8nsket av mange foreldre. Vi ser fram til det videre arbeidet med det samiske barnehagetilbudet. Sp\u00f8rsm\u00e5l og svar til Lill Tove Fredriksens innlegg: - Sp\u00f8rsm\u00e5l fra Anne Berit Figenschau (H): o Utfordring med mangel p\u00e5 personell \u2013 hva tenker du Sametinget og regjeringer gj\u00f8r? - Svar fra Lill Tove Fredriksen: o Det er innf\u00f8rt gratis barnehagetilbud og man ser at \u00f8konomiske intensiver virker. Flere foresatte som ikke snakker spr\u00e5ket \u00f8nsker at barna deres skal gj\u00f8re det. Dette avhenger av stor egeninnsats fra foresattes selv. Det kan se ut til at rekrutteringstiltak som er iverksatt virker. Det er viktig \u00e5 lytte til brukerne av tilbudet. Innlegg fra \u00d8ystein Alexander Vangsnes, professor i nordisk spr\u00e5kvitenskap ved UiT. Buorre beaivi! Giitu go mun beasan boahtit deike lohkat maid mun smiehtan Romssa suohkana boahtte\u00e1ig\u00e1sa\u0161 s\u00e1mi m\u00e1n\u00e1idg\u00e1rdestruktuvrra birra. God dag og takk for at eg for at eg f\u00e5r komma hit og fortelja kva eg tenkjer om den framtidige samiske barnehagestrukturen i Troms\u00f8. Eg vil starta med \u00e5 seia litt om meg sj\u00f8lv. Eg er ikkje samisk og har ikkje samiske barn, ei heller samiske barnebarn. Eg er her som fagperson, professor i spr\u00e5kvitskap ved UiT med ei forskingsinteresse for mellom anna samisk spr\u00e5krevitalisering og s\u00e6rleg korleis utdanningssystemet kan bidra til det. Eg vil \u00f2g nemna at eg er ein av forskarane i det nye Senter for spr\u00e5k, hjerne og l\u00e6ring \u2013 C-LaBL (Center for Language, Brain and Learning) som starta 1. januar og som har f\u00e5tt ei stor l\u00f8yving fr\u00e5 Trond Mohn stiftelse og UiT dei neste seks \u00e5ra, og der eit av temaa me skal ta for oss, nettopp er samisk spr\u00e5kutvikling og den organiserte oppl\u00e6ringa si rolle. Eg kjem tilbake til det som eit viktig poeng mot slutten. Eg er oppteken av at norske styresmakter p\u00e5 ulike niv\u00e5 f\u00f8lgjer dei pliktene dei har overfor nasjonale minoritetsspr\u00e5k generelt og for samisk spesielt. Desse spr\u00e5ka er ein del av v\u00e5r felles immaterielle kulturarv som me veit s\u00e5 altfor godt \u2013 no i kj\u00f8lvatnet av rapporten fr\u00e5 Sanning- og Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Bankkonto: 4750 05 08236 Telefon: 77 79 00 00 Org.nr.: Foretaksregisteret NO 940 101 808 MVA Telefax: 77 79 00 01 forsoningskommisjonen \u2013 har vore direkte vanskj\u00f8tte i sv\u00e6rt, sv\u00e6rt lang tid. Dei samiske spr\u00e5ka er alle i ein s\u00e5rbar situasjon, og det gjeld ogs\u00e5 nordsamisk sj\u00f8lv om det er det st\u00f8rste i den samiske spr\u00e5kgruppa. Innspelet mitt skal starta med dette vide perspektivet, men kjem til \u00e5 enda opp med eit veldig konkret og handfast forslag til kva ein skal gjera med dei samiske barnehagane til Troms\u00f8 kommune. Dei lovene og vedtaka som legg ei plikt p\u00e5 styresmaktene til \u00e5 fremja samisk spr\u00e5k og kultur \u2013 slik som sameparagrafen i grunnlova, samelova, spr\u00e5klova, ratifiseringa av den europeiske spr\u00e5kpakta for regionale spr\u00e5k eller minoritetsspr\u00e5k, ratifiseringa av ILO 169 \u2013 er vedtekne av Stortinget. Me snakkar om nasjonalt vedteken politikk. Men den praktiske gjennomf\u00f8ringa av nasjonalt vedteken politikk skjer ikkje p\u00e5 eit abstrakt nasjonalt niv\u00e5. Den skjer rundt omkring i norske lokalsamfunn. Slik sett er sp\u00f8rsm\u00e5let om samiskspr\u00e5kleg barnehagetilbod i Troms\u00f8 kommune noko som representerer ei konkret gjennomf\u00f8ring av ambisjonar vedtekne av v\u00e5re folkevalde p\u00e5 Stortinget, og me m\u00e5 difor tillata oss \u00e5 sj\u00e5 det inn i eit st\u00f8rre bilete. Og det er ikkje nokon liten og ubetydeleg puslebit me snakkar om. Barna er framtida for samisk spr\u00e5k. Om ikkje ungar l\u00e6rer det, vil det vera vanskeleg \u00e5 halda oppe talet p\u00e5 spr\u00e5kbrukarar. Sj\u00f8lv om det er fullt mogleg \u00e5 l\u00e6ra eit spr\u00e5k som vaksen, er det meir krevjande \u00e5 n\u00e5 ein sterk produktiv kompetanse, s\u00e6rleg om det gjeld spr\u00e5k som ein h\u00f8yrer og ser mindre av rundt seg i det daglege. Eg har i ein vitskapleg artikkel publisert i 2022 gjort ei framskriving av talet p\u00e5 samisktalande i Noreg basert p\u00e5 kor mange elevar som f\u00e5r oppl\u00e6ring i samisk i skulen. For nordsamisk kjem eg d\u00e5 fram til at dersom berre dei elevane som samisk f\u00f8rstespr\u00e5ksoppl\u00e6ring, blir framtidige b\u00e6rarar av spr\u00e5ket, vil me f\u00e5 ei halvering. Dersom me er meir optimistiske og ogs\u00e5 trur samiske andrespr\u00e5kselevar blir trygge og sterke samiske spr\u00e5kbrukarar, ser det litt lysare ut. Men i arbeidet med denne framskrivinga, oppdaga eg at det er eit stort fr\u00e5fall fr\u00e5 samiskundervisning i l\u00f8pet av grunnskulen. Det resulterte i eit bidrag til den \u00e5rlege publikasjonen Samiske tall forteller i 2021 der eg tok desse tala for meg meir systematisk. D\u00e5 fann eg, basert p\u00e5 eit gjennomsnitt av ni elevkull, at over 20 prosent av f\u00f8rstespr\u00e5kselevane sluttar med samisk f\u00f8rstespr\u00e5ksundervisning (samisk 1) i l\u00f8pet av dei ti \u00e5ra i grunnskulen. For andrespr\u00e5kselevane (samisk 2 og 3) er talet enno h\u00f8gare. Dette hovudm\u00f8nsteret gjeld ogs\u00e5 for Troms\u00f8. Og det er ekstra stort press p\u00e5 samiske ungar i byane sidan tilgangen p\u00e5 samisk spr\u00e5k der er mindre enn i lokalsamfunn som i st\u00f8rre grad er prega av samisk. Presset fr\u00e5 majoritetsspr\u00e5ket norsk er stort. I ein slik situasjon blir samiskspr\u00e5kleg barnehage og skule kjempeviktige arenaer for spr\u00e5ket. Det trur eg alle er innforst\u00e5tt med. Eit viktig poeng er d\u00e5 at samiskspr\u00e5klege barnehagar legg eit veldig godt grunnlag for at barna seinare lukkast som samiskspr\u00e5klege elevar. Di sterkare grunnlag dei f\u00e5r f\u00f8r dei byrjar p\u00e5 skulen, di st\u00f8rre er sjansen for at dei blir verande i eit samiskspr\u00e5kleg oppl\u00e6ringsl\u00f8p. Troms\u00f8 speler ei stadig viktigare rolle for det samiske. Den samiske befolkninga i byen er aukande, og ikkje minst har det over \u00e5r vore eit jamt aukande tal p\u00e5 samiskelevar, b\u00e5de f\u00f8rste- og andrespr\u00e5kselevar. Auken er st\u00f8rre enn i landet sett under eitt, og Troms\u00f8 har i dag om lag 10 prosent av alle samiskelevar i landet. Eg har tidlegare g\u00e5tt ut i media og sagt at Troms\u00f8 b\u00f8r oppretta ein samisk skule, mellom anna i iTroms\u00f8 11. februar 2021. Det vil styrka skulen som samisk spr\u00e5karena (samanlikna med \u00e5 ha ein samisk klasse p\u00e5 ein norskspr\u00e5kleg skule), det kan bidreg til \u00e5 samla og Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Bankkonto: 4750 05 08236 Telefon: 77 79 00 00 Org.nr.: Foretaksregisteret NO 940 101 808 MVA Telefax: 77 79 00 01 styrka kompetanse og fagmilj\u00f8, og ikkje minst kan det leggja forholda til rette for \u00e5 utvikla ein spr\u00e5kbadsmodell som ogs\u00e5 tek inn barn som ikkje har samisk som heimespr\u00e5k. End\u00e5 betre ville det ha vore \u00e5 f\u00e5 til eit samisk oppvekstsenter som samlar barnehage og skule, og lat oss d\u00e5 sj\u00e5 n\u00e6rmare p\u00e5 vedtaket i kommunestyret som ligg til grunn for den utgreiinga som administrasjonen har gjort. Der st\u00e5r det som del av punkt 2: \u00abKommunestyret ber administrasjonen starte arbeidet med \u00e5 utrede et samlet samisk oppl\u00e6ringssenter i Troms\u00f8\u00bb. Det har administrasjonen ikkje gjort. I rapporten blir det berre eit par stader vist til dette som eit kommande arbeid \u2013 ein har heilt klart ikkje starta med det og let ikkje dette vera f\u00f8rande for sp\u00f8rsm\u00e5let om kva ein skal gjera med barnehagestrukturen. Det meiner eg ein b\u00f8r gjera allereie no. Ein b\u00f8r ikkje vedta ei l\u00f8ysing for dei samiske barnehagane p\u00e5 kort sikt som er lite f\u00f8rem\u00e5lstenleg p\u00e5 lengre sikt. Arbeidet med \u00e5 greia ut eit samisk oppvekstsenter b\u00f8r starta no \u2013 barnehage og skule m\u00e5 sj\u00e5ast i samanheng allereie i dag, og det b\u00f8r vera f\u00f8rande for korleis ein l\u00f8yser dei utfordringane ein st\u00e5r oppe i n\u00e5r det gjeld rekruttering og plassbehov for det samiske barnehagetilbodet. Foreldrerepresentantane fr\u00e5 b\u00e5de Mearran\u00e1sti og Guovssahas peiker p\u00e5 at samlokalisering av samiskspr\u00e5kleg barnehage og skule er avgjerande for at kvardagslogistikken g\u00e5r opp for dei som har barn i begge aldersgrupper. Det er mindre viktig akkurat kor det ligg. Samtidig er Prestvannet-omr\u00e5det tyngdepunktet i dag med Guovssahas m\u00e1n\u00e1idg\u00e1rdi og B\u00e1hpaj\u00e1vrri skuvla / Prestvannet skole, og det vil vera risikabelt \u00e5 riva det opp og flytta alt til ein annan stad i byen. Eg meiner tyngdepunktet for det samiske oppl\u00e6ringstilbodet b\u00e5de kan og b\u00f8r liggja i Prestvannet- omr\u00e5det ogs\u00e5 i framtida, og eg vil ta tak i ei konkret l\u00f8ysing som administrasjonen i Troms\u00f8 kommune tydelegvis ikkje har sett n\u00e5r det gjeld utviding av tomta til Guovssahas. Ein har nemleg berre vurdert utviding mot aust og nord inn p\u00e5 tomta til Nordlysobservatoriet (jf. f\u00f8rste kart nedanfor), noko UiT har avvist p\u00e5 ein velbegrunna m\u00e5te. Derimot har ein ikkje vurdert utviding mot vest (og til dels s\u00f8r), alts\u00e5 mot og over lysl\u00f8ypa (sj\u00e5 kart nummer 2 nedanfor). Der er det i dag god plass p\u00e5 teigar som kommunen allereie eig og ev. inn p\u00e5 eigedommen til Workinn-familien. Om ein flyttar lysl\u00f8ypa litt lenger vest, burde ein her kunna f\u00e5 den n\u00f8dvendige plassen ein treng, ikkje berre til utviding av barnehagen, men ogs\u00e5 til \u00e5 tenkja inn eit eventuelt samisk oppvekstsenter. Eg har difor f\u00f8lgjande konklusjon og framlegg: 1) Troms\u00f8 kommune samlar det samiske barnehagetilbodet ved Prestvannet. 2) Ny bygningsmasse blir bygd vest og s\u00f8r for noverande Guovssahas m\u00e1n\u00e1idg\u00e1rdi og skil\u00f8ypa blir lagt om til \u00e5 g\u00e5 vest for den nye tomta. 3) Troms\u00f8 kommune greier ut og etablerer eit samisk oppvekstsenter som dekker barnehage og sm\u00e5skule (trinn 1-4), og n\u00f8dvendig bygningsmasse blir f\u00f8rt opp p\u00e5 den gamle barnehagetomta (Guovssahas). 4) P\u00e5 mellomtrinnet blir samiskelevane overf\u00f8rde til Prestvannet skole som ein eigen samiskklasse slik som no. Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Bankkonto: 4750 05 08236 Telefon: 77 79 00 00 Org.nr.: Foretaksregisteret NO 940 101 808 MVA Telefax: 77 79 00 01 5) Troms\u00f8 kommune inng\u00e5r eit samarbeid med relevante milj\u00f8 ved UiT om utvikling av ein samisk spr\u00e5kbadsmodell (bl.a. med C-LaBL Senter for spr\u00e5k, hjerne og l\u00e6ring). N\u00e5r det gjeld pkt. 3 at oppvekstsenteret berre dekker sm\u00e5skulen, kan det vera ein fordel av fleire grunnar. Det medf\u00f8rer for det f\u00f8rste at utbygginga ikkje n\u00f8dvendigvis treng \u00e5 vera s\u00e5 omfattande, og p\u00e5 sikt vil det uansett kanskje bli betre kapasitet p\u00e5 Prestvannet skole. Vidare er ein del samiske foreldre opptekne av at barna deira ikkje skal hamna i ein \u00absamisk ghetto\u00bb, og ei slik \u00abinnslusing\u00bb av eit samiskelevane i eit st\u00f8rre milj\u00f8, kan ha sosiale fordelar ved at barna f\u00e5r utvida vennekrinsen sin. N\u00e5r det gjeld pkt. 5, kan Troms\u00f8 kommune her setja seg i f\u00f8rarsetet n\u00e5r det gjeld \u00e5 utvikla ein ny type oppl\u00e6ringstilbod som ikkje finst her til lands, men som er velkjent fr\u00e5 andre nasjonale minoritetsspr\u00e5kskontekstar (g\u00e6lisk i Skottland, walisisk i Wales, maori p\u00e5 New Zealand etc.), alts\u00e5 der ein tek inn barn som i utgangspunktet ikkje har samisk som spr\u00e5k heime og let samisk bli det viktigaste oppl\u00e6ringsspr\u00e5ket. Dette kan bli eit s\u00e6rs verdifullt bidrag til samisk spr\u00e5krevitalisering ved at ein kan auka talet p\u00e5 samiske f\u00f8rstespr\u00e5kselevar betydeleg. Det kan gi heilt nye perspektiv p\u00e5 kva for samiske l\u00e6replanar ein treng og vil ha. (For den som m\u00e5tte vera interessert, har eg skrive litt om dette mellom anna i denne bloggteksten.) Sp\u00f8rsm\u00e5l og svar til \u00d8ystein Alexander Vangsnes\u2019 innlegg: - Sp\u00f8rsm\u00e5l fra Nikolai Skogan (KRF): o Det nevnes barnehage og barneskole i et oppvekstsenter, hva med ungdomsskolen? - Svar fra \u00d8ystein Alexander Vangnes: o Kommunen har jobbet for \u00e5 etablere et samisk ungdomsskoletilbud de siste \u00e5rene. Det er etablert i dag med to fag, og vil utvides de neste \u00e5rene. Ungdomsskolen trenger ikke n\u00f8dvendigvis samlokaliseres med barnehagen og barneskolen. - Svar fra Kari Henriksen: o Samisk ungdomsskole er opprettet p\u00e5 Gr\u00f8nn\u00e5sen skole. Tilbudet er ikke 100 % fullverdig med alle fag enda. Tilbudet vil videreutvikles de kommende \u00e5rene. - Sp\u00f8rsm\u00e5l fra P\u00e5l Julius Skogholt (SV): o Kan du fortelle om spr\u00e5kmodellen i g\u00e6lisk i Skottland - Svar fra \u00d8ystein Alexander Vangsnes: o G\u00e6lisk er hovedspr\u00e5ket p\u00e5 skolene. Barna starter p\u00e5 skolen fra de er 4 \u00e5r. Viktigste l\u00e6rdommen fra Skottland er \u00e5 se barnehage og skole i sammenheng. Barna har transport uavhengig av avstander og om de g\u00e5r i barnehage og skole. Innlegg fra Ul-Juh\u00e1n Partapuoli, Romssa S\u00e1mi Searvi \u2013 NSR. Vi takker for invitasjonen og setter pris p\u00e5 at dere har valgt \u00e5 gjennomf\u00f8re denne h\u00f8ringen for \u00e5 skaffe mest mulig informasjon f\u00f8r dere tar denne viktige beslutningen. Det er gledelig \u00e5 se s\u00e5 mange representanter fra utvalget til stede p\u00e5 h\u00f8ringen, noe som indikerer deres engasjement i denne saken. Det var Romssa S\u00e1mi Searvi som opprinnelig etablerte barnehagen, og vi har sterke f\u00f8lelser knyttet til Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Bankkonto: 4750 05 08236 Telefon: 77 79 00 00 Org.nr.: Foretaksregisteret NO 940 101 808 MVA Telefax: 77 79 00 01 dette. Guovssahas m\u00e1n\u00e1idg\u00e1rdi har gjennom flere \u00e5r gjort en betydelig innsats for \u00e5 revitalisere det samiske spr\u00e5ket, og de kan vise til gode resultater. Det mest betydningsfulle resultatet er at barna som har g\u00e5tt p\u00e5 Guovssahas blir samiskspr\u00e5klige, noe som tyder p\u00e5 at arbeidet de utf\u00f8rer er vellykket. I tillegg har Guovssahas m\u00e1n\u00e1idg\u00e1rdi opparbeidet seg et solid rykte over flere \u00e5r, b\u00e5de innenfor hele S\u00e1pmi og i regionen. Dette anser vi som en positiv faktor ved rekruttering av ansatte til barnehagen, til tross for pedagogmangel. - Romssa S\u00e1mi Searvi ber kommunen om \u00e5 n\u00f8ye vurdere f\u00f8r de eventuelt velger \u00e5 flytte Guovssahas m\u00e1n\u00e1idg\u00e1rdi. Dette medf\u00f8rer et stort ansvar for \u00e5 sikre at det nye tilbudet er minst like godt. Guovssahas m\u00e1n\u00e1idg\u00e1rdi er i dag sannsynligvis den viktigste samiske institusjonen i Troms\u00f8. - Det er n\u00f8dvendig med en helhetlig plan og strategi (overordnet perspektiv) for barnehage og skole. Disse to tilbudene m\u00e5 v\u00e6re tett integrert for \u00e5 skape et kompetansemilj\u00f8 som strekker seg over begge institusjonene. - Vi \u00f8nsker oss et samisk oppvekstsenter som inkluderer samisk grunnskole og barnehage. Her kan kommunen g\u00e5 foran som en foregangskommune innen samisk spr\u00e5krevitalisering. Romssa S\u00e1mi Searvi mener ogs\u00e5 at kommunen m\u00e5 lytte til foreldrenes bekymringer ang\u00e5ende hverdagslogistikk ved en foresl\u00e5tt flytting av barnehagebarn til Mortensnes og skolebarn til Prestvannet. Dette krever tilgang til bil og medf\u00f8rer lange kj\u00f8reavstander. Vi anser dette som en usosial ordning, da ikke alle har tilgang til bil. Dette kan f\u00f8re til at foreldre blir tvunget til \u00e5 velge mellom de to tilbudene, der enkelte barn i verste fall kan miste det samiskspr\u00e5klige tilbudet. Kommunen m\u00e5 huske at samiske forhold er annerledes enn norske forhold. Hvis en norsk barnehage legges ned, vil det alltid v\u00e6re alternative barnehager i n\u00e6rheten av skoletilbudet som barna kan flyttes til. Samiske barn har kun dette ene tilbudet, og derfor m\u00e5 skole- og barnehagetilbudet v\u00e6re sammenknyttet og plassert i n\u00e6rheten av hverandre. Antallet som \u00f8nsker \u00e5 l\u00e6re seg samisk \u00f8ker stadig. Barnetallet i samiske barnehager og skoler \u00f8ker, og vi mener Troms\u00f8 kommune m\u00e5 begynne \u00e5 planlegge for denne \u00f8kningen. Etablering av et samisk oppvekstsenter b\u00f8r v\u00e6re en sentral del av planleggingen for fremtidens skole- og barnehagetilbud for samiske barn i Troms\u00f8. Sp\u00f8rsm\u00e5l og svar til Ul-Juh\u00e1n Partapuolis innlegg - Sp\u00f8rsm\u00e5l fra P\u00e5l Julius Skogholt (SV): o Du nevner helhetlig plan/oppvekstplan, hvilke innhold tenkes \u00e5 v\u00e6re relevant i en slik plan? - Svar Ul-Juh\u00e1n Partapuoli: o Oppveksttilbud for samiskspr\u00e5klige barn oppleves fragmentert i dag, dette gjelder alt fra kultur, fritid, idrett, barnehage og skole osv. Tilbudene m\u00e5 sees i sammenheng. Planen kan si noen om fremtidig strategi, antall samiske barn og elever, og hva som skal til for \u00e5 gi gode samiskspr\u00e5klige tilbud. - Sp\u00f8rsm\u00e5l fra Anne Berit Figenschau (H): o Vedr\u00f8rende rekruttering til barnehage og skole \u2013 hva ansees som de viktigste grepene? - Svar fra Ul-Juh\u00e1n Partapuoli: o De viktigste grepene er en attraktiv arbeidsgiver, god \u00f8konomi, et godt arbeidsmilj\u00f8, gode lokaliteter og st\u00f8tte til utdanning. Mange av disse elementene er allerede p\u00e5 plass. Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Bankkonto: 4750 05 08236 Telefon: 77 79 00 00 Org.nr.: Foretaksregisteret NO 940 101 808 MVA Telefax: 77 79 00 01 Sp\u00f8rsm\u00e5l til administrasjonen - Sp\u00f8rsm\u00e5l fra Brage Larsen Sollund (AP): o Vil det v\u00e6re mulig \u00e5 etablere en ren samisk skole, og lar dette seg gj\u00f8re i kommunal regi ihht. regelverk? o Storskog\u00e5sen barnehage legges ned. Gj\u00f8res det noe for \u00e5 erverve dagens tomt? - Svar fra Kari Henriksen: o Det lar seg gj\u00f8re i kommunal regi. Oppl\u00e6ring p\u00e5 samisk foreg\u00e5r med samisk som oppl\u00e6ringsspr\u00e5k, med samiske l\u00e6remidler og i tr\u00e5d med samisk l\u00e6replanverk. Oppl\u00e6ring i samisk er samisk spr\u00e5k som eget fag. Oppl\u00e6ring i samisk m\u00e5 fremdeles, etter lovverket, gis p\u00e5 barnas n\u00e6rskole for de som \u00f8nsker det. Oppl\u00e6ringen gis ogs\u00e5 p\u00e5 ulike niv\u00e5er ut i fra barnas spr\u00e5klige ferdigheter. o Det gj\u00f8res ingenting fra administrasjonen sin side for \u00e5 erverve bygg/tomt. Bygget er ikke aktuell som samisk barnehage da den best\u00e5r av kun to avdelinger. Kort avslutning ved P\u00e5l Julius Skogholt Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Bankkonto: 4750 05 08236 Telefon: 77 79 00 00 Org.nr.: Foretaksregisteret NO 940 101 808 MVA Telefax: 77 79 00 01 "
}