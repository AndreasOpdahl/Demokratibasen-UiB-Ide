{
  "dokument_id": "4d16f7bb-ef69-550f-b3b6-6727652959f2",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 30102024, Sak 390/24, Ytrebygda, Gnr. 107, Bnr. 26 m.fl., Smalhushaugen, arealplan-ID: 65780000, detaljreguleringsplan, 2.gangsbehandling",
  "url": "https://bergen.kommune.no/politikere-utvalg/api/fil/bk360/11423082/Innstilling-vedtak-Ytrebygda-Gnr-107-Bnr-26-m-fl-Smalhushaugen-arealplan-ID-65780000-detaljreguleringsplan-2-gangsbehandling",
  "tekst": "Ytrebygda, Gnr. 107, Bnr. 26 m.fl., Smalhushaugen, arealplan-ID: 65780000, detaljreguleringsplan, 2.gangsbehandling Bergen bystyre behandlet saken i m\u00f8tet 30.10.2024 sak 390/24 og fattet f\u00f8lgende vedtak: 1. I medhold av plan- og bygningsloven \u00a7\u00a7 12-12, jf. 12-11, vedtas f\u00f8lgende forslag til detaljregulering: A. Ytrebygda, Gnr. 107, Bnr. 26 m.fl., Smalhushaugen, Reguleringsplan, arealplan- ID 65780000 vist p\u00e5 plankart, sist datert 29.05.2024. B. Tilh\u00f8rende reguleringsbestemmelser, sist datert 07.04.2022, med f\u00f8lgende endringer: a) \u00a7 3.1.1.2.a slettes. b) \u00a7 3.1.2.5.b endres til: \u00abTakflatene skal benyttes til beplantning og overvannsh\u00e5ndtering og kan benyttes til solenergianlegg. Minimum 60 % av takflatene skal utformes med organisk materiale og pollinatorvennlige planter. Resterende del av takflatene kan benyttes til etablering av solenergianlegg og skal benyttes til overvannstiltak. (...).\u00bb 2. F\u00f8r kunngj\u00f8ring m\u00e5 reguleringsbestemmelser oppdateres i samsvar med bystyrets vedtak. Bergen bystyres behandling Fabian Stang (H) ba om habilitetsvurdering til sak 390/24. Bakgrunnen er at han i forbindelse med sin jobb eier en eiendom p\u00e5 Espehaugen; Espehaugen 32. Stang har sammen med sin foresp\u00f8rsel lagt ved kart som viser plassering av hans eiendom i forhold til det oms\u00f8kte omr\u00e5det. Vurderingen av habilitet er foretatt etter forvaltningsloven \u00a7 6 annet ledd. Bergen bystyre viser til vedlagte kart og vil bemerke at Stang sin eiendom Espehaugen 32 ikke er i umiddelbar n\u00e6rhet til det oms\u00f8kte omr\u00e5det. Det er ingen felles grense og det er i tillegg flere eiendommer og bygg mellom de to omr\u00e5dene. Bergen bystyre mener derfor en utvidelse av industriomr\u00e5det p\u00e5 Espehaugen ikke inneb\u00e6rer en direkte og opplagt innvirkning for Stang sin eiendom eller ham personlig. En eventuell innvirkning er h\u00f8yst usikker. Bergen bystyre kan derfor ikke se at det foreligger \u00abs\u00e6rlige forhold\u00bb som egnet til \u00e5 svekke tilliten til Fabian Stang sin upartiskhet, jf. \u00a7 6 annet ledd, og Bergen bystyre kjente ham habil til \u00e5 delta i behandlingen av sak 390/24. F\u00f8lgende representanter tok ordet: Lise H\u00e6reid Rams\u00f8y (H), Katrine Berg N\u00f8dtvedt (MDG), Anne Brit Reigstad (Sp). Forslag fremsatt i bystyret: Katrine Berg N\u00f8dtvedt (MDG) fremsatte p\u00e5 vegne av MDG f\u00f8lgende tilleggsforslag i 2 punkt: 1. Nytt punkt 3.3.1.2.d: \u201cDet skal benyttes biologifaglig kompetanse for \u00e5 tilse at nevnte krav og vilk\u00e5r oppfylles.\u201d 2. Punkt 6.1.1 endres til: \u201cDet skal utarbeides en planteplan i regi av biologifaglig kompetanse f\u00f8r beplantning i VS2 og VS3 p\u00e5begynnes. Votering: Innstillingens punkt 1-2 ble vedtatt enstemmig. Tilleggsforslag i 2 punkt fra MDG fremsatt av Katrine Berg N\u00f8dtvedt (MDG), fikk 14 stemmer (SV, MDG, R), og var dermed falt Utvalg for milj\u00f8 og byutvikling behandlet saken i m\u00f8tet 23.10.2024 sak 339/24 og avga f\u00f8lgende innstilling: Utvalgets innstilling og bystyrets vedtak er likelydende. Utvalg for milj\u00f8 og byutvikling behandlet saken i m\u00f8tet 19.09.2024 sak 296/24 og fattet f\u00f8lgende vedtak: Saken utsettes for felles befaring. Byr\u00e5det behandlet saken i m\u00f8tet 29.08.2024 sak 243/24 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende. 2 "
}