{
  "dokument_id": "63335fe1-b477-518d-9fe2-c6dfa695318e",
  "doc_type": "case_attachment",
  "kommune": 4601,
  "tittel": "ROS-analyse datert 30.06.2015",
  "url": "https://bergen.kommune.no/politikere-utvalg/api/fil/bk360/9221316/ROS-analyse-datert-30-06-2015",
  "tekst": "ROS-analyse Utarbeidet av Multiconsult til planbeskrivelse datert 30.06.2015 Bergen kommune Bydel, gnr. 7 og del av gnr 6. Omr\u00e5dereguleringsplan for S\u00e6dalen Arealplan-ID 62650000 Multiconsult gjennomf\u00f8rte en risiko- og s\u00e5rbarhetsanalyse til planforslaget som var p\u00e5 h\u00f8ring i 2016, jf planbeskrivelse datert 30.06.2015. ROS-analysen gjengis her: ROS ANALYSE Innledning og bakgrunn Plan- og bygningsloven \u00a7 4-3 krever ROS-analyse for alle planer som inneholder utbyggingsform\u00e5l.ROS-analysen skal sikre at forhold som kan medf\u00f8re alvorlig skade p\u00e5 mennesker, milj\u00f8 eller samfunnsfunksjoner skal klargj\u00f8res i plansaken og legges til grunn for vedtak av planen. Metode I f\u00f8lge plan- og bygningsloven (2008) skal det for alle planforslag v\u00e6re gjennomf\u00f8rt risiko- og s\u00e5rbarhetsanalyse, jf. \u00a7 4-3. Analysen er gjennomf\u00f8rt med sjekkliste, kriterier for vurdering av sannsynlighet og konsekvens og risikomatrise i samsvar med metode utarbeidet av Direktoratet for sivilt beredskap. Videre er det benyttet akseptkriterier for risiko- og s\u00e5rbarhetsanalyse (ROS-analyse) som er vedtatt i Bergen kommune, og skal brukes i ROS-analyser for kommuneplanen og reguleringsplaner. Mulige u\u00f8nskede hendelser er ut fra en generell/teoretisk vurdering sortert i hendelser som kan p\u00e5virke planomr\u00e5det sin funksjon, utforming mm, og hendelser som direkte kan p\u00e5virke omgivelsene. Forhold som er med i sjekklisten, men ikke til stede i planomr\u00e5det eller i planen, er kvittert ut med nei i kolonnen \u201dAktuelt?\u201d i sjekklisten. Sannsynligheten for at en enkelt u\u00f8nsket hendelse skal inntreffe klassifiseres, dvs. det ansl\u00e5s hvor hyppig hendelsen kan forventes \u00e5 inntreffe. Denne vurderingen bygger p\u00e5 kjennskap til lokale forhold, erfaringer, statistikk og annen relevant informasjon. N\u00e5r sannsynligheten for hendelsen er vurdert, beskrives og vurderes konsekvensene av hendelsene. Konsekvens betegnes som en mulig virkning av en hendelse. Konsekvensene er klassifisert etter forventet skadeomfang. Sannsynligheten og konsekvensen av ulike hendelser gir til sammen et uttrykk for risikoen som en hendelse representerer: Sannsynlighet x Konsekvens = Risiko Vurderingene av sannsynlighet og konsekvens er sammenstilt i en risikomatrise. Hendelser som kommer opp i \u00f8vre h\u00f8yre del i risikomatrisen (r\u00f8dt omr\u00e5de) har store konsekvenser og stor sannsynlighet, mens hendelser i nedre venstre del (gr\u00f8nt omr\u00e5de) er mindre farlige og lite sannsynlige. Mottiltak m\u00e5 iverksettes dersom hendelsene faller innenfor r\u00f8dt omr\u00e5de, og vurderes dersom hendelsene faller innenfor gult omr\u00e5de. For flere aktuelle hendelser vil lover og forskrifter p\u00e5legge tiltak uansett hvilket omr\u00e5de hendelsen faller innenfor. Matrisen beskriver risikoen etter at mottiltaket er vurdert. Mulige tiltak for \u00e5 redusere risiko- og s\u00e5rbarhetsforhold skal p\u00e5pekes. Dette kan v\u00e6re forebyggende eller skadebegrensende tiltak. Tabell 6 Klassifisering av sannsynlighet (frekvens) for u\u00f8nskede hendelser, 5. Sv\u00e6rt sannsynlig / kontinuerlig En hendelse oftere enn hvert 20 \u00e5r 4. Meget sannsynlig En hendelse per 20 \u2013 200 \u00e5r 3. Sannsynlig En hendelse per 200 \u2013 1000 \u00e5r 2. Mindre sannsynlig En hendelse per 1000 \u2013 5000 \u00e5r 1. Lite sannsynlig En hendelse sjeldnere enn 5000 \u00e5r Datert 30.06.2015 Tabell 9, Sjekkliste .- mulige u\u00f8nskede hendelser Datert 30.06.2015 Datert 30.06.2015 Oppsummerende ROS-matrise Tabellen under gir et samlet bilde av denne planens uheldige hendelser. Hendelser som er vurdert \u00e5 v\u00e6re sannsynlige til sv\u00e6rt sannsynlige og ha alvorlige til sv\u00e6rt alvorlige konsekvenser, krever tiltak. Hendelser i gr\u00f8nn sone: Punkt 1. Masseskred/ steinsprang Det er fare for masseskred/steinsprang i Skytedalen og ved den store fotballbanen (o_BIA). Det er vurdert i to rapporter, ROS for skredfare som del av dette planarbeidet og grunnunders\u00f8kelser gjort ved bygging av skolen i 2007. For byggeomr\u00e5dene er det satt krav om sikring f\u00f8r bygging. Vestsiden av S\u00e6dalen er ikke unders\u00f8kt og det er satt krav om unders\u00f8kelser og eventuell sikring ved detaljregulering av delomr\u00e5der. Punkt 6. Radongass Omr\u00e5det er registrert aktsomhetgrad moderat til lav hos NGU. Bergart er \u00f8yegneis og b\u00e5ndgneis, omdannet migmatittgneis. Byggeforskriftenes krav sikrer nybygg mot radonstr\u00e5ling. Det skal benyttes duk i byggegrop. Punkt 12. Vassdragsomr\u00e5de. Planomr\u00e5det er en del av \u00f8vre del av Nesttunvassdraget. Bekker, tjern og v\u00e5tmarker i og langs vassdraget er regulert til gr\u00f8nne form\u00e5l. Datert 30.06.2015 Punkt 15. Veg, bro, knutepunkt. Omr\u00e5det er et lokalt knutepunkt med skole, barnehager, butikk og regulert omr\u00e5de til ny kirke. Reguleringsplanen legger til rette for heving av veien for \u00e5 unng\u00e5 overflomming. Ved en eventuell storflom har Indre S\u00e6dalen to mulige veier og Sandalsringen kan gi omkj\u00f8ring b\u00e5de til Nesttun og Land\u00e5s. Sandalsringen er en gjennomkj\u00f8ringsvei. Punkt 24. Rekreasjonsomr\u00e5de. Pittedalen og Lonemyra er en del av friluftsomr\u00e5det i Sanddalen og har stier og gapahuker og er fine turomr\u00e5der. Fra Skytedalen g\u00e5r det en sti opp i byfjellene og i Indre S\u00e6dalen g\u00e5r en turvei opp i byfjellene. Omr\u00e5dene er sikret som gr\u00f8ntomr\u00e5der og det reguleres flere sammenhenger, snarveier og stier. Elven er regulert \u00e5pnet gjennom sentrum og videre ned til Lonemyra. Reguleringsplanen ivaretar og legger til rette for en forbedring Punkt 29. St\u00f8v og st\u00f8y; trafikk. Kommuneplanens arealdel viser r\u00f8d og gul st\u00f8ysone langs Sanddalsringen. Det er satt krav i bestemmelsene om mer detaljerte st\u00f8yvurderinger og eventuelle st\u00f8yskjermende tiltak ved detaljregulering. Punkt 38. St\u00f8v og st\u00f8y fra trafikk. Boligtallet \u00f8kes og det vil medf\u00f8re mer trafikk. Det er ikke ventet \u00e5 gi utslag p\u00e5 lokalveiene. Det er satt krav i bestemmelsene om mer detaljerte st\u00f8yvurderinger og eventuelle st\u00f8yskjermende tiltak ved detaljregulering Punkt 39. St\u00f8v og st\u00f8y fra andre kilder. Idrettsanleggene, spesielt fotballbanene, kan medf\u00f8re st\u00f8y i form av roping. BKS 14 ligger vis a vis den lille fotballbanen (o_BIA2), men ikke helt opptil. Den store fotballbanen (o_BIA1) ligger lengre vekk fra boligbebyggelse. Hendelser i gul sone: Punkt 4. Elveflom I dag flommer elven over veien 1-2 ganger i \u00e5ret. Veien har sunket i forhold til da den ble bygget. Avb\u00f8tende tiltak: Veien er regulert hevet slik at oversv\u00f8mmelse kan unng\u00e5s. Punkt 8. Nedb\u00f8rutsatt Omr\u00e5det ligger i foten av byfjellene og har dermed mye nedb\u00f8r. Nedslagsfeltet er stort med lange fjellsider. Avb\u00f8tende tiltak: Krav til overvannsh\u00e5ndtering for alle byggeomr\u00e5dene er regulert i bestemmelsene og i kommunens VA-norm. Datert 30.06.2015 Punkt 43. V\u00e6r/f\u00f8re avgrenser tilkomst til omr\u00e5det N\u00e5r Sanddalsringen flommer over kan veien bli uframkommelig. Avb\u00f8tende tiltak: Veier er regulert hevet, det er ogs\u00e5 to veier ut av omr\u00e5det Punkt 44. Ulykke i av-/p\u00e5kj\u00f8ringer Det er flere kryss i svingen p\u00e5 Sanddalsringen som ligger ganske tett. Uhell antas \u00e5 kunne fortsatt skje. Avb\u00f8tende tiltak: Det er regulert til lav fart som skal skiltes. Det kan redusere alvorligheten ved uhell. Punkt 45. Ulykke med g\u00e5ende/syklende Mange m\u00e5lpunkt innenfor planomr\u00e5det som kan n\u00e5s med gange og sykkel. Skole og idrettsanlegg er m\u00e5lpunkt for mange unge som gjerne sykler. Det er en del gjennomfartssykling i Sanddalsringen. Avb\u00f8tende tiltak: Det er regulert fortau og sykkelfelt langs Sanddalsringen og gang- og sykkelveier langs andre veier med litt trafikk. Punkt 46. Ulykke ved anleggsgjennomf\u00f8ring Heving av Sandalsringen, flytting av S\u00e6dalssvingen og andre vegutbedringer vurderes \u00e5 v\u00e6re tradisjonelle veianlegg med kjente tiltak og l\u00f8sninger. Avb\u00f8tende tiltak: Omkj\u00f8ringsvei m\u00e5 lages pga stor trafikkmengde. Punkt 52. Naturlig terreng formasjon som utgj\u00f8r spesiell fare (stup etc) Det er en del bratte skrenter, myrer, bekker, pytter og tjern innenfor planomr\u00e5det i gr\u00f8ntstrukturen. Noen av disse kan v\u00e6re farlige omr\u00e5der, spesielt i perioder med h\u00f8y vannf\u00f8ring. Avb\u00f8tende tiltak: Ingen. Det er natur og de som ferdes i naturen m\u00e5 ta de n\u00f8dvendige hensyn. Konklusjon Analysen viser at aktuelle hendelser som medf\u00f8rer risiko eller tiltak er vurdert og hensyntatt i planarbeidet. Punktene m\u00e5 f\u00f8lges opp i detaljregulering og byggesaker. Datert 30.06.2015 "
}