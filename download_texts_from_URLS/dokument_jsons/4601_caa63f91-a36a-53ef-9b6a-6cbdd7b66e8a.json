{
  "dokument_id": "caa63f91-a36a-53ef-9b6a-6cbdd7b66e8a",
  "doc_type": "case_presentation",
  "kommune": 4601,
  "tittel": "Forvaltningsrevisjon av barn som p\u00e5r\u00f8rande",
  "url": "https://bergen.kommune.no/politikere-utvalg/api/fil/bk360/9847521/Framstilling-Forvaltningsrevisjon-av-barn-som-parorande",
  "tekst": " Kontrollutvalget Saksframstilling V\u00e5r referanse: 2022/132216-5 Saksbehandler: Lillian Kristin Bolstad Forvaltningsrevisjon av barn som p\u00e5r\u00f8rande Kva saka gjelder: Bakgrunn \u2013 bestilling Kontrollutvalet bestilte forvaltningsrevisjon av barn som p\u00e5r\u00f8rande fr\u00e5 kommunen sin revisor Deloitte AS i m\u00f8te 07.09.22 sak 71/22. Oppdraget er gjennomf\u00f8rt i tidsrommet fr\u00e5 november 2022 til november 2023. Form\u00e5let med prosjektet har vore \u00e5 unders\u00f8ke om Bergen kommunen har etablert system og rutinar som tek hand om kommunen sitt ansvar for barn som p\u00e5r\u00f8rande gjennom informasjon, rettleiing og oppf\u00f8lging. Problemstillingar Revisjonen sine problemstillingar g\u00e5r fram av kapittel 1 i rapporten, side 11. Deloitte skriv f\u00f8lgande: \u00abMed bakgrunn i form\u00e5let er det utarbeidet f\u00f8lgende problemstillinger som har blitt unders\u00f8kt: 1) I hvilken grad er det foretatt en tydelig definering av roller og ansvar knyttet til det \u00e5 identifisere og f\u00f8lge opp av barn som p\u00e5r\u00f8rende?1 a. Foreligger det skriftlige prosedyrer eller lignende som definerer hvilke roller og ansvar helsepersonell i Bergen kommune skal ha for barn som p\u00e5r\u00f8rende? b. I hvilken grad opplever helsepersonell at roller og ansvar knyttet til \u00e5 f\u00f8lge opp barn som p\u00e5r\u00f8rende er tydelig definert? 2) Har kommunen sikret tilstrekkelig rutiner og personell med kompetanse, for \u00e5 identifisere og f\u00f8lge opp barn som er p\u00e5r\u00f8rende?2 3) I hvilken grad har kommunen etablert system og rutiner for \u00e5 sikre at oppf\u00f8lging av barn som p\u00e5r\u00f8rende skjer i samsvar med regelverk og nasjonale f\u00f8ringer?3 a. Har kommunen etablert tilfredsstillende rutiner som skal avklare omsorgssituasjonen for barn som p\u00e5r\u00f8rende og blir rutinene fulgt? 1 Opphavleg problemstilling var: \u00abI hvilken grad er det foretatt en tydelig definering av roller og ansvar knyttet til oppf\u00f8lging av barn som p\u00e5r\u00f8rende\u00bb 2 Opphavleg problemstilling var: \u00abHar kommunen sikret at kommunen har tilstrekkelige rutiner, og personell med kompetanse, for \u00e5 identifisere barn som p\u00e5r\u00f8rende\u00bb 3 https://www.helsedirektoratet.no/veiledere/parorendeveileder/informasjon-og-stotte-til-barn-som- parorende/avklar-situasjon-og-behov#avklar-behovet-for-informasjon-og-oppfolging-hos-barn-som- parorende 1 b. Har kommunen etablert tilfredsstillende rutiner for \u00e5 avklare behovet for veiledning og hjelp til familien og blir rutinene fulgt? c. Har kommunen rutiner som sikrer at det blir gitt tilbud om enkle st\u00f8ttetiltak for barn som p\u00e5r\u00f8rende og blir rutinene fulgt? 4) Er det etablert hensiktsmessige system og rutiner for samhandling om barn som p\u00e5r\u00f8rende, inkludert samarbeid mellom kommunale tjenester, fastlege og spesialisthelsetjenesten? 5) I hvilken grad innhenter Bergen kommune erfaringer fra barn som p\u00e5r\u00f8rende for \u00e5 utvikle tjenestene?\u00bb Avgrensing Revisor har unders\u00f8kt tenester der kommunen m\u00f8ter tenestemottakarar som har barn eller s\u00f8sken som er p\u00e5r\u00f8rande, eller tenester retta mot barn med behov for s\u00e6rskilte tenester. Ofte, men ikkje alltid, vil dette vere helsepersonell, som har ei plikt \u00e5 f\u00f8lge opp barn som er p\u00e5r\u00f8rande, jf. helsepersonellova \u00a7 10a. Revisor har ikkje gjort n\u00e6rare unders\u00f8kingar innan skule eller barnehage. Rapporten omtaler likevel samarbeid som inkluderar skule og barnehagesektoren. Revisjonskriteria Revisjonskriterium er dei krav og forventningar som forvaltningsrevisjonsobjektet skal bli vurdert opp mot. Kriteria er utleia fr\u00e5 autoritative kjelder i samsvar med krava i gjeldande standard for forvaltningsrevisjon. I dette prosjekter er revisjonskriteria henta fr\u00e5: \u2022 helsepersonellova \u2022 helse- og omsorgstenestelova \u2022 pasient- og brukarrettigheitlova \u2022 kommunelova \u2022 forskrift om leiing og kvalitetsforbetring i helse- og omsorgstenesta \u2022 helsedirektoratet sin rettleiar for p\u00e5r\u00f8rande \u2022 helsedirektoratet si nasjonal faglege retningslinje om tidleg oppdaging av utsette barn og unge Eit s\u00e6rleg viktig revisjonskriterium er helsepersonellova \u00a7 10 a: \u00abHelsepersonells plikt til \u00e5 bidra til \u00e5 ivareta mindre\u00e5rige barn som er p\u00e5r\u00f8rende til foreldre eller s\u00f8sken Helsepersonell skal bidra til \u00e5 ivareta det behovet for informasjon og n\u00f8dvendig oppf\u00f8lging som mindre\u00e5rige barn kan ha som f\u00f8lge av at barnets forelder eller s\u00f8sken er pasient med psykisk sykdom, rusmiddelavhengighet eller alvorlig somatisk sykdom eller skade. Helsepersonell som yter helsehjelp til pasient som nevnt i f\u00f8rste ledd, skal s\u00f8ke \u00e5 avklare om pasienten har mindre\u00e5rige barn eller mindre\u00e5rige s\u00f8sken og vedkommendes informasjons- eller oppf\u00f8lgingsbehov. N\u00e5r det er n\u00f8dvendig for \u00e5 ivareta behovet til pasientens mindre\u00e5rige barn, skal helsepersonellet blant annet a. samtale med pasienten om barnets informasjons- eller oppf\u00f8lgingsbehov og tilby informasjon og veiledning om aktuelle tiltak. Innenfor rammene av taushetsplikten 2 skal helsepersonellet ogs\u00e5 tilby barnet og andre som har omsorg for barnet, \u00e5 ta del i en slik samtale b. innhente samtykke til \u00e5 foreta oppf\u00f8lging som helsepersonellet anser som hensiktsmessig c. bidra til at barnet og personer som har omsorg for barnet, i overensstemmelse med reglene om taushetsplikt, gis informasjon om pasientens sykdomstilstand, behandling og mulighet for samv\u00e6r. Informasjonen skal gis i en form som er tilpasset mottakerens individuelle forutsetninger. N\u00e5r det er n\u00f8dvendig for \u00e5 ivareta behovet til pasientens mindre\u00e5rige s\u00f8sken, skal helsepersonellet blant annet tilby informasjon og veiledning om aktuelle tiltak. S\u00e5 langt det er mulig, skal det gj\u00f8res i samr\u00e5d med foreldre eller andre som har omsorgen for s\u00f8skenet. Tredje ledd bokstav b og c gjelder tilsvarende. Departementet kan i forskrift gi n\u00e6rmere bestemmelser om innholdet i helsepersonellets plikter etter denne bestemmelsen.\u00bb Kriteria er n\u00e6rare presentert i rapporten, b\u00e5de innleiingsvis under kvart kapittel i rapporten og i vedlegg 2. Metode Oppdraget er utf\u00f8rt i samsvar med gjeldande standard for forvaltningsrevisjon (RSK 001). Metodane revisor har nytta seg av er dokumentanalyse, intervju og sp\u00f8rjeunders\u00f8kingar. Revisor har samla inn skriftleg dokumentasjon av etterleving av interne rutinar og regelverk med meir. Innsamla dokument har blitt analysert opp mot revisjonskriteria. Revisor har gjennomf\u00f8rt 17 intervju, b\u00e5de gruppeintervju og intervju med enkeltpersonar. Innleiingsvis blei det gjennomf\u00f8rt intervju med etatsleiinga i etat for: \u2022 barn og familie \u2022 psykisk helse og rustenester \u2022 sosiale tenester \u2022 helsetenester \u2022 vurdering og rehabilitering \u2022 heimebaserte tenester \u2022 sjukeheim \u2022 tenester til utviklingshemma Etter innleiande intervju blei det gjennomf\u00f8rt intervju med barneansvarlege ved etatane som etter revisor si vurdering, oftast har tenestemottakarane med barn som p\u00e5r\u00f8rande. Det blei gjennomf\u00f8rt intervju med barneansvarlege i etat for: \u2022 barn og familie \u2022 psykisk helse og rustenester \u2022 sosiale tenester \u2022 vurdering og rehabilitering \u2022 tenester til utviklingshemma Avslutningsvis blei det gjennomf\u00f8rt eit intervju med kontaktperson med koordineringsansvar for kommunen sitt arbeid med barn som p\u00e5r\u00f8rande. 3 Revisor har sendt ut sp\u00f8rjeunders\u00f8king til 3467 mottakarar, fordelt p\u00e5 2 byr\u00e5dsavdelingar og 6 etatar, over ein periode p\u00e5 8 veker sommaren 20234. Sp\u00f8rjeunders\u00f8kinga blei sendt til etat for: \u2022 barn og familie (tal svar 204, svarprosent 32) \u2022 psykisk helse og rustenester (tal svar 95, svarprosent 21) \u2022 sosiale tenester (tal svar 88, svarprosent 22) \u2022 tenester til utviklingshemma (tal svar 90, svarprosent 5) \u2022 vurdering og rehabilitering (tal svar 185, svarprosent 44) \u2022 helsetenester (tal svar 24, svarprosent 17) Revisor meiner det er sannsynleg at tilsette som er klar over plikta til \u00e5 f\u00f8lge opp barn som p\u00e5r\u00f8rande, og har erfaring med det, har vore meir motivert til \u00e5 svare p\u00e5 sp\u00f8rjeunders\u00f8kinga. S\u00e6rleg lav svarprosent fr\u00e5 etat for tenester til utviklingshemma antar revisor kjem av at mange tilsette brukar PC lite, og at mange av tenestemottarane er vaksne utan mindre\u00e5rige s\u00f8sken. Oppsummering av intervju har blitt sendt til dei intervjua for verifisering. Det er informasjon fr\u00e5 verifiserte intervjureferat som er nytta i rapporten. Datadelen av rapporten er send til kommunen for verifisering, og det er gjort nokre justeringar i rapporten p\u00e5 bakgrunn av tilbakemeldingar. Heile rapporten er send til byr\u00e5d for eldre, helse og omsorg og byr\u00e5d for barnevern, sosiale tenester og mangfald er. Du kan lese byr\u00e5den sin h\u00f8yringsuttale i vedlegg 1 til rapporten. Revisjonen sine funn Samandrag av resultata fr\u00e5 unders\u00f8kinga finn du i rapporten p\u00e5 side 3 - 6, og p\u00e5 side 61 - 62 kan du lese revisjonens konklusjon og anbefalingar. I eit nedkorta samandrag vil sekretariatet trekke fram nokre funn og vurderingar i forvaltingsrevisjonsrapporten. Dei funna og vurderingane som sekretariatet har vurdert som viktigast st\u00e5r i utheva skrift: Definisjon av barn som p\u00e5r\u00f8rande I denne unders\u00f8kinga er barn som er p\u00e5r\u00f8rande er definert som barn5 eller s\u00f8sken (0-18 \u00e5r) av pasientar med psykisk sjukdom, rusmiddelavhengigheit eller alvorleg sjukdom eller skade. Barn som veks opp med sjuke eller rusavhengige foreldre opplever ulike bekymringar og har h\u00f8gare risiko for \u00e5 utvikle psykiske-, sosiale- og \u00e5tferdsproblem. Lovendring \u2013 innf\u00f8ring av plikt til \u00e5 f\u00f8lge opp mindre\u00e5rige p\u00e5r\u00f8rande I 2010 blei det gjort lovendringar i helsepersonellova, jf. \u00a7 10 a. Med lovendringane fekk helsepersonell i kommunen ei plikt til \u00e5 bidra til \u00e5 ivareta mindre\u00e5rige barn som p\u00e5r\u00f8rande. Roller og ansvar knytt til oppf\u00f8lging av barn som p\u00e5r\u00f8rande Kommunen har etablert ein felles tverretatleg prosedyre for 8 etatar som har tilsette som m\u00f8ter barn som p\u00e5r\u00f8rande6. Fellesprosedyren gir ikkje tilstrekkeleg oversikt over roller og ansvar, knytt til oppf\u00f8lging av barn som er p\u00e5r\u00f8rande. Det at kommunen har etablert ein fellesprosedyre for barn som er p\u00e5r\u00f8rande, er eit viktig tiltak for \u00e5 rette merksemda mot viktigheita av \u00e5 f\u00f8lge opp barn som er p\u00e5r\u00f8rande og sikre at 4 Sp\u00f8rjeunders\u00f8kinga blei sendt til alle tilsette i minst 50 % stillingar, med unntak av administrative stillingar, leiarar og anna personell som revisor antok ikkje har ansvar for \u00e5 f\u00f8lge opp barn som er p\u00e5r\u00f8rande. 5 Omfattar biologiske barn, adoptivbarn, stebarn og fosterbarn. 6 Dei 8 etatane er etat for: barn og familie, psykisk helse og rustenester, sosiale tenester, helsetenester, vurdering og rehabilitering, heimebaserte tenester, sjukeheim og tenester til utviklingshemma 4 dette blir gjort p\u00e5 en god m\u00e5te. Det er hensiktsmessig at fellesprosedyren ogs\u00e5 omfattar etatar og tilsette som ikkje er helsepersonell, men det m\u00e5 sikrast at roller og ansvar er tydeleg definert. Fellesprosedyren viser berre til ansvaret som helsepersonell har etter helsepersonellova. Det er uklart om fellesprosedyren omfattar tilsette som ikkje er helsepersonell. Det kan f\u00f8re til at tilsette som ikkje er helsepersonell ikkje er kjende med at dei har ansvar for \u00e5 f\u00f8lge opp barn som er p\u00e5r\u00f8rande. Nokre etatar har utarbeida eigne rutinar som omtalar roller og ansvar i etaten sitt arbeid med barn som p\u00e5r\u00f8rande. Etatsspesifikke rutinar kan bidra til \u00e5 sikre at roller og ansvar er tilpassa etaten, og redusere risikoen for at roller og ansvar er utydelege for dei tilsette. Etat for psykisk helse og rustenester har sin eigen prosedyre for oppf\u00f8lging av barn som p\u00e5r\u00f8rande. Denne prosedyren bidreg til \u00e5 tydeleggjere roller og ansvar i etatens arbeid med barn som p\u00e5r\u00f8rande. Helsepersonell i kommunen har ikkje tilstrekkeleg kunnskap om si lovp\u00e5lagte plikt etter helsepersonellova til \u00e5 bidra til \u00e5 ivareta barn som er p\u00e5r\u00f8rande.7 Manglande kunnskap om kva ansvar helsepersonell har, utgjer ein risiko for at barn som p\u00e5r\u00f8rande ikkje blir identifiserte og f\u00f8lgde opp. Barneansvarlege Det at kommunen har etablert barneansvarlege, som skal ha s\u00e6rskilt kompetanse knytt til barn som er p\u00e5r\u00f8rande, er eit godt tiltak.8 Fellesprosedyren for barn som p\u00e5r\u00f8rande viser til kva rolle og ansvar dei barneansvarlege skal ha. Det er difor uheldig at tilsette og dei barneansvarlege er usikre p\u00e5 kva rolle barneansvarlege skal ha. Det er ikkje tilfredsstillande at to av fem av dei tilsette som har svart p\u00e5 sp\u00f8rjeunders\u00f8kinga oppgir at dei er usikre p\u00e5 kor dei skal ta kontakt for r\u00e5d og rettleiing om barn som p\u00e5r\u00f8rande, og at dei ikkje kjenner til at etaten deira har barneansvarlege. Det er positivt at kommunen i 2023 sette i gang eit oppl\u00e6ringsl\u00f8p for barneansvarlege. Oppl\u00e6ringa skal bidra til \u00e5 tydeleggjere rolla og ansvaret til dei barneansvarlege, og gi dei oppl\u00e6ring og moglegheit til \u00e5 dele erfaringar. Det er viktig at det blir sikra kontinuerleg erfaringsdeling og kunnskapsoppdatering blant barneansvarlege slik at dei blir oppdaterte og har best mogleg kompetanse. Kommunen har ikkje ein prosedyre som gir rettleiing til tilsette i barnehage og skule, som dagleg m\u00f8ter barn i sitt arbeid. Det er viktig \u00e5 sikre at ogs\u00e5 tilsette i skule og barnehage veit korleis dei kan bidra til \u00e5 sikre at barn som er p\u00e5r\u00f8rande f\u00e5r god oppf\u00f8lging, sj\u00f8lv om dette ikkje konkretisert i regelverket. Identifisering av barn som p\u00e5r\u00f8rande Det er delvis sikra tilstrekkelege prosedyrar og personell med kompetanse til \u00e5 identifisere barn som p\u00e5r\u00f8rande. 7 Av helsepersonell som svarte p\u00e5 sp\u00f8rjeunders\u00f8kinga hadde 15 % i lita grad eller ikkje i det hele tatt kjennskap om si lovp\u00e5lagte plikt, og 51 % hadde i nokon grad kjennskap til den. 8 Rollen som barneansvarleg er ikkje ei lovp\u00e5lagt oppg\u00e5ve og m\u00e5 ikkje forvekslast med barnekoordinator, som er ei lovp\u00e5lagt oppg\u00e5ve. 5 Det er ikkje tilfredsstillande at: \u2022 ein betydeleg del av tenesteytarar i kommunen opplyser at dei ikkje alltid avklarar om tenestemottakar har mindre\u00e5rige barn eller s\u00f8sken.9 \u2022 kapasitets- og kompetanseutfordringar blir opplyst \u00e5 vere \u00e5rsaker til at tilsette ikkje alltid avklarar om tenestemottakarar har barn som er p\u00e5r\u00f8rande. Videre satsing p\u00e5 kompetansehevande tiltak b\u00e5de for tilsette og barneansvarlege er derfor viktig. \u2022 1 av 3 av dei som svarar p\u00e5 sp\u00f8rjeunders\u00f8kinga ikkje kjenner til kommunens prosedyre for barn som er p\u00e5r\u00f8rande. Manglande kjennskap til prosedyren gir risiko for at tilsette ikkje kjenner til korleis dei skal g\u00e5 fram for \u00e5 identifisere barn som p\u00e5r\u00f8rande. Fellesprosedyren b\u00f8r ogs\u00e5 forbetrast p\u00e5 fleire andre omr\u00e5de. Den manglar omtale eller tydeleg tilvising til kor tilsette kan finne informasjon om identifisering av barn som p\u00e5r\u00f8rande. Fellesprosedyren listar opp rettleiaren til Helsedirektoratet under overskrifta \u00abreferanser\u00bb. Denne rettleiaren omtalar korleis barn som p\u00e5r\u00f8rande skal og b\u00f8r f\u00f8lgast opp. Fellesprosedyren kan gi betre rettleiing gjennom \u00e5 vise til kor tilsette kan finne meir informasjon om ulike tema, for eksempel i Helsedirektoratet sin p\u00e5r\u00f8randerettleiar. Fellesprosedyren gir ikkje tilstrekkeleg rettleiing om kor tilsette kan finne informasjon om korleis dei skal handtere krevjande situasjonar. Det kan vere situasjonar der det ikkje er mogleg \u00e5 avklare gjennom samtale om tenestemottakar har barn. Det g\u00e5r heller ikkje tydeleg fram kor tilsette kan finne informasjon om korleis dei kan g\u00e5 fram dersom foreldre ikkje \u00f8nsker \u00e5 gi samtykke til \u00e5 f\u00f8lge opp barnet. Fellesprosedyren seier ikkje noko om utfordringar knytt til \u00e5 identifisere og kartlegge p\u00e5r\u00f8rande til minoritetsspr\u00e5klege. Den seier heller ikkje noko om kor den tilsette kan ta kontakt for r\u00e5d og rettleiing om utfordringar med kommunikasjon. Unders\u00f8kinga viser ogs\u00e5 til utfordringar knytt til det \u00e5 journalf\u00f8re opplysningar om identifiserte barn som p\u00e5r\u00f8rande. Nokre av utfordringane er knytt til juridiske forhold som kommunen har pr\u00f8vd \u00e5 l\u00f8yse, men som framleis ikkje er l\u00f8yst. Oppf\u00f8lging av barn som p\u00e5r\u00f8rande Revisor peikar p\u00e5 at sp\u00f8rjeunders\u00f8kinga for dei tilsette ikkje har tilfredsstillande resultat p\u00e5 f\u00f8lgjande punkt: \u2022 1 av 5 svarar at barn som er p\u00e5r\u00f8rande til foreldre i liten grad blir tilstrekkeleg ivaretatt. \u2022 1 av 3 svarar at barn som er p\u00e5r\u00f8rande av minoritetsspr\u00e5klege i liten grad eller ikkje i det heile tatt blir tilstrekkeleg ivaretatt. \u2022 over halvparten opplever at dei ikkje f\u00e5r gitt p\u00e5r\u00f8rande barn tilstrekkeleg og tilpassa informasjon om aktuelle hjelpetiltak, om barnet sin eigen situasjon og om den sjuke. 9 Av dei som svarte p\u00e5 sp\u00f8rjeunders\u00f8kinga svarte 26 % at dei som oftast avklarar om p\u00e5r\u00f8rande har mindre\u00e5rige barn eller s\u00f8sken, 10 % svarer at de nokon gongar eller sjeldan gjer det. 6 Helsedirektoratet sin p\u00e5r\u00f8randerettleiar Denne rettleiaren stiller krav til helsepersonell om oppf\u00f8lging av barn som p\u00e5r\u00f8rande. Det er viktig at relevant personell i kommunen enkelt kan finne fram til den. Fellesprosedyren til kommunen er ikkje bygd opp p\u00e5 ein m\u00e5te som gjer at helsepersonell og andre med ansvar for \u00e5 f\u00f8lge opp barn som er p\u00e5r\u00f8rande, raskt finn fram til informasjon dei b\u00f8r kjenne til. Betre tilgang til informasjon og rettleiingsmateriell er avgjerande for at tilsette skal kunne ivareta sine oppg\u00e5ver med \u00e5 f\u00f8lge opp barn som er p\u00e5r\u00f8rande. Det kan vere krevjande for kvar enkelt tilsett \u00e5 ha omfattande kunnskap og forst\u00e5ing for temaet barn som p\u00e5r\u00f8rande. Det kan g\u00e5 lang tid mellom kvar gang den tilsette identifiserer barn som p\u00e5r\u00f8rande, og med det f\u00e5r ansvar for \u00e5 f\u00f8lge opp barn som er p\u00e5r\u00f8rande. Ordning med barneansvarlege er derfor eit viktig og hensiktsmessig tiltak for \u00e5 sikre rettleiing av tilsette som m\u00f8ter barn som er p\u00e5r\u00f8rande. Barneansvarlege vil kunne hjelpe tilsette i vurderinga av kva dei sj\u00f8lv b\u00f8r gjere, og n\u00e5r barn b\u00f8r rettleiast videre til andre tenesteomr\u00e5de i kommunen. Den barneansvarlege vil ogs\u00e5 kunne bidra med rettleiing for \u00e5 sikre n\u00f8dvendig ivaretaking av barn for eksempel om det ikkje gis samtykke fr\u00e5 foreldre om \u00e5 snakke med barna. Det er fleire f\u00f8resetnader som ikkje er p\u00e5 plass for at for at ordninga med barneansvarlege skal fungere godt i kommunen. Skal ordninga fungere godt m\u00e5 kommunen sikre at dei tilsette kjenner til at det finst barneansvarlege og vite kven dei er. Kommunen m\u00e5 ogs\u00e5 sikre at dei barneansvarlege f\u00e5r tilstrekkeleg oppl\u00e6ring, kunnskap og oversikt over aktuelle tiltak og tilbod. Samhandling om barn som er p\u00e5r\u00f8rande Kommunen har etablert og arbeider framleis med \u00e5 etablere system og rutinar for samhandling om barn som p\u00e5r\u00f8rande. Dette arbeidet g\u00e5r f\u00f8re seg i byr\u00e5dsavdelingane, etatane, mellom kommunale helse- og omsorgstenester og med andre offentlege helsetenester. Det er positivt at kommunen har etablert ei samarbeidsgruppe p\u00e5 tvers av etatane for arbeidet med barn som p\u00e5r\u00f8rande. Det er ogs\u00e5 positivt at kommunen deltar i fagnettverk med spesialisthelsetenesta og kommunar i f\u00f8retaksomr\u00e5det. I fagnettverket blir det blant anna arbeida med \u00e5 etablere felles samhandlingsprosedyrar. Dette vil kunne bidra til eit meir samordna offentleg helsetenestetilbod, som i st\u00f8rre grad legg til rette for at barn som p\u00e5r\u00f8rande taksast hand om. Det g\u00e5r f\u00f8re seg eit generelt samarbeid mellom etat for barn og familie og etatane for skole og barnehage om barn og unge. Etat for barn og familie deltar i tverrfagleg utviklingsteam (TUT), og barn som p\u00e5r\u00f8rande kan dr\u00f8ftast der. Samstundes viser unders\u00f8kinga at det er fleire utfordringar knytt til samarbeid internt i kommunen om barn som p\u00e5r\u00f8rande. Kommunen har ikkje etablert eit systemsamarbeid som omfattar barnehage og skole. Kommunen sitt arbeid med barn som p\u00e5r\u00f8rande er ikkje forankra i byr\u00e5dsavdeling for barnehage og skule, slik som forutsett i Plan for psykisk helse 2016-2020. B\u00e5de barnehage og skule er plassar der barn bruker mykje av tida si. Tilsette i barnehage og skule har ofte n\u00e6r kjennskap til situasjonen til det enkelte barn. Dei har gode f\u00f8resetnadar for \u00e5 identifisere barn som p\u00e5r\u00f8rande og bidra til oppf\u00f8lging av barn i utfordrande livssituasjonar. Kommunen har ikkje har etablert eit system for samhandling mellom helse og omsorgstenester og barnehage og skule om barn som p\u00e5r\u00f8rande. Dette aukar risikoen 7 for at s\u00e5rbare barn ikkje blir tilstrekkeleg ivaretatt. Det aukar ogs\u00e5 risikoen for at barn som lever i ein risikosituasjon ikkje blir fanga opp tidleg. Det er ikkje etablert system eller prosedyrar for samarbeid om barn som p\u00e5r\u00f8rande mellom kommunens helse- og omsorgstenester og fastlegane i kommunen. Fastlegen er i mange tilfelle den f\u00f8rste som registrerer ein forelder sitt behov for helse- og omsorgstenester. Derfor er fastlegen sentral i arbeidet med \u00e5 fange opp barn som p\u00e5r\u00f8rande og sikre barnas rett til informasjon og oppf\u00f8lging. Manglande system og prosedyrar for samarbeid mellom kommunale tenester og fastlegane aukar risikoen for at barn som p\u00e5r\u00f8rande ikkje blir identifisert og f\u00f8lgt opp. Det er ikkje tilstrekkeleg at ein betydeleg del av dei tilsette i kommunale helse- og omsorgstenester opplever det som lite tydeleg kven dei skal samarbeide med for \u00e5 sikre at barn som p\u00e5r\u00f8rande f\u00e5r n\u00f8dvendig oppf\u00f8lging. Bruk av barns erfaringar som p\u00e5r\u00f8rande Av unders\u00f8kinga kjem det fram at det g\u00e5r f\u00f8re seg ei rekke ulike aktivitetar i etatane for \u00e5 sikre tilbakemeldingar fr\u00e5 brukarar og p\u00e5r\u00f8rande. Kommunen har tatt i bruk erfaringskonsulentar i arbeidet med \u00e5 gi barneansvarlege kunnskap, kompetanse og forst\u00e5ing av korleis det er \u00e5 vere barn som p\u00e5r\u00f8rande. Dei fleste barneansvarlege meiner det er eit behov for \u00e5 rette eit sterkare s\u00f8kelys p\u00e5 \u00e5 innhente brukarerfaringar fr\u00e5 barn som er p\u00e5r\u00f8rande, og eventuelle barn kommunen ikkje har klart \u00e5 f\u00f8lge opp. Det er viktig \u00e5 sikre at erfaringar fr\u00e5 barn blir tatt med i evaluerings- og utviklingsarbeidet til kommunen. Revisjonen sine anbefalingar Revisjonen sine anbefalingar g\u00e5r fram av kapittel 8 i rapporten, side 62. Deloitte skriv f\u00f8lgande: \u00abBasert p\u00e5 funn og vurderinger anbefaler Deloitte kommunen \u00e5 sette i verk f\u00f8lgende tiltak: 1. Sikrer at helsepersonell kjenner til sin lovp\u00e5lagte plikt til \u00e5 f\u00f8lge opp barn som er p\u00e5r\u00f8rende. 2. Sikrer at det blir tydelig hvem som er omfattet av tverretatlige prosedyre for oppf\u00f8lging av barn som er p\u00e5r\u00f8rende. 3. Evaluerer og forbedrer kommunens tverretatlige prosedyre for oppf\u00f8lging av barn som p\u00e5r\u00f8rende og vurderer hvordan prosedyren kan gi konkrete anvisninger til hvor ansatte kan finne ytterligere veiledning knyttet til tema som for eksempel: a. h\u00e5ndtering av situasjoner der det ikke er mulig \u00e5 avklare om tjenestemottaker har barn b. h\u00e5ndtering av situasjoner der samtykke til \u00e5 f\u00f8lge opp barnet ikke blir gitt c. oppf\u00f8lging av minoritetsspr\u00e5klige 4. Sikrer at ansatte som skal f\u00f8lge opp barn som er p\u00e5r\u00f8rende kjenner til hvor de skal henvende seg for r\u00e5d og veiledning ved behov for dette. 5. Sikrer at ansatte som skal f\u00f8lge opp barn som er p\u00e5r\u00f8rende kjenner til hvem de skal samarbeide med for \u00e5 sikre at barn som p\u00e5r\u00f8rende f\u00e5r n\u00f8dvendig oppf\u00f8lging. 8 6. Etablere system og rutiner for samhandling om barn som er p\u00e5r\u00f8rende mellom fastleger og relevante tjenester i kommunen. 7. Etablere et system for samarbeid om barn som er p\u00e5r\u00f8rende mellom barnehage, skoler og relevante tjenester i kommunen. 8. Sikre at erfaringer fra barn som er eller har v\u00e6rt p\u00e5r\u00f8rende blir tatt med i evaluerings- og utviklingsarbeidet knyttet til kommunens oppf\u00f8lging av barn som p\u00e5r\u00f8rende\u00bb H\u00f8yringsuttalen Kommunen har hatt utkast til rapport p\u00e5 h\u00f8yring. H\u00f8yringsuttale fr\u00e5 byr\u00e5d for barnevern, sosiale tenester og mangfald er lagt ved rapporten som vedlegg 1. Det er opplyst at h\u00f8yringsuttalen er felles for dei to byr\u00e5dane har ansvaret for etatane som er revidert i denne forvaltningsrevisjonen. Vi legg s\u00e5leis til grunn at byr\u00e5d for eldre, helse og omsorg har slutta seg til h\u00f8yringssvaret. I h\u00f8yringsuttalen skriv byr\u00e5dane blant anna f\u00f8lgande: \u00abVi vil innledningsvis takke for at Kontrollutvalget med denne forvaltningsrevisjonen bidrar til \u00e5 sette fokus p\u00e5 barns situasjon n\u00e5r familien rammes av alvorlig sykdom. Barn som p\u00e5r\u00f8rende m\u00e5 bli ivaretatt og m\u00f8tt med innsikt og forst\u00e5else av voksne og av hjelpeapparatet. Slik kan vi unng\u00e5 at situasjonen f\u00e5r negativ innvirkning p\u00e5 hverdagen i barnehage eller skole, sosialt liv og barnets utvikling og helse. (...) Det er byr\u00e5denes samlete vurdering at rapporten gir et godt grunnlag for videre prioritering av forbedrings- og utviklingstiltak til kommunens ivaretakelse av barn som p\u00e5r\u00f8rende og vil p\u00e5se at det videre arbeidet er i tr\u00e5d med anbefalingene som rapporten presenterer.\u00bb Byr\u00e5d for barnevern, sosiale tenester og mangfald og byr\u00e5d for eldre, helse og omsorg er invitert til kontrollutvalsm\u00f8tet 20. februar for \u00e5 gjere greie for byr\u00e5dsavdelinga sitt syn p\u00e5 rapporten og svare p\u00e5 sp\u00f8rsm\u00e5l. Vurderinga til sekretariatet Etter v\u00e5r vurdering har revisor gjennom denne rapporten svart p\u00e5 problemstillingane som kontrollutvalet bestilte i m\u00f8te 07.09.22 sak 71/22. Forvaltningsrevisjonen er utf\u00f8rt i samsvar med gjeldande regelverk og revisjonsstandardar10. Det v\u00e5r vurdering at det har blitt gjort og det blir framleis gjort mykje godt arbeid i kommunen for \u00e5 betre oppf\u00f8lging av barn som er p\u00e5r\u00f8rande til personar med rusavhengigheit, alvorleg somatisk sjukdom og alvorleg psykisk sjukdom. Likevel er det rom for forbetringar av fleire forhold. Vi merkar oss at ut fr\u00e5 det som kjem fram i revisjonsrapporten, har s\u00e6rleg etat for psykisk helse og rustenester gjort mykje godt arbeid p\u00e5 dette feltet. Forvaltningsrevisjonen dokumenterer at det er ei rekke forhold som kommunen m\u00e5 forbetre. Dette gjeld blant anna: \u2022 forbetre fellesprosedyre \u2022 \u00e5 utarbeide etatspesifikke prosedyre (for etatane som ikkje har det) \u2022 \u00e5 auke helsepersonell sin kunnskap om plikta til \u00e5 identifisere og f\u00f8lge opp barn som er p\u00e5r\u00f8rande 10 RSK 001 Standard for forvaltningsrevisjon 9 \u2022 \u00e5 auke tilsette som ikkje er helsepersonell sin kunnskap om ansvar for \u00e5 identifisere og f\u00f8lge opp barn som er p\u00e5r\u00f8rande \u2022 samhandling med fastlegane, barnehage og skule \u2022 oppf\u00f8lging av barn som er p\u00e5r\u00f8rande av minoritetsspr\u00e5klege \u2022 rutinar for journalf\u00f8ring av ordin\u00e6re og sensitive opplysningar om barn som er p\u00e5r\u00f8rande Ut fr\u00e5 h\u00f8yringsuttalen ser det ut til at byr\u00e5dane har hatt godt l\u00e6ringsutbytte av forvaltningsrevisjonen. I uttalen g\u00e5r byr\u00e5dane gjennom korleis kommunen lever opp til problemstillingane revisor har unders\u00f8kt. Byr\u00e5dane gir vidare uttrykk for at dei vil f\u00f8lge opp anbefalingane fr\u00e5 revisor. Det er positivt at forvaltningsrevisjonen har bidratt med ny kunnskap og innsikt. Det kan bidra til b\u00e5de l\u00e6ring og forbetring av tenestene til barn som er p\u00e5r\u00f8rande. Forslag til vedtak: 1. Kontrollutvalet tek Deloitte sin forvaltningsrevisjonsrapport av barn som p\u00e5r\u00f8rande til orientering. 2. Kontrollutvalet tek opplysningane i h\u00f8yringsuttalen fr\u00e5 byr\u00e5d for barnevern, sosiale tenester og mangfald og byr\u00e5d for eldre helse og omsorg til orientering. 3. Kontrollutvalet sender rapporten til bystyret. Forslag til innstilling: 1. Bystyret tek Deloitte sin forvaltningsrevisjonsrapport av barn som p\u00e5r\u00f8rande til orientering. 2. Bystyret ber byr\u00e5det f\u00f8lge opp anbefalingane til tiltak som g\u00e5r fram av forvaltningsrevisjonsrapporten. 3. Bystyret ber byr\u00e5det rapportere til kontrollutvalet om korleis revisor sine anbefalingar er f\u00f8lgde opp innan utgangen av september 2024. Dato: 13. februar 2024 Eli M. Velle - leiar Lillian K. Bolstad - r\u00e5dgjevar Dokumentet er godkjent elektronisk. Vedlegg: Forvaltningsrevisjon av barn som p\u00e5r\u00f8rende i Bergen kommune 10 Saksframstilling: 11 "
}