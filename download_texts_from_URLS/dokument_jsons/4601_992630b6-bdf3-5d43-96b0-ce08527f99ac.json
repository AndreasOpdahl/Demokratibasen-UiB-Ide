{
  "dokument_id": "992630b6-bdf3-5d43-96b0-ce08527f99ac",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 26032025, Sak 103/25, Opph\u00f8r av medlemskap i Cities for a Nuclear Free Europe",
  "url": "https://bergen.kommune.no/politikere-utvalg/api/fil/bk360/12404003/Innstilling-vedtak-Opphor-av-medlemskap-i-Cities-for-a-Nuclear-Free-Europe",
  "tekst": "Opph\u00f8r av medlemskap i Cities for a Nuclear Free Europe Bergen bystyre behandlet saken i m\u00f8tet 26.03.2025 sak 103/25 og fattet f\u00f8lgende vedtak: Bystyret ber byr\u00e5det om \u00e5 melde Bergen kommune ut av Cities for a Nuclear Free Europe. Mailiss Solheim-\u00c5kerblom (R) fremsatte p\u00e5 vegne av R f\u00f8lgende protokolltilf\u00f8rsel: Saksfremlegget i denne saken viser til Sak 427/24 - Representantforslag fr\u00e5 Joel Ysteb\u00f8 (KrF) om kjernekraft i Bergensregionen. R\u00f8dt stemte mot representantens forslag i nevnte sak. Siden m\u00f8tet der nevnte sak ble behandlet, har R\u00f8dt vedtatt nytt arbeidsprogram der partiet vil arbeide for mer forskning og utvikling av moderne kjernekraftverk i norsk sammenheng. Samtidig anerkjenner vi at utbygging av kjernekraft ikke kan komme tidsnok til \u00e5 v\u00e6re en klimal\u00f8sning p\u00e5 kort og mellomlang sikt. Derfor st\u00f8tter partiets representanter n\u00e5 at Bergen kommune melder seg ut av Cities for a Nuclear Free Europe. Representantene vil imidlertid understreke at vi med st\u00f8tte til denne utmeldelsen ikke har tatt stilling til eventuell utbygging av kjernekraft i Bergen eller bergensregionen. Bergen bystyres behandling F\u00f8lgende representanter tok ordet: Diane Alexandra Berbain (SV), Rebekka Helle Stensb\u00f8 (H), Mailiss Solheim-\u00c5kerblom (R). Forslag fremsatt i bystyret: Diane Alexandra Berbain (SV) fremsatte p\u00e5 vegne av SV f\u00f8lgende alternative forslag: Bystyret sl\u00e5r fast at Bergen kommune ikke skal melde seg ut av Cities for a Nuclear Free Europe. Votering: Alternativt forslag fra SV, fremsatt av Diane Alexandra Berbain (SV), fikk 7 stemmer (SV), og var dermed falt. Innstillingen ble vedtatt med 60 stemmer (H, A, FrP, MDG, BL, V, INP, R, KrF, Sp, PP). Utvalg for milj\u00f8 og byutvikling hadde saken til orientering i m\u00f8tet 13.03.2025 sak 66/25: Utvalg for milj\u00f8 og byutvikling tok saken til orientering. Utvalg for finans, kultur og n\u00e6ring innstiller til bystyret. Utvalg for finans, kultur og n\u00e6ring behandlet saken i m\u00f8tet 12.03.2025 sak 33/25 og avga f\u00f8lgende innstilling: Bystyret ber byr\u00e5det om \u00e5 melde Bergen kommune ut av Cities for a Nuclear Free Europe. Byr\u00e5det behandlet saken i m\u00f8tet 06.02.2025 sak 29/25 Byr\u00e5det innstiller til bystyret \u00e5 fatte f\u00f8lgjande vedtak: Bystyret ber byr\u00e5det om \u00e5 melde Bergen kommune ut av Cities for a Nuclear Free Europe. 2 "
}