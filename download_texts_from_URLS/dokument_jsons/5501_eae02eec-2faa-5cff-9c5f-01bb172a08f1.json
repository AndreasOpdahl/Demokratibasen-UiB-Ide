{
  "dokument_id": "eae02eec-2faa-5cff-9c5f-01bb172a08f1",
  "doc_type": "case_presentation",
  "kommune": 5501,
  "tittel": "Valg av meddommere til H\u00e5logaland lagmannsrett",
  "url": "https://innsyn.tromso.kommune.no/application/getMoteDokument?dokid=2001711741",
  "tekst": "Arkivsaksnr. 24/00170-9 Saksbehandler Line Vatne Saksgang M\u00f8tedato Formannskapet 14.05.2024 Kommunestyret 22.05.2024 Valg av meddommere til H\u00e5logaland lagmannsrett Kommunedirekt\u00f8rens innstilling til vedtak: Det velges meddommere til H\u00e5logaland lagmannsrett jf. oversikten i vedlegg 1. Stig Tore Johnsen Mari Enoksen Hult Kommunedirekt\u00f8r Direkt\u00f8r for organisasjon 1 Hva saken gjelder Valg av meddommere til H\u00e5logaland lagmannsrett for perioden 2025-2028. Saksutredning Kommunestyret skal velge meddommere til domstolene hvert fjerde \u00e5r. Valget skal foretas innen 1. juli \u00e5ret etter hvert kommunestyrevalg. Det skal n\u00e5 velges meddommerutvalg for perioden 01.01.2025 - 31.12.2028. Domstolloven \u00a7 70 stiller f\u00f8lgende krav til den som skal velges som meddommer: \u00abDen som velges, m\u00e5 ha tilstrekkelige norskkunnskaper, og for \u00f8vrig v\u00e6re personlig egnet til oppgaven. I tillegg m\u00e5 vedkommende 1. v\u00e6re over 21 \u00e5r og under 70 \u00e5r, ved valgperiodens start, 2. ikke v\u00e6re frad\u00f8mt stemmeretten i offentlige anliggender, 3. ikke v\u00e6re under offentlig gjeldsforhandling eller konkursbehandling eller i konkurskarantene, 4. st\u00e5 innf\u00f8rt i folkeregisteret som bosatt i kommunen p\u00e5 valgdagen, og 5. v\u00e6re statsborger i Norge eller et annet nordisk land, eller ha st\u00e5tt innf\u00f8rt i folkeregisteret som bosatt i riket de tre siste \u00e5r f\u00f8r valgdagen.\u00bb I brev fra H\u00e5logaland lagmannsrett av 07.02.2024 er det angitt at Troms\u00f8 kommune skal velge 102 meddommere til lagmannsretten. Det skal velges et utvalg for kvinner og et utvalg for menn. Lagmannsretten understreker viktigheten av at utvalgene har en allsidig sammensetning. Videre at meddommerne har tilstrekkelige norskkunnskaper, kan bruke digitale verkt\u00f8y og for \u00f8vrig er personlig egnet til oppgaven. Det er i kommunen rekruttert meddommere gjennom p\u00e5melding p\u00e5 nett, og deretter gjennomf\u00f8rt en utvelgelse i henhold til gitte kriterier. Konklusjon Kommunestyret velger 102 meddommere til H\u00e5logaland lagmannsrett. Vedtakskompetanse Kommunestyret, jf. domstolloven \u00a7 66. Vedlegg Vedlegg 1 - H\u00e5logland lagmannsrett - Meddommerutvalg 2025-2028 2 "
}