{
  "dokument_id": "dcfc7a0d-e0cc-55a2-af82-a059cf70d979",
  "doc_type": "case_presentation",
  "kommune": 4601,
  "tittel": "Kommunal forkj\u00f8psrett til leieg\u00e5rd - Skivebakken 33c, Bergenhus Gnr. 166 Bnr. 775",
  "url": "https://bergen.kommune.no/politikere-utvalg/api/fil/bk360/9894862/Framstilling-Kommunal-forkjopsrett-til-leiegard-Skivebakken-33c-Bergenhus-Gnr-166-Bnr-775",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2023/283935-7 Kommunal forkj\u00f8psrett til leieg\u00e5rd - Skivebakken 33c, Bergenhus Gnr. 166 Bnr. 775 Hva saken gjelder: H\u00f8lleland Eiendom AS (selger) har inng\u00e5tt avtale med Ziv Holding AS om overdragelse av 100% av aksjene i Skivebakken 33 C AS, som eier eiendommen gnr. 166, bnr. 775, Skivebakken 33C i Bergen kommune. Kj\u00f8pesummen for aksjene er NOK 9 800 000,-. Eiendommen best\u00e5r av en leieg\u00e5rd som inneholder seks boliger. Som f\u00f8lge av at mer enn halvparten av bruksarealet er innredet til beboelse og leieg\u00e5rden inneholder minst fem boliger, utl\u00f8ses kommunal forkj\u00f8psrett, jf. lov om kommunal forkj\u00f8psrett for leieg\u00e5rder (\u00ableieg\u00e5rdsloven\u00bb) \u00a7\u00a7 1 og 2. Av melding om overdragelse datert 15.12.2023 fremg\u00e5r det at ingen av leieg\u00e5rdens boliger er utleid. Det vil derfor ikke v\u00e6re aktuelt \u00e5 benytte forkj\u00f8psretten p\u00e5 vegne av leietakere. Saken har v\u00e6rt p\u00e5 h\u00f8ring hos Byr\u00e5dsavdeling for barnevern, sosiale tjenester og mangfold (BBSM) og Studentsamskipnaden p\u00e5 Vestlandet (Sammen). BBSM har i uttalelse datert 21.12.2023 anbefalt at forkj\u00f8psretten ikke benyttes i dette tilfellet. Boligetaten har ikke mottatt tilbakemelding fra Studentsamskipnaden p\u00e5 Vestlandet (Sammen). Fagetatens vurdering og anbefaling: Det er ikke kommet inn \u00f8nsker fra de offentlige h\u00f8ringsinstansene om at forkj\u00f8psretten gj\u00f8res gjeldende i denne saken. Som f\u00f8lge av at ingen av boligene i leieg\u00e5rden er utleid vil det ikke v\u00e6re aktuelt \u00e5 benytte forkj\u00f8psretten p\u00e5 vegne av leietakere. Fagetatens konklusjon er at det ikke foreligger noen grunn for kommunen til \u00e5 benytte forkj\u00f8psretten i henhold til \u00a7 3 i lov om kommunal forkj\u00f8psrett til leieg\u00e5rder, ved overdragelse av eiendommen gnr. 166 bnr. 775, Skivebakken 33C. \u00d8konomiske konsekvenser: Ikke relevant. Byr\u00e5dens vurdering og anbefaling/konklusjon: Byr\u00e5den slutter seg til de vurderingene som er gjort i fagnotat fra Boligetaten datert 25. januar 2024 om at Bergen kommune ikke gj\u00f8r forkj\u00f8psretten gjeldende i henhold til \u00a7 3 i lov om kommunal forkj\u00f8psrett til leieg\u00e5rder, ved overdragelse av eiendommen Skivebakken 33c, Gnr. 166 Bnr. 775. 1 Vedtakskompetanse: I henhold til byr\u00e5dets fullmakter \u00a718.2, vedtatt av bystyret 16.12.20, bystyresak 378/20, 2 tilligger det byr\u00e5det \u00e5 fatte vedtak om ikke \u00e5 gj\u00f8re forkj\u00f8psretten gjeldende. Byr\u00e5d for barnevern, sosiale tjenester og mangfold innstiller til byr\u00e5det \u00e5 fatte f\u00f8lgende vedtak: Bergen kommune gj\u00f8r ikke forkj\u00f8psretten gjeldende i henhold til \u00a7 3 i lov om kommunal forkj\u00f8psrett til leieg\u00e5rder, ved overdragelse av eiendommen Skivebakken 33c, Gnr. 166 Bnr. 775. Dato: 27. februar 2024 Charlotte Spurkeland Byr\u00e5d for barnevern, sosiale tjenester og mangfold Dokumentet er godkjent elektronisk. Vedlegg: Fagnotat Melding om overdragelse av leieg\u00e5rd Uttalelse fra BBSM om kommunal forkj\u00f8psrett til leieg\u00e5rder - Skivebakken 33c, gnr 166, bnr 775. 2 "
}