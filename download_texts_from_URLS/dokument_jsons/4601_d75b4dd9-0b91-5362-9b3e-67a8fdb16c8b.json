{
  "dokument_id": "d75b4dd9-0b91-5362-9b3e-67a8fdb16c8b",
  "doc_type": "case_attachment",
  "kommune": 4601,
  "tittel": "Fagnotat datert 02.01.2025",
  "url": "https://bergen.kommune.no/politikere-utvalg/api/fil/bk360/11787162/Fagnotat-datert-02-01-2025",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/17354-4 (Arbeidssted) Saksbehandler: Mariell Karlsson Vikne Dato: 02.01.2025 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 162/462/0/0 Edvard Griegs vei 27C. Klage p\u00e5 avslag p\u00e5 s\u00f8knad om oppf\u00f8ring av sykkelbod Ansvarlig s\u00f8ker En Til En Arkitekter AS v/ Suvi Bloss p\u00e5 vegne av Hvem klager? tiltakshaver Evy Sunniva Stiansen ved e-post datert 29.10.2024. Oppf\u00f8ring av sykkelbod i forhagen mot nord\u00f8st. I forbindelse med dette Tiltaket skal inngangstrappen bearbeides og terrenget senkes. Muren mot gaten skal utbedres og gjerdet skal skiftes. Avslagsvedtak datert 09.10.2024. S\u00f8knad om tillatelse til oppf\u00f8ring av Vedtaket sykkelbod i forhagen mot nord\u00f8st avsl\u00e5s jf. pbl. \u00a7 29-2 visuelle kvaliteter KPA2018 viser eiendommen som sentrumsform\u00e5l \u2013 Byfortettingssone BY2 og den ligger innenfor hensynssonene: konsesjonsomr\u00e5de fjernvarme Flesland \u2013 Sentrum, luftkvalitet \u2013 r\u00f8d sone og kulturmilj\u00f8: Planstatus Danmarksplass-Kronstad. Eiendommen omfattes av reguleringsplan ID 70000, \u00c5RSTAD/BERGENHUS. MIDTRE \u00c5RSTAD, ikrafttredelsesdato 08.07.1938 og er regulert til bolig. Klager \u00f8nsker at s\u00f8knaden vurderes p\u00e5 nytt idet sykkelboden er i samsvar med KPAs m\u00e5l om en g\u00e5- og sykkelvennlig by, det er lignende Klagegrunner skur godkjent i nabolaget, designelementer, praktiske fordeler og bruksmessige bekymringer knyttet til annen plassering. Behov for ytterligere Ved eventuell omgj\u00f8ring m\u00e5 s\u00f8knad om dispensasjon fra reguleringsplan saksbehandling ved ID 7000 Byggegrense lang vei behandles. Det m\u00e5 ogs\u00e5 fremlegges eventuell omgj\u00f8ring tiltaksplan jf. pbl. \u00a7 28-1. Anbefalt vedtak Avslagsvedtak datert 09.10.2024 opprettholdes. Klagen tas ikke til f\u00f8lge. Med hilsen Plan- og bygningsetaten Ulf S\u00e6terdal Avdelingsleder Tarje I. Wanvik Etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Det var i sak BYGG-2024/14650 s\u00f8kt om ombygging av en leilighet p\u00e5 95 kvm over 2 etasjer i Danmarksplass-Kronstad hagebyomr\u00e5de. Det ble gitt rammetillatelse for deler av tiltaket; bruksendring, fasadeendring og installering av sprinkleranlegg i vedtak datert 09.10.2024 (dokument 9). Det var ogs\u00e5 s\u00f8kt om \u00e5 etablere en sykkelbod i forhagen som ogs\u00e5 f\u00e5r plass til avfallsbeholdere. For \u00e5 f\u00e5 plass til dette, skal inngangstrappen bearbeides og terrenget senkes. Muren mot gaten skal utbedres og gjerdet skal skiftes. Det ble gitt avslag p\u00e5 etablering av sykkelbod i vedtak datert 09.10.2024 (dokument 10) begrunnet i plan- og bygningsloven \u00a7 29-2 Visuelle kvaliteter. Dette vedtaket er p\u00e5klages og behandles i det videre. 1.2. Opplysninger av vesentlig betydning for behandling av klagen Nabovarsling Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og bekrefter at det ikke er mottatt noen merknader. Tilsvarende gjelder varsling av kirkens organer etter KPA2018 \u00a7 6.6.1. Uttalelse Byantikvaren har gitt uttalelse datert 27.09.2024 og p\u00e5peker at eiendommen ligger innenfor omr\u00e5de som i KPA2018 er avsatt som hensynssone bevaring kulturmilj\u00f8 jf. retningslinje \u00a7 35.5 Danmarksplass-Kronstad. Edvard Griegs vei 27G er del av et st\u00f8rre anlegg tegnet av arkitekt Ole Halseth i 1933 for Kronstad Boligselskap. Bebyggelsen er del av den historisk viktige hagebystrukturen som gjenspeiler deler av mellomkrigstidens byplanideal. I dette omr\u00e5det er sporene etter denne byutviklingen tydelig i form av store sammenhengende gr\u00f8ntarealer, terrengtilpasset bebyggelse, en variert vei- og gatestruktur og et bredt spekter av bygningstyper og mur- og trehusarkitektur. Byantikvaren frar\u00e5der at det gis tillatelse til etablering av sykkelbod i forhage. Etablering av sykkelbod i forhage vil redusere og gjenbygge hagearealet. Forhagene er vesentlig karakteristisk del av hagebystrukturen og sv\u00e6rt s\u00e5rbar for endring, som en gjenbygging vil v\u00e6re. Etablering av bod vil derfor komme i sterk konflikt med omr\u00e5dets str\u00f8kskarakter og b\u00e6rende kulturmilj\u00f8verdier. Bymilj\u00f8etaten har gitt uttalelse datert 10.09.2024. Bymilj\u00f8etaten har uttalt at tiltaket ikke ber\u00f8rer veiinteressene p\u00e5 en m\u00e5te som er til hinder for veivedlikehold eller fremtidige veiutvidelser. Avkj\u00f8rselsforholdene endres ikke. Bymilj\u00f8etaten stiller betingelser ved dispensasjon fra byggegrense om plassering av tiltak, erstatningskrav og krav om godkjent arbeidstillatelse. Saksnummer KLAGE-2024/17354 Side 2 av 6 Forurenset grunn Tiltaket ligger i et omr\u00e5de hvor massene i grunnen kan v\u00e6re forurenset. Ansvarlig s\u00f8ker har ikke fremlagt tiltaksplan jf. pbl. \u00a7 28-1. Ved eventuell omgj\u00f8ring m\u00e5 det fremlegges tiltaksplan jf. pbl. \u00a7 28-1. 2. Om klagen Klager forst\u00e5r bygningsmyndighetenes bekymringer knyttet til estetisk p\u00e5virkning, men mener forslaget er i samsvar med byens overordnede m\u00e5l og prinsipper som er skissert i kommuneplanen. Klager mener forslaget balanserer estetikk og praktiske hensyn, samtidig som det fremmer b\u00e6rekraftige og trygge transportl\u00f8sninger for beboerne. Klagen g\u00e5r i hovedtrekk p\u00e5: \u2022 Samsvar med kommuneplanens m\u00e5l om en g\u00e5- og sykkelvennlig by o Forslaget st\u00f8tter dette m\u00e5let ved \u00e5 oppmuntre til sikker og praktisk bruk av sykkel blant beboerne. For \u00f8yeblikket er det ingen sikker eller tilgjengelig sykkeloppbevaring p\u00e5 eiendommen. \u2022 Overholdelse av bestemmelser om sykkelparkering (punkt 17.2) o Det foresl\u00e5tte skuret gir direkte tilgang fra porten uten behov for \u00e5 navigere i trapper eller andre hindringer og vil gi et sikkert og v\u00e6rbeskyttet omr\u00e5de. \u2022 Presedens for godkjente sykkelskur i nabolaget o Flere naboer i omr\u00e5det har bygget lignende sykkelskur. Hvis disse har f\u00e5tt tillatelse, etablerer det en presedens for integrering av sikker sykkeloppbevaring i forhagene uten \u00e5 kompromittere nabolagets visuelle kvaliteter. \u2022 Estetikk og gr\u00f8nn karakter o Forslag om \u00e5 etablere gr\u00f8nt tak eller en takhage som kan bidra til \u00e5 integrere strukturen i det omkringliggende landskapet, vertikal beplantning i form av klatreplanter p\u00e5 sidene av skuret som vil bidra til et gr\u00f8nt utseende i hagen, bygge skuret i naturlige materialer som tre og stein for \u00e5 harmonisere med det eksisterende hagemilj\u00f8et. Klager er \u00e5pen for \u00e5 samarbeide med Byantikvaren for \u00e5 utvikle et design som m\u00f8ter estetiske og praktiske behov. \u2022 Praktisk behov for sikker oppbevaring o Forhagen gir direkte tilgang fra veien, noe som gj\u00f8r det enkelt og sikkert \u00e5 oppbevare sykler og avfallsbeholdere. \u2022 Mangel p\u00e5 direkte tilgang og strukturelle begrensninger fra baksiden o Enheten har ikke direkte tilgang til hagen fra veien p\u00e5 baksiden. I tillegg har kun leiligheten i 1 etasje direkte tilgang til bakhagen, mens begge leilighetene har likeverdet tilgang til forhagen. Bakhagen ligger over \u00e9n meter h\u00f8yere enn den tilst\u00f8tende veien og for \u00e5 skape en inngang ville det v\u00e6re n\u00f8dvendig \u00e5 bryte et hull i den eksisterende steinmuren som st\u00f8tter den opph\u00f8yde hagen. Det vises til klagen i sin helhet. 3. Vurdering av klagen Det er gitt avslag p\u00e5 s\u00f8knad med hjemmel i plan- og bygningsloven \u00a7 29-2 Visuelle kvaliteter. Saksnummer KLAGE-2024/17354 Side 3 av 6 Det f\u00f8lger av pbl \u00a7 29-2 at \u00ab[e]thvert tiltak etter kapittel 20 skal prosjekteres og utf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering.\u00bb Bestemmelsen m\u00e5 leses i lys av pbl \u00a7 29-1 som fastsetter et overordnet krav om god arkitektonisk utforming for byggetiltak etter loven. Et tiltak skal ha gode visuelle kvaliteter i seg selv, samtidig som det skal harmonere med omgivelsene. Form\u00e5let bak bestemmelsen er blant annet \u00e5 ivareta omr\u00e5dets enhetlige og naturlige utforming. Betydningen av bestemmelsen m\u00e5 ses i lys av form\u00e5lsbestemmelsen i pbl \u00a7 1-1 femte ledd hvor hensynet til estetisk utforming av omgivelsene er fremhevet som et overordnet form\u00e5l som skal ivaretas i den enkelte byggesak. Vurderingen av tiltakets visuelle kvaliteter skal ogs\u00e5 gj\u00f8res i lys av b\u00e5de omkringliggende bygningsmilj\u00f8 og naturmilj\u00f8. Byggeskikken i omr\u00e5det, s\u00e5 vel som landskapsbildet, vil derfor kunne v\u00e6re faktorer i vurderingen, jf. Ot.prp.nr.45 (2007-08) side 342. Videre m\u00e5 det tas hensyn til om tiltaket plasseres i et str\u00f8k med s\u00e6rlig historisk eller kulturell interesse, jf. forarbeidene. Hvorvidt tiltaket er i samsvar med kommuneplanens m\u00e5l om en g\u00e5- og sykkelvennlig by og overholdelse av retningslinjene for sikker og v\u00e6rbeskyttet sykkelparkering er ikke en del av denne vurderingen. Kravet til visuelle kvaliteter er en selvstendig avslagshjemmel, til tross for at tiltaket ellers er i samsvar med overordnede m\u00e5l om en g\u00e5- og sykkelvennlig by. Fagetaten har derfor vurdert oms\u00f8kt sykkelskur opp mot plan- og bygningsloven \u00a7 29-2 Visuelle kvaliteter n\u00e5 i klageomgangen. Vi gj\u00f8r samtidig oppmerksom p\u00e5 at dersom klagen inneholder forslag til endringer av tiltaket, vil ikke disse bli behandlet i klageomgangen. Dersom endringene \u00f8nskes behandlet, m\u00e5 det sendes inn en ny komplett s\u00f8knad. Eiendommen ligger i hensynssone kulturmilj\u00f8 Danmarksplass-Kronstad hvor det er viktig \u00e5 bevare kulturmilj\u00f8et. I KPA2018 er det beskrevet at omr\u00e5det karakteriseres av \u00e5 ha v\u00e6rt del av den tidlige utbyggingen utenfor bykjernen og at det best\u00e5r av helhetlig utbygde delomr\u00e5der som hver for seg fremst\u00e5r som enhetlige med tydelig struktur. Omr\u00e5det er av nasjonal interesse som byomr\u00e5de. Arkitektur, bebyggelsesstruktur og overordnet sammenheng i kulturmilj\u00f8et skal bevares. Eventuelle nye tiltak innenfor sonen skal opprettholde omr\u00e5dets gate- og byromsstruktur, bebyggelsesstruktur samt forholde seg til volum og h\u00f8yder p\u00e5 eksisterende bebyggelse. God terrengtilpasning er viktig. Byantikvaren skal uttale seg og gi en vurdering av tiltakets konsekvens med hensyn til kulturminneverdi og Byantikvaren har i uttalelse datert 27.09.2024 frar\u00e5det tiltaket idet tiltaket vil komme i sterk konflikt med omr\u00e5dets str\u00f8kskarakter og b\u00e6rende kulturmilj\u00f8verdier. Byantikvaren frar\u00e5der generelt tiltak som inneb\u00e6rer nedbygging av gr\u00f8nt- og hagearealer i de verneverdige hagebyene. I s\u00f8knaden er tiltaket vist som et enkelt skur med pulttak plassert i forhagen, p\u00e5 framsiden av huset. Tiltaket vil dermed v\u00e6re synlig fra veien. Vi er enig med Byantikvarens vurdering om at forhagemilj\u00f8et vil bli vesentlig negativt p\u00e5virket av tiltaket og at eiendommens historiske s\u00e6rpreg vil bli endret. Saksnummer KLAGE-2024/17354 Side 4 av 6 Forhagen er ikke s\u00e5 stor, og best\u00e5r allerede av trapp/inngangsparti. Vi mener derfor det er sv\u00e6rt uheldig at det lille gr\u00f8nne arealet som per n\u00e5 er tilgjengelig, blir bygget igjen av et skur. Hele forhagearealet fremst\u00e5r derfor som gjenbygget p\u00e5 den siden av huset som vender mot hovedgaten. Vi viser ogs\u00e5 til husrekken som eiendommen er en del av, hvor ingen av de \u00f8vrige enhetene har skur i forhagen slik det oms\u00f8kte skuret er plassert. Skuret fremst\u00e5r dermed som et fremmedelement p\u00e5 forsiden av huset og husrekken for \u00f8vrig. Forhagene er vesentlig karakteristisk del av hagebystrukturen og sv\u00e6rt s\u00e5rbar for endring, som en slik gjenbygging vil v\u00e6re. I den aktuelle kulturmilj\u00f8hensynssonen betraktes hager og bebyggelsesstruktur som viktige elementer i hagebyen. P\u00e5 bakgrunn av dette, er vi kommet til at etablering av sykkelbod i forhagen ikke tilfredsstiller kravet til visuelle kvaliteter i pbl. \u00a7 29-2. Klager har vist til at flere av naboene har bygget sykkelskur og at hvis disse har f\u00e5tt tillatelse, etablerer det en presedens for integrering av sikker sykkeloppbevaring i forhagene uten \u00e5 kompromittere nabolagets visuelle kvaliteter. Vi forst\u00e5r anf\u00f8rselen som en henvisning til forbudet mot usaklig forskjellsbehandling. Det f\u00f8lger av ulovfestet rett at det bare er usaklig forskjellsbehandling som kan medf\u00f8re ugyldighet. Saklig forskjellsbehandling er tillatt. Sivilombudsmannen (n\u00e5 Sivilombudet) presiserte i \u00e5rsmeldingen for 2002 (s. 320) at en anf\u00f8rsel om forskjellsbehandling kun skal f\u00f8re fram dersom det dreier seg om like saker, b\u00e5de i faktisk og rettslig henseende. Det m\u00e5 derfor vurderes om tilfellet i foreliggende sak er b\u00e5de faktisk og rettslig lik sakene som klager viser til. Bygningsmyndighetene har for \u00f8vrig adgang til \u00e5 endre praksis i lignende saker uten at dette medf\u00f8rer forskjellsbehandling s\u00e5 lenge praksisen er konsekvent. Klager har ikke vist til noen konkrete byggesaker, men utfra v\u00e5re unders\u00f8kelser, er det bygget boder/skur i bakhagene til f\u00f8lgende eiendommer i samme husrekke: \u2022 162/460 Edvard Griegs vei 27A o Sak 200406620/5 Rammetillatelse datert 11.06.2004: Utvendige frittst\u00e5ende boder var oms\u00f8kt, men disse er opplyst at utg\u00e5r, og rammetillatelsen omfatter ikke disse. o Ikke registrert byggesak p\u00e5 utvendig bod \u2022 162/463 Edvard Griegs vei 27D o BYGG-2023/16640-27 Rammetillatelse datert 21.05.2024: Utvendig sportsbod 3 m2 Saksnummer KLAGE-2024/17354 Side 5 av 6 \u2022 162/466 Edvard Griegs vei 27G o BYGG-2023/12212-15 Rammetillatelse datert 05.10.2023: Riving av eksisterende bod 8 m2 o BYGG-2023/12212-16 Avslag datert 05.10.2023: Etablering av garasjebygg med 1 bilparkeringsplass, 20 m2, tilliggende bod 6 m2 og sykkelbod 4 m2 avsl\u00e5s jf. KPA2018 \u00a7 17 Parkering, KPA 2018 \u00a7 3.1 Plankrav og pbl. \u00a7 29-2 Visuelle kvaliteter \u2022 162/467 Edvard Griegs vei 27H o Ikke registrert byggesak p\u00e5 utvendig bod Som gjennomgangen av husrekken over viser, er det ingen av de \u00f8vrige enhetene som har boder som vender mot hovedgaten. Fasaden for hele rekken mot hovedgaten fremst\u00e5r f\u00f8lgelig som enhetlig og ubrutt og det er ingen fremmedelementer. Det er kun gitt tillatelse til \u00e9n sportsbod p\u00e5 3 m2 p\u00e5 samme husrekke, og denne er plassert p\u00e5 baksiden av husrekken. Den er dermed ikke faktisk lik oms\u00f8kte bodanlegg i klagers sak hvor klager \u00f8nsker \u00e5 plassere en bod p\u00e5 framsiden av husrekken. Vi kan ikke se at det er gitt tillatelse til flere utvendige boder p\u00e5 klagers husrekke, tvert imot \u2013 bodanlegg som har v\u00e6rt oms\u00f8kt har blitt avsl\u00e5tt p\u00e5 bakgrunn av pbl. \u00a7 29-2 Visuelle kvaliteter, tilsvarende som i klagers sak og det er f\u00f8lgelig ikke noe presedens for \u00e5 tillate boder i omr\u00e5det. Det foreligger dermed ikke usaklig forskjellsbehandling i denne saken. Dispensasjoner som ikke er behandlet Tiltaket kommer i strid med reguleringsplan ID 70000 i henhold til byggegrense langs vei. Vi stiller oss positive til slik dispensasjon etter positiv uttalelse fra Bymilj\u00f8etaten, s\u00e5 lenge Bymilj\u00f8etatens betingelser settes som vilk\u00e5r for dispensasjon. Tiltaket ber\u00f8rer ikke veiinteressene p\u00e5 en m\u00e5te som er til hinder for vedlikehold av vei eller fremtidige veiutvidelser. Avkj\u00f8rselsforholdene endres heller ikke. Siden det er gitt avslag p\u00e5 annet grunnlag er det ikke hensiktsmessig \u00e5 innvilge denne. 4. Konklusjon Avslagsvedtak datert 09.10.2024 opprettholdes. Klagen tas ikke til f\u00f8lge Vedlegg: 1. Oversiktskart 2. Oversiktsfoto 3. Situasjonsplan 4. Klage datert 29.10.2024 5. Avslag datert 09.10.2024 6. Uttalelse fra Byantikvaren datert 27.09.2024 7. Uttalelse fra Bymilj\u00f8etaten datert 10.09.2024 8. S\u00f8knad 9. Tegninger Saksnummer KLAGE-2024/17354 Side 6 av 6 "
}