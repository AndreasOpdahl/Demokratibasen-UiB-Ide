{
  "dokument_id": "954b7d66-7989-5439-9135-65eb930695e2",
  "doc_type": "case_presentation",
  "kommune": 5501,
  "tittel": "Oppdeling av Troms\u00f8 kommunes idrettspris",
  "url": "https://innsyn.tromso.kommune.no/application/getMoteDokument?dokid=2001799089",
  "tekst": "Arkivsaksnr. 24/13653-1 Saksbehandler Elisabeth S\u00f8rvin Kristensen Saksgang M\u00f8tedato Milj\u00f8-, idrett-, kultur- og 27.08.2024 samfunnsutviklingsutvalget Oppdeling av Troms\u00f8 kommunes idrettspris Kommunedirekt\u00f8rens innstilling til vedtak: - Fra og med 2024 deles kommunens \u00e5rlige idrettspris opp i to separate priser med f\u00f8lgende kriterier: o Idrettsprisen: \u25aa Idrettsprisen kan tildeles ut\u00f8vere, lag eller foreninger som har prestert p\u00e5 h\u00f8yt nasjonalt og/eller internasjonalt niv\u00e5 over tid eller i \u00e5ret som har g\u00e5tt. o Idrettens heders- og frivillighetspris: \u25aa Idrettens heders- og frivillighetspris kan tildeles personer, lag eller foreninger som har utmerket seg med sin innsats innenfor idretten over tid. - Det skal v\u00e6re den samme priskomiteen som tildeler begge prisene. - Prisvinnerne tildeles per 2024 kr 35 000 hver, av midler avsatt i driftsbudsjettet for enheten park, idrett og friluft. Stig Tore Johnsen Mette Moh\u00e5g Kommunedirekt\u00f8r Avdelingsdirekt\u00f8r for bymilj\u00f8 1 Hva saken gjelder En utredning om Troms\u00f8 kommunes \u00e5rlige idrettspris skal forbli en pris eller deles i to separate priser. Saksutredning I Milj\u00f8-, idrett-, kultur- og samfunnsutviklingsutvalgets m\u00f8te den 21. februar ble det i sak 22/24, vedr\u00f8rende oppnevning av medlemmer til kommunale priskomiteer, vedtatt \u00e5 utrede utvidelsen av idrettsprisen til to separate priser; idrettspris og idrettens heders- og frivillighetspris. Idrettsprisen ble for f\u00f8rste gang tildelt i 2005 og har siden blitt utdelt \u00e5rlig. Prisen tildeles p\u00e5 \u00e5rets siste kommunestyrem\u00f8te etter grundig vurdering fra priskomiteen. Det utarbeides en begrunnelse som leses opp av ordf\u00f8reren, f\u00f8r vinneren f\u00e5r overrakt et diplom, en bukett og et kunstverk som synlig bevis p\u00e5 tildelingen. I tillegg overf\u00f8res det per 2024 kr 35 000 til vinneren. For \u00e5 velge vinneren av idrettsprisen, blir det f\u00f8rst \u00e5pnet for en nominasjonsrunde hvor alle kan foresl\u00e5 kandidater. Informasjon om nomineringsrunden deles per e-post til alle idrettslag, p\u00e5 kommunens nettside og sosiale medier-kanaler, samt i kommunens avisannonse. Etter dette m\u00f8tes priskomiteen for \u00e5 diskutere hvem som skal vinne prisen. Priskomiteen er ikke bundet til \u00e5 velge blant de nominerte, men erfaring viser at det ofte kommer inn sv\u00e6rt gode forslag, slik at vinneren gjerne finnes blant nominasjonene. Basert p\u00e5 tidligere runder har det v\u00e6rt utfordrende for priskomiteen \u00e5 velge mellom personer som har bidratt med langvarig dugnadsinnsats og idrettsut\u00f8vere som har prestert p\u00e5 et h\u00f8yt niv\u00e5. Idrettsprisen har derfor blitt tildelt til ut\u00f8vere eller ildsjeler n\u00e6rmest annenhver gang. Se vedlegg for oversikt over tidligere vinnere og deres \u00abrolle\u00bb. Troms\u00f8idretten best\u00e5r av en rekke idrettsut\u00f8vere som presterer p\u00e5 h\u00f8yt niv\u00e5 b\u00e5de nasjonalt og internasjonalt, samt mange ildsjeler som har tilbrakt en \u00e5rrekke p\u00e5 sidelinjene for \u00e5 tilrettelegge best mulig. Det er alts\u00e5 \u00e5rlig flere verdige kandidater til idrettsprisen. Det er utvilsomt at det er viktig \u00e5 verdsette b\u00e5de idrettsut\u00f8vernes prestasjoner og ildsjelers innsats. Det foresl\u00e5s dermed at idrettsprisen deles opp i to separate priser. Den videre redegj\u00f8relsen utreder hvordan dette kan skje i praksis. Hvem kan tildeles prisene? Ved en oppdeling av prisene m\u00e5 det utarbeides nye kriterier for hvem som kan tildeles de ulike prisene. Dagens formulering: Idrettsprisen kan tildeles personer, lag eller foreninger tilknyttet idrettsmilj\u00f8et i Troms\u00f8 kommune. Prisvinneren m\u00e5 enten ha oppn\u00e5dd gode resultater som er med p\u00e5 \u00e5 sette Troms\u00f8 p\u00e5 kartet, eller p\u00e5 annen m\u00e5te gjort en fortjenestefull innsats for \u00e5 l\u00f8fte idrettsmilj\u00f8et i kommunen. Forslag til nye formuleringer: - Idrettsprisen: o Idrettsprisen kan tildeles idrettsut\u00f8vere, lag eller foreninger som har prestert p\u00e5 h\u00f8yt nasjonalt og/eller internasjonalt niv\u00e5 over tid eller i \u00e5ret som har g\u00e5tt. - Idrettens heders- og frivillighetspris: o Idrettens heders- og frivillighetspris kan tildeles personer, lag eller foreninger som har utmerket seg med sin innsats innenfor idretten over tid. Hvem skal tildele prisene? 2 Priskomiteer velges for valgperioden og vedtas politisk. For idrettsprisen har sammensetningen best\u00e5tt av to politikere og et medlem oppnevnt av Troms\u00f8 idrettsr\u00e5d. Medlemmet fra Troms\u00f8 idrettsr\u00e5d er den til enhver tid sittende styrelederen. For perioden 2024-2027 best\u00e5r priskomiteen for Idrettsprisen av: - Leder: Inge Tak\u00f8y - Medlem: Anne Berit Figenschau - Medlem: \u00d8yvind S\u00f8rensen, Styreleder i Troms\u00f8 idrettsr\u00e5d Dersom idrettsprisen deles i to, foresl\u00e5s det at den samme priskomiteen velger hvem som skal tildeles begge prisene. Dette er til sammenligning slik det gj\u00f8res for prisene som deles ut p\u00e5 kulturfeltet. Hva sier idretten selv? Troms\u00f8 idrettsr\u00e5d fikk tilsendt den foresl\u00e5tte innstillingen og styrebehandlet saken den 12. juni 2024 med f\u00f8lgende vedtak: Sak 06/24 \u2013 Vedtak: Styret i Troms\u00f8 Idrettsr\u00e5d st\u00f8tter Troms\u00f8 kommunes forslag om kommunens \u00e5rlige idrettspris deles opp i to separate priser. Hva gj\u00f8r andre kommuner? Bergen \u2013 Kommunen tildeler tre priser: \u00c5rets idrettslag, ildsjelprisen og \u00e5rets ut\u00f8ver. Oslo \u2013 Kommunen tildeler tre priser: \u00c5rets ildsjel, \u00e5rets idrettslag og 100-\u00e5rsjubilanter Stavanger \u2013 Kommunen tildeler \u00abIdrettens ildsjelpris\u00bb og hedrer alle ut\u00f8vere som har bemerket seg i norske og internasjonale mesterskap. Trondheim \u2013 Kommunen tildeler idrettsstipend til unge ut\u00f8vere, mens priser tildeles av idrettskretsen. Konklusjon Etter en politisk bestilling i februar har administrasjonen n\u00e5 sett p\u00e5 muligheten for \u00e5 dele opp idrettsprisen i to separate priser. Det er foresl\u00e5tt \u00e5 opprette \u00e9n pris for idrettsprestasjoner og \u00e9n pris til ildsjeler. Erfaringene fra tidligere \u00e5r har vist at det er sv\u00e6rt utfordrende \u00e5 vurdere gode idrettsprestasjoner opp mot langvarig frivillighetsinnsats. Det foresl\u00e5s dermed at prisen deles i to separate priser, og at det er den samme priskomiteen som tildeler begge prisene, i likhet med hvordan det gj\u00f8res for kulturprisene. Forslag til innstilling st\u00f8ttes av styret i Troms\u00f8 idrettsr\u00e5d. Forslag til innstilling: - Fra og med 2024 deles kommunens \u00e5rlige idrettspris opp i to separate priser med f\u00f8lgende kriterier: o Idrettsprisen: \u25aa Idrettsprisen kan tildeles ut\u00f8vere, lag eller foreninger som har prestert p\u00e5 h\u00f8yt nasjonalt og/eller internasjonalt niv\u00e5 over tid eller i \u00e5ret som har g\u00e5tt. o Idrettens heders- og frivillighetspris: \u25aa Idrettens heders- og frivillighetspris kan tildeles personer, lag eller foreninger som har utmerket seg med sin innsats innenfor idretten over tid. - Det skal v\u00e6re den samme priskomiteen som tildeler begge prisene. - Prisvinnerne tildeles per 2024 kr 35 000 hver, av midler avsatt i driftsbudsjettet for enheten park, idrett og friluft. 3 Vedtakskompetanse Milj\u00f8-, idrett-, kultur- og samfunnsutviklingsutvalget Vedlegg Tidligere vinnere og deres rolle 4 "
}