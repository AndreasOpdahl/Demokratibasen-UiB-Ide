{
  "dokument_id": "fec066e6-d8c9-511b-9d54-5541dd9d3778",
  "doc_type": "case_attachment",
  "kommune": 4601,
  "tittel": "Byarkitektens uttalelse",
  "url": "https://bergen.kommune.no/politikere-utvalg/api/fil/bk360/10093423/Byarkitektens-uttalelse",
  "tekst": " Byarkitekten PBE Byggesak S\u00f8r (Arbeidssted) V\u00e5r referanse: 2023/55031-24 Postboks 7700 Saksbehandler: Ingvild Nesse 5020 BERGEN Dato: 20. juni 2023 Deres ref.: Intern korrespondanse - Byarkitektens uttalelse - Rammes\u00f8knad 96/743/0/0 Hamrevegen 250 Ombrukssentral \u2013 oppf\u00f8ring av Rubbhaller Saken gjelder Byarkitekten viser til oversendelse fra Plan- og bygningsetaten datert 24. mai 2023 vedr. foresp\u00f8rsel om oppf\u00f8ring av ombrukssentral og kontorbrakkerigg (BYGG-2023/12788-15). Tiltaket er avhengig av dispensasjon fra arealform\u00e5let i reguleringsplanen som viser at eiendommen er regulert til idrett \u2013 ridesenter, og i f\u00f8rste omgang s\u00f8kes det om dispensasjon med en varighet p\u00e5 4 \u00e5r for \u00e5 \u00abteste ut\u00bb prosjektet. Plangrunnlag Kommuneplanens arealdel (KPA2018), vedtatt i Bystyret 19.06.2019, viser eiendommen som idrettsanlegg. Eiendommen omfattes av planid 18500000, FANA. GNR 96 DEL AV BNR 1, FANA PRESTEG\u00c5RD, FANA RIDESENTER, ikrafttredelsesdato 19.11.2007 og er regulert til idrett \u2013 ridesenter Postadresse: Telefon: Postboks 7700, 5017 BERGEN E-post: byarkitekten@bergen.kommune.no Kontoradresse: Internett: www.bergen.kommune.no Domkirkegaten 4 Innledning: Byarkitekten tar utgangspunkt i Arkitektur + som grunnlag for \u00e5 vurdere hvordan tiltak forholder seg til eksisterende bygningsmilj\u00f8 og omgivelser, og hvordan tiltaket ivaretar kvalitetskrav satt i KPA. Byarkitektens uttalelse Det skal etableres rubbhaller for mellomlagring av bygningsmaterialer- en ombrukssentral. Omr\u00e5det er allerede planert ut og her er noen eksisterende rubbhaller og brakkerigger som er brukt til riggomr\u00e5de ved utbygging av veiutbygging E39 Sveatj\u00f8rn- R\u00e5dal. Byarkitekten st\u00f8tter generelt initiativet om \u00e5 etablere en ombrukssentral for byggevarer. Dette er et sv\u00e6rt viktig tiltak i det gr\u00f8nne skiftet for \u00e5 f\u00e5 til en enklere og raskere omstilling av byggebransjen. Byarkitekten stiller imidlertid sp\u00f8rsm\u00e5l ved om tiltaket er riktig lokalisert med tanke p\u00e5 trafikkmengdene tiltaket vil skape. Tiltaket vil genere mye trafikk med store kj\u00f8ret\u00f8y p\u00e5 smale \u00ablandeveier\u00bb. Tiltaket ligger ogs\u00e5 perifert n\u00e5r det gjelder \u00e5 betjene flere bydeler, og vil dermed genere mye transport og dermed utslipp som er i strid med kommunens ambisi\u00f8se milj\u00f8m\u00e5l. Tiltaket ligger i et vakkert kulturlandskap ved en skog og et vann, og i n\u00e6rheten av et etablert boligomr\u00e5de. Omr\u00e5det er satt av til LNF-omr\u00e5de og er regulert til idrett \u2013 ridesenter. Lokale folk \u00f8nsker ogs\u00e5 etablere \u00e5 kultursti her som strekker seg fra Kulturparken via tusen\u00e5rstedet, Fana Kirke, presteg\u00e5rden, til restene av den gamle broen ved Klokkarvannet/Fanaelven, og rundt vannet og til Osbanetraseen. Runden rundt Kalandsvatnet er ogs\u00e5 et mye brukt omr\u00e5de for landeveissykling og det er derfor mye sykling langs landeveiene i omr\u00e5det. Konklusjon: Byarkitekten kan ikke anbefale oms\u00f8kte tiltak da tiltaket vil \u00f8ke trafikkmengden i et verdifullt landskap, og dermed vil g\u00e5 p\u00e5 tvers av kommunenes overordnede klimam\u00e5l om CO2- reduskjson. Byarkitekten anbefaler at man ser p\u00e5 alternative lokaliseringer som ligger ved allerede etablert og egnet veginfrastruktur, samt er lokalisert slik at tilgjengeligheten er god fra alle byens bydeler. Hvis tiltaket allikevel vil bli etablert som et midlertidig pr\u00f8vetiltak anbefaler Byarkitekten at det utarbeides gode landskapelige l\u00f8sninger for at tiltaket skal integreres godt i kulturlandskapet. Man b\u00f8r jobbe med terrenghauger/terrengbearbeiding og etablere st\u00f8rre vegetasjonsfelt for \u00e5 \u00abskjule\u00bb noen av rubbhallene og tilf\u00f8rselsveiene. Fyllinger b\u00f8r tils\u00e5es med enten gress eller vegetasjon slik at omr\u00e5det med veier og fyllinger ikke ser ut som \u00abs\u00e5r\u00bb i landskapet, men bearbeides med naturlige overganger til tilliggende terreng. Man b\u00f8r samtidig g\u00e5 i dialog Side 2 av 3 med nabolaget og se p\u00e5 muligheten for \u00e5 lede en kultursti forbi tiltaket som en integrert del ved opparbeidelse. Samarbeid for felles positive l\u00f8sninger og tiltak kan gi gjensidig tillitt og tilrettelegge for godt og velfungerende naboskap. Med hilsen Byarkitekten \u00c5ge Vallestad \u2013 stedfortredende Byarkitekt for Maria Molden Ingvild Nesse \u2013 Seniorlandskapsarkitekt Side 3 av 3 "
}