{
  "dokument_id": "3518082b-76e6-5372-b7e3-112a32ea3aa4",
  "doc_type": "meeting_agenda",
  "kommune": 4601,
  "tittel": "Komplett innkalling: Ruspolitisk r\u00e5d (02.04.2024)",
  "url": "https://bergen.kommune.no/politikere-utvalg/api/fil/bk360/10124586/Komplett-innkalling-Ruspolitisk-rad-02-04-2024-",
  "tekst": "Komplett m\u00f8teinnkalling: Ruspolitisk r\u00e5d (02.04.2024) Ruspolitisk r\u00e5d Dato: 2024-04-02T14:00:00 Sted: Notat: Saksliste Innkalling Saker til behandling 9/24 Godkjenning av innkalling. 3 10/24 Godkjenning av protokoll. 4 11/24 Presentasjon Byombudet. 5 12/24 Kort presentasjon av Bymilj\u00f8etaten ved avdelingsleder Stine Wikholm 6 13/24 Forslag til nytt reglement for Ruspolitisk r\u00e5d. 7 14/24 Byr\u00e5dens kvarter. 11 15/24 Eventuelt. 12 9/24 Godkjenning av innkalling. - 2024/34043-9 Godkjenning av innkalling. : Godkjenning av innkalling. Ruspolitisk r\u00e5d Saksframstilling V\u00e5r referanse: 2024/34043-9 Saksbehandler: Rune Tj\u00f8svold Godkjenning av innkalling. Hva saken gjelder: Godkjenning av innkalling. Forslag til vedtak: Innkalling godkjent. Dato: 19. mars 2024 1 10/24 Godkjenning av protokoll. - 2024/34043-10 Godkjenning av protokoll. : Godkjenning av protokoll. Ruspolitisk r\u00e5d Saksframstilling V\u00e5r referanse: 2024/34043-10 Saksbehandler: Rune Tj\u00f8svold Godkjenning av protokoll. Hva saken gjelder: Godkjenning av protokoll. Forslag til vedtak: Protokoll godkjent. Dato: 19. mars 2024 1 11/24 Presentasjon Byombudet. - 2024/34043-11 Presentasjon Byombudet. : Presentasjon Byombudet. Ruspolitisk r\u00e5d Saksframstilling V\u00e5r referanse: 2024/34043-11 Saksbehandler: Rune Tj\u00f8svold Presentasjon Byombudet. Hva saken gjelder: Presentasjon av byombudets rolle og ansvar i Bergen kommune. Forslag til vedtak: Presentasjon tas til etteretning. Dato: 19. mars 2024 1 12/24 Kort presentasjon av Bymilj\u00f8etaten ved avdelingsleder Stine Wikholm - 2024/34043-13 Kort presentasjon av Bymilj\u00f8etaten ved avdelingsleder Stine Wikholm : Kort presentasjon av Bymilj\u00f8etaten ved avdelingsleder Stine Wikholm Ruspolitisk r\u00e5d Saksframstilling V\u00e5r referanse: 2024/34043-13 Saksbehandler: Rune Tj\u00f8svold Kort presentasjon av Bymilj\u00f8etaten ved avdelingsleder Stine Wikholm Hva saken gjelder: Stine Wikholm presenterer kort Bymilj\u00f8ens oppgaver og ansvar. Forslag til vedtak: Presentasjon tas til etterretning. Dato: 20. mars 2024 1 13/24 Forslag til nytt reglement for Ruspolitisk r\u00e5d. - 2024/34043-12 Forslag til nytt reglement for Ruspolitisk r\u00e5d. : Forslag til nytt reglement for Ruspolitisk r\u00e5d. Ruspolitisk r\u00e5d Saksframstilling V\u00e5r referanse: 2024/34043-12 Saksbehandler: Rune Tj\u00f8svold Forslag til nytt reglement for Ruspolitisk r\u00e5d. Hva saken gjelder: Byr\u00e5det vedtok etablering av Ruspolitisk r\u00e5d i byr\u00e5dsm\u00f8tet den 25.01.2018, sak 1018/ 18. Ruspolitisk r\u00e5d er ikke et lovp\u00e5lagt r\u00e5d, men et brukerr\u00e5d initiert av Bergen kommune. Ruspolitisk r\u00e5d skal, i likhet med de lovp\u00e5lagte r\u00e5dene som Eldrer\u00e5det, Ungdomsr\u00e5det og Kommunalt r\u00e5d for personer med funksjonsnedsettelser, v\u00e6re et r\u00e5dgivende organ for Bergen kommune sin ledelse og en dr\u00f8ftingsarena for strategisk viktige saker og prosesser knyttet til kommunens roller og samfunnsoppdrag. R\u00e5det skal v\u00e6re et forum for utvikling av bruker- og p\u00e5r\u00f8rendemedvirkning i kommunen og en dr\u00f8ftingsarena der r\u00e5det kan fremme strategisk viktige saker. Kommuneloven fastsetter at r\u00e5dene som omfattes av \u00a7 5-12 \u00aber r\u00e5dgivende organer for kommunen eller fylkeskommunen og har rett til \u00e5 uttale seg i saker som gjelder de respektive brukergruppene. Ruspolitisk r\u00e5d foresl\u00e5r at kommunelovens regler ogs\u00e5 skal gjelde for Ruspolitisk r\u00e5d, jf. kommuneloven \u00a7 5-12, slik at r\u00e5det i prinsippet likestilles med de lovp\u00e5lagte r\u00e5dene i Bergen kommune. Dette gjelder ogs\u00e5 for sekretariatsfunksjoner. Ruspolitisk r\u00e5d har ikke et eget reglement. Ruspolitisk r\u00e5d foresl\u00e5r derfor at r\u00e5det sitt reglement skal harmoniseres med reglementet for de lovp\u00e5lagte r\u00e5dene. Forslag til vedtak: 1. Ruspolitisk r\u00e5d vedtar forslag til reglement for Ruspolitisk r\u00e5d. 2. Forslag til reglement oversendes til byr\u00e5d for barnevern, sosiale tjenester og mangfold for videre behandling og beslutning. Dato: 19. mars 2024 1 13/24 Forslag til nytt reglement for Ruspolitisk r\u00e5d. - 2024/34043-12 Forslag til nytt reglement for Ruspolitisk r\u00e5d. : Forslag til nytt reglement for Ruspolitisk r\u00e5d. Saksframstilling: Forslag til reglement for ruspolitisk r\u00e5d. 1. Hjemmel for r\u00e5det Ruspolitisk r\u00e5d ble vedtatt etablert i byr\u00e5dsvedtak sak 1018/18. Reglementene for de lovp\u00e5lagte r\u00e5dene baserer seg p\u00e5 kommunelovens ulike bestemmelser for folkevalgte organ og egen nasjonal forskrift for r\u00e5dene. Disse skal ogs\u00e5 gjelde for Ruspolitisk r\u00e5d. 2. Form\u00e5l Ruspolitisk r\u00e5d er et r\u00e5dgivende organ, med rett til \u00e5 uttale seg i alle saker som gjelder rusfeltet i kommunens oppgavel\u00f8sning. Ruspolitisk r\u00e5d skal legge til rette for en bred, \u00e5pen og tilgjengelig medvirkning fra brukere og p\u00e5r\u00f8rende gjennom r\u00e5dets arbeid. Ruspolitisk r\u00e5d skal ikke behandle saker som gjelder avgj\u00f8relser overfor enkeltpersoner. 3. Valgmyndighet og konstituering Ruspolitisk r\u00e5d skal fra bystyreperioden 2027 \u2013 2031 og fremover oppnevnes av bystyret selv. Dette skjer med utgangspunkt i forslag fra organisasjoner som representerer brukere og p\u00e5r\u00f8rende, men ogs\u00e5 andre organisasjoner har rett til \u00e5 foresl\u00e5 representanter og vararepresentanter til Ruspolitisk r\u00e5det. Ruspolitisk r\u00e5det konstituerer seg p\u00e5 f\u00f8rste m\u00f8te og velger selv sin leder og nestleder. Funksjonstiden for Ruspolitisk r\u00e5d f\u00f8lger den kommunale valgperioden. 4. Sammensetning og organisering av Ruspolitisk r\u00e5d Ruspolitisk r\u00e5d skal ha 9 representanter pluss 2 vararepresentanter. Representanter som er valgt inn i Ruspolitisk r\u00e5d representerer ikke en spesifikk gruppe eller organisasjon, men skal representere og hensynta interessene til alle brukere og p\u00e5r\u00f8rende av kommunens helse- og sosialfaglige tjenester for personer med skadelig bruk eller avhengighet av rusmidler, og deres p\u00e5r\u00f8rende. Ideell fordeling er 6 representanter med i hovedsak brukererfaringer og 3 representanter med i hovedsak p\u00e5r\u00f8rendeerfaringer Kommunelovens bestemmelser (\u00a77-7) om representasjon fra begge kj\u00f8nn skal ogs\u00e5 gjelde for Ruspolitisk r\u00e5d. Ruspolitisk r\u00e5d sine representanter (herunder vararepresentanter) tilst\u00e5s samme honorar for m\u00f8ter i r\u00e5det som representanter og vararepresentanter i de lovp\u00e5lagte r\u00e5dene. Det henvises til bestemmelsene i \u00abForskrift om godtgj\u00f8ring og dekning av utgifter og \u00f8konomisk tap for tillitsverv i styrer, r\u00e5d og utvalg i Bergen kommune, hvor sekretariatsfunksjonen er underlagt byr\u00e5det\u00bb 5. Ruspolitisk r\u00e5d sitt arbeid Ruspolitisk r\u00e5d har rett til \u00e5 uttale seg i saker som gjelder det kommunale rus/ROP feltet. Dette gjelder b\u00e5de saker som er til behandling i folkevalgte organer og tema/saker som Ruspolitisk r\u00e5d p\u00e5 eget initiativ setter p\u00e5 dagsorden. Som et ledd i Ruspolitisk r\u00e5d sitt arbeid har r\u00e5det anledning til \u00e5 anmode byr\u00e5det om at en representant for byr\u00e5det eller byr\u00e5dets administrasjon, m\u00f8ter i r\u00e5dets m\u00f8ter for \u00e5 svare p\u00e5 oppklarende sp\u00f8rsm\u00e5l knyttet til saker som er satt opp p\u00e5 r\u00e5dets dagsorden. 2 13/24 Forslag til nytt reglement for Ruspolitisk r\u00e5d. - 2024/34043-12 Forslag til nytt reglement for Ruspolitisk r\u00e5d. : Forslag til nytt reglement for Ruspolitisk r\u00e5d. Ruspolitisk r\u00e5d tar selv stilling til om r\u00e5dets medlemmer etter invitasjon skal delta i ulike arbeidsgrupper mv nedsatt i kommunens organisasjon. R\u00e5det kan underlegge saker eller saksomr\u00e5der en s\u00e6rskilt behandling, for eksempel gjennom temam\u00f8ter, seminar, befaringer eller lignende. 6. Samspill med bystyret Bystyret skal etablere rutiner som sikrer at Ruspolitisk r\u00e5d mottar saker som ang\u00e5r r\u00e5det p\u00e5 et s\u00e5 tidlig tidspunkt i saksbehandlingen (dvs. planlagt satt p\u00e5 sakslisten til et folkevalgt organ), at uttalelsene fra r\u00e5det har mulighet for \u00e5 p\u00e5virke utfallet av saken. Uttalelsene fra Ruspolitisk r\u00e5d skal f\u00f8lge saksdokumentene til det kommunale organet som avgj\u00f8r saken endelig. Ordf\u00f8rer eller leder av bystyreutvalg kan, n\u00e5r saker hvor Ruspolitisk r\u00e5d har gitt uttale, er til behandling, eller n\u00e5r r\u00e5det har tatt initiativ til \u00e5 sette viktige tema for rusfeltet p\u00e5 dagsorden, gi definerte representanter for Ruspolitisk r\u00e5d m\u00f8te- og talerett i det aktuelle folkevalgte organet. Ruspolitisk r\u00e5d skal hvert \u00e5r utarbeide en kort \u00e5rsrapport som skal legges frem for bystyret. 7. Samspill med byr\u00e5det/byr\u00e5dets organisasjon Byr\u00e5det plikter \u00e5 gi Ruspolitisk r\u00e5d informasjon om utredningsarbeid som er satt i gang, og som har betydning for det kommunale rusfeltet, etter foresp\u00f8rsel fra r\u00e5dets sekretariat. Ruspolitisk r\u00e5d kan invitere de enkelte fagbyr\u00e5der til \u00e5 orientere om fremdriften i utredningsarbeid som p\u00e5g\u00e5r eller er planlagt satt i gang, men ogs\u00e5 til \u00e5 presentere sentrale problemstillinger i aktuelle saker som er under utredning. Ruspolitisk r\u00e5d kan be byr\u00e5dsavdelingene om \u00e5 oppnevne kontaktpersoner for \u00e5 sikre en effektiv samhandling mellom r\u00e5det og byr\u00e5dsavdelingenes administrasjon. N\u00e5r byr\u00e5det som folkevalgt organ fatter vedtak som gir retningsgivende bestemmelser for kommunens oppgavel\u00f8sning, skal byr\u00e5det legge til rette for Ruspolitisk r\u00e5d sin mulighet til \u00e5 uttale seg p\u00e5 linje med de lovp\u00e5lagte r\u00e5dene, til tema av betydning for personer med skadelig bruk eller avhengighet av rusmidler og deres p\u00e5r\u00f8rende. 8. M\u00f8ter Ruspolitisk r\u00e5d holder vanligvis m\u00f8ter ti ganger i \u00e5ret. R\u00e5dets m\u00f8ter er \u00e5pne, og er underlagt kommunelovens generelle bestemmelser for folkevalgte organer. Ruspolitisk r\u00e5d bestemmer selv sin aktivitets- og m\u00f8teplan. I tillegg til m\u00f8ter i henhold til fastsatt m\u00f8teplan skal det avholdes m\u00f8ter n\u00e5r leder eller minst 1/3 av r\u00e5dets representanter krever det. Sakspapirene sendes ut senest en uke f\u00f8r m\u00f8tet i digitalt format. R\u00e5det kan fatte vedtak i en sak som ikke er oppf\u00f8rt p\u00e5 sakslisten eller fatte vedtak i en sak der saksdokumentene ikke er sendt ut sammen med innkallingen, hvis ikke m\u00f8telederen eller 1/3 av de m\u00f8tende medlemmene motsetter seg det. Representanter og innkalte vararepresentanter plikter \u00e5 delta p\u00e5 r\u00e5dsm\u00f8ter med mindre det foreligger gyldig forfall. Forfall skal meldes skriftlig til sekretariatet med angivelse av forfallsgrunn. 3 13/24 Forslag til nytt reglement for Ruspolitisk r\u00e5d. - 2024/34043-12 Forslag til nytt reglement for Ruspolitisk r\u00e5d. : Forslag til nytt reglement for Ruspolitisk r\u00e5d. R\u00e5dsm\u00f8tene ledes av r\u00e5dets leder eller nestleder. Har begge forfall velges en s\u00e6rskilt m\u00f8teleder for det aktuelle m\u00f8tet ved flertallsvalg. 9 Adgang til fjernm\u00f8ter R\u00e5dets m\u00f8ter kan unntaksvis avholdes som fjernm\u00f8te. Fjernm\u00f8te inneb\u00e6rer at deltakerne ikke sitter i samme lokale, men at de via tekniske hjelpemidler likevel kan se, h\u00f8re og kommunisere med hverandre i sanntid. Kommunelovens krav som ellers gjelder for m\u00f8ter, gjelder ogs\u00e5 for fjernm\u00f8ter. R\u00e5det og r\u00e5dets sekretariat vurderer i det enkelte tilfelle om et m\u00f8te avholdes som fjernm\u00f8te. 10. Forslag til vedtak og avstemning R\u00e5dets representanter og vararepresentanter som deltar i behandling av en sak, kan fremsette forslag til vedtak eller til uttale i den aktuelle sak. Ved avstemming har m\u00f8tende representanter og vararepresentanter rett og plikt til \u00e5 stemme. Vedtak og innstillinger treffes med alminnelig flertall av de stemmer som avgis, dersom ikke annet f\u00f8lger av kommunelovens alternative stemmem\u00e5ter. Ved stemmelikhet er m\u00f8telederens stemme avgj\u00f8rende. 11. Sekretariatsfunksjonen Sekretariatet skal bist\u00e5 r\u00e5det i dets arbeid. Bystyret skal, etter innspill fra r\u00e5det, s\u00f8rge for at r\u00e5det har tilstrekkelig sekretariatsbistand til \u00e5 kunne gjennomf\u00f8re sine oppgaver. Sekretariatsfunksjonene skal fra innev\u00e6rende bystyreperiode tillegges kommunens r\u00e5dssekretariat p\u00e5 lik linje med de lovp\u00e5lagte brukerr\u00e5dene. 4 14/24 Byr\u00e5dens kvarter. - 2024/34043-14 Byr\u00e5dens kvarter. : Byr\u00e5dens kvarter. Ruspolitisk r\u00e5d Saksframstilling V\u00e5r referanse: 2024/34043-14 Saksbehandler: Rune Tj\u00f8svold Byr\u00e5dens kvarter. Hva saken gjelder: Dialog mellom byr\u00e5den og Ruspolitisk r\u00e5d. Forslag til vedtak: Dato: 20. mars 2024 1 15/24 Eventuelt. - 2024/34043-15 Eventuelt. : Eventuelt. Ruspolitisk r\u00e5d Saksframstilling V\u00e5r referanse: 2024/34043-15 Saksbehandler: Rune Tj\u00f8svold Eventuelt. Hva saken gjelder: Eventuelle saker til r\u00e5dsm\u00f8tet. Forslag til vedtak: Dato: 20. mars 2024 1 "
}