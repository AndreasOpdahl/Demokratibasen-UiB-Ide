{
  "dokument_id": "1b354adb-7d83-5511-a3b9-0f2a3f11ce39",
  "doc_type": "case_presentation",
  "kommune": 4601,
  "tittel": "Fana, gnr. 44 bnr. 893 Totlandsvegen. Klage p\u00e5 rammel\u00f8yve til trafikksikringstiltak",
  "url": "https://bergen.kommune.no/politikere-utvalg/api/fil/bk360/10775529/Framstilling-Fana-gnr-44-bnr-893-Totlandsvegen-Klage-pa-rammeloyve-til-trafikksikringstiltak",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/66385-9 Fana, gnr. 44 bnr. 893 Totlandsvegen. Klage fr\u00e5 naboar p\u00e5 rammel\u00f8yve til trafikksikringstiltak Kva saka gjeld: Stian-Andr\u00e9 Michelsen, J\u00f8rgen Kvinge og \u00d8vsttunbrekka Vel v/Jon Bratberg klagar p\u00e5 vedtak om rammel\u00f8yve datert 18.04.2024. I vedtaket blir det innvilga dispensasjon fr\u00e5 KPA 2018 \u00a7 3.1 (plankrav) og \u00a7 6.2.2 (byggjegrense mot vassdrag). Tiltakshavar er Vestland fylkeskommune. Ansvarleg s\u00f8kjar er Cowi AS. Eigedomen er ikkje regulert. KPA 2018 viser eigedomen som \u00abBebyggelse og anlegg\u00bb i \u00abYtre fortettingssone\u00bb. Aktuelt tiltak gjeld trafikksikringstiltak i form av: - Utbetring av nytt fortau med tilh\u00f8yrande rekkverk, - Overvassleidning med sandfang/sluk, - Riving av betongrekkverk for \u00e5 gi rom for skuleveg. Det skal oppf\u00f8rast gjerde ned mot vassdraget. Til venstre under er vist utsnitt av situasjonsplan med nytt fortau markert i gr\u00f8n farge, og Hardangervegen p\u00e5 Midttun til venstre. Gatefoto til h\u00f8gre viser aktuell strekning sett fr\u00e5 nordaust med \u00d8vsttunbrekka til venstre i bildet. Bymilj\u00f8etaten vil ikkje r\u00e5 i fr\u00e5 at det blir innvilga dispensasjon fr\u00e5 plankrav og byggjegrense mot vassdrag. 1 Klagarane sine merknader: \u00d8vsttunbrekka Vel meiner at mjuke trafikantar kan ferdast p\u00e5 eksisterande vegskulder. Klagaren viser til at i praksis vil ikkje strekninga fungere som skuleveg. Tilgjenget til \u00d8vsttunbrekka vil og bli d\u00e5rlegare fordi fortauet vil gjere svingradiusen mindre der ein no kan svinge ut i vegskuldra. Alternativet er ein tre kilometer lang omk\u00f8yringsveg for \u00e5 kome inn i \u00d8vsttunbrekka fr\u00e5 nord. Stig-Andr\u00e9 Michelsen (Totlandsvegen 5A), viser til at parkering langs det nye fortauet vil f\u00f8re til smal og uoversiktleg vegbane. Fortauet vil og bli smalare enn norma i Statens vegvesen si handbok N100. Klagaren viser til det nye fortauet inn fr\u00e5 Hardangervegen, som er for smalt til at det kan br\u00f8ytast maskinelt. Klagaren viser som velforeininga til den asfalterte snusirkelen mot \u00d8vsttunrekka der ingen parkerer pr. i dag. Klagaren meiner det blir fare for liv og helse n\u00e5r utrykkingsk\u00f8yret\u00f8y ikkje kan svinge inn i \u00d8vsttunbrekka. J\u00f8rgen Kvinge (Totlandsvegen 5) meiner tiltaket ikkje vil f\u00f8re til tryggare skuleveg. Klagaren viser til at dei har hatt carport i aktuelt omr\u00e5de tidlegare. Med nytt fortau vil dei miste moglegheit for parkering langs vegen. Klagaren hevdar at han ved fleire h\u00f8ve har s\u00f8kt om etablering av parkering p\u00e5 eigen eigedom, men har f\u00e5tt avslag. Klagaren meiner at ei kost/nytte vurdering tilseier at tiltaket ikkje b\u00f8r realiserast. P\u00e5 kartutsnittet nedanfor er Michelsen og Kvinge sine eigedomar markerte med raude kryss: Fagetaten si vurdering og tilr\u00e5ding: Fagetaten har kome til at vilk\u00e5ra for \u00e5 innvilge dispensasjon fr\u00e5 plankravet og byggjegrense langs vassdrag er oppfylt. Fagetaten kan ikkje sj\u00e5 at det aktuelle arealet skal tene som parkering for n\u00e6rliggjande bustader. Arealet er eigd av fylkeskommunen, og sj\u00f8lv om det tidlegare har vore carportar p\u00e5 eigedomane gir ikkje det rett til vidare parkering p\u00e5 arealet. Parkering p\u00e5 arealet skaper ein lite oversiktleg situasjon for trafikantane. Tryggleiken blir i f\u00f8lgje fagetaten betre n\u00e5r gateparkeringa blir borte. Fagetaten viser til at fylkeskommunen som ansvarleg vegmyndigheit er n\u00e6rast til \u00e5 vurdere det vegtekniske ved tiltaket, herunder svingradiusen mot \u00d8vsttunbrekka. Byr\u00e5det si vurdering og tilr\u00e5ding/konklusjon: Byr\u00e5det har vurdert dei samla opplysningane i saka og tilr\u00e5r at fagetaten sitt vedtak blir oppretthalde. Vilk\u00e5ra for \u00e5 innvilge dispensasjon f\u00f8lgjer av plan- og bygningslova \u00a719-2, andre ledd: \u00abDispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene.\u00bb Side 2 av 4 Byr\u00e5det kan ikkje sj\u00e5 at dei omsyn som ligg bak h\u00f8vesvis plankrav og byggjegrense langs vassdrag blir vesentleg tilsidesett ved ein dispensasjon. Klagegrunnane er hovudsakleg knytt opp til tap av parkeringsplassar og at fordelane ved tiltaket ikkje overstig ulempene. Byr\u00e5det meiner at fylkeskommunen som vegeigar m\u00e5 kunne disponere sitt areal til trafikksikringstiltak i form av fortau, sj\u00f8lv om det medf\u00f8rer at parkeringsplassar langs vegskuldra blir borte. Byr\u00e5det viser til f\u00f8lgjande merknader fr\u00e5 s\u00f8knaden: \u00abOms\u00f8kte tiltak s\u00f8kes gjennomf\u00f8rt nettopp fordi det her er arealer \u00e5 benytte til \u00e5 etablere fortau. \u00d8vrige deler av strekningen er ikke dette like praktisk. Det vil gjennomf\u00f8res trafikksikkerhetstiltak der det er mulig og i den grad det vurderes som relevant. Veiskulder ved ber\u00f8rt areal benyttes til parkering, hvilket er uheldig da dette skaper en mer utrygg situasjon for myke trafikanter. Eksisterende veiskulder blir brukt som parkering, og et fortau vil v\u00e6re mer trafikksikkert selv om det ikke vil etableres et sammenhengende fortau langs hele Totlandsvegen\u00bb. Byr\u00e5det viser til gatefoto (Google) nedanfor fr\u00e5 juli 2023 som viser at ogs\u00e5 den asfalterte og uoffisielle \u00absnusirkelen\u00bb til \u00d8vsttunbrekka blir brukt til parkering. Sj\u00f8lv om tiltaket medf\u00f8rer tap av parkeringsplassar er dette ei ulempe som kun r\u00e5kar dei relativt f\u00e5 private som har nytta seg av det offentlege arealet. Totalt sett meiner byr\u00e5det at fordelane ved tiltaket klart overstig ulempene. Vedtakskompetanse: I medhald av Reglement for Bergen bystyre og utvalgene 2023-2027 punkt 6.8.2, jf. bystyresak 368/23, er myndigheita til \u00e5 behandle klagesaker etter plan- og bygningslova, med unntak av klagesaker som bystyret i plan eller vedtekt har fastsett skal behandlast av bystyret eller anna organ og klagesaker som er delegert til byr\u00e5det, delegert til Utvalg for milj\u00f8 og byutvikling. Dersom klagen ikkje vert tatt til f\u00f8lgje, skal saka sendast til Statsforvaltaren i Vestland for endeleg avgjerd Byr\u00e5det innstiller til utval for milj\u00f8 og byutvikling for \u00e5 fatte f\u00f8lgjande vedtak: Fagetaten sitt vedtak datert 18.04.2024 blir oppretthalde. Klagen blir ikkje tatt til f\u00f8lgje. Dato: 27. august 2024 Christine B. Meyer Byr\u00e5dsleder Dokumentet er godkjent elektronisk. Side 3 av 4 Vedlegg: Fagetaten sitt notat datert 20.06.2024 med f\u00f8lgjande vedlegg: Side 4 av 4 "
}