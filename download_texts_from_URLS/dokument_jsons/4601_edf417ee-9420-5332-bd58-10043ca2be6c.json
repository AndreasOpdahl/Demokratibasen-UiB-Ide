{
  "dokument_id": "edf417ee-9420-5332-bd58-10043ca2be6c",
  "doc_type": "case_minutes",
  "kommune": 4601,
  "tittel": "Saksprotokoll KRPF, 01042025, Sak 76/25, Samfunnsplanlegging i bystyreperioden",
  "url": "https://bergen.kommune.no/politikere-utvalg/api/fil/bk360/12443522/Innstilling-vedtak-Samfunnsplanlegging-i-bystyreperioden",
  "tekst": "Samfunnsplanlegging i bystyreperioden Kommunalt r\u00e5d for personer med funksjonsnedsettelse behandlet saken i m\u00f8tet 01.04.2025 sak 76/25 og fattet f\u00f8lgende vedtak: Forslag til vedtak: 1. Plan for universell utforming m\u00e5 tas med i oversikten over planer som skal leveres i bystyreperioden. 2. Subsidi\u00e6rt: universell utforming skal beskrives konkret i alle relevante planer Begrunnelse for forslag KRPF er sv\u00e6rt skuffet over \u00e5 se at plan for universell utforming, som vi har blitt lovet i mange \u00e5r og som var like rundt hj\u00f8rnet sist vi fikk en oppdatering, ikke er i p\u00e5 kartet over planer med oppstart i 2025. R\u00e5det kan heller ikke finne spor av den i Planstrategien for 2023 \u2013 2027. For en kommune som i KPS skriver at de skal bekjempe ensomhet, ta alle gode krefter i bruk og hinder utenforskap er det s\u00e6rdeles beklagelig at de ikke legger fram den viktigste planen for \u00e5 oppn\u00e5 dette for personer med funksjonsnedsettelse. Det virker nesten som personer med funksjonsnedsettelse \u00f8nskes usynliggjort. Universell utforming er avgj\u00f8rende for deltakelse, inkludering og mangfold i Bergen by og den er avgj\u00f8rende for \u00e5 hindre \u00f8kte kostnader i kommunen pga. justeringer og ombygginger i ettertid fordi det ikke er universelt utformet. "
}