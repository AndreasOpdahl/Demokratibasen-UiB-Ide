{
  "dokument_id": "cfd5ba3c-b96c-5a62-ab2d-faf0aaf6391f",
  "doc_type": "case_attachment",
  "kommune": 4601,
  "tittel": "E-post Beate Hope Re_ \u00c5rstad, Gnr. 13, Bnr. 1132, Sykkelvei fra Hagerups vei til Mindemyren _ Innlegg om en sykkelvei til 3 mill per meter og saneringsplaner av s\u00e5rbart gr\u00f8ntareal og trehusbebyggelse av h\u00f8y antikvarisk og arkitektonisk verdi p\u00e5 Wergeland",
  "url": "https://bergen.kommune.no/politikere-utvalg/api/fil/bk360/11556479/E-post-Beate-Hope-Re-Arstad-Gnr-13-Bnr-1132-Sykkelvei-fra-Hagerups-vei-til-Mindemyren-Innlegg-om-en-sykkelvei-til-3-mill-per-meter-og-saneringsplaner-av-sarbart-grontareal-og-trehusbebyggelse-av-hoy-antikvarisk-og-arkitektonisk-verdi-pa-Wergeland",
  "tekst": "Fra: \"R\u00f8dland, Chris J. Knudsen\" Sendt: torsdag 14. november 2024 06:18:39 Til: \"Beate Hope\" <lektor.hope@gmail.com> Kopi: \"Berg, Andreas\" <Andreas.Berg@bergen.kommune.no>; \"Fr\u00f8nsdal, Bjarte\" <Bjarte.Fronsdal@bergen.kommune.no> Emne: Re: \u00c5rstad, Gnr. 13, Bnr. 1132, Sykkelvei fra Hagerups vei til Mindemyren / Innlegg om en sykkelvei til 3 mill per meter og saneringsplaner av s\u00e5rbart gr\u00f8ntareal og trehusbebyggelse av h\u00f8y antikvarisk og arkitektonisk verdi p\u00e5 Wergeland Hei, takk! Innspillet legges i saken Med vennlig hilsen, Chris J\u00f8rgen K. R\u00f8dland Leder av utvalg for milj\u00f8 og byutvikling i Bergen bystyre Nestleder i H\u00f8yres bystyregruppe Bergen R\u00e5dhus, 12. etg. R\u00e5dhusgaten 10, 5014 Bergen Tlf.: 454 38 428 www.hoyre.no/Vestland/Bergen From: Beate Hope <lektor.hope@gmail.com> Sent: Thursday, November 14, 2024 4:20:36 AM To: R\u00f8dland, Chris J. Knudsen <Chris.Rodland@bergen.kommune.no>; Rams\u00f8y, Lise H\u00e6reide <Lise.Ramsoy@bergen.kommune.no>; Alsaker, Lars <Lars.Alsaker@bergen.kommune.no>; Stensb\u00f8, Rebekka Helle <Rebekka.Stensbo@bergen.kommune.no>; Dale, Geir Steinar <GeirSteinar.Dale@bergen.kommune.no>; Staalesen, Reidar <Reidar.Staalesen@bergen.kommune.no>; Dahle, Kathrine <Kathrine.Dahle@bergen.kommune.no>; Mjanger, Erlend <Erlend.Mjanger@bergen.kommune.no>; Storli, Per Harald <Per.Storli@bergen.kommune.no>; Gya, Torstein <Torstein.Gya@bergen.kommune.no>; Blom, Lillian <Lillian.Blom@bergen.kommune.no>; N\u00f8dtvedt, Katrine Berg <Katrine.Nodtvedt@bergen.kommune.no>; Lexau, Didrik <Didrik.Lexau@bergen.kommune.no>; Solheim, Mailiss <Mailiss.Solheim@bergen.kommune.no>; Flesland, Thomas <Thomas.Flesland@bergen.kommune.no>; Str\u00f8mmen, Lise Wergeland <Lise.Strommen@bergen.kommune.no>; Amundsen, Bjarne Foldnes <Bjarne.Amundsen@bergen.kommune.no>; Sverre.Nesbo@bergen.kommune.no <Sverre.Nesbo@bergen.kommune.no>; Sara.Okland@bergen.kommune.no <Sara.Okland@bergen.kommune.no>; Abrahamsen, Erik <Erik.Abrahamsen@bergen.kommune.no>; emilie.litlere <emilie.litlere@gmail.com>; Stenberg, Sebastian Hauan <Sebastian.Stenberg@bergen.kommune.no>; Haldorsen, Helena <Helena.Haldorsen@bergen.kommune.no>; Lindblad, Guri <Guri.Lindblad@bergen.kommune.no>; heidi.sund@gmail.com <heidi.sund@gmail.com>; Stormoen, Helge <Helge.Stormoen@bergen.kommune.no>; Johnsen, Patrik <Patrik.Johnsen@bergen.kommune.no>; Terje.vedoy@gmail.com <Terje.vedoy@gmail.com>; Salman.Chaudhry@bergen.kommune.no <Salman.Chaudhry@bergen.kommune.no>; Hellberg-Kvalsvik, Oscar <Oscar.Hellberg- Kvalsvik@bergen.kommune.no>; Fagerbakke, Kjell Magne <Kjell.Fagerbakke@bergen.kommune.no>; Mejia, Angela <Angela.Mejia@bergen.kommune.no>; Kristin.Opdahl@bergen.kommune.no <Kristin.Opdahl@bergen.kommune.no>; Simonsen, Grete Line <Grete.Simonsen@bergen.kommune.no>; gaasjo@gmail.com <gaasjo@gmail.com>; eivind350@gmail.com <eivind350@gmail.com>; Nilsen, Henning <Henning.Nilsen@bergen.kommune.no>; Finne, Tora Kristiane Madsen <Tora.Finne@bergen.kommune.no>; Madsen, Henrik <Henrik.Madsen@bergen.kommune.no>; kjartan.andreassen@me.com <kjartan.andreassen@me.com>; Emma.Mikkola@bergen.kommune.no <Emma.Mikkola@bergen.kommune.no>; Nils.Toppe@bergen.kommune.no <Nils.Toppe@bergen.kommune.no>; Buanes, Endre <Endre.Buanes@bergen.kommune.no> Subject: \u00c5rstad, Gnr. 13, Bnr. 1132, Sykkelvei fra Hagerups vei til Mindemyren / Innlegg om en sykkelvei til 3 mill per meter og saneringsplaner av s\u00e5rbart gr\u00f8ntareal og trehusbebyggelse av h\u00f8y antikvarisk og arkitektonisk verdi p\u00e5 Wergeland Tekst er og vedlagt som eget dokument (beklager lang tekst) P\u00e5 vegne av Wergeland velforening, Minde velforening og \u201dLa Wergeland leve\u201d: Et skriftlig innlegg om en sykkelvei til 3 mill per meter og saneringsplaner av s\u00e5rbart gr\u00f8ntareal og trehusbebyggelse av h\u00f8y antikvarisk og arkitektonisk verdi p\u00e5 Wergeland Dette skrivet med kommentarer til enda ikke vedtatte sykkelveiplaner som vil f\u00e5 ekstreme konsekvenser for bebyggelse og gr\u00f8ntomr\u00e5der langs Storetveitvegen og Wergeland generelt OM den ville bli stemt for i Utvalg for Milj\u00f8 og byutvikling, og seinere vedtatt i Bystyret, skulle selvf\u00f8lgelig v\u00e6rt sendt inn tidligere. Det beklages selvf\u00f8lgelig p\u00e5 det sterkeste at dette ikke er blitt gjort, noe som selvf\u00f8lgelig gj\u00f8r at det er en stor sjanse for at dette derfor ikke vil bli lest av flere. Men - siden det er vanskelig \u00e5 f\u00e5 mulighet til \u00e5 snakke mer utfyllende om saken enn noen korte minutt- innspill, s\u00e5 velges det likevel \u00e5 sende dette inn, da p\u00e5 vegne av Wergeland velforening, Minde velforening, og ikke minst p\u00e5 vegne av den oppstartede fb-gruppen \u201dLa Wergeland leve\u201d som er stadig i vekst og i skrivende stund utgj\u00f8r 488 medlemmer. At det ikke har blitt sendt inn f\u00f8r, skyldes og at det har g\u00e5tt veldig fort i svingen med denne saksbehandlingstiden, og i tillegg til livet ellers, s\u00e5 slo og sykdom til de grader intenst inn, nok og ekstra pga det er og ganske slitsomt \u00e5 st\u00e5 i slike intense prosesser som b\u00e5de ber\u00f8rer en sterkt rent personlig, men enda viktigere; et stort og uerstattelig omr\u00e5de st\u00e5r n\u00e5 i fare for \u00e5 bli utslettet for framtidige generasjoner. Det vil her uansett og understrekes p\u00e5 det sterkeste at vi har stor respekt for den enorme arbeidsmengden som den enkelte politiker har, med \u00e5 f\u00f8lge opp saker og ikke minst g\u00e5 igjennom store mengder med sakspapirer. Det gj\u00f8r at det blir en utopisk situasjon \u00e5 klare \u00e5 sette seg like godt inn i alle tema som kommer opp. Saker som har v\u00e6rt lenge i kommunes byr\u00e5kratiske behandlingssystem, og fremmet av enkeltbyr\u00e5krater, blir gjerne f\u00f8rst presentert i de ulike bydelsutvalgene n\u00e5r de n\u00e6rmest ferdigbehandlet og klar til vedtak, uansett hvor omfattende og sammensatt de er, noe som m\u00e5 v\u00e6re spesielt utfordrende. Samtidig er det og klart at det er enkeltsaker som en av ulike grunner er spesielt opptatt av og har mer kjennskap og n\u00e6rhet til enn andre. Derfor (over)lever den enkelte sak alt etter hva enkeltindivider har av kunnskap og interesse av akkurat det denne saken handler om og hvilken omfang den har og vil (kunne) f\u00e5. SAK / TEMA / KOMMENTARER: \u00c5rstad, Gnr. 13, Bnr. 1132, Sykkelvei fra Hagerups vei til Mindemyren, Offentlig reguleringsplan, 2. gangs behandling Kommentarene satt opp punktvis under her er knyttet opp til sak og konsekvenser knyttet til en sv\u00e6rt kostbar og ren prestisje-sykkelvei der 700 m er kostnadsmessig estimert til 209 mill fra Milj\u00f8l\u00f8ftet, jmf Bergen kommune / Vestland Fylkeskommune (det oppgis ulike summer av forskjellige etater/ personer), og som i tillegg vil medf\u00f8re sanering av flere titalls eiendommer, og selvf\u00f8lgelig andre kostnader som heller ikke er tatt med her. https://www.bergen.kommune.no/politikk/byradet/behandlede-saker/bymiljo/anbefaler-plan-for-sykkelvei-fra-hagerupsvei-til- mindemyren/?fbclid=IwY2xjawGhi4VleHRuA2FlbQIxMQABHc2Dv8- EYNvZBS9mu3o49t6V0AKvvdbkmLgHqN68YBkdEeLq6U31ZdEr7w_aem_yL6rrGjYYzbw2HW5q2tYFA Sykkelveiplaner vil f\u00f8re til sanering og utsletting av et st\u00f8rre boligfeltomr\u00e5de best\u00e5ende av flere titalls boliger av god kvalitet og av h\u00f8y antikvarisk og arkitektonisk verdi men og sv\u00e6rt s\u00e5rbare gr\u00f8ntareal. Saneringsprosjektene er delt opp i flere ulike planer, der et omr\u00e5de rammes av ekstreme og overdimensjonerte sykkelveiplaner, og et annet omr\u00e5de av s\u00e5kalt allmenningsplanlegging, som og etterhvert plutselig og gikk over til fortetning. \u00c5 dele omr\u00e5der opp er og et retorisk plan-grep for \u00e5 kunne framstille en ganske s\u00e5 alvorlig situasjon til f\u00e5 se mindre omfattende ut, og slik f\u00e5 saker lettere igjennom godkjenningsprosesser. Den andre saken i omr\u00e5det gjelder boliger mot og inn i Eikeveien, de vil ikke bli omtalt her, men legger ved en artikkel som beskriver dette: https://www.arstadposten.no/2024/07/16/foreslar-bygging-av-170-leiligheter-pa- wergeland/?fbclid=IwY2xjawGhiuFleHRuA2FlbQIxMQABHZQI8Q9645LlJpTJjsUxVcO3UdU- GsMnVh3dTVxRr0k17dc2yBTjYmiLZg_aem_9Cgeorbve8J_cn9mErvzNw Avslutningsvis her vil jeg og trekke inn to br\u00f8dre som har vokst opp p\u00e5 Storetveit og som begge ble professorer p\u00e5 hvert sitt omr\u00e5de; Harald og Trond Thuen, sistnevnte har skrevet b\u00e5de om utvikling av Fyllingsdalen bydel i sin tid, men og flere tekster om stedsidentitet og tilh\u00f8righet, og i lys av konsekvenser for kjennetegn ved modernistiske tankeganger som preger dagens byplanlegging, der det handler om \u00e5 bryte ned og fjerne alt som er og enkeltindividets tilknytning til dette, for s\u00e5 \u00e5 erstatte det med det nye som fremstilles som langt mer fremtidsrettet og som vil g\u00e5 inn og utgj\u00f8re individets identitet i stedet. Slik en vil gj\u00f8re p\u00e5 Wergeland; fjerne den eldre opprinnelige stedsidentitetsskapende bebyggelsen, og la parkeringsplassen foran p\u00e5 Rema 1000 Wergeland utgj\u00f8re stedets identitet- knytepunkt i stedet for. Fantastisk! Kommentarer: 1 . Manglende mulighet til demokratisk medvirkning for beboere Dette har v\u00e6rt en sak som har p\u00e5g\u00e5tt over sv\u00e6rt lang tid, men da med totalt manglende mulighet til p\u00e5virkning og \u00e5 komme med innspill av betydning. \u00c5 sende inn skriftlige innspill f\u00e5r ingen konsekvens, ikke minst siden det er - ironisk nok - utbyggere og arkitekter som f\u00e5r ansvar for \u00e5 behandle dette, noe som i seg selv er helt spr\u00f8tt. De som \u00f8nsker \u00e5 sanere eiendommen din har f\u00f8rste rett til \u00e5 behandle dine innspill. Det blir jo det samme som at de g\u00e5r i bosset. Som beboer har ansvarlig saksbehandler i Bergen kommune kun invitert oss inn p\u00e5 et eneste m\u00f8te, da i 2019. Vi trodde det var for \u00e5 i fellesskap komme fram til en l\u00f8sning. Men det var det ikke, det var kun for \u00e5 presse og skremme oss til \u00e5 gj\u00f8re det samme som opprinnelig eier av Storetveitvegen 29 gjorde i panikk; selge. 2. Byr\u00e5krater og politikere som alltid unnlater \u00e5 svare P\u00e5 m\u00f8te i 2019 tok vi opp dette med at vi ikke fikk svar fra ansvarlige i planavdelinger etc, men fikk til svar at det var jo bare \u00e5 ta kontakt. Den gang var det Tryti som var ansvarlig, mens byarkitekt Molden var da som n\u00e5, men de svarte aldri p\u00e5 henvendelser. N\u00e5v\u00e6rende plandirekt\u00f8r Wanvik svarer heller aldri p\u00e5 henvendelser. Ei heller for eksempel Marte Hammer, n\u00e5r hun g\u00e5r s\u00e5pass sterkt ut i media, og f\u00e5r bruke BT som gratis reklame-annons\u00f8r. 3. Dialoger mellom utbyggere, enkeltbyr\u00e5krater og enkeltpolitikere over hode p\u00e5 beboere Ellers har all planlegging g\u00e5tt over hodet p\u00e5 oss, der utbyggere, enkeltbyr\u00e5krater og enkeltpolitikere har hatt mye direkte dialog for \u00e5 f\u00e5 ting igjennom. Det har skjedd hele tiden underveis i planprosessen, og det skjedde n\u00e5 n\u00e5r utbyggere fikk panikk og i forkant av den s\u00e5kalte \u201dbefaringen\u201d 7. nov kaller inn skeptiske enkeltpolitikere til m\u00f8te, for \u00e5 presse p\u00e5 for at det skal skiftes mening. Det er som tatt ut av en situasjon fra den ganske s\u00e5 urovekkende dokumentaren \u201dDen sorte svane\u201d. 4. Hva skal egentlig en synfaring v\u00e6re og inneholde? Jeg har v\u00e6rt med p\u00e5 andre former for synfaringer f\u00f8r, og da g\u00e5r en og ser p\u00e5 et omr\u00e5de og informerer og diskuterer underveis eller i etterkant. Jeg trodde derfor at det og f\u00f8r, underveis og i etterkant i denne synfaringen skulle v\u00e6re rom for \u00e5 komme innspill til langt bedre plan-alternativer enn de planer som er fra 2014, som b\u00e5de ekstremt kostbare og lite realistisk gjennomf\u00f8rbare og generelt sv\u00e6rt d\u00e5rlige. Men vi opplevde istedenfor \u00e5 f\u00e5 direkte sjokk av at bystyre- representant leser rett opp fra et og sv\u00e6rt d\u00e5rlig utf\u00f8rt fagnotat fra byr\u00e5krat i Bergen kommune. \u201dSynfaring\u201d 7. november var alt annet enn en synfaring, men kun et regissert opplegg der alt saksutfall allerede var bestemt i forkant, og der \u201dsynfaring\u201d var \u00e5 st\u00e5 utenfor omr\u00e5dets bensinstasjon, for s\u00e5 \u00e5 g\u00e5 i full fart ned til parkeringsplassen foran Rema 1000 Wergeland, som ansvarlig fra fylkeskommunen og annonserte som omr\u00e5dets knytepunkt. 5. I motsetning til beboere f\u00e5r sykkelveiplanleggere mye taletid, samme med utbyggere Igjen f\u00e5r de som er FOR en overdimensjonert sykkelvei og sanering av antikvariske boliger og s\u00e5rbare gr\u00f8ntareal fremlagt sv\u00e6rt mye, selv om de har lite direkte kjennskap til omr\u00e5de som sak innbefatter, mens vi som har mye direkte kjennskap b\u00e5de til omr\u00e5de og situasjon f\u00e5r knapt mulighet til \u00e5 komme med innspill. Selvf\u00f8lgelig g\u00e5r det begge veier, for det kommer jo og fram hvor d\u00e5rlig og lite gjennomtenkt planene egentlig er, ikke minst n\u00e5r det og kommer sp\u00f8rsm\u00e5l. Det var og hentet inn representanter fra Vestland Fylkeskommune, der hovedansvarlig gjorde en s\u00e6rdeles d\u00e5rlig jobb og viste sv\u00e6rt lite kunnskap og innsikt i det han egentlig skulle visst mer om, ei heller hadde han kjennskap til omr\u00e5det. Men s\u00e5nn blir det jo bare n\u00e5r en har som jobb \u00e5 selge inn et d\u00e5rlig produkt. 6. Skremselspropaganda og usanne trakasserende utsagn fra innhentet VFK representant Ansvarlig representant for sykkelvei-promotering fra Vestland Fylkeskommune, f\u00e5r ikke bare mye taletid under \u201dbefaringen\u201d utenfor bensinstasjonen, men han f\u00e5r og holde muntlig innlegg i utvalgsm\u00f8te i etterkant, noe som kom overraskende p\u00e5 flere, for dette var ikke meldt inn p\u00e5 forh\u00e5nd p\u00e5 samme m\u00e5te som ellers er rutine og regler for innmelding av muntlige innlegg. Men her fortsetter han og \u00e5 reklamere for den sv\u00e6rt d\u00e5rlige planen han har f\u00e5tt ansvar for \u00e5 selge inn. Her legges blant annet fram at sykkelveien vil f\u00f8re til 1400 daglig syklende (haha!) Det ble stilt sp\u00f8rsm\u00e5l til hvordan dette ble beregnet, uten at det kom noe konkret svar til dette. Samtidig s\u00e5 fremhever han hvor ekstremt farlig Storetveitvegen er, som han p\u00e5st\u00e5r brukes av 11000 biler i d\u00f8gnet..(??). Hvert d\u00f8gn? Det stemmer iallfall ikke, s\u00e5 lurer p\u00e5 hvordan dette egentlig telles...Representant fra VFK gir sterkt uttrykk for at han ville aldri latt sine barn sykle der. Undertegnede har hatt 3 barn som har vokst opp ved Storetveitvegen, og som og har syklet og g\u00e5tt der mye, da i hovedsak p\u00e5 fortau. Men de har aldri opplevd Storetveitvegen som spesielt farlig, snarere tvert i mot s\u00e5 har de l\u00e6rt \u00e5 forholde seg til b\u00e5de biler, syklende og g\u00e5ende p\u00e5 en fornuftig og respektfull m\u00e5te. \u00c5 derimot framheve dette omr\u00e5det som mer farlig enn andre steder, spesielt for barn, oppleves som regelrett uthenging og trakassering av oss som har bodd der med familie i mange \u00e5r. P\u00e5 dette strekket langs boligene har det skjedd minimalt med ulykker, det kj\u00f8res stort sett rolig, utenom rush-tider og i helger er det ganske stille. 7. Hvis Storetveitvegen er s\u00e5 farlig, hvorfor har det aldri v\u00e6rt holdt fartskontroller her?? Vi kj\u00f8pte eiendom i Storetveitvegen i 1991, vi s\u00e5 muligheter i et hus som ingen andre gjorde, og det ble v\u00e5r mulighet til \u00e5 komme inn p\u00e5 et boligmarked som og da var vanskelig, spesielt som ung sm\u00e5barnsfamilie med d\u00e5rlig r\u00e5d. Men s\u00e5 lenge vi har bodd her, har det aldri v\u00e6rt gjennomf\u00f8rt en eneste fartskontroll. Har etterlyst dette, siden det jo er en og annen som kan teste ut fart innimellom her som andre steder, men har aldri f\u00e5tt noen respons p\u00e5 dette. Naboer som har vokst opp her og bodd her hele livet, kjenner heller ikke til at dette har v\u00e6rt gjennomf\u00f8rt. Det m\u00e5 jo da bety at det ikke er vurdert som en s\u00e6rlig farlig veistrekning? 8. Kun en eneste bilulykke i Storetveitveg-strekk, ingen personskader Vi har kun hatt en eneste bilulykke her av en viss alvorlighetsgrad i veistrekket nedover Storetveitveien. Det var noen utenlandske arbeidere som i alkoholp\u00e5virket tilstand en l\u00f8rdag ettermiddag trykket litt for hardt p\u00e5 gasspedalen p\u00e5 et v\u00e5tt veidekke, som s\u00e5 fikk skrens, rullet rundt og havnet p\u00e5 biltaket inn p\u00e5 fortau og inn i mitt akkurat ferdig nymalte gjerde (!) langs huset (som aldri kom opp igjen etter dette). Ingen personer kom til skade, men det kunne blitt farlig. De som kj\u00f8rte i beruset tilstand, fikk ikke noe straff, for politi synes synd p\u00e5 dem jmf samtale med politi i etterkant, noe som er kritikkverdig i seg selv. Men det var vel fordi de kunne risikere \u00e5 mistet jobben ... Vi m\u00e5tte s\u00f8ke spesielt for \u00e5 f\u00e5 erstattet gjerde. Det har v\u00e6rt noe som har skjedd ved rundkj\u00f8ring nede ved Rema 1000 Wergeland og ved rundkj\u00f8ring oppe ved Storetveit bensins-stasjon, men det er og heller sjeldent. Det er et ganske oversiktlig omr\u00e5de, med stort sett ganske vettug og hensynsfull bilkj\u00f8ring deretter. 9. Reguleringsplaner blir ikke vedtatt fordi de er d\u00e5rlige, kostbare og lite gjennomtenkt Etter 10 \u00e5r g\u00e5r reguleringsplaner regelrett ut p\u00e5 dato, s\u00e5 og med de overdimensjonerte og lite realistiske prestisje- sykkelveiplanene for Storetveitvegen og ellers i omr\u00e5det rundt. \u201dEn reguleringsplan bestemmer hva som er lov \u00e5 gj\u00f8re p\u00e5 et bestemt sted fremover i tid. Selv om en reguleringsplan \u00e5pner for utbygging, kan du imidlertid ikke v\u00e6re sikker p\u00e5 \u00e5 f\u00e5 bygge\u201d... ...\u201dEtter at plan- og bygningsloven ble vedtatt i 2008, fikk reguleringsplaner plutselig en utl\u00f8psdato. Reglene inneb\u00e6rer at kommunen m\u00e5 s\u00f8rge for at planer som er eldre enn 10 \u00e5r \u201ci n\u00f8dvendig grad er oppdatert\u201d f\u00f8r det gis byggetillatelse. I praksis betyr dette at du ikke kan stole blindt p\u00e5 en reguleringsplan som er eldre enn 10 \u00e5r\u201d... https://advokat.no/du-kan-ikke-stole-blindt-pa-en-reguleringsplan/?fbclid=IwZXh0bgNhZW0CMTAAAR039bROIXtRMcFRzB4-8uSH318F- PDigKpEPqmrlSUUwxxTzsRnXgs-srE_aem_2M_6Tpr9pppwcX649m5j-w Kommunen skal s\u00f8rge for at planer eldre enn 10 \u00e5r \u00abi n\u00f8dvendig grad er oppdatert\u00bb f\u00f8r det gis byggetillatelse. Er det oppdaget nye kulturminner eller biologiske forekomster som tilsier behov for oppdatert plan? De samme sp\u00f8rsm\u00e5lene som vurderes ved vedtakelse av nye reguleringsplaner m\u00e5 ogs\u00e5 revurderes n\u00e5r planen passerer 10 \u00e5r. https://ryger.no/reguleringsplaner-skranter-etter-10-ar/ 10. Hvorfor sanere n\u00e5r en kan v\u00e6re l\u00f8sningsorientert, bygge rimeligere og stedstilpasset Folk flest er og blitt mer bevisst p\u00e5 at dette er og overdimensjonerte planer som det ikke er behov for, da det fungerer slik det er i dag, om enn en viss utbedring og oppgradering m\u00e5 til. Derfor stilles det sp\u00f8rsm\u00e5l til hvorfor heller \u00e5 planlegge sanering av store boligomr\u00e5der som og innbefatter verdifull og uerstattelig boligmasse og gr\u00f8ntareal, n\u00e5r en istedenfor har mulighet til \u00e5 lage langt mer l\u00f8sningsorienterte planer som og er bedre stedstilpasset og langt mindre kostnadskrevende, noe som er fullt mulig \u00e5 gj\u00f8re innenfor regelverk, \u201dKommuner kan fritt bygge gang- og sykkelveier med enklere standard \u2013 Vegdirektoratet tydeliggj\u00f8r regelverket\u201d: https://kommunikasjon.ntb.no/pressemelding/11643394/kommuner-kan-fritt-bygge-gang--og-sykkelveier-med-enklere-standard-vegdirektoratet- tydeliggjor- regelverket?publisherId=8768166&fbclid=IwZXh0bgNhZW0CMTEAAR2_lDsMXnEAF75nwv1LxVUC3Ny5xpsGTOKWc32WNBJ- adWTYp6A6-bXyYM_aem_ZmFrZWR1bW15MTZieXRlcw 11. Total mangel p\u00e5 vedlikehold har gjort fortau langs Storetveitvegen farlig for syklister N\u00e5r det gjelder vedlikehold av fortau, har VFK sviktet totalt, noe som ikke minst blir ironisk og motsettende med representant fra VFK sitt framheving av fokus p\u00e5 sikkerhet. Vedlikehold har v\u00e6rt s\u00e5 og si totalt frav\u00e6rende og ikke prioritert etter at de overtok ansvar fra SVV i 2020. Etter at undertegnede har meldt dette inn ved flere anledninger, er det n\u00e5 blitt gjort et visst \u201dlapping\u201d av de verste hullene som har v\u00e6rt. Men det er fortsatt i d\u00e5rlig stand. Hvorfor har ikke fylket ville prioritere dette? Har det v\u00e6rt bevisst i forhold til markedsf\u00f8ring av en ny prestisje og overdimensjonert sykkelvei b\u00e5de med tanke p\u00e5 st\u00f8rrelse og kostnader? 12. Utbyggeres samarbeid b\u00e5de med byr\u00e5krater og politikere, og med VFK Det ble ganske tydelig under \u201dsynfaring\u201d at representanter fra Vestland Fylkeskommune og n\u00e5 samarbeider med utbyggere. Noe som er til sterk kontrast fra tidligere ansvarlige i SVV, som ga ganske klart uttrykk for at det ikke var deres oppgave \u00e5 legge til rette for at utbyggere skulle f\u00e5 komme igang med sine utbyggingsplaner. 13. Ikke-vedtatte sykkelveiplaner brukt som brekkjern for \u00e5 f\u00e5 tak i eiendommer Ironisk nok var det likevel det som skjedde, siden utbyggere brukte en ikke vedtatte sykkelvei-plan laget av SVV til \u00e5 skremme tidligere eiere av Storetveitvegen 29 om \u00e5 selge. De hadde aldri solgt den antikvarisk verdifulle generasjonsboligen som hadde v\u00e6rt i familien i mange \u00e5r ellers. Igjen en situasjon som kunne ha v\u00e6rt en del av en tidligere nevnt dokumentar. 14. Sykkelveien sv\u00e6rt f\u00e5 vil ha og husene ingen vil rive - i alle fall nesten ingen ... N\u00e5r folk som ikke har h\u00f8rt om dette f\u00f8r, f\u00e5r vite om alle husene p\u00e5 Wergeland som er planlagt revet, f\u00e5r de sjokk, for dette er informasjon som er g\u00e5tt under radaren for de fleste som ikke har tilknytting direkte til omr\u00e5det. Det en h\u00f8rer om, er derimot alt det som er planlagt p\u00e5 Mindemyren. Dette kommer ikke minst fram i kommentarer til artikkelen som BT skrev om planene om sanering av boliger langs Storetveitvegen, etter at de fikk et stikk av d\u00e5rlig samvittighet etter \u00e5 ha bidratt med intenst markedsf\u00f8ring av Hammer sin sykkelveikampanje. https://www.bt.no/byliv/i/VPKk51/storetveitvegen-vil-rive-ni-hus-for-aa-bygge-sykkelvei-og- leiligheter?fbclid=IwZXh0bgNhZW0CMTAAAR2gUC4MHF-ZPLNDhX_gqQgYDdz-hK-CAXVhTN6- xwmr2o4WiPXPxQQmmWg_aem_AT616FweHkP-42jbLjqCTGOkICOwwrplvhWqmM09TxaCJ_Tgkz31Set5VjClMQP5bxef- 1PIGe5JNOybc2_bfkzK#cc-comments 15. Om identitet, tilh\u00f8righet og s\u00e6rpreg Det er allerede forsvunnet endel av den eldre identitetsskapende boligene i Wergelands-omr\u00e5det, og n\u00e5 \u00f8nskes det \u00e5 rive flere titalls flere, selv om de er av god kvalitet og av h\u00f8y antikvarisk og arkitektonisk verdi. Om eiendommene fjernes, vil det \u00f8delegge omr\u00e5dets s\u00e6rpreg og identitet, samtidig som det vil frata framtidige generasjoner muligheten til \u00e5 oppleve slike s\u00e6regne omgivelser, og ikke minst byggetradisjoner og bruk av materialer som en ikke finner i nyere bebyggelse. En vil og frata nye beboere mulighet til \u00e5 oppleve tilh\u00f8righet og identitet til et sted, noe som ofte er tilfelle med dagens mer flyktige og midlertidige bosettingsformer. Hva er det som gj\u00f8r at en reiser for \u00e5 oppleve f.eks Cornwall? Eller Paris? Det er i alle fall ikke pga nyere fortetningsboligmasse. Noen artikler fra Riksantikvaren: https://www.riksantikvaren.no/klima-og-kulturminner/hvordan-redusere-klimabelastningene/rehabilitering-og-ombruk-av-bygninger/ https://riksantikvaren.no/signalbyer-tre-rad-til-kommuner-som-vil-skille-seg-ut/ https://www.arkitektur.no/meninger/kommentar/foerste-spalte-geiran/ https://www.riksantikvaren.no/bevaring-er-mer-baerekraftig-enn-sanering/?fbclid=IwZXh0bgNhZW0CMTAAAR1rTYtHIfIgmf7- wAVsDSGVZu1UdF7b4eylMurpIU_GzQZ8TGtcppl88zc_aem_Sh4flxOwobKf6_RiFlRoZw Intervju med ny Riksantikvar: https://radio.nrk.no/serie/diverse-radio/DMPO03002824 NRK: Hvorfor ble det slik? https://www.nrk.no/kultur/xl/venezia-charteret-og-motet-mellom-ny-og-gammel-arkitektur- 1.16947447?fbclid=IwY2xjawEV2AtleHRuA2FlbQIxMQABHY- MYqfd_LppKMfIYVnMpuePpjkaLyYFul73Q0RU9C19Zj1KaPCkohHjEg_aem_zqYjDus7WVPAno7sI-4opA Betong - alderen: https://www.nrk.no/kultur/xl/betongalderen-1.16613078 Er b\u00e6rekraft bare snakk? https://www.bygg.no/innlegg-er-baerekraft-bare-snakk/2717560?fbclid=IwY2xjawGgWOVleHRuA2FlbQIxMQABHVfb6YRKEoA- UniMS0ZT3wM0t1DKseuy9gyHIlC_j25WSpuqeJ6x9K-lmw_aem_9P1D79UKdjF06DTIgMAu0Q Det spretter det frem riveprosjekter, hvor mer eller mindre funksjonelle bygninger skal ned for \u00e5 f\u00e5 p\u00e5 plass h\u00f8yere utnyttelsesgrad. Er da transformasjonsprosjektene noe mer enn symboler, noe eiendomsutviklerne kan smykke seg med som en perle i portef\u00f8ljen, et bevis p\u00e5 at de tar b\u00e6rekraft p\u00e5 alvor? De gr\u00f8nneste bygningene er de som allerede er bygget. 16. Kriminelt \u00e5 rive boliger som er i god stand \u2013 Alltid mulig \u00e5 ikke rive https://www.arkitektur.no/aktuelt/miljoe/alltid-mulig-aa-ikke- rive/?fbclid=IwY2xjawFuWkNleHRuA2FlbQIxMQABHXDtfuhv7GP9nmY7l7yCGcLzm16695aCRMi4zrKwTM- tO1VbLAYn7_O7iQ_aem_Xb95aapxC13wAC3Iw3-XZA 17. Knut Time : Bergen mangler boliger for barnefamilier Tidligere driftssjef for Bybanen, Knut Time, mener han selv har v\u00e6rt med p\u00e5 \u00e5 forringe Bergens kvaliteter, og at den stygge, markedsstyrte fortettingen er \u00f8deleggende for byen og dens barn https://www.bt.no/btmeninger/debatt/i/x3Kb2n/bergen-mangler-boliger-for- barnefamilier?fbclid=IwY2xjawEnMsFleHRuA2FlbQIxMQABHbf_6w6G_rfsT9v-zmnzgOp5d6v-ghFFg- WHZ00bmx5I2_efSjIaA6mrGw_aem_uUkG5W9hJM_D6pLQAzA8SA - Sv\u00e6rt mange ledige barnehageplasser i \u00c5rstad... P\u00e5 Wergeland st\u00e5r i alle fall 4 lekeplasser tomme, boligene for barnefamilier er dyre. Er det derfor at en bydel skiller seg spesielt ut, n\u00e5r det gjelder antall ledige barnehageplasser ? https://www.bt.no/familieogoppvekst/i/Rz4AGr/barnehageplass-i- bergen-full-oversikt-over-ledige-plasser?fbclid=IwY2xjawGiGBFleHRuA2FlbQIxMAABHWJx2oVLnzKbvTUR2g0gz4iiV8a3ZUxd4tBM- eXrhGYrCgJosWU5AzNycA_aem_GgdqVwgsvjZbJ9U3JSM2oA 18. N\u00e5r det blir utbyggeres oppgave \u00e5 vurdere verdi av naturmangfold i et omr\u00e5de I forbindelse med private utbyggingsplaner ble en Naturmangfoldrapport utarbeidet av R\u00e5dgivende Biologer AS, da etter oppdrag fra Arkitektgruppen Cubus AS. Oppdraget er gitt 02.11.2023, kontrollert 17.01.2024. I rapportens forord trekkes og LAB entrepren\u00f8r AS inn. Her beskrives og bakgrunn for oppdraget; dvs Bergen kommune sine transformeringsplaner. Hensikten med rapporten er \u00e5 dokumentere naturmangfoldet i planomr\u00e5det f\u00f8r tiltaket gjennomf\u00f8res, der innkommen dokumentasjon skal tjene som et beslutningsgrunnlag for planprosess. I et mottatt svar signert leder av Bymilj\u00f8etaten i Bergen kommune, Tord Honne Holgernes og saksbehandler Caroline T. H. Unneland, datert 28.mai 2024, gis det f\u00f8lgende forklaring til krav om naturmangfoldplan i forbindelse med reguleringsplaner: ...\u201dI et reguleringsplanarbeid stiller kommunen krav til dokumentasjon som m\u00e5 foreligge for at planen skal kunne godkjennes. I denne planen ble det stilt krav om en naturmangfolds rapport. Det er opp til forslagsstillerne hvem og hvordan rapporten utf\u00f8res, til oppf\u00f8lging av det offentlige planmyndigheten, samt andre interesser ved h\u00f8ringer\u201d... Konklusjon: Som med alt annet, s\u00e5 er det alts\u00e5 ble det og her helt opp til utbyggere hva som skal st\u00e5 i rapporten og hvordan innholdet skal brukes. S\u00e5 OM det hadde st\u00e5tt at det var verdifulle tr\u00e6r eller r\u00f8dlistede arter, s\u00e5 var og er det og til utbyggere \u00e5 \u201dta hensyn til dette\u201d eller rettere sagt; kunne gi faen i naturmangfold, siden det viktigste er \u00e5 tjene penger. Igjen s\u00e5 blir dette som en episode av \u201dDen Sorte Svanen\u201d, eller \u201dOppsynsmannen\u201d, der det kommer fram at om det som st\u00e5r i en naturmangfoldrapport ikke passer, kan en bestille en ny hos et annet firma. Her var jo R\u00e5dgivende Biologer ganske smarte for \u00e5 unng\u00e5 \u00e5 miste oppdraget, de gikk ut midtvinters, inn i sn\u00f8dekte hager, og siden de ikke kunne se noe gr\u00f8nt eller levende dyr, s\u00e5 konkluderte de slik oppdragsgivere \u00f8nsket; nemlig at det ikke var noe av verdi i omr\u00e5det, eldre tr\u00e6r kunne og felles, for alt bare kunne erstattes. De p\u00e5st\u00e5r og at pinnsvin er utryddet, og henger seg p\u00e5 argumentasjon som representant fra Vestland Fylkeskommune bruker; med \u00e5 fremstille Storetveitvegen er den sv\u00e6rt farlige vegstrekningen som verken barn eller pinnsvin overlever i. Eneste problemet er at det stemmer ikke. Det finnes b\u00e5de r\u00f8dlistede pinnsvin og andre r\u00f8dlistede arter i de viktige hager og gr\u00f8nt-omr\u00e5dene langs Storetveitvegen og i Wergelands-omr\u00e5det ellers. Uansett: At det i det hele tatt godkjennes en Naturmangfoldrapport som blir gjennomf\u00f8rt midtvinters med mye sn\u00f8, sier jo sitt om at dette er et systemet som ikke fungerer. B\u00e5rd Tufte Johansens erfaringer rundt rapport-skriving i forbindelse med Oppsynsmannen: https://www.instagram.com/p/C5u9Ym9KEXD/ \u201dOppsynsmannen\u201d:https://tv.nrk.no/serie/oppsynsmannen \u201dDen sorte svanen\u201d: https://www.nrk.no/dokumentar/_den-sorte-svanen_-mener-norge-er-naivt-1.16895485 19. Hva med krav om Naturmangfoldrapport i forbindelse med sykkelvei-utbygging? \uf0b7 Hvorfor er / blir det ikke gjennomf\u00f8rt en Naturmangfold-rapport tilknyttet sykkelvei-utbygging, som er planlagt \u00e5 g\u00e5 langt utover veibane og fortau og inn i gr\u00f8nt-omr\u00e5der? \uf0b7 Er det slik at \u201ddet er nok\u201d at Bymilj\u00f8etaten gj\u00f8r en intern vurdering? \uf0b7 P\u00e5 hvilket forskningsmessig grunnlag bygger en det p\u00e5 at det er mer milj\u00f8-gevinst \u00e5 sykle rett fram, p\u00e5 asfalterte flater omgitt av enda mer asfalt men og betong, uten noen form for bevegelsesmessige utfordringer eller gr\u00f8nne, visuelle omgivelser, enn \u00e5 sykle gjennom gr\u00f8ntareal? \uf0b7 P\u00e5 hvilket forskningsmessig grunnlag betyr det langt mindre \u00e5 fjerne gr\u00f8ntareal der det lever r\u00f8dlistede dyr, fugler, insekter, eldre tr\u00e6r og beplantning, enn at noen skal f\u00e5 mulighet til \u00e5 sykle rett fram p\u00e5 asfalt, omgitt av enda mer asfalt og betong? 20. Viktighet av naturmangfold og bevaring av gr\u00f8nt-areal i byn\u00e6re str\u00f8k NINA: Natur i byen: Intensiv fortetning f\u00f8rer ikke bare til \u00f8konomiske men og til gr\u00f8nne klasseskiller https://shows.acast.com/naturligvis/episodes/natur-i-byen \uf0b7 Leiligheter uten naturn\u00e6rhet f\u00f8rer til behov for \u00e5 ha hytte andre natur-omr\u00e5der \uf0b7 N\u00e6rheten til naturen har mye og si, rent helsemessig, det \u00e5 ha mulighet til \u00e5 g\u00e5 tur i gr\u00f8nt-omr\u00e5der. \uf0b7 Om det blir for mange som skal dele p\u00e5 gr\u00f8nt-omr\u00e5dene, blir det mot sin hensikt \uf0b7 Ikke bo mer enn 300 m fra et gr\u00f8nt-omr\u00e5de \uf0b7 D\u00f8delighet: Oslo kommer d\u00e5rlig ut n\u00e5r det gjelder \u00e5 ha det bra, over 50 % av innbyggerne har mindre n\u00e6rhet til gr\u00f8ntareal enn Verdens helseorganisasjon krever \uf0b7 \u00c5 bo n\u00e6r gr\u00f8nt og bo ved vann / hav, har f\u00f8rt til et stort klasseskille. \uf0b7 Den intensive fortetnings -politikken f\u00f8ler ikke bare til \u00f8konomiske klasseskiller, men og gr\u00f8nne klasseskiller. \uf0b7 \u00c5 ha en hageflekk er sv\u00e6rt viktig - det holder ikke med \u00e5 ha \u00abfjell og fjorder\u00bb \uf0b7 83 % prosent urbanisering - h\u00f8yt niv\u00e5 - p\u00e5 linje med andre store europeiske land \uf0b7 Holder ikke \u00e5 ha marker og fjell langt unna. \uf0b7 Folk er generelt mer misforn\u00f8yde n\u00e5r de bor i omr\u00e5der uten gr\u00f8ntareal... Tre er viktig for bymilj\u00f8et https://treetsvenner.no/traers-betydning-i-bymiljoet/ Kartlegging og verdsetting av bytr\u00e6rs betydning for \u00f8kosystemtjenester i Bod\u00f8, B\u00e6rum, Kristiansand og Oslo : file:///Users/beatehope/Downloads/ninarapport2391.pdf Tr\u00e6r er av stor betydning for overvann, spesielt de store eldre tr\u00e6rne, som kan trekke til seg flere tusen liter vann hvert \u00e5r, men de er og viktig i forbindelse med Co2-opptak og svevest\u00f8v. Og selvf\u00f8lgelig det rent visuelle. \u2013 Tr\u00e6r er en viktig del av det biologiske mangfoldet. Det er bevist at folk blir gladere med tr\u00e6r rundt seg, og dessuten viser forskning at det f\u00f8rer til mindre kriminalitet. Folk vil flytte til byen, men her er det snart for varmt. Tr\u00e6r trengs for \u00e5 muliggj\u00f8re urbaniseringen: https://magasin.oslo.kommune.no/byplan/slik-skal-traerne-sikres-bedre-i-byggeprosjekter ....Byfolk er nok mer opptatt av tr\u00e6r enn andre, fordi hvert tre i byen p\u00e5virker omgivelsene til mange mennesker, hele tiden. Tr\u00e6rne er en del av hverdagen v\u00e5r, og vi opplever dem som \u00abv\u00e5re\u00bb...Kanskje vokser det et tre utenfor vinduet ditt som har holdt deg med selskap under et sykeleie, som har vekket v\u00e5rf\u00f8lelsen i deg, eller brakt lyden av vind og fugler inn til deg...https://magasin.oslo.kommune.no/byplan/vi-ma-plante-traer-i- hodet-og-i-hjertet-pa-folk Viktig med gr\u00f8ntareal i umiddelbar n\u00e6rhet https://www.bt.no/helse/i/0VQB32/mer-groent-mindre- deprimert?referer=https%3A%2F%2Fwww.bt.no&utm_medium=Social&utm_source=Facebook&fbclid=IwY2xjawEPgE9leHRuA2FlbQIxMQA BHZRXphGlWlpaBrR5aCYhQn_SsQFiOTX1MFMsHF3DBoEI_mCU393LMytq-Q_aem_bSQKIlsDszF6qttqnL2jDw#Echobox=1719855641 Hjelper deg \u00e5 tenke bedre https://utforsksinnet.no/a-bo-i-naerheten-av-gronne-omrader-hjelper-deg-a-tenke-bedre/ \u00c5 bruke hage gir bedre helse https://www.forskning.no/forebyggende-helse/de-som-brukte-hagen-rapporterte-om-bedre-helse/1683248 21. Feilsl\u00e5tt milj\u00f8politikk; fortettingspolitikk f\u00f8rer til \u00d8KT CO2-utslipp Forsker Johannes Oraug/ utdrag fra tekst https://www.minerva.no/byutvikling-klimaendringer-miljopartiet-de-gronne/byradets- fortettingspolitikk-oker-oslos-co2-utslipp/190661: For hver hage som gj\u00f8res om til blokkhus mister byen naturlig karbonfangst p\u00e5 flere tonn \u00e5rlig, gr\u00f8nne hager binder CO2, og dermed bidrar til \u00e5 reduserer byens totale CO2-utslipp. M\u00e5let om en knutepunktbasert byutvikling, baserer seg p\u00e5 utdatert forst\u00e5else av hva som m\u00e5 til for \u00e5 hanskes med h\u00f8ye CO2-utslipp.Knutepunktstrategien tar utgangspunkt i at personbil er byenes st\u00f8rste CO2-problem, og at folk derfor m\u00e5 bo tett og n\u00e6rt kollektivknutepunkter. Det var riktig i 2000, men stemmer ikke lenger. Derimot f\u00f8rer fortettingen, og s\u00e6rlig den i villa og hageomr\u00e5der, til at vi raserer naturens egne, sofistikerte mekanisme for karbonfangst. Dette har v\u00e6rt fokus i byer som London og Montreal, har m\u00e5let har v\u00e6rt \u00e5 byenes CO2-utslipp. Nyere forskning p\u00e5 genteknologi som tyder p\u00e5 at man snart vil kunne effektivisere fotosyntesen i planter, og mener at dette ytterligere taler mot fortetting av byer i klimaregnskapets navn. 22. \u201dDen Hellige Storetveitvegen\u201d som tidligere SVV n\u00e5 VFK nekter \u00e5 gj\u00f8re sikrere N\u00e5r SVV hadde ansvar for Storetveitvegen, gikk de ved flere anledninger utover det som de hadde lov \u00e5 gj\u00f8re, men siden de har alltid framst\u00e5tt som en institusjon som gj\u00f8r som de vil og vet best, og som det ble sagt rett ut av ansvarlig for utforming av de fremdeles ikke vedtatte sykkelveiplanene, s\u00e5 m\u00e5tte det alltid bli slik SVV bestemte. \uf0b7 SVV hevet fortauskanter ulovlig \u2013 uten vedtak eller noen form for kompensasjon Alle eiendommene langs Storetveitvegen har tinglyst veirett, likevel hevet SVV fortauskant. Vi fors\u00f8kte \u00e5 ta dette opp, men vi hadde ikke r\u00e5d til \u00e5 bruke advokat, s\u00e5 da ble det vanskelig \u00e5 gj\u00f8re noe med dette. Lenge lot vi v\u00e6re \u00e5 parkere p\u00e5 eiendom, men etter hvert begynte en likevel \u00e5 bruke den veiretten som en har tinglyst rettigheter p\u00e5. \uf0b7 SVV mente beboere m\u00e5tte selv betale for krav om st\u00f8y-isolering Vi m\u00e5tte ta opp l\u00e5n p\u00e5 100 000,- som var mye penger den gang rundt 2000, men heldigvis var det en oppeg\u00e5ende person med de rette ressursene som fant ut av at slike offentlige p\u00e5lagte tiltak og skulle betales av SVV... \uf0b7 Lenge var det 60 km/t som fartsgrense i Storetveitvegen... Dette ble p\u00e5pekt og meldt inn ved flere anledninger. Det finnes ikke noe annet sted i Bergen - nok ei heller i Norge - der det er 60 km /t som fartsgrense gjennom og inn i et tettbebygget byn\u00e6rt str\u00f8k. P\u00e5 det eneste m\u00f8te vi har hatt i denne sammenheng med kommune og SVV, i 2019, ble dette tatt opp igjen direkte, og da f\u00f8rst ville ansvarlig ved SVV endre dette. Noe som og s\u00e5 og si ble gjort dagen etter, som viser hvilken makt enkeltpersoner har i ulike offentlige institusjoner. N\u00e5 er fartsgrensen 40 km/t. 23. Ved planlegging av sykkelveier; hvorfor var fartsgrense i bilvei aldri oppe som tema? Ved \u00e5 senke fartsgrense til 30 km/t og \u00e5 lage til fartsdumper i veibane, vil f\u00f8re til en sikrere veibane for syklister men og bedre trygghet generelt. I tillegg til at senkning av fart vil f\u00f8re til mindre forurensning og svevest\u00f8v. https://www.tiltak.no/d-flytte-eller-regulere-trafikk/d2-regulere-trafikk/d-2-4/ Dette har v\u00e6rt oppe til debatt for flere \u00e5r siden. I andre europeiske byer som har dette, er antall syklende oppe i 50 %, ikke bare noen f\u00e5 prosent som her : https://www.nrk.no/livsstil/vil-ha-30-km_t-i-byene-1.11010382 - S\u00e5 hvorfor ikke gj\u00f8re det og i Storetveitvegen, i stedet for ekstremt kostbare sykkelveier som og vil f\u00e5 katastrofale og omfattende konsekvenser? 24. Fortau langs Nesttun/ Hop er smalere enn fortau langs Storetveitvegen M\u00e5l for veibane / sykkelsti / fortau p\u00e5 Nesttun og Storetveit : Nesttun: Veibane: 6,40 m - Gangvei: 1.45 Sykkelsti: 2,50 ( 2x 1.25 ) Totalt: 10. 30 m Her er der ellers 50 km sone, fartsdumper, og busslomme innfelt i kj\u00f8revei. Storetveitvegen ( nr 23 - 33) : Veibane: 7,0 m Vegskulder: 0,73 m Fortau: 2. 63 m Totalt: 10.36 m I tillegg er det et st\u00f8rre bredere ubrukt / uutbygget bergomr\u00e5de p\u00e5 / langs \u00f8stsiden av veg. 25. Gjennomf\u00f8ring av sykkelstamvei Fj\u00f8sanger - Kristianborg, uten \u00e5 rive boliger Her gikk en vekk fra planer som ville medf\u00f8re riving av flere boliger, til \u00e5 g\u00e5 for mer enklere l\u00f8sninger, som det er mulighet for, og hvor en da unngikk \u00e5 rive boliger. S\u00e5 det kan g\u00e5 om viljen er der. Her var det heller ikke noe st\u00f8rre fortetningsplaner inne i bildet, selvf\u00f8lgelig. https://www.vegvesen.no/vegprosjekter/prosjekt/sykkelstamvegbergen/fjosangerkristianborg/ 26. Hvorfor vil de samme politikere ikke ha ny sykkelvei andre steder? https://www.bt.no/nyheter/lokalt/i/2dEbMx/vil-stanse-sykkelprosjekter-til-en-milliard https://www.bt.no/nyheter/lokalt/i/jaj03q/klarer-ikke-aa-bli-enige-om-sykkelveien-til-nesttun - For der trenger en ikke gi plass og til utbyggere og enda mer fortetning. 27. Utbyggere har valgt \u00e5 kj\u00f8pe opp eiendommer etter oppfordring fra kommunen - Det er en sjanse de valgt \u00e5 ta. N\u00e5r en spekulerer i boligoppkj\u00f8p, s\u00e5 tar en og en \u00f8konomisk risiko. Oppkj\u00f8pere har og brukt en ikke vedtatt sykkelvei som brekkjern til \u00e5 f\u00e5 tak i en eiendom som de ellers ikke hadde f\u00e5tt kj\u00f8pt. Det stilles ellers sp\u00f8rsm\u00e5l til utbyggernes etikk i forhold til \u00e5 tjene penger p\u00e5 \u00e5 fjerne verdifull bygningsmasse og s\u00e5rbar natur, og manglende vilje til \u00e5 bevare det som er som en integrert del. Her er det kun vilje til mest mulig \u00f8konomisk fortjeneste. - Om de ikke f\u00e5r bygget, s\u00e5 har de uansett mulighet til \u00e5 selge boligene de har kj\u00f8pt, og som de har hatt gode inntekter p\u00e5 ved \u00e5 leie ut til et stort antall leieboere. 28. Dagens N\u00e6ringsliv: Det er slett ingen boligkrise i landet som helhet Utdrag fra tekst av B\u00e5rd Bjerkholt https://www.dn.no/kommentar/boligmarkedet/sykepleierindeksen/boligpriser/hva-man-bor-tenke-pa-for-man- legger-ut-pa-nye-betongeventyr-i-boligkrisens-navn/2-1-1674150?fbclid=IwY2xjawESNMxleHRuA2FlbQIxMAABHScJYYpBcU1_mn7YJdt- DizgYE-vHLxp-4D9hg2kkhz4wpdHfScp3OwzlQ_aem_0bU5BAP5wlnDzuLECRzLug : Hva man b\u00f8r tenke p\u00e5 f\u00f8r man legger ut p\u00e5 nye betongeventyr i boligkrisens navn. Standardsvaret fra \u00f8konomer og ikke minst fra byggebransjen som har sin syke mor \u00e5 gr\u00e5te for, er \u00e5 gj\u00f8re det lettere \u00e5 bygge slik at tilbudet \u00f8ker. Da vil prisene g\u00e5 ned, fremholdes det. Men det rives og bygges i et tempo som overg\u00e5r de fleste andre steder p\u00e5 kloden. Og boligprisene? De er g\u00e5tt rett i taket. Man kan gj\u00f8re det veldig enkelt \u00e5 bygge og fortsatt ende opp i en situasjon der folk ikke har r\u00e5d til \u00e5 kj\u00f8pe seg en bolig. Det er ogs\u00e5 et sp\u00f8rsm\u00e5l hvilken by man sitter igjen med, dersom myndighetene gir utbyggere mer eller mindre fritt spillerom. Nord for Oslo sentrum, i omr\u00e5dene Ensj\u00f8, Hasle og L\u00f8ren, er det de siste \u00e5rene bygget tusenvis av boliger, pakket tett sammen rundt s\u00e5kalte \u00abparker\u00bb og \u00abparkdrag\u00bb. De best\u00e5r av et og annet tre, men mest asfalt og stein. Du m\u00e5 ikke v\u00e6re medlem av Arkitekturoppr\u00f8ret for \u00e5 f\u00e5 akutte trivselsproblemer slike steder. Avslutningsvis... 29. Trond Thuen, om identitet og modernistiske tankeganger.... I forbindelse med studier tilknyttet INN, ble jeg kjent med professor Harald Thuen, som er selv vokst opp p\u00e5 Storetveit, og via div litteratur og hans bror, professor i sosiologi Trond Thuen (1943-2013) som i sin tid skrev om utviklingen av Fyllingsdalen bydel, i rapporten Planlegging av en bydel (1971). Trond Thuen hadde v\u00e6rt en ressurs \u00e5 hatt med seg i denne sammenheng, men dessverre er han g\u00e5tt bort. Men litteraturen er her jo fortsatt, og ikke minst det han skrev utover p\u00e5 2000-tallet, der han hadde spesielt fokus p\u00e5 dette med stedsidentitet og tilh\u00f8righet. Her trekker han og fram hvordan det gamle i dag har f\u00e5tt ny berettigelse innenfor rammen av en \u00f8konomi som ettersp\u00f8r det unike og s\u00e6rpregede, der eldre bygninger framst\u00e5r som meningsfulle pga sin kontrast til det nye. Selv om det her og er snakk om hvilken stilart en \u00f8nsker \u00e5 bygge nyere bygg i, blir dette med bevaring kontra fornying og en relevant diskusjon i denne forbindelse, siden det handler om byplanlegging og om hvilken arkitektonisk bygningsstil en \u00f8nsker \u00e5 omgi seg med, og hvordan dette p\u00e5virker en som person og hvordan en lever sitt liv generelt. Byplanleggingsprosesser danner alltid og grunnlag for debatter tilknyttet offentlige tiltak som bygger p\u00e5 grunnleggende prinsipper ut i fra en ideologi om hvordan stedets materialitet b\u00f8r gi form til samfunnet som et uttrykk for det moderne. Thunes viser her til Le Corbusier (1887-1965), den sveitsisk - franske arkitekten og byplanleggeren sin ideologi rundt \u00e5 skape det perfekte samfunn som gikk ut p\u00e5 \u00e5 erstatte alt det gamle som uttrykte fortidens behov og forutsetninger med et fremtidsrettet uttrykk og materialitet som b\u00e5de f\u00e5r fram og vektlegger en funksjonalitet, rasjonalitet og effektiv orden basert p\u00e5 geometriens estetikk. Dette skulle danne grunnlag for et samfunnsmessig utopi der individets individuelle stedstilknytting skulle brytes ned og i stedet skape tilknytting til henholdsvis klassen og nasjonen, en utopi med fellestrekk til to andre utopiske masseideologier som nazisme og kommunisme. Selv om utbyggere og byplanleggere ikke er direkte videreformidlere av slike utopiske ideologier, s\u00e5 er de likevel i f\u00f8lge Thunes representanter for en overordnet planmessighet som dyrker en tilrettelegging av antatte behov i et fremtidssamfunn, da p\u00e5 bekostning av det som de ser p\u00e5 som planl\u00f8shet i best\u00e5ende stedssamfunnet (Thunes 2007). Og det er som sagt nettopp det som skjer med tung fortetning og bygging av overdimensjonerte sykkelveier, slik en \u00f8nsker \u00e5 gj\u00f8re p\u00e5 Wergeland: En fortetnings og sykkelvei - ideologi basert p\u00e5 en overstyrende byplanlegging der en vil dyrke sine antatte behov for et fremtidssamfunn og fjerne og bryte ned stedstilh\u00f8righet til den n\u00e5v\u00e6rende bebyggelsen og slik f\u00e5 individet til \u00e5 f\u00e5 tilknytting til fellesskapet og nasjonens idealer. Som da best\u00e5r av fortetning p\u00e5 bekostning av naturmangfold. En dag m\u00e5 en klare \u00e5 snu dette, en m\u00e5 klare \u00e5 v\u00e5kne opp fra en intens fortetningstankegang som kun har f\u00f8rt til mer \u00f8konomiske og gr\u00f8nne klasseskiller, \u00f8kt kriminalitet og mindre gr\u00f8ntareal. P\u00e5 vegne av Wergeland velforening, Minde velforening og \u201dLa Wergeland leve\u201d Storetveitvegen 27, 14. november 2024 Erik Nilsen og Beate Hope "
}