{
  "dokument_id": "319c04f5-23d4-58c9-a072-02fa87e3da4d",
  "doc_type": "case_attachment",
  "kommune": 4601,
  "tittel": "Epost fra Kari Seglem Larsen 081124 - Kommentarer til saken etter befaring",
  "url": "https://bergen.kommune.no/politikere-utvalg/api/fil/bk360/11465445/Epost-fra-Kari-Seglem-Larsen-081124-Kommentarer-til-saken-etter-befaring",
  "tekst": "Fra: \"R\u00f8dland, Chris J. Knudsen\" Sendt: fredag 8. november 2024 14:20:09 Til: \"Berg, Andreas\" <Andreas.Berg@bergen.kommune.no>; \"Fr\u00f8nsdal, Bjarte\" <Bjarte.Fronsdal@bergen.kommune.no> Kopi: \"kari@lico.no\" <kari@lico.no> Emne: VS: 359/24 Bergenhus gnr 167 bnr 1748 Lamberts vei 3A - Kommentarer til saken etter befaring F\u00f8res p\u00e5 saken Fra: Kari Seglem Larsen <kari@llco.no> Sendt: fredag 8. november 2024 13:23 Til: Postmottak Bystyrets kontor <Bystyrets.Kontor@bergen.kommune.no> Kopi: R\u00f8dland, Chris J. Knudsen <Chris.Rodland@bergen.kommune.no>; Jon Gisle Johannessen <jongisle@skpersonell.no>; Fredrik Thorsteinsen <fredrik@thorsteinsenentr.no> Emne: 359/24 Bergenhus gnr 167 bnr 1748 Lamberts vei 3A - Kommentarer til saken etter befaring Hei Det vises til befaring i g\u00e5r i sak 359/24 i forbindelse med klagebehandlingen ang\u00e5ende tillatelse til oppf\u00f8ring av boligbygning med fire boenheter p\u00e5 eiendommen 167/1748 Lamberts vei 3A. Vi har noen kommentarer i etterkant av befaringen som vi ber om at formidles til utvalgets medlemmer. Vi h\u00e5per befaring ga et godt grunnlag for \u00e5 behandle saken, og at dere fikk se hvilken tilbaketrukket og skjult plassering tiltaket har mellom ruvende, h\u00f8yereliggende murbygninger i de fleste retninger rundt, slik at tiltaket ikke vil f\u00e5 betydning for Skuteviken som kulturhistorisk bygningsmilj\u00f8. Ogs\u00e5 h\u00f8ydeforskjellene i omr\u00e5det og gatestrukturen medf\u00f8rer at tiltaket er mindre eksponert. Selve boligen vil kun v\u00e6re synlig i en kort strekning langs Lamberts vei og videre i en \u00e5pning mot vest p\u00e5 16 meter. Det vil da ogs\u00e5 kun v\u00e6re deler av tiltaket som er synlig. Strekning hvor boligen vil v\u00e6re synlig markert med r\u00f8d pil, omkransende h\u00f8yereliggendebygningsmasse skissert med bl\u00e5tt Tiltakets plassering, bergenskart.no Grunnet den begrensede synligheten vil f\u00f8lgelig tiltaket kun v\u00e6re eksponert mot vegen Lamberts vei og fra arealer vest for tiltakseiendommen. Fjernvirkningen vil v\u00e6re begrenset b\u00e5de grunnet det begrensede synsfeltet, tiltakets tilbaketrukne plassering og h\u00f8ydeforskjellene, men ogs\u00e5 p\u00e5 grunn av beplantningen i omr\u00e5det, se utklipp under fra B\u00f8kkergaten. Utsikt fra vest, gatebilde B\u00f8kkergaten (google.com/maps) Ogs\u00e5 langs Lamberts vei er det kun langs et begrenset strekk man vil se tiltaket, og det er ogs\u00e5 da begrenset hvor mye av tiltaket som vil v\u00e6re synlig grunnet eksisterende bebyggelse, murer og trafo. Gatebilde inn mot tiltakseiendommen (google.com/maps) Vi \u00f8nsker videre fra tiltakshaversiden \u00e5 rette noen korte bemerkninger til de tema som ble tatt opp under befaringen; \u2022 Mulighet for \u00e5 bygge lavere eller annen bygningstype; Tiltaket har gjennomg\u00e5tt omfattende prosjektering for \u00e5 sikre at bygningen tilpasses og ivaretar bakenforliggende bebyggelse og utsiktspunkt, dette er dokumentert i tegningsgrunnlaget vedlagt s\u00f8knad og klagesak. Man har senket bygningen s\u00e5 lavt det vurderes som gjennomf\u00f8rbart. Det vil ikke v\u00e6re kostnadssvarende \u00e5 oppf\u00f8re en lavere eller annen, mindre bebyggelsestype (eksempelvis enebolig), slik at en tillatelse til mindre tiltak ikke vil v\u00e6re realiserbart og eiendommen vil da forbli parkeringsplass for biler. \u2022 Materialitet; Det ble under befaringen p\u00e5pekt fra naboenes side at det burde kun tillates trehus i omr\u00e5det. Det bemerkes til dette for det f\u00f8rste at bygningen er planlagt kledd med tre og f\u00f8lgelig fremst\u00e5r som en trebygning. Videre er tiltakshaver \u00e5pen for innspill og endringer hva gjelder tiltakets materialitet, herunder fasadekledning- og farge, mens selve bygningskroppen ikke kan endres av betydning ref. over. \u2022 Bekymring for at tiltaket blir h\u00f8yere; byggeh\u00f8yden p\u00e5 tiltaket ble ved sist s\u00f8knadsrunde redusert med 50 cm., og det ble i denne forbindelse n\u00f8ye vurdert bygningens h\u00f8yde, slik at det ligger faglige vurderinger bak oms\u00f8kte h\u00f8yde og det fremst\u00e5r ikke som \u00e5 v\u00e6re risiko for at faktisk h\u00f8yde blir annen enn det som er godkjent. \u2022 Mulighet for sedum-tak; Ang\u00e5ende tak har tiltakshaver vurdert muligheten for \u00e5 bygge sedum- tak med de fordeler det medf\u00f8rer knyttet til bl.a. biologisk mangfold, visuelle kvaliteter og overvannsh\u00e5ndtering, men det ville n\u00f8dvendiggjort en h\u00f8yere byggeh\u00f8yde (ca 25-30 cm.). Tiltakshaver er positiv til dette. \u2022 Forholdet til 167/786 Lamberts vei 5; Under befaringen kom det merknader til tiltaket fra seksjonseier av Lamberts vei 5. Det understrekes at seksjonseiere i bygningen ikke har p\u00e5klaget tiltaket. Som tiltakshaver ogs\u00e5 p\u00e5pekte under befaringen var eierne av seksjoner i bygningen kjent med tiltaket forut for kj\u00f8p av boligene, og dette var ogs\u00e5 gjenspeilet i prisen. \u2022 Tekniske krav; Det ble videre p\u00e5pekt bekymringer knyttet til tekniske krav, blant annet brannsikkerhet. Dette vil og skal ivaretas i tiltaket i tr\u00e5d med gjeldende tekniske krav. Oppsummert s\u00e5 h\u00e5per man at det kan gis tillatelse til tiltaket p\u00e5 lik linje som i kommunens tidligere sak 324-16, slik at man f\u00e5r omgjort dagens parkeringsplass til familieboliger med gode kvaliteter uten s\u00e6rlig negativ p\u00e5virkning p\u00e5 nabobebyggelse eller kulturmilj\u00f8et. Med vennlig hilsen Kari Seglem Larsen Advokat/Partner m/ 930 48 286 e/ kari@llco.no a/ Kanalveien 7, 5068 Bergen "
}