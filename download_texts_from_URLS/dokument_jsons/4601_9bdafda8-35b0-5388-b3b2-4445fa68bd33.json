{
  "dokument_id": "9bdafda8-35b0-5388-b3b2-4445fa68bd33",
  "doc_type": "case_attachment",
  "kommune": 4601,
  "tittel": "Fagnotat 05.11.2024",
  "url": "https://bergen.kommune.no/politikere-utvalg/api/fil/bk360/11461150/Fagnotat-05-11-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/14990-3 (Arbeidssted) Saksbehandler: Ingvild Bergan Dato: 05.11.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 13/398/0/0 Statsminister Michelsens veg 54. Klage p\u00e5 avslag. Oppf\u00f8ring garasje mm. Harris AS klager 12.07.2024, p\u00e5 vegne av tiltakshaver, St\u00e5le W\u00e5gen Hvem klager? Hauge. Oppf\u00f8ring av garasje (41 m2) med forst\u00f8tningsmurer, trappel\u00f8p og Tiltaket terrenginngrep . Vedtaket Avslag 02.07.2024, med hjemmel i pbl \u00a7 29-2, jf KPA2018 \u00a7 8.2.9. Eiendommen er ikke regulert. KPA2018 viser eiendommen som byfortettingssone og den ligger Planstatus innenfor hensynssonene kulturmilj\u00f8, konsesjonsomr\u00e5de fjernvarme Flesland- Sentrum og deler innen veist\u00f8y gul sone Kommunen har gjort en mangelfull vurdering av pbl \u00a7 29-2. Tiltaket innehar gode visuelle kvaliteter. Klagegrunner Vilk\u00e5rene for dispensasjon fra KPA2018 \u00a7 3.1 plankrav er oppfylt. Behov for ytterligere S\u00f8knad om dispensasjon fra KPA2018 \u00a7 3.1 plankrav m\u00e5 saksbehandling ved realitetsbehandles. eventuell omgj\u00f8ring Anbefalt vedtak Vedtak om avslag opprettholdes. Klagen tas ikke til f\u00f8lge. Med hilsen Plan- og bygningsetaten Ulf S\u00e6terdal Avdelingsleder Tarje Iversen Wanvik Etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1 Opplysninger av vesentlig betydning for behandling av klagen Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og bekrefter at det ikke er mottatt noen merknader. Vestland fylkeskommune ga 19.06.2023 tillatelse til avkj\u00f8rsel fra fylkesvei, og 12.04.2024 dispensasjon fra gjeldende byggegrense mot vei. Byantikvaren ga uttalelse i saken 06.06.2024, hvor de ikke kunne anbefale tiltaket. Hjemmelshaver til gnr 13 bnr 421 ga 11.07.2024 samtykke til oppf\u00f8ring av tiltak inntil 2 meter fra felles grense. 2. Om klagen Klager gj\u00f8r gjeldende at tiltaket har tilstrekkelig gode visuelle kvaliteter, og at kommunen har gjort en mangelfull vurdering av pbl \u00a7 29-2. Det er s\u00e6rlig manglende vurdering av trafikale forhold som gj\u00f8r at funksjonalitetskravet i bestemmelsen ikke er tilstrekkelig vurdert. Videre mener klager kommunen legger for lite vekt p\u00e5 at skj\u00e6ringen vil bli skjult av garasjen, og finner det klart at tiltaket ikke vil f\u00e5 store negative konsekvenser hverken for kulturmilj\u00f8et eller landskapsverdiene, Klager viser til slutt til at det n\u00e5 er innhentet samtykke fra nabo og sendt s\u00f8knad om dispensasjon fra plankravet. Det vises til klagen i sin helhet. 3. Vurdering av klagen Vi kan ikke se det fremkommer nye, relevante opplysninger i s\u00f8knaden som gj\u00f8r at v\u00e5rt vedtak om avslag skal omgj\u00f8res. 3.1 Visuelle kvaliteter I f\u00f8lge plan- og bygningsloven \u00a7 29-2 skal ethvert tiltak prosjekteres og utf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering. Ved tiltak som knytter seg til et eksisterende byggverks ytre, kan kommunen i vurderingen legge vekt p\u00e5 hensynet til viktige historiske, arkitektoniske og andre kulturelle verdier. KPA2018 \u00a7 8.2.9 sl\u00e5r fast at store skj\u00e6ringer og terrenginngrep skal benyttes i minst mulig grad. Saksnummer KLAGE-2024/14990 Side 2 av 6 Det oms\u00f8kte tiltaket ligger innenfor hensynssone H570_16 kulturmilj\u00f8 i KPA2018, og omr\u00e5det beskrives \u00e5 ha \u00abhomogen bebyggelsesstruktur, med finere villaarkitektur i hage og god tilpasning til et kupert terreng (v\u00e5r uthevelse)\u00bb.Videre fremg\u00e5r det at nye tiltak i hensynssonen m\u00e5 forholde seg til volum og h\u00f8yder p\u00e5 eksisterende bebyggelse og terreng. Bilde 1. Dagens situasjon. Bilde fra s\u00f8knaden. Tiltaket er tenkt utgravd med h\u00f8yeste eksponerte skj\u00e6ring mot s\u00f8r angitt til \u00e5 v\u00e6re 5,9 meter og 7,2 meter i bakre del av garasje. Inngrepet i landskapet er etter v\u00e5rt skj\u00f8nn un\u00f8dvendig stort for etablering av en garasje til en enebolig. Klager viser til at garasjen vil dekke skj\u00e6ringene. I klagen opplyses det at tiltakshaver vil gi skj\u00e6ringen et preg av gr\u00f8nt ved \u00e5 plante klatreplanter. Vi ser at tiltaket skal oppf\u00f8res med massive murer som st\u00e5r i sterk kontrast til tomten for \u00f8vrig. Muren blir ogs\u00e5 forholdsvis bred, da det skal anlegges trappel\u00f8p p\u00e5 skr\u00e5 opp til boligen. Etter v\u00e5r vurdering vil beplanting med klatreplanter ikke v\u00e6re tilstrekkelig for \u00e5 dempe virkningen av hverken skj\u00e6ringen eller murene, blant annet p\u00e5 grunn av \u00e5rstidssvingninger og for stor kontrast til omgivelsene. Klager mener kommunen ikke har tatt nok hensyn til tiltakets funksjon, som prim\u00e6rt er \u00e5 bidra til \u00e5 bedre trafikksikkerheten. Vi finner det klart at tiltaket klart er vurdert etter sin funksjon som garasje i vedtaket. Etter v\u00e5r vurdering er det imidlertid klart at en garasje p\u00e5 denne eiendommen kan og b\u00f8r prosjekteres p\u00e5 en m\u00e5te som i st\u00f8rre grad er tilpasset kulturmilj\u00f8et og landskapet i omr\u00e5det. Trafikksikkerheten dermed kan bedres uten at garasje med trappel\u00f8p blir ruvende og massivt. Saksnummer KLAGE-2024/14990 Side 3 av 6 Det er ogs\u00e5 forst\u00e5elig at tiltakshaver \u00f8nsker en enklere gangvei til boligen. Slik det n\u00e5 er utformet blir imidlertid det samlede uttrykket av tiltaket alt for massivt for et omr\u00e5de av denne karakteren. Eiendommen ligger i hensynssone kulturmilj\u00f8, og det er eksplisitt nedfelt i KPA2018 at nye tiltak m\u00e5 forholde seg til volum og h\u00f8yder p\u00e5 eksisterende bebyggelse og terreng. Vi opprettholder v\u00e5r vurdering i vedtaket, av at dette tiltaket ikke innehar tilstrekkelig gode visuelle kvaliteter tilpasset sine bygde og naturlige omgivelser og plassering. Vi legger ogs\u00e5 stor vekt p\u00e5 Byantikvarens uttalelse som fagetat i saken. Ogs\u00e5 Byantikvaren uttaler forst\u00e5else for at det skal etableres en garasje p\u00e5 tomten, men mener det tiltaket som n\u00e5 er oms\u00f8kt ikke ivaretar hensynet til kulturmilj\u00f8et, og medf\u00f8rer for store inngrep i landskapet. Bilde 2. Tegning fra s\u00f8knaden 3.2 Dispensasjoner som ikke er behandlet Vi har i klageomgang mottatt s\u00f8knad om dispensasjon fra KPA2018 \u00a7 3.1 plankrav. Som kjent behandles tiltaket i klageomgang slik det er oms\u00f8kt, og s\u00f8knaden vil ikke bli realitetsbehandlet. I tilfelle en ved politisk behandling kommer til en annen konklusjon n\u00e5r det gjelder visuelle kvaliteter vil vi likevel gj\u00f8re en kort vurdering av dispensasjonss\u00f8knaden. Saksnummer KLAGE-2024/14990 Side 4 av 6 Det kan bare gis dispensasjon etter plan-og bygningsloven \u00a7 19-2 dersom hensynene bak bestemmelsen ikke blir vesentlig tilsidesatt ved en dispensasjon, og dersom fordelene ved at dispensasjon innvilges er klart st\u00f8rre enn ulempene. Plankravet skal sikre en bred, helhetlig og grundig vurdering av arealbruken i et bestemt omr\u00e5de, hvor offentlige myndigheter, grunneiere og andre ber\u00f8rte f\u00e5r anledning til \u00e5 fremme sine synspunkter i prosessen frem mot reguleringsvedtaket. Plankravet er ogs\u00e5 viktig for \u00e5 avklare overordnede forhold som infrastruktur, gr\u00f8ntomr\u00e5der med mer, f\u00f8r utbygging tillates. Det skal ikke tillates tiltak som kan vanskeliggj\u00f8re en fremtidig regulering. S\u00f8ker har fremhevet at tiltaket ikke gjelder boligform\u00e5l, men utbedring av eiendommens avkj\u00f8rselspunkt med etablering av garasje for \u00e5 oppn\u00e5 parkering p\u00e5 egen eiendom, fremfor langs fylkesvei. Det er innvilget tillatelse til b\u00e5de etablering av avkj\u00f8rsel og dispensasjon fra byggegrense mot fylkesvei, og ingen myndigheter har fremmet krav om regulering. Vi kan ikke se at tiltaket medf\u00f8rer noen betydelig endring av n\u00e5v\u00e6rende situasjon, og kan heller ikke se at det vil p\u00e5virke infrastruktur, gr\u00f8ntomr\u00e5der eller fremtidig regulering. Etter en samlet vurdering finner vi at en dispensasjon til oppf\u00f8ring av garasje i denne saken ikke i vesentlig grad tilsidesetter hensynene bestemmelsen skal ivareta. S\u00f8ker oppgir at fordelene ved at dispensasjon innvilges er at tiltakshaver f\u00e5r parkerings- og snuareal p\u00e5 egen eiendom. Dette vil ogs\u00e5 v\u00e6re en fordel for trafikksikkerheten generelt. Ulempene ved tiltaket angis \u00e5 v\u00e6re de h\u00f8ye skj\u00e6ringene i fjellet. S\u00f8ker finner likevel at denne ulempen liten, da garasjen dekker skj\u00e6ringen, som ogs\u00e5 kan beplantes. Vi ser at parkering p\u00e5 egen grunn medf\u00f8rer en klar fordel for tiltakshaver. Det vil ogs\u00e5 kunne v\u00e6re trafikksituasjonen, men fordelene er likevel prim\u00e6rt av karakter. Ulempene blir at dispensasjon er oms\u00f8kt med tanke p\u00e5 et ut fra sitt form\u00e5l (garasje og ny trapp) sv\u00e6rt overdimensjonert inngrep i natur- og kulturmilj\u00f8. Det skal gj\u00f8re et betydelig terrenginngrep, med synlige, bratte skj\u00e6ringer. Dispensasjon vil medf\u00f8re oppf\u00f8ring av godt synlig anlegg, som hverken har god tilpasning til det kuperte terrenget eller er i tr\u00e5d med str\u00f8kskarakteren. For denne type prosjekter mener vi allmennheten b\u00f8r gis informasjon og kunne uttale seg i forkant. En planprosess vil bedre kunne sikre dette. P\u00e5 bakgrunn av dette finner vi at fordelene ved at dispensasjon innvilges ikke er st\u00f8rre enn ulempene, slik tiltaket n\u00e5 er oms\u00f8kt. Dersom tiltaket blir prosjektert p\u00e5 en mindre ruvende og dominerende m\u00e5te, for eksempel ved endring i materialbruk, st\u00f8rrelse eller uttrykk, vil denne vurderingen kunne endres. Vi finner at vilk\u00e5rene for \u00e5 gi dispensasjon fra plankravet ikke er oppfylt. 4. Konklusjon Vedtak om avslag 02.07.2024 opprettholdes. Saksnummer KLAGE-2024/14990 Side 5 av 6 Vedlegg: 1. Situasjonsplan 2. Situasjonskart 3. Flyfoto 4. Klage 5. Vedtak om avslag 6. Tegninger 7. Byantikvarens uttalelse 8. Tillatelse til etablering av avkj\u00f8rsel fra fylkesvei 9. Dispensasjon fra byggegrense mot fylkesvei 10. Nabosamtykke 11. F\u00f8lgebrev til s\u00f8knaden 12. Stedsanalyse vedlagt s\u00f8knaden Saksnummer KLAGE-2024/14990 Side 6 av 6 "
}