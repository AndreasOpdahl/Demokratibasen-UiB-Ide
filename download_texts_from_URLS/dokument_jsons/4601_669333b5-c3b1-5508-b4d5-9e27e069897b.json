{
  "dokument_id": "669333b5-c3b1-5508-b4d5-9e27e069897b",
  "doc_type": "case_minutes",
  "kommune": 4601,
  "tittel": "Saksprotokoll UMBY, 15022024, Sak 59/24, \u00c5rstad, gnr. 158, bnr. 400, S\u00f8ndre Skogveien 35 A. Klage over avslag p\u00e5 s\u00f8knad om dispensasjon for oppf\u00f8ring av bod",
  "url": "https://bergen.kommune.no/politikere-utvalg/api/fil/bk360/9939900/Innstilling-vedtak-Arstad-gnr-158-bnr-400-Sondre-Skogveien-35-A-Klage-over-avslag-pa-soknad-om-dispensasjon-for-oppforing-av-bod",
  "tekst": "\u00c5rstad, gnr. 158, bnr. 400, S\u00f8ndre Skogveien 35 A. Klage over avslag p\u00e5 s\u00f8knad om dispensasjon for oppf\u00f8ring av bod Utvalg for milj\u00f8 og byutvikling behandlet saken i m\u00f8tet 15.02.2024 sak 59/24 og fattet f\u00f8lgende vedtak: 1. Avslagsvedtak av 30.06.2023 oppheves. 2. Det gis dispensasjon fra \u00c5rstad KDP Puddefjorden \u2013 Damsg\u00e5rdsundet \u00a7 7.1 femte ledd for oppf\u00f8ring av en frittliggende bod p\u00e5 gbnr. 158/400. 3. Klagen tas til f\u00f8lge. Begrunnelse: UMBY finner at vilk\u00e5rene for \u00e5 gi dispensasjon er oppfylt, og innvilger derfor dispensasjon fra KDP Puddefjorden \u2013 Damsg\u00e5rdsundet \u00a7 7.1 femte ledd \u2013 rom for oppbevaring og boder skal sikres innenfor bygningskroppen. Hensynene bak bestemmelsen er \u00e5 ivareta \u00e5penhet mellom byggene og bevaring av eksisterende hageanlegg og verne om en gjennomf\u00f8rt og helhetlig id\u00e9 som gir s\u00e6regen kvalitet og arkitektonisk verdi. I avslagsvedtaket p\u00e5peker administrasjonen at det er hensynet til \u00e5 ta vare p\u00e5 gjenv\u00e6rende hageareal i omr\u00e5det som gj\u00f8r seg gjeldende for tiltaket. Oms\u00f8kt eiendom ligger p\u00e5 enden av en rekke med st\u00f8rre hageareal enn omkringliggende eiendommer. Utvalget er av den oppfatning at hensynet bak bestemmelsen i mindre grad kommer p\u00e5 spissen for denne eiendommen, s\u00e5 lenge krav til gjenv\u00e6rende uteoppholdsareal er ivaretatt. Iht. KPA2018 \u00a7 14.3.3 skal det i byfortettingssoner (BY2) etableres minimum 40 m2 uteoppholdsareal per boenhet. Bolig p\u00e5 oms\u00f8kt eiendom best\u00e5r av to godkjente boenheter, og KPA stiller dermed krav til minimum 80 m2 uteoppholdsareal p\u00e5 eiendommen. Etter KDP \u00a7 7.3 skal nye boliger ha 25 m2 uteoppholdsareal per 100 m2 boligareal, og ved bruksendring skal det v\u00e6re 15 m2 uteoppholdsareal pr. 100 m2 boligareal. Boenhetene p\u00e5 oms\u00f8kte eiendommer best\u00e5r av 102 m2 BRA (boenhet 1) og 92,5 m2 BRA (boenhet 2). Arealet p\u00e5 uteoppholdsarealet med oms\u00f8kt bod er videre over 152 m2. Det er for utvalget derfor klart at krav til uteoppholdsareal i KPA og KDP er innfridd ved oms\u00f8kt bod. Videre er det oppf\u00f8rt flere frittliggende boder p\u00e5 eiendommer i planomr\u00e5det og rundt oms\u00f8kt eiendom. Utvalget kan derfor ikke se at oms\u00f8kt bod i vesentlig grad tilsidesetter intensjonene for omr\u00e5det, eller gir et negativt visuelt uttrykk. Dette ses i lys av at boden skal oppf\u00f8res i bakkant av eiendommen, og derfor er mindre synlig fra gateplan. Utvalget legger ogs\u00e5 vekt p\u00e5 at tiltakshaver har konkrete planer om gr\u00f8nn beplantning p\u00e5 resterende uteoppholdsareal, slik at det vil v\u00e6re st\u00f8rre gjenv\u00e6rende gr\u00f8ntomr\u00e5der i hagen, selv med oms\u00f8kt bod. Hensynet bak bestemmelsen blir etter dette ikke vesentlig tilsidesatt ved at det gis dispensasjon. I tillegg m\u00e5 fordelene ved \u00e5 gi dispensasjon v\u00e6re klart st\u00f8rre enn ulempene etter en samlet vurdering. Ulempene ved \u00e5 gi dispensasjon er at en grunnflate p\u00e5 ca. 25 m2 blir bebygget med en hagebod. P\u00e5 den andre siden er det over 152 m2 uteoppholdsareal igjen p\u00e5 eiendommen, som oppfyller krav i KPA2018 og KDP til uteoppholdsareal. Tiltaket vil videre heve bokvalitetene betraktelig ved \u00e5 sikre en trygg, sikker og t\u00f8rr oppbevaring av gjenstander og utstyr som benyttes utend\u00f8rs. De to boenhetene er tilrettelagt for barnefamilier, og utvalget anser det derfor som en stor fordel om beboerne kan oppbevare barnevogn, sykler, hagem\u00f8bler og lignende tyngre og st\u00f8rre gjenstander som benyttes utend\u00f8rs, i en bod som har trappefri adkomst. Tiltaket skal videre oppf\u00f8res i bakkant av eiendommen, og vil derfor v\u00e6re mindre synlig fra gateplan. Videre ble det gitt byggetillatelse til oppf\u00f8ring av bod med samme plassering i 2010. F\u00f8r byggetillatelsen gikk ut ble det etablert en betongplate. Ny bod er oms\u00f8kt plassert p\u00e5 denne betongplaten. Utvalget anser det som positivt at oms\u00f8kt tiltak skal oppf\u00f8res p\u00e5 eksisterende betongplate slik at tiltaket kan oppf\u00f8res uten ytterligere gravearbeid i grunnen. Utvalget vektlegger ogs\u00e5 at tiltaket oppfyller TEK17 \u00a7 12-10 som stiller et minimumskrav p\u00e5 5,0 m2 bod for sykler, sportsutstyr, barnevogner og lignende. I veilederen, under preaksepterte ytelser pkt. 2, fremg\u00e5r det at bod eller oppbevaringsplass m\u00e5 ha lett atkomst for plassering av utstyr som benyttes ute. Oms\u00f8kt bod sikrer dermed boenhetene egnet utend\u00f8rs bodareal, i tr\u00e5d med lovgivers \u00f8nske. Fordelene ved \u00e5 gi dispensasjon er etter en samlet vurdering klart st\u00f8rre enn ulempene. Begge vilk\u00e5rene for \u00e5 dispensere fra KDP \u00a7 7.1 femte ledd er etter dette oppfylt, jfr. pbl. \u00a7 19- 2 annet ledd. UMBY har etter dette kommet til at de rettslige vilk\u00e5rene for dispensasjon etter pbl. \u00a7 19-2 annet ledd et oppfylt. Etter pbl. \u00a7 19-2 f\u00f8rste ledd er det da opp til forvaltningens frie skj\u00f8nn om det skal innvilges dispensasjon. I dette tilfellet er UMBY av den oppfatning at det kan gis dispensasjon. Tiltakshaver nabovarslet dispensasjonss\u00f8knaden den 19.01.2024. Det kom ingen merknader til varselet. Utvalg for milj\u00f8 og byutviklings behandling F\u00f8lgende representanter tok ordet: Geir Steinar Dale (A), Lars Selmar Alsaker (H). Forslag fremsatt i utvalget: Geir Steinar Dale (A) framsatte p\u00e5 vegne av H, A, FrP, BL, INP og Sp f\u00f8lgende alternative forslag i 3 punkt: 1. Avslagsvedtak av 30.06.2023 oppheves. 2. Det gis dispensasjon fra \u00c5rstad KDP Puddefjorden \u2013 Damsg\u00e5rdsundet \u00a7 7.1 femte ledd for oppf\u00f8ring av en frittliggende bod p\u00e5 gbnr. 158/400. 3. Klagen tas til f\u00f8lge. Begrunnelse: UMBY finner at vilk\u00e5rene for \u00e5 gi dispensasjon er oppfylt, og innvilger derfor dispensasjon fra KDP Puddefjorden \u2013 Damsg\u00e5rdsundet \u00a7 7.1 femte ledd \u2013 rom for oppbevaring og boder skal sikres innenfor bygningskroppen. Hensynene bak bestemmelsen er \u00e5 ivareta \u00e5penhet mellom byggene og bevaring av eksisterende hageanlegg og verne om en gjennomf\u00f8rt og helhetlig id\u00e9 som gir s\u00e6regen 2 kvalitet og arkitektonisk verdi. I avslagsvedtaket p\u00e5peker administrasjonen at det er hensynet til \u00e5 ta vare p\u00e5 gjenv\u00e6rende hageareal i omr\u00e5det som gj\u00f8r seg gjeldende for tiltaket. Oms\u00f8kt eiendom ligger p\u00e5 enden av en rekke med st\u00f8rre hageareal enn omkringliggende eiendommer. Utvalget er av den oppfatning at hensynet bak bestemmelsen i mindre grad kommer p\u00e5 spissen for denne eiendommen, s\u00e5 lenge krav til gjenv\u00e6rende uteoppholdsareal er ivaretatt. Iht. KPA2018 \u00a7 14.3.3 skal det i byfortettingssoner (BY2) etableres minimum 40 m2 uteoppholdsareal per boenhet. Bolig p\u00e5 oms\u00f8kt eiendom best\u00e5r av to godkjente boenheter, og KPA stiller dermed krav til minimum 80 m2 uteoppholdsareal p\u00e5 eiendommen. Etter KDP \u00a7 7.3 skal nye boliger ha 25 m2 uteoppholdsareal per 100 m2 boligareal, og ved bruksendring skal det v\u00e6re 15 m2 uteoppholdsareal pr. 100 m2 boligareal. Boenhetene p\u00e5 oms\u00f8kte eiendommer best\u00e5r av 102 m2 BRA (boenhet 1) og 92,5 m2 BRA (boenhet 2). Arealet p\u00e5 uteoppholdsarealet med oms\u00f8kt bod er videre over 152 m2. Det er for utvalget derfor klart at krav til uteoppholdsareal i KPA og KDP er innfridd ved oms\u00f8kt bod. Videre er det oppf\u00f8rt flere frittliggende boder p\u00e5 eiendommer i planomr\u00e5det og rundt oms\u00f8kt eiendom. Utvalget kan derfor ikke se at oms\u00f8kt bod i vesentlig grad tilsidesetter intensjonene for omr\u00e5det, eller gir et negativt visuelt uttrykk. Dette ses i lys av at boden skal oppf\u00f8res i bakkant av eiendommen, og derfor er mindre synlig fra gateplan. Utvalget legger ogs\u00e5 vekt p\u00e5 at tiltakshaver har konkrete planer om gr\u00f8nn beplantning p\u00e5 resterende uteoppholdsareal, slik at det vil v\u00e6re st\u00f8rre gjenv\u00e6rende gr\u00f8ntomr\u00e5der i hagen, selv med oms\u00f8kt bod. Hensynet bak bestemmelsen blir etter dette ikke vesentlig tilsidesatt ved at det gis dispensasjon. I tillegg m\u00e5 fordelene ved \u00e5 gi dispensasjon v\u00e6re klart st\u00f8rre enn ulempene etter en samlet vurdering. Ulempene ved \u00e5 gi dispensasjon er at en grunnflate p\u00e5 ca. 25 m2 blir bebygget med en hagebod. P\u00e5 den andre siden er det over 152 m2 uteoppholdsareal igjen p\u00e5 eiendommen, som oppfyller krav i KPA2018 og KDP til uteoppholdsareal. Tiltaket vil videre heve bokvalitetene betraktelig ved \u00e5 sikre en trygg, sikker og t\u00f8rr oppbevaring av gjenstander og utstyr som benyttes utend\u00f8rs. De to boenhetene er tilrettelagt for barnefamilier, og utvalget anser det derfor som en stor fordel om beboerne kan oppbevare barnevogn, sykler, hagem\u00f8bler og lignende tyngre og st\u00f8rre gjenstander som benyttes utend\u00f8rs, i en bod som har trappefri adkomst. Tiltaket skal videre oppf\u00f8res i bakkant av eiendommen, og vil derfor v\u00e6re mindre synlig fra gateplan. Videre ble det gitt byggetillatelse til oppf\u00f8ring av bod med samme plassering i 2010. F\u00f8r byggetillatelsen gikk ut ble det etablert en betongplate. Ny bod er oms\u00f8kt plassert p\u00e5 denne betongplaten. Utvalget anser det som positivt at oms\u00f8kt tiltak skal oppf\u00f8res p\u00e5 eksisterende betongplate slik at tiltaket kan oppf\u00f8res uten ytterligere gravearbeid i grunnen. Utvalget vektlegger ogs\u00e5 at tiltaket oppfyller TEK17 \u00a7 12-10 som stiller et minimumskrav p\u00e5 5,0 m2 bod for sykler, sportsutstyr, barnevogner og lignende. I veilederen, under preaksepterte ytelser pkt. 2, fremg\u00e5r det at bod eller oppbevaringsplass m\u00e5 ha lett atkomst for plassering av utstyr som benyttes ute. Oms\u00f8kt bod sikrer dermed boenhetene egnet utend\u00f8rs bodareal, i tr\u00e5d med lovgivers \u00f8nske. Fordelene ved \u00e5 gi dispensasjon er etter en samlet vurdering klart st\u00f8rre enn ulempene. Begge vilk\u00e5rene for \u00e5 dispensere fra KDP \u00a7 7.1 femte ledd er etter dette oppfylt, jfr. pbl. \u00a7 19- 2 annet ledd. UMBY har etter dette kommet til at de rettslige vilk\u00e5rene for dispensasjon etter pbl. \u00a7 19-2 annet ledd et oppfylt. Etter pbl. \u00a7 19-2 f\u00f8rste ledd er det da opp til forvaltningens frie skj\u00f8nn 3 om det skal innvilges dispensasjon. I dette tilfellet er UMBY av den oppfatning at det kan gis dispensasjon. Tiltakshaver nabovarslet dispensasjonss\u00f8knaden den 19.01.2024. Det kom ingen merknader til varselet. Votering: Alternativt forslag fra H, A, FrP, BL, INP og Sp, fremsatt av Geir Steinar Dale (A), ble vedtatt med 12 stemmer (H, A, FrP, BL, INP, Sp). Innstillingen fikk 5 stemmer (SV, MDG, V, R), og var dermed falt. Utvalg for milj\u00f8 og byutvikling behandlet saken i m\u00f8tet 18.01.2024 sak 28/24 og fattet f\u00f8lgende vedtak: Saken utsettes for at tiltakshaver kan nabovarsle tiltaket. Byr\u00e5det behandlet saken i m\u00f8tet 21.12.2023 sak 459/23 Byr\u00e5det innstiller til utvalg for milj\u00f8 og byutvikling \u00e5 fatte f\u00f8lgende vedtak: Fagetatens vedtak datert 30.06.2023 opprettholdes. Klagen tas ikke til f\u00f8lge. 4 "
}