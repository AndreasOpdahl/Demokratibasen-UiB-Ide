{
  "dokument_id": "84ef2b46-4f84-53a4-829d-05babbd390ca",
  "doc_type": "case_attachment",
  "kommune": 4601,
  "tittel": "Klage datert 26.09.2024",
  "url": "https://bergen.kommune.no/politikere-utvalg/api/fil/bk360/12360560/Klage-datert-26-09-2024",
  "tekst": " V\u00e5r referanse: 50304 - OJA Bergen kommune Ansvarlig advokat: \u00d8istein Sandst\u00e5 Jacobsen v/ Plan- og bygningsetaten Dokumentnummer: D357928 Postboks 7700 5020 BERGEN E-post: postmottak.planogbygg@bergen.kommune.no Bergen, 26.09.2024 DERES REF. 2024/13554 \u2013 GBNR. 119/325 \u2013 HOLTA\u00c5SEN 14 \u2013 KLAGE P\u00c5 AVSLAG P\u00c5 S\u00d8KNAD OM OPPF\u00d8RING AV TOMANNSBOLIG MED TILH\u00d8RENDE UTOMHUSOPPARBEIDELSE Ryger Advokatfirma AS v/ undertegnede bist\u00e5r Hogne Overaa og Knut Andreas Hagelien i forbindelse med klage over avslag p\u00e5 s\u00f8knad om riving av garasje, oppf\u00f8ring av tomannsbolig med tilh\u00f8rende utomhusopparbeidelse og etablering av tilkomstvei i ovennevnte sak. CK Nor Bygg AS s\u00f8kte p\u00e5 vegne av v\u00e5re klienter om tillatelse til de ovenfornevnte tiltakene p\u00e5 gbnr. 119/325, men kommunen avslo s\u00f8knaden. Avslaget er datert 5. september 2024. Denne klage er dermed innsendt rettidig, innenfor klagefristen p\u00e5 tre uker, jf. forvaltningsloven \u00a7 29. P\u00e5 vegne av v\u00e5re klienter vil vi innledningsvis f\u00e5 bemerke at det fremst\u00e5r som mildt sagt uheldig at kommunen velger \u00e5 avsl\u00e5 s\u00f8knaden, uten \u00e5 be om at n\u00f8dvendig tilleggsdokumentasjon innsendes. Dette skaper merarbeid b\u00e5de for kommunen og for tiltakshaver, og er klart i strid med den veiledningsplikten kommunen faktisk har etter forvaltningsloven \u00a7 11. V\u00e5re klienter er uenig i kommunens vurderinger, og ber om at avslaget omgj\u00f8res slik at det gis tillatelse til tiltak som oms\u00f8kt. 1 UTEAREAL Det f\u00f8lger av plan- og bygningsloven (PBL) \u00a7 28-7 fastsetter at enhver bolig skal sikres forsvarlig uteareal, som gjennom sin st\u00f8rrelse, utforming og beliggenhet muliggj\u00f8re b\u00e5de lek og rekreasjon samt avkj\u00f8ring og parkering. Videre f\u00f8lger det av kommuneplanens arealdel (KPA) \u00a7 14.1 at nye boenheter ha tilgang til gode og hensiktsmessige utend\u00f8rs oppholdsarealer. Det skal avsettes minimum 40m2 uteoppholdsareal per boenhet, der maks 50 % er p\u00e5 takaltan. I KPA \u00a7 14.2 og 14.3.3 er det gitt en rekke krav til hva som er funksjonelle utearealer. Et av disse kriteriene er at arealer uten praktisk bruksverdi, for eksempel sm\u00e5 arealer eller restareal, ikke kan medregnes. Bergen kommune skriver i sitt avslag at mye av uteoppholdsarealer for de nye boenhetene er restareal i form av smale striper, og at disse arealene kan ikke medregnes etter kvalitetskravene, fordi slik utforming ivaretar ikke barn og unges behov for lekeomr\u00e5der. Kommunen skriver videre at utomhusplanet ikke viser uteoppholdsarealer for den eksisterende eneboligen p\u00e5 eiendommen. Fordi tilstrekkelig uteoppholdsarealer ikke er dokumentert i s\u00f8knaden, konkluderes det med at KPA sine krav til uteoppholdsarealer ikke er oppfylt. P\u00e5 vegne av klagerne vil vi f\u00f8rst og fremst f\u00e5 bemerke at det er sv\u00e6rt uheldig at kommunen velger \u00e5 bruke utomhusarealer som begrunnelse for et avslag. Etter v\u00e5rt syn er tilstrekkelig uteoppholdsareal klart dokumentert i s\u00f8knaden, og dersom kommunen var usikker s\u00e5 burde det (i tr\u00e5d med kommunens egen praksis) v\u00e6rt sendt et mangelskriv fremfor \u00e5 avsl\u00e5 s\u00f8knaden. I figur 1 er det inntatt en situasjonsplan som synliggj\u00f8r uteoppholdsarealene p\u00e5 eiendommen. Kartet viser at Bolig 1 f\u00e5r et MUA stort 157m2 (inkl. 52,1m2 takterrasse p\u00e5 carport), mens Bolig 2 f\u00e5r MUA stor 102,9m2 (inkl. 52,1m2 takterrasse p\u00e5 carport). Dette er hhv. 293,8 % og 157,25 % mer enn minstekravet. I tillegg er det avsatt et fellesareal stort 64,1m2 og en felles g\u00e5rdsplass som begge inviterer til lek og opphold, selv om det formelt sett ikke inng\u00e5r i beregningen. N\u00e5r det gjelder eksisterende enebolig, er det avsatt 199,6m2 MUA til denne \u2013 noe som ogs\u00e5 er klart innenfor kravene. For sakens opplysning, vil vi ogs\u00e5 bemerke at kommunen i en rekke saker i n\u00e6rheten av oms\u00f8kte eiendom, har godkjent nye boliger med betydelig d\u00e5rligere kvalitet p\u00e5 Fig. 1. Utsnitt fra oppdatert situasjonsplan 2 uteoppholdsarealene. I sak 2021/06792 ble Holta\u00e5sen 39A godkjent oppf\u00f8rt med en hageflekk som er enda smalere enn i foreliggende sak. I tillegg er det et smalt omr\u00e5de ved inngangspartiet tatt med. Begge disse omr\u00e5dene er nord\u00f8stvendt, og har trolig begrenset med soltilgang. Det er i tillegg en rekke eiendommer i umiddelbar n\u00e6rhet som har sm\u00e5 uteoppholdsarealer, i strid med det kommunen oppfatter som str\u00f8kskarakteren. Selv om dette er saker som sannsynligvis er blitt behandlet f\u00f8r KPA 2018 ble vedtatt, sier de likevel noe om at str\u00f8kskarakteren ikke danner et homogent bilde av store flotte hager. Dette gjelder blant annet boligene i Holta\u00e5sen 18, 18B, 16B, 16C, 20H, 33, 33A m.fl. Bergen Kommune har dessuten fradelingstillatelsen gitt i sak 202413572, beskrevet f\u00f8lgende om opprinnelig bolig: \u00abEtter deling vil gjenv\u00e6rende del av gnr 119 bnr 325 oppfylle krav i samsvar med kommuneplanens bestemmelser om uteoppholdsarealer\u00bb. At dette senere problematiseres i bygges\u00f8knaden fremst\u00e5r som uforst\u00e5elig for v\u00e5re klienter. Det kan etter dette ikke v\u00e6re tvilsomt at det oms\u00f8kte tiltaket klart ivaretar kravene til minste uteoppholdsareal i KPA \u00a7\u00a7 14.1, 14.2 og 14.3.3. 2 TILTAKETS UTFORMING OG VISUELLE KVALITETER Det fremg\u00e5r av plan- og bygningsloven (PBL) \u00a7 29-2 at ethvert tiltak skal prosjekteres og utf\u00f8res slik at det etter kommunens skj\u00f8nn innehar \u00abgode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering\u00bb. 2.1 Visuelle kvaliteter Bergen kommune skriver i sitt avslag at KPA \u00a7\u00a7 8.2.1 og 8.2.9 stiller krav til at nye tiltak skal fremme opplevelsen av stedets egenart og tilf\u00f8re nye kvaliteter, samt skal ha god terrengtilpasning med minst mulig bruk av store skj\u00e6ringer, fyllinger og murer. Kommunen skriver videre at selve tomannsboligen virker dominerende, og at den ikke er tilstrekkelig tilpasset sine bygde og naturlige omgivelser. Videre bemerkes det at prosjektet som s\u00e5dan ikke har den beste terrengtilpasning og at tiltaket krever omfattende bruk av murer. I sin vurdering, har kommunen lagt vekt p\u00e5 at omkringliggende bebyggelse er boliger med store hager, og at oms\u00f8kte tiltaket vil skille seg ut fra den \u00f8vrige sm\u00e5husbebyggelsen i st\u00f8rrelsen og kvalitet p\u00e5 uteoppholdsareal. Etter kommunens oppfatning ser det ut til at tomten ikke t\u00e5ler oppf\u00f8ring av ny tomannsbolig i tillegg til eksisterende enebolig, og det anbefales derfor at antall forst\u00f8tningsmurer begrenses og at st\u00f8rrelsen p\u00e5 tomannsboligen reduseres. V\u00e5re klienter er ikke enig i kommunens fremstilling. 3 Et viktig premiss for vurderingene som skal gj\u00f8res etter KPA \u00a7\u00a7 8.2.1 og 8.2.9 er \u00e5 se hen til hvilken sone tiltaket ligger innenfor. Oms\u00f8kte eiendom ligger innenfor Byfortettingssone, og i planbeskrivelsen til KPA (p\u00e5 s. 15 og 16), fremg\u00e5r det klart at det er i disse omr\u00e5dene utbygging og fortetting hovedsakelig skal foreg\u00e5. Det understrekes at ny kompakt utbygging i perioder vil st\u00e5 i sammenheng med eksisterende sm\u00e5hus, og at slike kontraster er en del av en langsiktig byutvikling. Dette tilsier klart at en ny tomannsbolig i et omr\u00e5de bebygget med eneboliger, er klart innenfor det politikerne faktisk \u00f8nsker seg i disse omr\u00e5dene. I figur 2 nedenfor har vi inntatt et skr\u00e5foto av omr\u00e5det. Oms\u00f8kte eiendom er markert med gr\u00f8nn ring. Bebyggelsen i nordvest ligger utenfor reguleringsplanen til den oms\u00f8kte eiendommen, men er \u00e5penbart med p\u00e5 \u00e5 danne et variert uttrykk i et avgrenset omr\u00e5de. Fig. 2. Skr\u00e5foto fra 2023 Eiendommen nede til venstre var opprinnelig en del av samme reguleringsplan som Holta\u00e5sen 14, men det ble ifb. med tiltaket utarbeidet en ny reguleringsplan. Ringen til i midten er trolig mest interessant, fordi det er et leilighetsbygg med seks boenheter, 4 etasjer, og en utnyttelse p\u00e5 99%- 4 BRA. Den ble godkjent uten at det ble utarbeidet ny reguleringsplan, ved at den ble unntatt fra plankravet. Det ble heller ikke behandlet dispensasjon fra bebyggelse vist i kart. Ringen til nede til h\u00f8yre er ikke av en kompakt art som de \u00f8vrige eksemplene, men m\u00e5 kunne kalles kompakt sm\u00e5husfortetting, som vi ogs\u00e5 ser en del av i Byfortettinssonene, og kan vise mange eksempler av. Dette viser at omr\u00e5det som s\u00e5dan ikke p\u00e5 noen m\u00e5te gir et entydig og homogent arkitektonisk uttrykk for bygningsmilj\u00f8et, slik kommunen antyder i sitt avslag. Etter klagers oppfatning b\u00e6rer omr\u00e5det preg av variasjoner i form av moderne og klassisk utforming, sm\u00e5hus- og kompakt bebyggelse, med b\u00e5de store og sm\u00e5 hager. I det hele tatt foreg\u00e5r det en omforming av omr\u00e5det som er helt i tr\u00e5d med intensjonen med sonene for byfortetting. Tiltaket f\u00f8yer seg fint inn i denne trenden, og vil ikke skille seg ut fra omkringliggende bebyggelse med hensyn til plassering eller utforming. Ved \u00e5 oppf\u00f8re en tomannsbolig, vil man fremme opplevelsen av stedets egenart, samtidig som det fortsetter \u00e5 tilf\u00f8re bymilj\u00f8et i dette omr\u00e5det nye kvaliteter i form av variert arkitektur. I denne vurderingen er det helt sentralt at KPA \u00a7 26.3.4 faktisk krever at det skal v\u00e6re en variasjon i type og st\u00f8rrelse av boliger, og det er naturlig \u00e5 se nye tiltak i sammenheng med omkringliggende bebyggelse, selv om ovennevnte kontraster m\u00e5 p\u00e5regnes. Med bakgrunn i ovenst\u00e5ende er det v\u00e5re klienter sin klare oppfatning at oms\u00f8kte tiltak ivaretar kravene til estetikk b\u00e5de i PBL og i KPA. 2.2 Terrengtilpasning og forst\u00f8tningsmurer Kommunen skriver i sitt avslag at tiltaket er d\u00e5rlig tilpasset eksisterende terreng og at dette gj\u00f8r det n\u00f8dvendig med omfattende bruk av murer. Det anf\u00f8res at tomannsboligen er \u00abomringet\u00bb av forst\u00f8tningsmurer og likevel f\u00e5r sm\u00e5 uteoppholdsarealer p\u00e5 bakkeniv\u00e5. Klagerne er ikke enig i en slik fremstilling. Det er ikke korrekt at tiltaket krever omfattende bruk av murer. N\u00e5r det gjelder god terrengtilpasning av tiltaket, er det kun mur 1, 2 og 4 som er n\u00f8dvendige. Murene er totalt 32 meter lange, men er lave og i seg selv lite dominerende. For sakens opplysning skal det nevnes at eksisterende enebolig og uteoppholdsareal har totalt 56 meter med lavere forst\u00f8tningsmurer 5 Fig. 3. Skr\u00e5fot av eksisterende enebolig De \u00f8vrige murene er ikke n\u00f8dvendige, men er tatt med for \u00e5 l\u00f8fte kvaliteten uteoppholdsarealene. Uteoppholdsarealet som opprinnelig ble vist til bolig 1, og det nye arealet i nord og \u00f8st som er tatt med n\u00e5, kunne fulgt terrengets naturlige fall, og likevel v\u00e6rt mindre bratt enn 1:3. Dermed ville det innfridd ett av kvalitetskravene til MUA i KPA \u00a7 14. Ved \u00e5 benytte seg av lave forst\u00f8tningsmurer (mur 5, 6 og 7), blir dette ett flatt uteoppholdsareal av langt bedre kvalitet enn hvis det skr\u00e5dde nedover. I tillegg til at mur 4, 5, 6 og 7 er under 1 meter og i seg selv ikke-s\u00f8knadspliktige tiltak, vil de bli skjult bak hekker p\u00e5 naboeiendommene. Murene vil alts\u00e5 ikke v\u00e6re synlige for det blotte \u00f8ye. N\u00e5r det gjelder mur 3, og delvis 2, er disse f\u00f8rst og fremst med p\u00e5 \u00e5 tilf\u00f8re kvaliteter av arkitektonisk art. Terrenget blitt bevart slik det er, og skr\u00e5dd sv\u00e6rt forsiktig nedover. Samtlige murer skal oppf\u00f8res i naturstein, noe som inneb\u00e6rer at disse er med p\u00e5 \u00e5 l\u00f8fte det estetiske uttrykket til eiendommen. For sakens opplysning vil vi dessuten bemerke at kommunen allerede har godkjent sv\u00e6rt ruvende (og lite pene betongmurer) i Holta\u00e5sen 39A. Det burde derfor v\u00e6re uproblematisk \u00e5 godkjenne de oms\u00f8kte forst\u00f8tningsmurene. Fig. 4. Skr\u00e5fot av betongmurer i Holta\u00e5sen 39A. 6 I vurderingen er det ogs\u00e5 et sentralt moment at Bergen kommune godkjente en omfattende st\u00f8ttemur i forbindelse med utbyggingen av naboeiendommen, Holta\u00e5sen 16 B og C. Her er det godkjent en forst\u00f8tningsmur som er ca 120 cm h\u00f8y og 58 meter lang. At denne en slik forst\u00f8tningsmur er godkjent p\u00e5 naboeiendommen m\u00e5 klart f\u00e5 presedensvirkninger i foreliggende sak. Muren er vist med r\u00f8d, stiplet linje i figur 4 p\u00e5 neste side. N\u00e5r det gjelder prosjektet i Holta\u00e5sen 16 B og C, vil vi dessuten f\u00e5 bemerke at det er betydelige likhetstrekk med oms\u00f8kte bolig. P\u00e5 vegne av klagerne vil vi likevel anf\u00f8re at prosjektet i Holta\u00e5sen 16 B og C har gjennomg\u00e5ende d\u00e5rligere kvaliteter enn klagerne sitt prosjekt. Tomtest\u00f8rrelse og utnyttelsesgrad er tiln\u00e6rmet identisk, men forst\u00f8tningsmuren i Holta\u00e5sen 16 B og C er langt mer synlig enn murene i Holta\u00e5sen 14, samtidig som uteoppholdsarealene er av vesentlig d\u00e5rligere kvalitet. Klagerne er likevel av den oppfatning at bebyggelsen i Holta\u00e5sen 16 B og C er tiltak som er fornuftig i en Byfortettingssone, samtidig som det viser at s\u00f8kt prosjekt ikke p\u00e5 noen m\u00e5te skiller seg fra nabolagets karakter. Fig. 5. Flyfoto som viser forst\u00f8tningsmur med r\u00f8d, stiplet linje i Holta\u00e5sen 16 B og C. Oppsummert er det v\u00e5re klienter sin klare forst\u00e5else at det oms\u00f8kte tiltaket er sv\u00e6rt godt tilpasset dets bygde omgivelser. Tiltaket fremmer opplevelsen av stedets egenart og tilrettelegger for variasjon i det arkitektoniske uttrykket. St\u00f8ttemurer i naturstein vil klart fremme det arkitektoniske uttrykket, og heve kvaliteten p\u00e5 uteoppholdsarealet. 7 3 DISPENSASJON FRA KPA \u00a7 3-1 PLANKRAV \u2013 RETTSLIG UTGANGSPUNKT Vilk\u00e5rene for \u00e5 gi dispensasjon fremg\u00e5r av pbl. \u00a7 19-2. Etter denne bestemmelsen kan kommunen innvilge dispensasjon dersom hensynene bak bestemmelsen det dispenseres fra, hensynene i lovens form\u00e5lsbestemmelse og nasjonale eller regionale interesser ikke blir \u00abvesentlig tilsidesatt\u00bb. I tillegg skal fordelene med \u00e5 innvilge dispensasjonen v\u00e6re \u00abklart st\u00f8rre\u00bb enn ulempene. 3.1 Hensynene bak plankravet, form\u00e5lsbestemmelsen og nasjonale eller regionale interesser blir ikke \u00abvesentlig tilsidesatt\u00bb Hensynene bak plankravet er blant annet \u00e5 sikre en bred, helhetlig og grundig vurdering av arealbruken i et bestemt omr\u00e5de, hvor offentlige myndigheter, grunneiere og andre ber\u00f8rte f\u00e5r anledning til \u00e5 fremme sine synspunkter i prosessen frem mot reguleringsvedtaket. Plankravet er ogs\u00e5 viktig for \u00e5 avklare overordnede forhold som infrastruktur, gr\u00f8ntomr\u00e5der med mer, f\u00f8r utbygging tillates. Sistnevnte er til dels overlappende med de regionale hensynene, som blant annet er \u00e5 ivareta trafikksikkerheten. Hensynene bak lovens form\u00e5lsbestemmelse er blant annet \u00e5 fremme en b\u00e6rekraftig utvikling samt sikre \u00e5penhet, forutsigbarhet og medvirkning. I tillegg skal form\u00e5lsbestemmelsen ivareta hensynet til barn og unges oppvekstsvilk\u00e5r. Det f\u00f8lger av pbl. \u00a7 12-1 at plankravet er ment for \u00abst\u00f8rre bygge- og anleggsarbeider\u00bb, som kan f\u00e5 \u00abvesentlig virkninger for milj\u00f8 og samfunn\u00bb. Tiltakshaver har s\u00f8kt om dispensasjon for \u00e5 f\u00f8re opp en tomannsbolig. Sett i den store sammenhengen m\u00e5 dette betegnes som et lite tiltak, med kun ubetydelige virkninger for milj\u00f8 og samfunn. En tomannsbolig vil ogs\u00e5 kun medf\u00f8re en minimal \u00f8kning i trafikkbelastningen. Tiltakshaver viser til at tiltaket som dispensasjonen skal legge til rette for, ikke reiser noen sp\u00f8rsm\u00e5l av overordnet betydning som vil kreve ytterligere utredninger eller h\u00f8ringer, som ikke kan ivaretas gjennom en ordin\u00e6r byggesaksbehandling. Det er i s\u00f8knaden grundig dokumentert at vei, vann og avl\u00f8p er sikret og at alle krav i KPA og PBL som knytter seg til kvaliteten p\u00e5 uteoppholdsarealer, parkering, avstand til nabogrenser, byggeh\u00f8yder m.v. er i varetatt, og disse forholdene trengs derfor ikke \u00e5 avklares i en planprosess. Med bakgrunn i ovenst\u00e5ende er det klagers vurdering at hensynene bak plankravet og de regionale hensynene i liten grad gj\u00f8r seg gjeldende i foreliggende sak. Videre mener tiltakshaver at hensynene til \u00e5penhet, forutsigbarhet og medvirkning vil i stor grad bli ivaretatt gjennom nabovarsling og uttalerett for ber\u00f8rte myndigheter. Kommunen skriver i sitt avslag at tiltaket ikke er tilstrekkelig tilpasset sine omgivelser. Som vist i punkt 2 over, er v\u00e5re klienter ikke enig i en slik fremstilling. Dette kan derfor ikke brukes som et avgj\u00f8rende argument i dispensasjonsvurderingen. 8 P\u00e5 bakgrunn av ovennevnte anf\u00f8res det at en dispensasjon fra plankravet ikke vil \u00abvesentlig tilsidesette\u00bb hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale og regionale interesser. Grunnvilk\u00e5ret for \u00e5 gi dispensasjon er derfor oppfylt. 3.2 Fordelene ved en dispensasjon er \u00abklart st\u00f8rre enn ulempene\u00bb Det er flere betydelige fordeler med \u00e5 gi dispensasjonen. En dispensasjon vil gi tiltakshaver muligheten til en hensiktsmessig utnyttelse av sin relativt store tomt, alts\u00e5 \u00e5 legge til rette for fortetning p\u00e5 en allerede bebygget tomt. Den planlagte utbyggingen er ogs\u00e5 i tr\u00e5d med kommunens f\u00f8ringer, som tillater oppf\u00f8ring av tomannsbolig i \u00f8vrig byggesone, jf. KPA \u00a7 26.5.1. Her skal det ogs\u00e5 understrekes at tiltaket i seg selv er fullt ut i samsvar med de \u00f8vrige vilk\u00e5rene i KPA \u00a7 26.5 er oppfylt. Tiltaket som oms\u00f8kte dispensasjon legger til rette for er med andre ord en arealeffektiv utnyttelse av tomten. Dette er en samfunns\u00f8konomisk fordel som m\u00e5 tillegges stor vekt i avveiningen. Som vist over vil hensynene bak bestemmelsen det dispenseres fra ikke gj\u00f8r seg gjeldende. Vi kan heller ikke se at en dispensasjon vil gi noen nevneverdige ulemper. Sett hen til at en dispensasjon ikke vil gi noen nevneverdige ulemper, m\u00e5 det legges til grunn at fordelene med \u00e5 innvilge dispensasjonen er \u00abklart st\u00f8rre\u00bb enn ulempene, jf. pbl. 19-2. Vilk\u00e5rene for \u00e5 innvilge dispensasjon fra plankravet m\u00e5 etter dette anses som oppfylt, jf. \u00a7 19-2. 4 DISPENSASJON FRA GJELDENDE REGULERINGSPLANKART Kommunen skriver i sitt vedtak at oppf\u00f8ring av tomannsboligen er i strid med gjeldende reguleringsplankart, og at det kreves dispensasjon med hensyn til etablering av nye boenheter/ plassering av nye boliger. P\u00e5 vegne av klagerne, vil vi innledningsvis f\u00e5 bemerke at kommunen vurderte n\u00f8yaktig samme problemstillingen for Holta\u00e5sen 35 (sak 2019/22405). Her ble det ikke behandlet dispensasjon fra bebyggelse vist i kart, og kommunen viste i den forbindelse til KPA \u00a7\u00a7 2.4.2 og 26.3.8, og det faktum at dette er byfortettingssone. I forbindelse med den forutg\u00e5ende fradelingssaken for oms\u00f8kte eiendommer, oppstod n\u00f8yaktig samme problemstilling (sak 2024/13572). Etter \u00e5 ha adressert problemstillingen for saksbehandler, mottok ansvarlig s\u00f8ker den 16. juli 2024 en e-post fra saksbehandler, hvor hun skrev at de hadde gjennomg\u00e5tt saken p\u00e5 nytt og kommet frem til at de kunne frafalle kravet om dispensasjon fra gjeldende reguleringsplan. 9 Det er v\u00e5re klienter sin klare oppfatning at kommunen ikke har hjemmel for \u00e5 kreve dispensasjon fra reguleringsplankartet i foreliggende sak. Som begrunnelse vil vi s\u00e6rlig vise til kommunal- og moderniseringsdepartementet sine uttalelser i sak 21/3893. KMD innleder med f\u00f8lgende uttalelse; \u00abSiden en reguleringsplan kan v\u00e6re sv\u00e6rt inngripende for b\u00e5de de direkte ber\u00f8rte og samfunnet for \u00f8vrig, kan en ikke g\u00e5 langt i \u00e5 fortolke uklare bestemmelser.\u00bb If\u00f8lge reguleringsplanveilederen punkt 6.2, sies det blant annet at krav som blir stilt skal v\u00e6re absolutte og ikke skj\u00f8nnsbaserte. Det kan ikke v\u00e6re opp til byggesaksavdelingen \u00e5 gj\u00f8re skj\u00f8nnsmessige vurderinger i inngripende forhold som dette, og det er lett \u00e5 se hvordan det medf\u00f8rer sprikende resultater. I sin uttalelse skriver KMD videre: \u00abSlik departementet ser det har plankartet selvstendig juridisk rettsvirkning, og en byggegrense vist i plankartet m\u00e5 ikke n\u00f8dvendigvis suppleres av en forklarende bestemmelse, jf. reguleringsplanveilederen punkt 7.1 Dette forutsetter at det er riktig bruk av juridiske linjer i plankartet, slik at det ikke er tvil om betydningen. I noen eldre planer vil et bygningsomriss kun v\u00e6re et omriss av eksisterende bygg p\u00e5 tomta, og ikke v\u00e6re ment som juridisk bindende planlinjer. Hensikten med omrisser kan ogs\u00e5 v\u00e6re \u00e5 vise mulig plassering av bygg uten at linjene er juridisk bindende. Det skal fremg\u00e5 klart og entydig av planen at inntegningen p\u00e5 plankartet er juridisk bindende ... En byggegrense kan ikke tolkes inn i en plan kun fordi eksisterende bygninger er tegnet inn. Det skal fremg\u00e5 klart og entydig av planen at inntegningen p\u00e5 plankartet er juridisk bindende.\u00bb Det er hevet over tvil at omrisset p\u00e5 den oms\u00f8kte eiendommen ganske enkelt er omriss av eksisterende bebyggelse, som var oppf\u00f8rt f\u00f8r reguleringsplanen ble vedtatt. Hensikten med omrisset av de nye boligene kan ogs\u00e5 v\u00e6re \u00e5 vise mulig plassering av bygg, uten at linjene er juridisk bindende. Dette er ikke ensbetydende med at de nye angitte boligene var ment \u00e5 utgj\u00f8re en absolutt grense for hva som skal f\u00f8res opp. For \u00e5 kunne fastsl\u00e5 det, m\u00e5 det fremg\u00e5 klart og entydig av planen at inntegningen p\u00e5 plankartet er juridisk bindene. Det er ikke tilfellet i denne reguleringsplanen. I vurderingen er det ogs\u00e5 relevant \u00e5 se hen til Sivilombudet sine uttalelser i sak SOMB-2021- 2112. Sp\u00f8rsm\u00e5let var i denne saken om en reguleringsplan inneholdt en bestemmelse om rettslig bindende tomtegrenser, slik at opprettelse av ny grunneiendom i planomr\u00e5det er forbudt. Det fremg\u00e5r klart at tomteinndelingen ikke er gjort rettslig bindene gjennom en egen bestemmelse i planens samlede fremstilling av reguleringsbestemmelser. Det vises i tillegg til \u00aboppriss 10 n\u00e5v\u00e6rende hus\u00bb og \u00aboppriss planlagte hus\u00bb, i tegnforklaringen p\u00e5 kartet. Men fordi reguleringsplanen ikke inneholder noen forklaring p\u00e5 hva dette betyr, og fordi det er mulig \u00e5 legge til grunn flere tolkninger, sier ombudet at heller ikke dette er tilstrekkelig klart for \u00e5 kunne utgj\u00f8re en juridisk bindende bestemmelse. I det hele tatt var det i bestemmelsene ingen indikasjoner p\u00e5 at kommunen hadde ment \u00e5 utelukke flere hus eller parseller enn de som allerede var tegnet inn og opprisset i planen p\u00e5 vedtakspunktet, i fremtiden kunne oms\u00f8kes. Reguleringsplanen som gjelder for klager sitt tiltak, er enda mindre klar enn den som dr\u00f8ftes i uttalelsen fra Sivilombudet, og ombudet sin konklusjon passer dermed fint foreliggende sak: \u00abVerken planens ordlyd, symboler, tegnforklaringer, forarbeider eller sammenhengen med \u00f8vrige bestemmelser taler klart nok i retning av juridisk bindende tomtegrenser til \u00e5 oppfylle legalitetsprinsippets krav om tilstrekkelig klar hjemmel for inngrep i borgernes eierr\u00e5dighet.\u00bb Med dette som bakgrunn kan v\u00e5re klienter ikke se at gjeldende reguleringsplan inneholder noen rettslig bindende f\u00f8ringer for s\u00e5 vidt gjelder plassering eller antall boenheter. Kommunen har dermed ikke hjemmel for \u00e5 kreve dispensasjon. 5 OPPSUMMERT Med bakgrunn i ovenst\u00e5ende bes det om at Bergen kommune omgj\u00f8r vedtak 5. september 2024, og gir tillatelse til riving av garasje, oppf\u00f8ring av tomannsbolig med tilh\u00f8rende utomhusopparbeidelse og fremf\u00f8ring av adkomstvei. Dersom det er behov for ytterligere opplysninger i saken, kan undertegnede kontaktes. Hvis saken skal fremmes for politisk behandling, ber jeg om \u00e5 bli orientert om en eventuell befaring. Alle henvendelser i saken bes rettet hit, merket med v\u00e5r referanse 13597-\u00d8SJ. Med vennlig hilsen Ryger Advokatfirma AS \u00d8ISTEIN SANDST\u00c5 JACOBSEN Advokat/Partner oja@ryger.no 11 "
}