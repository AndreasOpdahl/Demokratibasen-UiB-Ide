{
  "dokument_id": "bf51f14b-7258-5bc3-ab87-e5e8bc0d33b1",
  "doc_type": "case_attachment",
  "kommune": 4601,
  "tittel": "Fagnotat, offentlig ettersyn - Opphevelse av eldre reguleringsplaner \u00e5r 1925-1945",
  "url": "https://bergen.kommune.no/politikere-utvalg/api/fil/bk360/10673726/Fagnotat-offentlig-ettersyn-Opphevelse-av-eldre-reguleringsplaner-ar-1925-1945",
  "tekst": " Plan- og bygningsetaten REGULERINGSFORSLAG TIL Fagnotat OFFENTLIG ETTERSYN V\u00e5r referanse: PLAN-2023/17780-22 Saksbehandler: Malin Aasen Dato: 20.06.2024 Forslag til oppheving\u2013 offentlig ettersyn Opphevelse av eldre reguleringsplaner \u00e5r 1925-1945 Om opphevingsforslaget Plan- og bygningsetaten i Bergen kommune foresl\u00e5r \u00e5 oppheve 6 eldre reguleringsplaner vedtatt mellom 1925-1945, samt 1 tilh\u00f8rende mindre endring vedtatt i 1980, i \u00c5rstad, Laksev\u00e5g og Bergenhus bydel, vist i figur 1. Figur 1 Oversiktskart over eldre reguleringsplaner som foresl\u00e5s \u00e5 oppheve Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN M\u00e5let med arbeidet er \u00e5 aktualisere planregisteret, slik at plangrunnlaget blir mer entydig og relevant for dagens situasjon og lovverk. Nyere overordnet plan, kommuneplanens arealdel (KPA), er et bedre styringsverkt\u00f8y enn de eldre reguleringsplanene. Hensikten med arbeidet er \u00e5 fjerne reguleringsplaner vi ikke lenger anser behov for, og som ikke lenger egner seg som styringsverkt\u00f8y for s\u00f8knad om nye tiltak innenfor de aktuelle omr\u00e5dene. Behovet for oppheving er med bakgrunn i b\u00e5de det plantekniske og det planfaglige knyttet til planene. De eldre planene som foresl\u00e5s \u00e5 oppheve er sv\u00e6rt teknisk utdaterte i form og innhold, og ikke egnet for vektorisering (\u00e5 gj\u00f8re digitale). Byggetiltak i planene er ferdig etablert, utbygget situasjon samsvarer ikke med inntegnet situasjon p\u00e5 plankartene flere steder innenfor de aktuelle omr\u00e5dene, og viser heller ikke \u00f8nsket fremtidig situasjon. Plandataene m\u00e5 tydes og fortolkes, og det er i hovedsak overordnet plan som styrer videreutvikling av omr\u00e5dene. De eldre reguleringsplanene skaper tolkning- og h\u00e5ndteringssp\u00f8rsm\u00e5l, samt dispensasjonssaker fra reguleringsplanene. Oppheving vil forenkle plangrunnlaget i byggesaksbehandling for s\u00f8knad om nye tiltak, og rydde planregisteret for utdaterte reguleringsplaner. I tillegg vil det redusere antall tolkningssp\u00f8rsm\u00e5l og dispensasjonss\u00f8knader knyttet til planene, samt bidra til \u00e5 legge til rette for digitalisering av plan- og byggesaksprosessen. Omr\u00e5dene blir som en konsekvens av opphevingen uregulerte (uten en reguleringsplan). Overordnende planer, f\u00f8ringer og retningslinjer vil v\u00e6re tilfredsstillende plangrunnlag for saksbehandling av nye tiltak, inntil det eventuelt utarbeides og vedtas ny reguleringsplan. Utnyttingsgrad blir regulert i overordnet plan. Plan- og bygningsloven \u00a7 29-4 fastsetter byggverkets plassering, h\u00f8yde og avstand fra nabogrense. Vegloven \u00a7 29 fastsetter byggegrensen mot offentlig veg, og vegmyndigheten f\u00e5r vedtakskompetanse for dispensasjon fra byggegrensen mot offentlig veg, og for ny og endret avkj\u00f8rselstillatelse, s\u00e5 lenge forholdene er uregulerte. Arealplan-ID: 40010000 \u2013 Laksev\u00e5g. Store Damsg\u00e5rd Ikrafttredelsesdato: 01.07.1925 Hovedgrunn for oppheving: Planen samsvarer ikke med utbygget situasjon flere steder innenfor planomr\u00e5det. Planen er teknisk utdatert. Saksnummer PLAN-2023/17780 Side 2 av 18 Kort oppsummering av konsekvenser: - Byggetiltakene i plan er ferdig etablert. - Kulturmilj\u00f8et er sikret som hensynssone for kulturmilj\u00f8 og faresone for brannsmitte i KPA2018. - Byggegrense mot veg endres fra eldre veglov til dagens veglov; 15 meter mot kommunal veg og 50 meter mot fylkesveg. Byggegrense mot veg for uregulert omr\u00e5de kan vurderes p\u00e5 nytt ved rullering av KPA. Dette er s\u00e6rlig aktuelt langs fylkesveg. Vurdering: Planen kan oppheves Arealplan-ID: 410000 \u2013 \u00c5rstad/Laksev\u00e5g. Gyldenpris og Stranden Ikrafttredelsesdato: 31.03.1931 Hovedgrunn for oppheving: Planen samsvarer ikke med utbygget situasjon. Planen er teknisk utdatert. Kort oppsummering av konsekvenser: - Byggetiltakene i plan er ferdig etablert. - Arealform\u00e5l er ivaretatt i kommunedelplan. - Kulturmilj\u00f8et er sikret som hensynssone for kulturmilj\u00f8 i KPA2018. - Byggegrense mot veg endres fra eldre veglov til dagens veglov; 15 meter mot kommunal veg. Vurdering: Planen kan oppheves Arealplan-ID: 120000 \u2013 \u00c5rstad. Veste \u00c5rstad og Uren \u2013 Kronviken - Solheimsviken Ikrafttredelsesdato: 04.08.1936 Hovedgrunn for oppheving: Planen samsvarer ikke helt med utbygget situasjon. Planen er teknisk utdatert. Saksnummer PLAN-2023/17780 Side 3 av 18 Kort oppsummering av konsekvenser: - Byggetiltakene i plan er ferdig etablert. - Arealform\u00e5l er ivaretatt i kommunedelplan, hvor arealet er omfattet av kommunedelplan. - Oppgitte etasjeantall og/eller h\u00f8yde bortfaller ved oppheving. Pbl \u00a729-4 vil gjelde. - Kulturmilj\u00f8et er sikret som hensynssone for kulturmilj\u00f8 i KPA2018. - Byggegrense mot veg endres fra eldre veglov til dagens veglov; 15 meter mot kommunal veg og 50 meter mot fylkeskommunal veg. Byggegrense mot veg for uregulert omr\u00e5de kan vurderes p\u00e5 nytt ved rullering av KPA. Dette er s\u00e6rlig aktuelt langs riks- og fylkesveg. Vurdering: Planen kan oppheves Arealplan-ID: 130000 \u2013 \u00c5rstad. L\u00f8vstakkens nordskr\u00e5ning, mellom Blekenberg og Gyldenpris Ikrafttredelsesdato: 02.07.1938 Hovedgrunn for oppheving: Planen samsvarer ikke med utbygget situasjon. Planen er teknisk utdatert. Kort oppsummering av konsekvenser: - Byggetiltakene i plan er ferdig etablert. - Arealform\u00e5l er ivaretatt i kommunedelplan. - Kulturmilj\u00f8et er sikret som hensynssone for kulturmilj\u00f8 i KPA2018. - Byggegrense mot veg endres fra eldre veglov til dagens veglov; 15 meter mot kommunal veg. Vurdering: Planen kan oppheves Saksnummer PLAN-2023/17780 Side 4 av 18 Arealplan-ID: 70000 \u2013 \u00c5rstad/Bergenhus. Midtre \u00c5rstad Ikrafttredelsesdato: 08.07.1938 Hovedgrunn for oppheving: Planen samsvarer ikke helt med utbygget situasjon. Planen er teknisk utdatert. Kort oppsummering av konsekvenser: - Byggetiltakene i plan er ferdig etablert. - Oppgitte etasjeantall og/eller h\u00f8yde bortfaller ved oppheving. Pbl \u00a729-4 vil gjelde. - Murtvangstr\u00f8k vil bortfalle ved oppheving. Men hensyn til kulturmilj\u00f8et er ivaretatt gjennom hensynssone for kulturmilj\u00f8 i KPA2018. - Byggegrense mot veg endres fra eldre veglov til dagens veglov; 15 meter mot kommunal veg og 50 meter mot fylkesveg. Byggegrense mot veg for uregulert omr\u00e5de kan vurderes p\u00e5 nytt ved rullering av KPA. Dette er s\u00e6rlig aktuelt langs riks- og fylkesveg. Vurdering: Planen kan oppheves Arealplan-ID: 90011000 \u2013 \u00c5rstad. Elsters gate og Camilla Colletts gate, reguleringsendring Ikrafttredelsesdato: 23.12.1980 Hovedgrunn for oppheving: Planen samsvarer ikke helt med utbygget situasjon. Planen er teknisk utdatert. Saksnummer PLAN-2023/17780 Side 5 av 18 Kort oppsummering av konsekvenser: - Gjelder liten endring av vegareal. - Kan oppheves i sammenheng med plan 70000. - Er allerede innenfor byggegrensen langs offentlig veg, oppheving gir ikke \u00f8kt byggegrense. Sluttvurdering: Planen kan oppheves Arealplan-ID: 10020000 \u2013 \u00c5rstad. Blekenberg Gyldenpris, beplantet areal mellom Ikrafttredelsesdato: 14.09.1945 Hovedgrunn for oppheving: Planen samsvarer ikke med utbygget situasjon. Planen er teknisk utdatert. Kort oppsummering av konsekvenser: - Byggetiltakene i plan er ferdig etablert. - Dagens bruk og arealform\u00e5l er ivaretatt i kommunedelplan. - Byggegrense mot veg endres fra eldre veglov til dagens veglov; 15 meter mot kommunal veg. Vurdering: Planen kan oppheves Opphevingsforslaget omfattes ikke av forskrift om konsekvensutredninger. Se planbeskrivelsen med vedlegg for mer utfyllende opplysninger. Opphevingsprosess og medvirkning Oppheving av eldre reguleringsplaner skal saksbehandles etter de samme bestemmelser som for utarbeiding av ny plan, jf. \u00a7 pbl. 12-14 f\u00f8rste ledd, herunder varsel om oppstart, offentlig ettersyn og vedtak i Bystyret. Oppheving medf\u00f8rer at omr\u00e5dene blir uregulert (uten en reguleringsplan). Det ble varslet oppstart for forslag om oppheving 09.03.2024. Merknader til kunngj\u00f8ring og varsling av oppstart Til varsel om oppstart ble det mottatt 1 privat merknad og 6 uttalelser fra h\u00f8ringsinstanser. Disse er oppsummert og kommentert i merknadsskjema datert 03.06.2024. I uttalelsene og merknadene blir det i hovedtrekk pekt p\u00e5 f\u00f8lgende: H\u00f8ringsparter: \u2022 Veg: \u00d8kt byggegrense mot offentlig veg, og endret myndighet for vedtak om dispensasjon for byggegrense mot veg og behandling av ny og endret avkj\u00f8rselstillatelse. \u2022 Natur: Eiendommer eid av Bergen kommune, som er vegetasjonsskjermer langs veg i dag, kan spilles inn \u00e5 avsettes til gr\u00f8nnstruktur i rullering av KPA. Saksnummer PLAN-2023/17780 Side 6 av 18 \u2022 Byform: Reguleringsplanene inneholder viktig informasjon om intensjonen bak \u00f8nsket byform. Uheldig om denne informasjonen n\u00e5 utg\u00e5r. Privat: \u2022 Merknad til konsekvenser ved endret byggegrense og begrunnelse for oppheving av plan. Bekymret for at byggegrense mot veg etter vegloven virker og fungerer som et byggeforbud. Vurdering av opphevingsforslaget Plan- og bygningsetaten kommenterer her sakens sentrale problemstillinger. Dette er forel\u00f8pige vurderinger. V\u00e5r endelige anbefaling vil fremkomme av fagnotatet til sluttbehandling (2. gangs behandling). Behovet for oppheving Nasjonalt legges det opp til at plandata skal kunne benyttes inn i digitale byggesaksprosesser. I Bergen kommune, og i resten av kommunene i Norge har det p\u00e5g\u00e5tt vektorisering (digitalisering av plandata) av eldre arealplaner i planregisteret. Dette fordrer h\u00f8y kvalitet p\u00e5 de data som benyttes. Eldre plandata m\u00e5 tolkes, og er utfordrende \u00e5 digitalisere etter dagens krav og standard. Spesielt vektorisering av sv\u00e6rt gamle plandata har vist seg til \u00e5 v\u00e6re av mindre god kvalitet og har skapt utfordringer knyttet til fortolking av dataene som ikke passer inn i dagens standard. Det ble derfor besluttet \u00e5 starte opp et opphevingsprosjekt for \u00e5 oppheve eldre planer som ikke lenger er et godt styringsverkt\u00f8y for s\u00f8knad om nye byggetiltak. M\u00e5let med opphevingen er \u00e5 f\u00e5 et entydig, oppdatert og egnet plangrunnlag for saksbehandling av nye byggetiltak i dag. Mange av de eldre reguleringsplanene i Bergen kommune er delvis tilsidesatt av nyere overordnet plan; kommuneplanens arealdel 2018 med bakgrunn i \u00a7 2 og \u00a7 3 (bestemmelser som gjelder virkninger av planen og plankrav). Dette er omtalt ytterligere i kapittelet under \u00abForhold til overordnet plan\u00bb. En viktig forutsetning for \u00e5 kunne foresl\u00e5 oppheving av eldre reguleringsplaner er at \u00abmyke interesser\u00bb, herunder gr\u00f8ntarealer, fellesareal, kulturmilj\u00f8, naturmilj\u00f8, viktige arealform\u00e5l, bebyggelsesstruktur osv., er tilstrekkelig ivaretatt i overordnet plan. En god del planer vil dermed ikke v\u00e6re egnet for oppheving, grunnet at planene inneholder f\u00f8ringer og arealform\u00e5l som er viktig \u00e5 bevare og videref\u00f8re. Reguleringsplanene som er foresl\u00e5tt \u00e5 oppheve er vedtatt etter bygningsloven av 1924, og er noen av de eldste planene vi har i Bergen kommune. \u00d8nsket fremtidig situasjon (gevinster) ved opphevingen er beskrevet under punkt 3.2 i planbeskrivelsen. Oppsummert vil oppheving f\u00f8re til et mer relevant plangrunnlag og reduserte gebyrkostnader knyttet til dispensasjoner fra reguleringsplan for innbyggerne, redusert tidsbruk for tolkning og veiledning av planer for saksbehandlerne, og \u00f8kt kvalitet og trygghet i plangrunnlaget, samt tilrettelegging for mer digitale prosesser for kommunen. Plan- og bygningsetaten vurderer at reguleringsplanene ikke har de n\u00f8dvendige forutsetningene for \u00e5 fungere som et egnet plangrunnlag i dag. Opphevingen av planene vil b\u00e5de forenkle forst\u00e5elsen av gjeldende plangrunnlag og forvaltningen av plandatabasen, samt s\u00f8rge for at plangrunnlaget forblir tidsriktige. Saksnummer PLAN-2023/17780 Side 7 av 18 Forhold til de eldre reguleringsplanene som er foresl\u00e5tt \u00e5 oppheve Plan- og bygningsetaten foresl\u00e5r \u00e5 oppheve 6 eldre reguleringsplaner vedtatt mellom 1925 og 1945. Etter varsel om oppstart er det lagt til en mindre endring, arealplan-ID 900110000 (vedtatt i 1980), som ligger innenfor og n\u00e6r planavgreningen til reguleringsplanen for midtre \u00c5rstad, arealplan-ID 70000. Endringen er sv\u00e6rt liten (vist i figur 8) og ligger innenfor det allerede varslede omr\u00e5de. Det vurderes som tilstrekkelig \u00e5 ta den med til offentlig ettersyn, uten \u00e5 ha en egen oppstart for forslag om oppheving av endringen. Utfordringen med \u00e5 fortsatt ha reguleringsplanene som gjeldende plangrunnlag for eiendommene er at regulert situasjon p\u00e5 plankartet, ikke stemmer overens med slik omr\u00e5det faktisk er blitt utbygget flere steder innenfor planomr\u00e5dene. De eldre reguleringsplanene har teknisk utdaterte plankart, basert p\u00e5 gammeldagse eller manglende tegneregler, og har ingen planbestemmelser. Plankartene er ikke gjort tilgjengelig i kartet p\u00e5 kommunens nettsider grunnet manglende vektorisering. Det er kun planavgrensningen som vises i kartet, og plankartet m\u00e5 tolkes manuelt p\u00e5 rasterformat (bildeformat) av originalt plankart. Det kan dermed v\u00e6re utfordrende \u00e5 finne og forst\u00e5 plansituasjonen for eiendommene innenfor planomr\u00e5dene for grunneierne. I tillegg dannes det ulik praksis for hvordan kommunen h\u00e5ndterer planinformasjonen. For s\u00f8knad om nye tiltak m\u00e5 kommunen og grunneiere forholde seg til det som er regulert og vist i planen, s\u00e5 lenge reguleringsplanen er gjeldende. Dette skaper en uhensiktsmessig saksbehandling i en eventuell byggesak for nye byggetiltak innenfor planomr\u00e5det. F\u00f8lgende opprinnelige plankart er foresl\u00e5tt opphevet: Figur 2 Opprinnelig plankart for reguleringsplan 40010000, vedtatt i 1925. Figur 3 Opprinnelig plankart for reguleringsplan 410000, vedtatt i 1931. Saksnummer PLAN-2023/17780 Side 8 av 18 Figur 4 Opprinnelig plankart for reguleringsplan 120000, vedtatt i 1936. Figur 5 Opprinnelig plankart for reguleringsplan 130000, vedtatt i 1938. Figur 6 Opprinnelig plankart for reguleringsplan 70000, vedtatt i 1938. Saksnummer PLAN-2023/17780 Side 9 av 18 Figur 7 Opprinnelig plankart for reguleringsplan 10020000, vedtatt i 1945. Noen av planene har f\u00e5 f\u00f8ringer, herunder arealplan-ID 40010000, 130000, 90011000 og 10020000. Noen av planene har f\u00f8ringer til blant annet arealform\u00e5l og murtvang, herunder arealplan-ID 410000, 120000 og 70000. De to sist nevnte har ogs\u00e5 f\u00f8ringer til byggeh\u00f8yder. Dette fremg\u00e5r av vedlagte evalueringsskjema. Ved oppheving av reguleringsplanene mister de sin rettsvirkning, og f\u00f8ringer gitt i eldre plan bortfaller. Eiendommene vil bli uregulerte (uten en reguleringsplan) etter vedtak om oppheving. Plan- og bygningsetaten vurderer at intensjonen for de eldre reguleringsplanene er oppfylt ved at byggetiltak i plan er Figur 8 Utsnitt fra opprinnelig plankart for endring 90011000 ferdig etablert. For areal hvor det foreligger kommunedelplan er innenfor planomr\u00e5det til spesifikke arealform\u00e5l ivaretatt. For resterende areal uten arealplan-ID 70000, vedtatt i kommunedelplan, vil f\u00f8ringer for arealform\u00e5l bestemmes av 1980. kommuneplanen, og plankrav med unntak (KPA 2018 \u00a7 3) vil sette premisser for hvilke arealform\u00e5l det \u00e5pnes opp for av nye byggetiltak innenfor de aktuelle omr\u00e5dene. Murtvang bortfaller ved oppheving. Det ble regulert murtvang i de eldre reguleringsplanene med bakgrunn i brannsikkerhet. I dag er brannsikkerhet ivaretatt i byggteknisk forskrift (TEK), samt faresone for brannsmitte i KPA 2018. Om mur er et viktig karakteristisk trekk ved bebyggelsen innenfor kulturmilj\u00f8hensynssonene i KPA, kan mur ivaretas som en del av kulturmilj\u00f8hensynet. Byggeh\u00f8yder, byggegrenser og andre avstander oppgitt p\u00e5 plankartet bortfaller ved oppheving. Det er vanskelig \u00e5 tyde og lese flere av tallene som er oppgitt p\u00e5 plankartene (ref. figur 3, 4 og 6). N\u00f8yaktig bygningsplassering vist p\u00e5 plankartene samsvarer i hovedsak ikke med dagens utbygde situasjon innenfor de aktuelle omr\u00e5dene. Uten fastsatte avstander og h\u00f8yder i en reguleringsplan, gjelder pbl. \u00a7 29-4 (Byggverkets plassering, h\u00f8yde og avstand fra nabogrense) og overordnet plan. Bygning med gesimsh\u00f8yde over 8 meter og m\u00f8neh\u00f8yde over 9 meter kan bare f\u00f8res opp hvor det har hjemmel i plan etter kapittel 11 (overordnet plan) eller 12 (reguleringsplan). Etter oppheving av reguleringsplanene anses byggeh\u00f8yder og avstander tilfredsstillende regulert i pbl. \u00a7 29-4 og i overordnet plan. I tillegg m\u00e5 nye tiltak blant annet tilfredsstille unntaket fra det generelle plankravet (KPA 2018 \u00a7 3) eller f\u00e5 dispensasjon fra plankravet, tilpasses stedets s\u00e6rpreg (KPA 2018 \u00a7 26.1) og visuelle Saksnummer PLAN-2023/17780 Side 10 av 18 kvaliteter (pbl. \u00a7 29-2), samt at det skal tas spesielle hensyn ved s\u00f8knad om tiltak og endret arealbruk i hensynssone for kulturmilj\u00f8 (KPA 2018 \u00a7\u00a7 12 og 35.5). Forhold til overordnet plan Det er i dag kommuneplanens arealdel som gir kriteriene for hvilke byggetiltak det kan s\u00f8kes om uten \u00e5 utarbeide ny reguleringsplan, jf. kommuneplanens arealdel 2018 \u00a7 3 (bestemmelse om plankrav) i de aktuelle omr\u00e5dene. Grunnet plankravet er det kun en begrenset utbygging det kan s\u00f8kes om i en byggesak, uten at det utl\u00f8ses krav om \u00e5 utarbeide ny reguleringsplan. Det er dermed i hovedsak de samme byggetiltakene det \u00e5pnes opp for, ogs\u00e5 etter at planene er opphevet. I KPA 2018 er planomr\u00e5dene i hovedsak avsatt til byfortettingssone (sone 2), ytre forettingssone (sone 3) og grav- og urnelund, samt sentrumskjerne, LNF, sj\u00f8, gr\u00f8nnstruktur og energianlegg. I tillegg er en del av de aktuelle omr\u00e5dene omfattet av kommunedelplaner (KDP). Arealplan-ID 410000, 130000 og 10020000, og store deler av arealplan-ID 120000 og deler av arealplan-ID 70000 er omfattet av kommunedelplaner. Dette fremg\u00e5r av vedlagte evalueringsskjema. Kommunedelplanene viser mer oppdatert og tidsriktig arealstatus enn de eldre reguleringsplanene. Ved motstrid gjelder kommuneplanens arealdel foran eldre kommunedelplaner, jf. KPA 2018 \u00a7 2.3. Kommuneplanens arealdel supplerer eldre arealplaner der aktuelt tema ikke er vurdert, jf. KPA 2018 \u00a7 2.2. Ved motstrid gjelder kommuneplanens arealdel foran eldre reguleringsplaner vedtatt f\u00f8r 1.1.2013, jf. KPA 2018 \u00a7 2.4. Arealutnyttelse i kommuneplanens arealdel gjelder foran lavere utnyttelsesgrad i eldre reguleringsplan innenfor sone 1-3, jf. KPA 2018 \u00a7 2.4.2. Foresl\u00e5tt oppheving inneb\u00e6rer at regulert arealform\u00e5l og f\u00f8ringer i de eldre reguleringsplanene bortfaller. Det blir dermed kun overordnet plan som gir f\u00f8ringer for nye byggetiltak etter oppheving. Etter et vedtak om oppheving av reguleringsplanene vurderer Plan- og bygningsetaten at nye byggetiltak, som f\u00e5r unntak eller dispensasjon fra det generelle plankravet, er tilstrekkelig ivaretatt i plangrunnlaget i overordnet plan (KPA og KDP). I tillegg til byggteknisk forskrift (TEK 17 eller nyere) og plan- og bygningsloven, samt andre lover og forskrifter. Vurdering av vegforhold Byggegrense mot offentlig veg i de eldre reguleringsplanene anses i hovedsak ikke inntegnet p\u00e5 plankartene, med unntak av deler av arealplan-ID 70000 og 120000, og f\u00f8lger dermed veglovene som var gjeldende p\u00e5 det tidspunktet reguleringsplanene ble vedtatt. Dette gir byggegrense p\u00e5 3,5 m (for arealplan-ID 410000 og 40010000), 5 m (for arealplan-ID 70000, 90011000, 130000 og 120000) og 7,5 m (for arealplan-ID 10020000), m\u00e5lt fra veikant/ytterkant av fortau, for kommunal veg innenfor de aktuelle omr\u00e5dene i dag. Inntegnet og ikke inntegnet byggegrense i kart kan tolkes ulikt da det er oppgitt tall og avstander p\u00e5 blant annet arealplan-ID 120000 og arealplan-ID 70000, som er utfordrende \u00e5 tyde. KPA 2018 \u00a7 6.3.1 har minimum byggegrense langs riks- og fylkesveg p\u00e5 12 meter i byfortettingssoner og 18 meter i ytre fortettingssone for regulerte omr\u00e5der. Byggegrensen gjelder foran mindre byggegrenser i reguleringsplaner vedtatt f\u00f8r 1.1.2010 og KPA 2018 gjelder foran ved motstrid. KPA 2018 sine byggegrenser gjelder langs riks- og fylkesveg innenfor de aktuelle planomr\u00e5dene i dag. Det er ikke oppgitt hvor avstanden m\u00e5les fra, men Saksnummer PLAN-2023/17780 Side 11 av 18 dagens standard er at avstanden m\u00e5les fra vegens midtlinje. I regulerte omr\u00e5der er det plan- og bygningsloven som gjelder og kommunen har kompetanse til \u00e5 gi dispensasjon, ogs\u00e5 fra byggegrense mot offentlig veg. Ved oppheving av reguleringsplanene vil avstandskravene for byggegrense mot offentlig veg fastsettes etter avstandskravene i dagens veglov, og kompetansen til \u00e5 behandle s\u00f8knader om dispensasjon vil ligge hos vegmyndighet. Dette gjelder ogs\u00e5 tillatelse til nye avkj\u00f8rsler og utvidet bruk av avkj\u00f8rsler. Dagens veglov \u00a7 29 gir byggegrense mot veg p\u00e5 15 meter for kommunal veg og gang- og sykkelveg, og 50 meter for riks- og fylkes veg. I kryssomr\u00e5der er byggegrensen noe st\u00f8rre. Avstandskravene i vegloven \u00a7 29 kommer ikke i motstrid med KPA 2018 \u00a7 6.3.1 i et uregulert omr\u00e5de. Bymilj\u00f8etaten i Bergen kommune vil f\u00e5 vedtaksmyndighet i saker som gjelder kommunale veger, og Vestland fylkeskommune vil f\u00e5 vedtaksmyndighet i sakene som gjelder fylkesveger. Statens vegvesen vil f\u00e5 vedtaksmyndighet i saken som gjelder riksveger. Dette gjelder s\u00e5 lenge vegforholdene er uregulerte. Ber\u00f8rte veger som ikke er kommunale: Ber\u00f8rte fylkesveger(fv): \u2022 Innenfor arealplan-ID 40010000, er deler av fv. Carl Konows gate, fv. Fyllingsveien, fv. Kringsj\u00e5veien, fv. Svingen og fv. \u00d8vre Fyllingsveien ber\u00f8rt. \u2022 Innenfor arealplan-ID 120000, er deler av fv. Michael Krohns gate ber\u00f8rt. \u2022 Innenfor arealplan-ID 70000, deler av fv. Bj\u00f8rnsons gate, fv. Ibsens gate og fv. Haukelandsveien ber\u00f8rt. Ber\u00f8rt riksveg(rv): \u2022 Innenfor arealplan-ID 120000 og 70000, grenser et mindre omr\u00e5de av planomr\u00e5dene til rv. Fj\u00f8sangerveien (E39). \u00d8kt avstandskrav for byggegrense mot offentlig veg gir vegmyndighetene \u00f8kt mulighet til \u00e5 avgrense bygging n\u00e6r veg, og grunneiere vil samtidig f\u00e5 innskrenket handlingsrom p\u00e5 egen eiendom som f\u00f8lge av \u00f8kt byggegrense. Bymilj\u00f8etaten har i sin uttale til oppstart gitt en vegfaglig vurdering p\u00e5 hver enkelt plan. Oppsummert vurderer Bymilj\u00f8etaten at interesser knyttet til regulerte veger og snarveier har blitt ivaretatt og har ingen merknader til opphevingen. Vestland fylkeskommune er positiv til kommunen sitt arbeid med oppheving av eldre planer, og har ingen vesentlige merknader. Det er mottatt en privat merknad knyttet til arealplan-ID 40010000 ang\u00e5ende byggegrense mot veg. Merknadsgiver uttrykker at en byggegrense vil virke og fungere som et byggeforbud, der en for en rekke tiltak og bruk er avhengig av myndighetens godvilje i form av dispensasjon. Merknadsgiver mener det er en drastisk endring fra i dag, da eiendommene er regulert til bolig og pbl. fungerer som en \u00abskal lov\u00bb. Byggegrense som f\u00f8lger av avstandsreglene i vegloven \u00a7 29 inneb\u00e6rer at en rekke nye tiltak innenfor byggegrensen krever s\u00e6rlig tillatelse fra vegmyndigheten. Dette av hensyn til vegeiers interesse i \u00e5 ivareta blant annet frisikt og n\u00f8dvendige sidearealer til vegen. Byggegrensen gir dermed ikke et rent byggeforbud, men en r\u00e5dighetsbegrensing i den forstand at man ikke uten videre kan forvente \u00e5 utnytte denne delen av eiendommen uten s\u00e6rskilt tillatelse fra vegmyndigheten. Generelt vil en tillatelse etter vegloven \u00a7 30 inneb\u00e6re en mindre streng vurdering enn en dispensasjon fra byggegrense etter plan- og bygningsloven \u00a7 19-2. Dette da dispensasjonsparagrafen i plan- og bygningsloven stiller opp strengere vilk\u00e5r for \u00e5 kunne innvilge en tillatelse enn det som f\u00f8lger av vegloven. Saksnummer PLAN-2023/17780 Side 12 av 18 Reguleringsplanen, arealplan-ID 40010000 (vist i figur 2), mangler tegnforklaring og planen har ingen bestemmelser. Det fremg\u00e5r dermed ikke hvilke arealform\u00e5l de inntegnede prikkene/firkantene i de ulike fargene og strekene i plankartet er ment \u00e5 ha. Heller ikke hva arealform\u00e5l som gjelder hvor det ikke er inntegnet noe p\u00e5 plankartet, slik som merknadsgiver sin eiendom Damsg\u00e5rdslien 28. Det fremg\u00e5r dermed ikke av planen at eiendommene er regulert til boligform\u00e5l. Planen krever fortolkning, og fortolkningen kan variere over tid, blant annet som f\u00f8lge av at ulike personer/saksbehandlere er involvert. I dag er det kommuneplanens arealdel (KPA) 2018 som i hovedsak gir premissene for videre utvikling av de aktuelle omr\u00e5dene, og som fastsetter arealform\u00e5l det \u00e5pnes opp for i de ulike omr\u00e5dene. Konsekvensen av \u00f8kt byggegrense mot offentlig veg er at det kan gi \u00f8kt saksbehandlingsmengde for vegmyndighetene. For grunneiere kan det oppleves innskrenkende \u00e5 f\u00e5 \u00f8kt byggegrense p\u00e5 eiendommen sin. Plan- og bygningsetaten anser at det vil v\u00e6re mer hensiktsmessig \u00e5 ha byggegrenser etter dagens veglov og et godt plangrunnlag p\u00e5 eiendommene, enn det vil v\u00e6re \u00e5 beholde reguleringsplaner som ikke har de n\u00f8dvendige forutsetningene for \u00e5 fungere som styringsverkt\u00f8y og plangrunnlag i dag. Det er gebyr for behandling av dispensasjonssaker fra arealplaner etter plan- og bygningsloven. Vegmyndighetene tar imidlertid ikke gebyr for \u00e5 behandle s\u00f8knader om dispensasjon fra byggegrenser etter vegloven i dag. Blir omr\u00e5dene regulert i en ny reguleringsplan eller det blir fastsatt byggegrense i kommuneplanens arealdel eller kommunedelplan som gjelder foran, vil det v\u00e6re disse byggegrensene og eventuelle regulerte avkj\u00f8rsler som gjelder, og kommunens plan- og bygningsmyndighet som behandler dispensasjonssaker og s\u00f8knader for disse forholdene. Dette gjelder uansett om det er riksveg, fylkesveg eller kommunal veg. Interessemotsetning og avveining av virkninger for veiforhold Det kan v\u00e6re interessemotsetninger mellom planmyndighetene og vegmyndighetene sine interesser i plan- og byggesaker, samt mellom grunneiere og myndigheter. I tillegg kan det v\u00e6re interessemotsetninger mellom behovet for \u00e5 rydde og aktualisere planregisteret, og behovet for \u00e5 beholde eldre f\u00f8ringer i reguleringsplanene. Oppheving av reguleringsplanene vedtatt mellom 1925-1945 eliminerer tolkningssp\u00f8rsm\u00e5l og eventuelle dispensasjoner fra reguleringsplanene etter plan- og bygningsloven, samtidig som det f\u00f8rer til \u00f8kt byggegrense mot offentlig veg, som kan gi flere dispensasjonss\u00f8knader knyttet til vegloven. Oppheving av planene vil forenkle plangrunnlaget i byggesaksbehandling og rydde planregisteret for utdaterte og lite anvendelige planer. Dette bidrar til mer egnet og entydig plangrunnlag for alle parter. Ved \u00e5 ta vekk de eldre reguleringsplanene sitter vi igjen med planinformasjon som er mer relevant og oppdatert etter dagens situasjon og standard. Dette bidrar til mer forst\u00e5elig plangrunnlag og mer digitale prosesser. Dette er i samsvar med nasjonale forventninger om mer digitale planregister, samt kommunen sitt ansvar for \u00e5 ha et oppdatert kartgrunnlag. Det \u00e5 ha et godt og forst\u00e5elig plangrunnlag som kan tolkes p\u00e5 en entydig m\u00e5te vil v\u00e6re positivt for alle parter. Dette er s\u00e6rlig viktig for grunneierne som skal Saksnummer PLAN-2023/17780 Side 13 av 18 forst\u00e5 plansituasjonen p\u00e5 eiendommen sin og for myndigheter som skal behandle etter plangrunnlaget. \u00d8kt byggegrense og endret vedtakskompetanse for vegforhold (byggegrense og avkj\u00f8rsel i et uregulert omr\u00e5de) f\u00f8rer til at vegmyndighetene f\u00e5r mer myndighet langs sine veganlegg. Det kan dermed gi mer saksbehandlingsmengde knyttet til dispensasjonss\u00f8knader for byggegrense mot veg og nye avkj\u00f8rselstillatelser etter vegloven. Er forholdene regulert, har vegmyndighetene uttalemulighet, men bygningsmyndigheten gj\u00f8r vedtaket. Ved etablering av ny avkj\u00f8rsel, samt endret utforming og/eller flytting, skal veiforvaltning alltid godkjenne teknisk utforming av avkj\u00f8rselen, jf. vegloven \u00a7 43. Reguleringsplanene, vedtatt mellom 1925-1945, er utarbeidet i en annen tid, og forhold knyttet til trafikkmengde og vegstandard var helt annerledes enn i dag. \u00d8kte byggegrenser gir grunneiere redusert r\u00e5derett over sine eiendommer langs offentlige veger, samtidig som det \u00f8ker muligheten til \u00e5 ivareta veganleggene etter dagens standard med bakgrunn i trafikksikkerhet, drift og vedlikehold av veien, arealbehov ved fremtidig utbedring, og milj\u00f8et p\u00e5 eiendommene langs vegen. Ved \u00f8kte byggegrenser mot veg kan vegmyndighetene avgrense utbygging som kommer i konflikt med hensynet til veganleggene sine. De endrede byggegrensene medf\u00f8rer at allmenne interesser knyttet til vegnett og trafikksikkerhet blir bedre ivaretatt. Bergen kommune har et m\u00e5l om \u00e5 gj\u00f8re det tryggere \u00e5 sykle og g\u00e5. Dette fremg\u00e5r ogs\u00e5 i Klosterhagenerkl\u00e6ringen (byr\u00e5dsplattformen). Det anses dermed \u00e5 v\u00e6re positivt at vegmyndighetene f\u00e5r mer myndighet langs vegene. I Klosterhagenerkl\u00e6ringen fremg\u00e5r det at Byr\u00e5det vil ha en ja-holdning i plan- byggesaker. Byr\u00e5det \u00f8nsker \u00e5 gj\u00f8re det enklere og raskere for innbyggerne \u00e5 vedlikeholde og utbedre egen bolig og eiendom. De eldre reguleringsplanene kan tolkes ulikt i dag, som kan resultere i ulik behandling og praksis over tid, og planene kan tolkes ulikt fra saksbehandler til saksbehandler. Ved oppheving av reguleringsplanene elimineres behovet for dispensasjon fra reguleringsplanene og muligheten til \u00e5 gi avslag med henvisning til reguleringsplanene. Etter vedtak om oppheving vil kun nyere f\u00f8ringer gjelde. Ved \u00e5 oppheve eldre og utdaterte reguleringsplaner sikrer vi at vi har forst\u00e5elig planinformasjon og et plangrunnlag som er relevant for dagens situasjon. Dagens veglov blir ogs\u00e5 gjeldende byggegrense mot offentlig veg i nye arealplaner hvor det ikke avsettes egne byggegrenser i plankartet eller bestemmelsene. I offentlige omr\u00e5dereguleringsplaner er det i dag vanlig praksis \u00e5 regulere eksisterende boligomr\u00e5der med plankrav og uten byggegrense i plankartet. Slik at det ogs\u00e5 i disse omr\u00e5dene blir avstandskravene i dagens veglov som fastsetter byggegrense mot offentlig veg. Ved utarbeiding av ny detaljreguleringsplan er det vanlig \u00e5 fastsette egne byggegrenser i plankartet. Det er mulig \u00e5 f\u00e5 fastsatt byggegrense i kommuneplanens arealdel i planprosessen ved rullering eller ny kommuneplan i fremtiden. Dette er avhengig av en rekke forhold, og ligger utenfor dette arbeidet. Eksisterende godkjent bruk av arealene innenfor planomr\u00e5dene kan fortsette som f\u00f8r uavhengig av opphevingen. Det er kun nye tiltak som blir ber\u00f8rt av endrede byggegrenser mot veg. Ved eventuell brann og gjenoppbygging, vil nye tiltak m\u00f8te dagens krav. Dette Saksnummer PLAN-2023/17780 Side 14 av 18 gjelder for eventuelt endret byggegrense mot veg, samt alle andre krav som gjelder i dag, herunder blant annet nye tekniske krav i byggteknisk forskrift, oppdaterte krav til st\u00f8y, forurensning, skredfare, byggegrense mot vassdrag og sj\u00f8 osv. Plan- og bygningsetaten anser det som positivt \u00e5 f\u00e5 et entydig plangrunnlag som er relevant for dagens situasjon og anbefaler oppheving av de eldre reguleringsplanene. Vi ber ber\u00f8rte parter uttale seg om forholdet. Vurdering av naturforhold Gr\u00f8ntomr\u00e5der vist i reguleringsplanene og som er ubebygget i dag, er i hovedsak avsatt til arealform\u00e5l gr\u00f8nnstruktur i KPA 2018. Unntaket er gr\u00f8ntarealet p\u00e5 eiendom 162/49 og eiendom 158/124 m.fl., men disse arealene er kommunale, og ligger i tilknytning til kommunal veg. Det er i hovedsak ingen naturverdier av Bymilj\u00f8etaten sin interesse, med unntak av at Bymilj\u00f8etaten i sin uttale til oppstart har kommet med anbefaling om at areal vist gr\u00f8nt i arealplan-ID 120000 p\u00e5 eiendom 158/124 og i arealplan-ID 70000 p\u00e5 eiendom 162/49 tas inn som gr\u00f8nnstruktur ved rullering av KPA. Eiendommene er eid av Bergen kommune. Merknad knyttet til KPA m\u00e5 f\u00f8lges opp ved rulling av KPA. Med bakgrunn i at eiendommene er sv\u00e6rt sm\u00e5 i st\u00f8rrelse, har smal form og er plassert langs kommunale veger fremst\u00e5r arealene lite egnet til utvikling. Bergen kommune kan ivareta de naturfaglige interessene gjennom eierforhold etter foresl\u00e5tt oppheving, samt gjennom byggegrense mot veg. Plan- og bygningsetaten anser naturforhold innenfor planomr\u00e5dene til \u00e5 v\u00e6re tilstrekkelig ivaretatt i overordnet plan, samt i kommunens eie for et sv\u00e6rt begrenset areal. Vurdering av kulturmilj\u00f8 Inntegnet bebyggelsesstruktur p\u00e5 plankartene samsvarer ikke med utbygget situasjon flere steder innenfor de aktuelle omr\u00e5dene. De eldre reguleringsplanene har ikke bestemmelser som sikrer kulturmilj\u00f8. Store deler av de aktuelle omr\u00e5dene er omfattet av hensynssoner for kulturmilj\u00f8 i KPA 2018 (KPA 2018 \u00a7 35.5) og bestemmelsesomr\u00e5der for historiske omr\u00e5der (KPA 2018 \u00a7 38.3). Det skal tas spesielle hensyn til kulturmilj\u00f8et ved alle s\u00f8knader om tiltak og endret arealbruk innenfor disse hensynsonene. I plan- og byggesaker som ber\u00f8rer kulturminner eller kulturmilj\u00f8er skal Byantikvaren gi en vurdering av tiltakets konsekvens med hensyn til Kulturminneverdi. Hensynssonene er ytterligere omtalt i avsnittet under og i vedlagte evalueringsskjema. Byantikvaren har ingen kommentarer til at de aktuelle reguleringsplanene oppheves. Plan- og bygningsetaten anser kulturmilj\u00f8verdier til \u00e5 v\u00e6re tilstrekkelig ivaretatt i overordnet plan, samt andre lover, forskrifter og vernestatus som ivaretar kulturminner og kulturlokasjoner. Vurdering av arkitektur og byform To av reguleringsplanene, herunder arealplan-IDene 130000 og 1002000, samt mindre endring arealplan-ID 90011000, viser ikke bebyggelsesstruktur i plankartet. For de fire resterende planene, herunder arealplan-IDene 40010000, 410000, 120000 og 70000, viser bebyggelsesstruktur i plankartet (figur 2, 3, 4 og 6). Vist bebyggelsesstruktur p\u00e5 plankartet samsvarer ikke med faktisk utbygget situasjon flere steder innenfor de aktuelle omr\u00e5dene. Saksnummer PLAN-2023/17780 Side 15 av 18 Byarkitekten bemerker i sin uttale til oppstart at tegnforklaringen til plankartene i disse reguleringsplanene inneholder viktig informasjon om intensjonen bak \u00f8nsket byform p\u00e5 bebyggelsen som etasjeantall og h\u00f8yde over gate. Reguleringsplanene viser den valgte kvartalsstrukturen som regulerer bebyggelsen n\u00e5r det gjelder byform, forhold til gate og organisering av utearealer. Byarkitekten mener derfor at det vil v\u00e6re sv\u00e6rt uheldig om denne informasjonen n\u00e5 utg\u00e5r som en del av reguleringsgrunnlaget ved en opphevelse av disse planene. Ved oppheving vil f\u00f8ringer gitt i reguleringsplanene bortfalle. Store deler av omr\u00e5dene er omfattet av hensynssone for kulturmilj\u00f8 i KPA 2018. Planer hvor regulert bebyggelsesstruktur bortfaller: - Arealplan-ID 40010000 mangler tegnforklaring. Byggetiltak i plan er etablert, men vist bebyggelsesstruktur og vegnett samsvarer ikke med utbygget situasjon flere steder. Det er utbygget mer enn det som kommer frem av plankartet. Det er ikke oppgitt byggeh\u00f8yder i plan, og byggeh\u00f8yder er regulert i pbl. 29-4 og i overordnet plan i dag. I KPA 2018 er omr\u00e5det omfattet av hensynssone for kulturmilj\u00f8 historiske senter Laksev\u00e5g (for 95 % av arealet) og historisk veifar (for 1,5 % av arealet), samt bestemmelsesomr\u00e5de for historiske omr\u00e5der Laksev\u00e5g (#6) (for 95 % av arealet), og gjennomf\u00f8ringssone for omforming Laksev\u00e5g (for 16,9 % av arealet). - Arealplan-ID 410000 har tegnforklaring. Det er ikke oppgitt byggeh\u00f8yder i plan, og byggeh\u00f8yder er regulert i pbl. 29-4 og i overordnet plan i dag. Intensjonen for reguleringsplanen er fulgt, men vist bebyggelsesstruktur samsvarer ikke helt med utbygget situasjon. I KPA 2018 er omr\u00e5det omfattet av hensynssone for kulturmilj\u00f8 for historiske senter Laksev\u00e5g (for 46 % av arealet), Solheim (for 28 % av arealet) og historisk veifar (for 4 % av arealet). - Arealplan-ID 120000 har tegnforklaring. Planen regulerer bygningsh\u00f8yder mellom 7 meter og 14,5 meter, og etasjeantall fra 1-2 etasjer til 4 etasjer. Hvor det p\u00e5 plankartet blant annet er oppgitt boligstr\u00f8k med 2 etasjers bebyggelse inntil 7 m. bygningsh\u00f8yde og rekkehus i 1-2 etasjers h\u00f8yde, er det etablert bebyggelse p\u00e5 4 etasjer if\u00f8lge eiendomsinformasjonen. Intensjonen for reguleringsplanen er fulgt, men vist bebyggelsesstruktur og oppgitte etasjeantall og h\u00f8yder samsvarer ikke helt med utbygget situasjon. I KPA 2018 er omr\u00e5det omfattet av hensynssone for kulturmilj\u00f8 for Solheim (for 82 % av arealet) og historisk veifar (for 2 % av arealet). I KDP Puddefjorden- Damsg\u00e5rdsundet er stor deler av planomr\u00e5det avsatt til \u00abomr\u00e5det det skal tas spesielle hensyn til byform \u2013 kulturminner\u00bb. Uten plan blir byggeh\u00f8yder regulert i pbl. 29-4 og i overordnet plan. - Arealplan-ID 70000 har tegnforklaring. Planen regulerer bygningsh\u00f8yder mellom 7 meter og 14,5 meter, og etasjer fra 2 etasje til 4 etasjer. Intensjonen for reguleringsplanen er fulgt, men vist bebyggelsesstruktur og oppgitte etasjeantall og h\u00f8yder samsvarer ikke helt med utbygget situasjon. I KPA 2018 er omr\u00e5det omfattet av hensynssone for kulturmilj\u00f8 Danmarksplass-Kronstad (for 70 % av arealet) og historisk veifar (for 1 % av arealet). Omr\u00e5de for begravelsesplass er ikke omfattet av hensynssone for kulturmilj\u00f8. Dette arealet inng\u00e5r i arealform\u00e5l grav- og urnelund i KPA 2018 og utgj\u00f8r 28 % av planomr\u00e5de. Uten plan blir byggeh\u00f8yder regulert i pbl. 29-4 og i overordnet plan. Forhold til byggeh\u00f8yder er omtalt i avsnitt \u00abForhold til de eldre reguleringsplanene som er foresl\u00e5tt \u00e5 oppheve\u00bb. Arealutnyttelse i kommuneplanens arealdel gjelder foran lavere Saksnummer PLAN-2023/17780 Side 16 av 18 utnyttelsesgrad i eldre reguleringsplan innenfor sone 1-3, jf. KPA 2018 \u00a7 2.4.2. Det \u00e5pnes dermed allerede opp for en h\u00f8yere utnyttelse enn de eldre reguleringsplanene viser innenfor disse sonene. Nye tiltaket m\u00e5 i tillegg samsvare med \u00f8vrige bestemmelser i kommuneplanens arealdel, samt eventuell kommunedelplan og andre lover og forskrifter. Innenfor hensynssone kulturmilj\u00f8 skal vern og utvikling skje som bevaring og tilpasning til det eksisterende, ref. vedlegg 4 til KPA 2018, utfyllende informasjon om hensynssoner for bevaring av kulturmilj\u00f8 (H570). I vedlegget er det beskrevet om de ulike hensynssonene, og hvilke hensyn det skal tas spesielle hensyn til ved eventuelle nye tiltak innenfor sonene. Etablert bebyggelsesstruktur gir omr\u00e5dene s\u00e6rpreg, og stedets s\u00e6rpreg og omgivelsene gir premisser for eventuell utvikling av omr\u00e5dene i byggesaksbehandling. Det vil dermed i stor grad v\u00e6re den faktiske utbygde situasjonen og hensynsonene for kulturmilj\u00f8 i KPA 2018 som gir premisser for byform, forhold til gate og organisering av uteoppholdsarealer. Plan- og bygningsetaten anser arkitektur og byform for \u00e5 v\u00e6re tilstrekkelig ivaretatt for areal med hensynssone for kulturmilj\u00f8 i overordnet plan. For areal som ikke er omfattet av hensynssone for kulturmilj\u00f8 i overordnet plan anses arkitektur og byform til \u00e5 v\u00e6re tilfredsstillende ivaretatt i overordnet plan, herunder plankrav (KPA 2018 \u00a7 3), arkitektur og byform (KPA 2018 \u00a7 8), s\u00e6rpreg i byfortettingssonen (KPA 2018 \u00a7 26.1.1), grad av utnytting gis ut fra krav til byromsstruktur, byggeh\u00f8yde og uteareal for byfortettingssonen (KPA 2018 \u00a7 26.1.7), og byggeh\u00f8yde skal tilpasses til omgivelser og at terreng og ny bebyggelse b\u00f8r ikke gi vesentlig reduksjon av sol- og utsiktsforhold for eksisterende boliger for ytre fortettingssonen (KPA 2018 \u00a7 26.4.7), og i plan- og bygningsloven, herunder pbl. 29-2 (visuelle kvaliteter) og pbl. 29-4 (byggverkets plassering, h\u00f8yde og avstand fra nabogrense). Plan- og bygningsetaten vurderer at den faktiske utbygde situasjonen danner bebyggelsesstrukturen i omr\u00e5dene, og at overordnet plan med vedlegg 4 (Utfyllende informasjon til hensynssoner for bevaring kulturmilj\u00f8 (H570), \u00a7 35.5 KPA 2018) vil v\u00e6re et tilfredsstillende styringsverkt\u00f8y for \u00e5 ivareta bebyggelsesstrukturen. Vi ber ber\u00f8rte parter uttale seg om forholdet. Vurdering av andre forhold Naturmangfold skal vurderes i alle plan- og byggesaker, og rikspolitiske retningslinjer for barn og unge skal legges til grunn for arealplanleggingen, samt universell utforming skal omtales i fagnotatet. Temaene er omtalt i planbeskrivelsen vedlagt saken. Forslaget om oppheving av eldre reguleringsplaner vurderes ikke \u00e5 gi negative konsekvenser for disse temaene. Temaene er bedre ivaretatt i overordnet plan, byggteknisk forskrift og plan- og bygningsloven, samt annet lovverket, enn i de eldre reguleringsplanene vedtatt mellom 1925 og 1945. Tematiske f\u00f8ringer i planarbeid skal ogs\u00e5 omtales i fagnotatet. I og med at dette arbeidet er et opphevingsarbeid, og ikke ny planlegging, vurderes disse f\u00f8ringene ikke som relevante \u00e5 omtale. Plan- og bygningsetaten etterstreber imidlertid god involvering og medvirkning i forbindelse med opphevingsarbeidet. Saksnummer PLAN-2023/17780 Side 17 av 18 Anbefalt vedtak: 1. I medhold av plan- og bygningsloven \u00a7 12-14, sendes f\u00f8lgende forslag til oppheving p\u00e5 h\u00f8ring og legges ut til offentlig ettersyn: a. Laksev\u00e5g. Store Damsg\u00e5rd (planID 40010000), vedtatt 01.07.1925 b. \u00c5rstad/Laksev\u00e5g. Gyldenpris og Stranden (planID 410000), vedtatt 31.03.1931 c. \u00c5rstad. Vestre \u00c5rstad og Uren \u2013 Kronviken \u2013Solheimsviken (planID 120000), vedtatt 04.08.1936 d. \u00c5rstad. L\u00f8vstakkens Nordskr\u00e5ning, mellom Blekenberg og Gyldenpris (planID 130000), vedtatt 02.07.1938 e. \u00c5rstad/Bergenhus. Midtre \u00c5rstad (planID 70000), vedtatt 08.07.1938 f. \u00c5rstad. Blekenberg Gyldenpris (planID 10020000), vedtatt 14.09.1945 g. \u00c5rstad. Elsters gate og Camilla Colletts gate, reguleringsendring, (planID 90011000), vedtatt 23.12.1980. Plan- og bygningsetaten Aslaug Aalen avdelingsleder Tarje Iversen Wanvik etatsdirekt\u00f8r Dette dokumentet er godkjent elektronisk. Vedlegg: Oversiktskart datert 24.05.2024 Planbeskrivelse datert 28.05.2024 Merknadsskjema datert 03.06.2024 Evalueringsskjema datert 27.05.2024 Fullstendig dokumentoversikt og saksgang, se https://www.bergen.kommune.no/omkommunen/offentlig-innsyn/innsynplanogbyggesak saksnr: PLAN-2023/17780 Saksnummer PLAN-2023/17780 Side 18 av 18 "
}