{
  "dokument_id": "1666c3f7-f0fd-577a-9528-68bcdf21f031",
  "doc_type": "case_attachment",
  "kommune": 4601,
  "tittel": "Statsforvalteren stadfester. Ytrebygda. Klage p\u00e5 avslag. Endring av anlegg naust b\u00e5thus sj\u00f8bu",
  "url": "https://bergen.kommune.no/politikere-utvalg/api/fil/bk360/11588549/Statsforvalteren-stadfester-Ytrebygda-Klage-pa-avslag-Endring-av-anlegg-naust-bathus-sjobu",
  "tekst": " V\u00e5r dato: V\u00e5r ref: 12.08.2024 2024/5440 Deres dato: Deres ref: HILLEREN PROSJEKTERING AS Saksbehandler, innvalgstelefon Hillerenveien 114 Marte Ruvang Karlsen, 5557 2116 5174 MATHOPEN Bergen kommune, gnr. 107 bnr. 553. Dispensasjon fra plankrav. Vi viser til Bergen kommunes oversending av klagesak p\u00e5 ovennevnte eiendom, mottatt her den 04.04.2024. Vedtak Statsforvalteren i Vestland stadfester Bergen kommune sitt vedtak av 06.10.2023, ref.nr: BYGG-2023/12489-15 Sakens bakgrunn Bergen kommune, ved plan- og bygningsetaten, ga i vedtak datert 06.10.2023, ref.nr.: BYGG- 2023/12489-15, avslag p\u00e5 s\u00f8knad om oppf\u00f8ring av naust, rehabilitering og heving av betongkai med 20 cm, utlegging av utrigger, og st\u00f8pning av betongplate i terreng, p\u00e5 ovennevnte eiendom. Avslaget er begrunnet med at vilk\u00e5rene for dispensasjon fra kommuneplanens plankrav ikke er oppfylt. Vedtaket ble p\u00e5klaget av Hilleren Prosjektering AS p\u00e5 vegne av tiltakshaver Ronny Milde, ved brev datert 27.10.2023. Det blir i hovedsak vist til at bygningsmyndighetene har avsl\u00e5tt s\u00f8knaden i sin helhet, selv om det i s\u00f8knaden eksplisitt er bedt om at hvert enkelt tiltak vurderes separat. Videre anf\u00f8res det at vilk\u00e5rene for dispensasjon fra kommuneplanens plankrav er oppfylt. Klagen ble behandlet av Utvalg for milj\u00f8 og byutvikling i m\u00f8te den 21.03.2024, under sak 106/24. Klagen ble ikke tatt til f\u00f8lge. Avgj\u00f8relsen var enstemmig. Saken ble etter dette sendt over til Statsforvalteren for endelig avgj\u00f8relse. Den 27.04.2024 mottok vi ytterligere merknader fra tiltakshaver, representert av advokatfirmaet Harris. Det blir ogs\u00e5 her anf\u00f8rt at Bergen kommune skulle ha behandlet s\u00f8knadene om dispensasjon separat for hvert tiltak. Det hevdes at det er en saksbehandlingsfeil at dette ikke ble gjort, og at vedtaket er ugyldig. Merknadene ble oversendt til Bergen kommune den 05.06.2024, og vi mottok deres tilbakemelding den 13.06.2024. Det ble deretter innsendt ytterligere merknader fra advokatfirmaet Harris p\u00e5 vegne av tiltakshaver, ved brev datert 18.06.2024. Disse ble videresendt til Bergen kommune den 19.06.2024. Bergen kommune har sendt oss sitt tilsvar p\u00e5 merknadene ved brev datert 01.08.2024. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/4 Vi viser for \u00f8vrig til sakens dokumenter som vi forutsetter at partene er kjent med. Statsforvalteren finner saken tilstrekkelig opplyst jf. forvaltningsloven (fvl.) \u00a7 33 siste ledd. Regelverk Forvaltningsloven gjelder for Statsforvalterens saksbehandling jf. plan- og bygningsloven (pbl.) \u00a7 1-9 f\u00f8rste ledd. Statsforvalteren har kompetanse til \u00e5 pr\u00f8ve alle sider av saken, ogs\u00e5 om det foreligger nye omstendigheter jf. fvl. 34 andre ledd. Eiendommen er ikke regulert. I kommuneplanens arealdel (KPA) ligger eiendommen i omr\u00e5de som er satt av til naustform\u00e5l og sm\u00e5b\u00e5tanlegg. Det er s\u00f8kt om dispensasjon fra bestemmelsene i kommuneplanens arealdel \u00a7\u00a7 3.1 og 27.7.6 om plankrav. Kommuneplanen med bestemmelser er bindende jf. pbl \u00a7\u00a7 11-6. Vilk\u00e5rene for \u00e5 kunne dispensere fra bestemmelser fastsatt i eller i medhold av plan- og bygningsloven fremg\u00e5r av pbl. \u00a7 19-2 andre ledd: \u00abDispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. Det kan ikke dispenseres fra saksbehandlingsregler\u00bb. Statsforvalterens vurdering Dispensasjon fra plankravet Det fremg\u00e5r av forarbeidene (ot.prp.nr. 32 (2007-2008) s. 242) at det \u00abikke skal v\u00e6re en kurant sak \u00e5 fravike gjeldende plan\u00bb. Planer har som regel blitt til gjennom omfattende vedtaksprosesser. Hensynet til offentlighet, samr\u00e5d og medvirkning i planprosessen tilsier at det er viktig at endringer ikke skjer ved dispensasjoner, men blir behandlet etter reglene om kommuneplanlegging og reguleringsplaner. Det er p\u00e5 det rene at det foreligger krav til utarbeiding av reguleringsplan. Dette fremg\u00e5r b\u00e5de av det generelle plankravet i KPA \u00a7 3.1, og spesifikt for naustomr\u00e5der jf. KPA \u00a7 27.7.6 bokstav c. Dere har anf\u00f8rt at vilk\u00e5rene for dispensasjon er oppfylt. F\u00f8rste sp\u00f8rsm\u00e5l er om hensynet bak kommuneplanens bestemmelse om plankrav blir \u00abvesentlig tilsidesatt\u00bb dersom det blir gitt dispensasjon i gjeldende sak jf. pbl. \u00a7 19-2. Hensynet bak regelen om plankrav er \u00e5 sikre en bred, helhetlig og grundig vurdering av arealbruken i et bestemt omr\u00e5de. Herunder \u00e5 gi rom for medvirkning fra offentlige myndigheter, grunneiere og andre ber\u00f8rte. Terskelen for \u00e5 kunne gi dispensasjon fra plankravet i strandsonen er s\u00e6rlig h\u00f8y. Vi har et strengt strandsonevern i Norge, og strandsonen ansees som s\u00e6rlig viktig for b\u00e5de friluftsliv, rekreasjon og landskapsopplevelser. Arealbruken m\u00e5 derfor vurderes konkret mot de interesser som gj\u00f8r seg gjeldende. Det fremg\u00e5r av \u00abStatlige planretningslinjene for differensiert forvaltning i strandsonen langs sj\u00f8en\u00bb at \u00ab(a)vklaring av arealbruk i strandsonen skal skje gjennom planlegging, og ikke gjennom Side: 3/4 enkeltvise dispensasjoner\u00bb. I gjeldende sak er det flere offentlige myndigheter som har uttalt seg negativt. Videre er ivaretakelse av strandsonen en sterk nasjonal interesse. Vi er derfor av den oppfatning at interessemotsetningene i omr\u00e5det b\u00f8r avklares i en planprosess. Statsforvalteren er etter dette kommet til at hensynet bak kommuneplanens plankrav vil bli \u00abvesentlig tilsidesatt\u00bb dersom det blitt gitt dispensasjon i gjeldende sak. Plan- og bygningsloven \u00a7 19-2 inneholder to n\u00f8dvendige vilk\u00e5r som begge m\u00e5 v\u00e6re oppfylt for at det skal kunne bli gitt dispensasjon. Ettersom Statsforvalteren har kommet til at hensynet bak plankravet vil bli vesentlig tilsidesatt dersom det blir gitt dispensasjon, finner vi ikke grunn til \u00e5 vurdere hvorvidt fordelene ved en dispensasjon vil v\u00e6re \u00abklart st\u00f8rre enn ulempene\u00bb. Vilk\u00e5rene for \u00e5 kunne gi dispensasjon er ikke oppfylt. At vilk\u00e5rene for \u00e5 kunne gi dispensasjon fra plankravet ikke er oppfylt, er et selvstendig avslagsgrunnlag. Vi finner derfor ikke grunn til \u00e5 vurdere vilk\u00e5rene for dispensasjon fra plan- og bygningslovens krav om avstand til nabogrense. Saksbehandling Det er anf\u00f8rt at det foreligger en saksbehandlingsfeil fordi tiltakene er behandlet samlet, og ikke separat. Det hevdes at vilk\u00e5rene for dispensasjon vil v\u00e6rt oppfylt dersom man vurderte tiltakene isolert sett, og at dette s\u00e6rlig gjelder for rehabiliteringen av kaien. Statsforvalteren forst\u00e5r at det i gjeldende sak er bedt eksplisitt om at tiltakene behandles isolert sett. Vi er likevel ikke enig med klager i at det er en saksbehandlingsfeil \u00e5 behandle alle tiltakene under ett. Tiltakshaver st\u00e5r fritt til \u00e5 s\u00f8ke hvert enkelt tiltak separat, eller i samme s\u00f8knad. I gjeldende sak er tiltakene oms\u00f8kt samlet, og kommunen har derfor vurdert dem samlet. Statsforvalteren er enig med kommunen i at tiltakene har en naturlig forbindelse til hverandre. Videre mener vi at det m\u00e5 vektlegges at det i sp\u00f8rsm\u00e5let om dispensasjon fra plankravet er snakk om flere tiltak, og at dette i sum kan skape et st\u00f8rre behov for forsvarlig planavklaring, enn om tiltakene vurderes isolert og enkeltvis. Statsforvalteren mener at dette s\u00e6rskilt gj\u00f8r seg gjeldende i strandsonen, hvor det er viktig \u00e5 hindre en bit for bit nedbygging. Forskjellsbehandling Det er anf\u00f8rt at det foreligger forskjellsbehandling i forhold til sak BYGG-2022/18979 p\u00e5 gnr. 107 bnr.41. Advokatfirmaet Harris har, p\u00e5 vegne av tiltakshaver, vist til at det her ble s\u00f8kt om flere tiltak uten at det ble bedt om at de enkelte tiltakene skulle bli vurdert hver for seg. Bergen kommune gjorde likevel en selvstendig vurdering av tiltakene, og at det ble konkludert med at det kunne gis tillatelse til deler av s\u00f8knaden. Det er et ulovfestet prinsipp at like saker skal behandles likt, i den grad ikke relevante hensyn begrunner forskjellsbehandling. Usaklig forskjellsbehandling kan f\u00f8re til at et vedtak blir ugyldig. For \u00e5 kunne konstatere usaklig forskjellsbehandling m\u00e5 sakene v\u00e6re like b\u00e5de i faktisk og rettslig henseende jf. \u00e5rsmelding fra Sivilombudet for 2001 s. 320. Saken som det vises til gjaldt et tilbygg (garasje/bod) p\u00e5 49,5 m2, brygge med treplatting, pir ut til flytebrygge og flytebrygge med landgang. Bergen kommune har gjort rede for at tilbygget i nevnte sak ikke hadde den samme n\u00e6rhet til brygge, pir og flytebrygge, slik oms\u00f8kte betongkai i gjeldende sak har med oms\u00f8kt naust, betongplate og utrigger. Side: 4/4 Statsforvalteren er etter dette av den oppfatning at sakene ikke er faktisk like, og at der derfor ikke kan konstateres at det foreligger usaklig forskjellsbehandling. Vi finner ikke grunnlag for \u00e5 sette til side Bergen kommunes vedtak av 06.10.2023. Klagen blir ikke tatt til f\u00f8lge. Statsforvalterens vedtak er endelig og kan ikke p\u00e5klages jf. fvl. \u00a7 28 tredje ledd. Med hilsen Stine Ross Ids\u00f8 Marte Ruvang Karlsen seniorr\u00e5dgiver seniorr\u00e5dgiver Dokumentet er elektronisk godkjent Kopi til: BERGEN KOMMUNE Postboks 7700 5020 BERGEN Ronny Milde Langenesvegen 12 B 5258 Blomsterdalen Mottakerliste: HILLEREN PROSJEKTERING AS Hillerenveien 114 5174 MATHOPEN HARRIS ADVOKATFIRMA AS AVD Postboks 4115 5835 BERGEN BERGEN Sandviken "
}