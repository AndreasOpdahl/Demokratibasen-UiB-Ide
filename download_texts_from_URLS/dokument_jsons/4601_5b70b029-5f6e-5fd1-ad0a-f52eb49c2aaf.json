{
  "dokument_id": "5b70b029-5f6e-5fd1-ad0a-f52eb49c2aaf",
  "doc_type": "case_attachment",
  "kommune": 4601,
  "tittel": "Uttalelse fra Byantikvaren datert 10.10.2024",
  "url": "https://bergen.kommune.no/politikere-utvalg/api/fil/bk360/11785357/Uttalelse-fra-Byantikvaren-datert-10-10-2024",
  "tekst": " Byantikvaren Til Intern korrespondanse PBE Kart og oppm\u00e5ling Deling og seksjonering V\u00e5r referanse: 2024/113463-15 (Arbeidssted) v/Hege Fj\u00e6restad Bauge Saksbehandler: Endre Steen Nilsen Dato: 10. oktober 2024 Fra Byantikvaren Byantikvarens vurdering - Anmodning om uttalelse til s\u00f8knadspliktig tiltak, Gnr. 208, Bnr. 4, Rollandsvegen 6, \u00c5sane Hva saken gjelder Vi har 15.07.2024 mottatt s\u00f8knad om tillatelse til fradeling av 4 parseller fra gnr 208 bnr 4 til boligform\u00e5l, jf. vedlagte kopi. Eiendommen gnr 208 bnr 4 ligger langs Rollandsveien som omfattes av hensynssone kulturmilj\u00f8 - H570_4, Historisk veifar, den Trondheimske postveien i KPA2018. Kommuneplanens arealdel viser eiendommen som Bebyggelse og anlegg - Sone 3 - Ytre fortettingssone Eiendommen omfattes av eldre reguleringsplan, 4560000, \u00c5SANE. GNR 208 DEL AV BNR 1, 4 MFL., ROLLAND S\u00d8R, vedtatt 07.11.1977 og er regulert til Boliger, frittl. sm\u00e5hus. Det er i s\u00f8knaden om fradeling ikke gjort rede for konsekvensene for kulturmilj\u00f8et. Byantikvarens konklusjon Byantikvaren mener at fradelingen gir store negative konsekvenser for kulturmilj\u00f8et i Rollandsveien og kan ikke anbefale denne. Den aktuelle tomten som \u00f8nskes fradelt er i dag en del av et sammenhengende kulturmilj\u00f8 som knytter seg til det historiske jordbrukslandskapet i \u00c5sane. Det er f\u00e5 spor igjen av dette landskapet i \u00c5sane i dag og de gjenv\u00e6rende delene har derfor stor verdi. Vi viser her til Bergen kommune sin egen politisk vedtatte kulturmilj\u00f8plan og tiltaket er ikke i tr\u00e5d med f\u00f8ringene gitt her. Vi viser ogs\u00e5 til at Vestland fylkeskommune og Statens vegvesen har gitt negative uttalelser i forhold til kulturmilj\u00f8verdiene i saken. Kulturmilj\u00f8faglig vurdering Den aktuelle tomten som \u00f8nskes fradelt er i dag en del av et sammenhengende kulturmilj\u00f8 som knytter seg til det historiske jordbrukslandskapet i \u00c5sane. Av konkrete spor etter dette innenfor eiendommen en stor t\u00f8rrmurte st\u00f8lsvei. Eiendommen er bevart som sl\u00e5tt/klippet \u00e5pen mark og p\u00e5 begge sider av eiendommen er det gjenv\u00e6rende g\u00e5rdstun. Det er f\u00e5 spor igjen av dette landskapet i \u00c5sane i dag og de gjenv\u00e6rende delene har derfor stor verdi. Vi viser her til Bergen kommune sin egen kulturmilj\u00f8plan som gir f\u00f8ringer for videre utvikling. Her st\u00e5r det om kulturlandskapet i \u00c5sane at: \u00abMyrer, torvhus, steinkonstruksjoner som steinsatte og oppbygde stier, bakkemurer, kjerreveier,..( )... utgj\u00f8r sentrale synlige kulturhistoriske objekt i landskapet. Slike konstruksjoner er viktige historiefortellende kulturminner og milj\u00f8skapende faktorer, og m\u00e5 i st\u00f8rst mulig grad identifiseres og bevares.\u00bb Konsekvensen av en utbygging vil v\u00e6re at en del av kulturlandskapet i bygges ned og at et viktig enkeltobjekt mister sin verdi. I tillegg vil avkj\u00f8rslene gripe direkte inn i postveien, det er heller ikke avklart om veien m\u00e5 utvides som f\u00f8lge av tiltaket. N\u00e5r det gjelder det gjelder det planfaglige s\u00e5 viser vi til KPA2018, \u00a7 3.1 hvor det kommer fram at utbyggingen utl\u00f8ser plankrav. Vi viser ellers til pbl \u00a712 -4, femte ledd som sier at er ikke planen satt i gang senest ti \u00e5r etter er vedtak, skal kommunen f\u00f8r avgj\u00f8relse av bygges\u00f8knad for nye utbyggingsomr\u00e5der etter planen, p\u00e5se at planen i n\u00f8dvendig grad er oppdatert. Byantikvaren mener at fradelingen gir store negative konsekvenser for kulturmilj\u00f8et i Rollandsveien og kan ikke anbefale denne. Med hilsen Byantikvaren Johanne Gillow - Byantikvar Endre Steen Nilsen - r\u00e5dgiver Dokumentet er godkjent elektronisk. Kopi: "
}