{
  "dokument_id": "0adf1f12-b27d-5d41-bdc4-c95f1db77863",
  "doc_type": "case_attachment",
  "kommune": 4601,
  "tittel": "Dispensasjonss\u00f8knad, datert 25.06.2024",
  "url": "https://bergen.kommune.no/politikere-utvalg/api/fil/bk360/11293153/Dispensasjonssoknad-datert-25-06-2024",
  "tekst": "Bergen kommune Postboks 7700 N-5020 Bergen 25. juni 2024 S\u00f8knad om dispensasjon fra arealform\u00e5l \u2013 Gnr: 199 Bnr: 181 \u2013 etablering av vei I medhold av Plan- og bygningslovens kapittel 19 og p\u00e5 vegne av Fastcharge AS som tiltakshaver s\u00f8kes det herved om dispensasjon fra reguleringsplanens arealform\u00e5l, kommuneplanens arealform\u00e5l og midlertidig forbud mot tiltak for etablering av ny adkomstvei fra Nordre Bur\u00e5svei til ny ladestasjon ved Travparkvegen. Bakgrunn Tiltakshaver \u00f8nsker \u00e5 etablere ny ladestasjon for tungtransport. Etter utredning av ulike l\u00f8sninger for adkomst til ladeanlegget, er det omforent at anlegget b\u00f8r gis adkomst fra Nordre Brur\u00e5s vei fremfor fra Travparkvegen. I den forbindelse er det n\u00f8dvendig \u00e5 etablere ny adkomstvei. Adkomstveien er tegnet inn p\u00e5 eiendommens s\u00f8rvestre hj\u00f8rne. Plansituasjon For \u00e5 komme til planlagt ladestasjon m\u00e5 veien krysse et areal som i detaljregulering for \u00c5sane, Gnr 199 m.fl., Hauk\u00e5s N\u00e6ringspark, vedtatt 24.3.2009, er regulert til naturvernomr\u00e5de (N1). I nyere kommuneplan for Bergen kommune, arealdelen 2018-2030, er arealet avsatt til n\u00e5v\u00e6rende gr\u00f8nnstruktur (G). 20.06.2019 ble det lagt ned midlertidig forbud mot tiltak for et st\u00f8rre omr\u00e5de der det p\u00e5gjeldende arealet inng\u00e5r. Forbudet er gyldig til 20.06.2025. Det s\u00f8kes om dispensasjon for alle forhold nevnt over. 1 Figur 1 Utsnitt av detaljregulering for \u00c5sane/Hauk\u00e5s N\u00e6ringspark, 24.3.2009 Figur 2 Utsnitt av KPA, Bergen kommune 2018-2030 2 Figur 3 Utsnitt av sone forbud mot tiltak (juni 2019-juni 2025) Vurdering Etter v\u00e5r forst\u00e5else er det konsensus om etablering av ladeanlegg p\u00e5 gbnr 199/181. Veien inn til ladeanlegget er tegnet av Vestrem AS for Fastcharge Travparken og oms\u00f8kes separat. Adkomstveien er tegnet i henhold til \u00f8nsket tilkomst fra E39 via Nordre Brur\u00e5s. Avstanden fra E39 er om lag 500 meter. I eldre reguleringsplan er omr\u00e5det veien krysser, avsatt til naturvernomr\u00e5de. I nyere kommuneplan for Bergen er omr\u00e5det definert som gr\u00f8nnstruktur. Kommuneplanens bestemmelser sl\u00e5r fast at ved motstrid gjelder bestemmelser til KPA foran reguleringsplaner som er vedtatt f\u00f8r 1.1.2013 (jf.\u00a7 2.4), men ikke dersom mer detaljert underform\u00e5l til samme arealkategori er gitt i reguleringsplan (jf. retningslinjer). Med henvisning til bestemmelser i KPA for arealform\u00e5l gr\u00f8nnstruktur, gir \u00a7 29.3 rom for at eksisterende veier kan driftes i samsvar med veiens funksjon. Oms\u00f8kte tiltak er en ny adkomstvei, men tjener det form\u00e5l \u00e5 gi adgang til planlagt ladeanlegg, etter en vurdering om at adkomsten b\u00f8r ligge her. Adkomstveien er plassert p\u00e5 den helt s\u00f8rlige delen av arealform\u00e5let i KPA og reguleringsplan, og etablering av vei vil derfor ikke resultere i veien splitter arealet i to deler. Flyfoto av omr\u00e5det viser at arealet er beplantet, men med et preg av vegetasjonsskjerm/buffer mot vei, mer enn et naturomr\u00e5de. V\u00e5r vurdering er at nytt veitiltak p\u00e5 denne delen av arealform\u00e5let, ikke vil gi konsekvenser for naturmangfold eller rekreasjonsmuligheter. Hva gjelder forbud mot tiltak frem til 20.6.2025, vurderer vi at tiltakets plassering i randsonen av det 255 dekar store forbudsomr\u00e5det/sonen, ikke vil gi vesentlige virkninger for hensynet bak forbudet, men p\u00e5 den annen side er adkomstveien fra Nordre Brur\u00e5s av vesentlig betydning for hvorvidt ladeanlegget, som plasseres utenfor forbudssonen, kan realiseres. 3 Figur 4 Flyfoto av omr\u00e5det (Google Maps) Konklusjon Hensynet bak bestemmelsene det dispenseres fra vil ikke bli vesentlig tilsidesatt ved dispensasjon. Da plassering av adkomst er en omforent l\u00f8sning for realisering av et \u00f8nsket ladeanlegg for tungtransport langs E39, er v\u00e5r vurdering at fordelene ved en dispensasjon fra arealform\u00e5l i KPA og reguleringsplan er klart st\u00f8rre enn ulempene. En dispensasjon fra det midlertidige forbudet mot tiltak vil ikke vesentlig sette til side hensynet bak forbudet, da tiltaket ligger helt i randsonen av dette forbudsomr\u00e5det. Med vennlig hilsen Stian Holmen SH Prosjekt AS 4 "
}