{
  "dokument_id": "13ec10c3-bb98-5101-ba49-c9c8baeefe35",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 10 fra Mikkel Gr\u00fcner (SV) om innsyn i elevlister til eksterne akt\u00f8rer. Utvalg for barnehage, skole og idrett",
  "url": "https://bergen.kommune.no/politikere-utvalg/api/fil/bk360/9952448/Svar-pa-skriftlig-sporsmal-nr-10-fra-Mikkel-Gr-ner-SV-om-innsyn-i-elevlister-til-eksterne-aktorer-Utvalg-for-barnehage-skole-og-idrett",
  "tekst": " Seksjon for strategi, utvikling og utredning (SUU) Til Intern korrespondanse Bystyrets kontor V\u00e5r referanse: 2024/31286-3 Saksbehandler: Maria Smith Fra Dato: 28. februar 2024 Byr\u00e5d for barnehage og skole Svar p\u00e5 skriftlig sp\u00f8rsm\u00e5l nr. 10 fra Mikkel Gr\u00fcner (SV) om innsyn i elevlister til eksterne akt\u00f8rer. Utvalg for barnehage, skole og idrett I utvalgsm\u00f8te den 16. januar fikk denne representanten svar fra byr\u00e5den om begrunnelsen for dagens restriktive praksis for utlevering av klasselister til foreldre: Svar p\u00e5 skriftlig sp\u00f8rsm\u00e5l. En vesentlig del av begrunnelsen er f\u00f8lgende: \"Dersom kommunen deler ut elevlister til foreldrene s\u00e5 vil ikke elevlisten lenger regnes som et internt dokument i kommunen etter offentlighetsloven. Klasselisten blir da et offentlig dokument som alle kan be om innsyn i. Kommunen opplever at de som ber om innsyn i elevlister gjerne er eksterne akt\u00f8rer som \u00f8nsker \u00e5 bruke listene til markedsf\u00f8ring rettet mot barna og deres foreldre.\" Dersom denne argumentasjonen skal gi mening m\u00e5 det v\u00e6re en forutsetning at skolene alts\u00e5 heller ikke leverer ut denne typen informasjon til eksterne akt\u00f8rer, f.eks. n\u00e6ringsdrivende eller organisasjoner, etter man endret praksis i 2019. Det er likevel lett \u00e5 forestille seg sammenhenger der skolene, foreldrene og elevene kan ha en felles interesse av at et slikt innsyn gis, f.eks. i forbindelse med skolefotografering. Sp\u00f8rsm\u00e5l til byr\u00e5den: Jeg ber om en fullstendig oversikt over alle tilfeller der skolene i Bergen har gitt innsyn i klasselister til eksterne akt\u00f8rer siden man endret praksis i 2019. Svar fra byr\u00e5den: Det finnes ikke en sentral oversikt over det representanten her ber om. L\u00e6rere og ledere i skolen st\u00e5r hver dag ovenfor mange krav og oppgaver, og flere gir uttrykk for at skolehverdagen ofte kan v\u00e6re utfordrende. Som skolebyr\u00e5d \u00f8nsker jeg ikke \u00e5 p\u00e5legge skolene flere ekstraoppgaver enn strengt n\u00f8dvendig, og jeg mener det er b\u00e5de urimelig og for arbeidskrevende \u00e5 be alle skolene i Bergen om \u00e5 lete fem \u00e5r tilbake i tid for \u00e5 finne informasjon om alle tilfeller der de har gitt innsyn i klasselister til eksterne akt\u00f8rer siden man endret praksis i 2019. Daniel C. E. H\u00e4gglund - Byr\u00e5d for barnehage og skole Dokumentet er godkjent elektronisk. "
}