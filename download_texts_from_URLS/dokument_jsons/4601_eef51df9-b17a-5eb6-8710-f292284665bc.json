{
  "dokument_id": "eef51df9-b17a-5eb6-8710-f292284665bc",
  "doc_type": "case_presentation",
  "kommune": 4601,
  "tittel": "Retningslinjer for tilskuddsordninger innen n\u00e6ringsfeltet",
  "url": "https://bergen.kommune.no/politikere-utvalg/api/fil/bk360/9187415/Framstilling-Retningslinjer-for-tilskuddsordninger-innen-naeringsfeltet",
  "tekst": " BYR\u00c5DET Byr\u00e5dssak /23 Saksframstilling V\u00e5r referanse: 2023/250071-1 Retningslinjer for tilskuddsordninger p\u00e5 n\u00e6ringsfeltet Hva saken gjelder: I denne saken gjennomg\u00e5s tilskuddsordningene p\u00e5 n\u00e6ringsfeltet i Bergen kommune. Bystyret skal, i f\u00f8rste kvartal etter et kommunevalg, vedta retningslinjer og kriterier for tilskuddsordninger til lag, organisasjoner og privatpersoner. Saksfremstillingen viser form\u00e5l, retningslinjer og prosedyrer for f\u00f8lgende tilskuddsordninger: 1. Tilskudd til n\u00e6ringsutviklingstiltak 2. Tilskudd til fairtradebyen Bergen 3. Gr\u00f8nn tilskuddsordning for n\u00e6ringsutvikling 4. Tilskudd over egen linje i bybudsjettet \u2013 n\u00e6ring Byr\u00e5dsavdeling for n\u00e6ring, kultur og idrett har ansvar for \u00e5 gj\u00f8re tilskuddsordningene tilgjengelige i kommunens elektroniske s\u00f8knadsportal, og alle tilskudd m\u00e5 s\u00f8kes gjennom denne portalen. I arbeidet med \u00e5 forenkle og forbedre s\u00f8knadsrutinene er det lagt vekt p\u00e5 at alle tilskuddsordninger skal ha fastsatte og tydelige kriterier for tilskudd, og det er formulert samordnede retningslinjer for saksbehandling som oppfyller kravene til offentlig forvaltning. Byr\u00e5d for n\u00e6ring, kultur og idrett er gitt fagfullmakter p\u00e5 n\u00e6ringsfeltet, inkludert tildeling av tilskudd. Kommunaldirekt\u00f8r er delegert fullmakter tilsvarende byr\u00e5den n\u00e5r det gjelder tilskuddsforvaltning. Seksjonssjef for n\u00e6ring og landbruk er delegert fullmakt til \u00e5 innvilge enkelts\u00f8knader om tilskudd inntil kr. 0,1 mill. St\u00f8rre endringer av prinsipiell karakter i retningslinjer og kriterier for tilskudd skal avgj\u00f8res av bystyret. For \u00e5 kunne ut\u00f8ve en effektiv saksbehandling og forvaltning av tilskuddsordningene p\u00e5 n\u00e6ringsfeltet, er det hensiktsmessig \u00e5 delegere myndigheten til \u00e5 forest\u00e5 mindre endringer av ikke-prinsipiell karakter til byr\u00e5det. \u00d8konomiske konsekvenser: Ingen \u00f8konomiske konsekvenser utover Handlings- og \u00f8konomiplan. Byr\u00e5dets vurdering og anbefaling/konklusjon: Byr\u00e5det \u00f8nsker en kommune som spiller p\u00e5 lag med n\u00e6ringslivet i Bergen og som legger til rette for vekst og innovasjon. Dette vil skape flere arbeidsplasser og bygge en mer b\u00e6rekraftig \u00f8konomi for Bergen i \u00e5rene fremover. Byr\u00e5det finner prinsippene og retningslinjene som er presentert i saksutredningen som form\u00e5lstjenlige for n\u00e6ringsfeltet. Tilskuddsordningene er fremtidsrettede og bidrar til \u00e5 stimulere til \u00f8kt innovasjon og b\u00e6rekraftig n\u00e6ringsutvikling. 1 Byr\u00e5det vektlegger samspillet mellom universitetene, h\u00f8yskolene og n\u00e6ringslivet, og \u00f8nsker \u00e5 v\u00e6re med \u00e5 tilrettelegge for at innovasjonsmilj\u00f8ene f\u00e5r gode vilk\u00e5r for utvikling i Bergen. Dette gj\u00f8res blant annet ved \u00e5 gi tilskudd til organisasjoner, prosesser og prosjekter som kan bidra til innovative og b\u00e6rekraftige l\u00f8sninger for fremtiden. Begrunnelse for framleggelse til bystyret: Det vises til \u00abReglement for Bergen bystyre og utvalgene 2023-2027\u00bb vedtatt av Bergen bystyre 18.10.23 i B-sak 368-23, pkt. 5.8.5 Retningslinjer og kriterier for tilskuddsordninger \u00abBystyret vedtar i f\u00f8rste kvartal \u00e5ret etter kommunevalg retningslinjer og kriterier for tilskuddsordninger til lag, organisasjoner og privatpersoner\u00bb. Byr\u00e5det innstiller til bystyret \u00e5 fatte f\u00f8lgende vedtak: 1. Bystyret vedtar retningslinjer og kriterier for tilskuddsordninger p\u00e5 n\u00e6ringsfeltet slik disse fremkommer i saken. 2. Byr\u00e5det gis myndighet til \u00e5 gj\u00f8re mindre endringer av ikke-prinsipiell karakter i retningslinjene for de ulike tilskuddsordningene. Dato: 12. desember 2023 Christine B. Meyer Reidar Digranes Byr\u00e5dsleder Byr\u00e5d for n\u00e6ring, kultur og idrett Dokumentet er godkjent elektronisk. 2 Saksframstilling: I saksfremstillingen gjennomg\u00e5s tilskuddsordningene for n\u00e6ringsfeltet, som er forankret i planer vedtatt av Bergen bystyre, samt Handlingsplan for n\u00e6ringsutvikling i Bergen 2023- 2026. Fullmakter p\u00e5 n\u00e6ringsfeltet: Byr\u00e5d for n\u00e6ring, kultur og idrett er gitt fagfullmakter p\u00e5 n\u00e6ringsfeltet ved tildeling av tilskudd. Kommunaldirekt\u00f8r er delegert fullmakter tilsvarende byr\u00e5den n\u00e5r det gjelder tilskuddsforvaltning. Seksjonssjef for n\u00e6ring og landbruk er delegert fullmakt til \u00e5 innvilge enkelts\u00f8knader om tilskudd inntil kr. 0,1 mill. Bystyrets enekompetanse: Bystyret vedtar i f\u00f8rste kvartal \u00e5ret etter kommunevalg retningslinjer og kriterier for tilskuddsordninger til lag, organisasjoner og privatpersoner 1. F\u00f8lgende retningslinjer og prosedyrer gjelder for Tilskudd til n\u00e6ringsutviklingstiltak Tilskudd til n\u00e6ringsutviklingstiltak har som form\u00e5l \u00e5 bidra til n\u00e6ringsutvikling i Bergen, og Bystyret stiller \u00e5rlig midler til disposisjon for utvikling og etablering av nye prosjekter. Prosjektet det s\u00f8kes om st\u00f8tte til, m\u00e5 fremme n\u00e6ringsutvikling i tr\u00e5d med de til enhver tid gjeldende strategier og handlingsplaner for n\u00e6ringsutvikling i Bergen kommune. Tilskudd kan ikke v\u00e6re rettet mot en enkeltbedrift, og tiltaket m\u00e5 styrke st\u00f8rre deler av den aktuelle bransjen/n\u00e6ringen. Tilskudd skal ikke kunne virke konkurransevridende (jf. E\u00d8S- avtalen). Et prosjekt vil normalt ikke fullfinansieres av Bergen kommune, og et eventuelt tilskudd kan v\u00e6re lavere enn oms\u00f8kt bel\u00f8p. Eksempler p\u00e5 tiltak (ikke utfyllende) kan v\u00e6re: \u25aa Kompetanseutvikling for nettverk, n\u00e6ringsklynger eller andre relevante grupperinger \u25aa Tiltak som stimulerer til innovasjon og entrepren\u00f8rskap \u25aa Arrangement, seminarer, kurs m.m. som fremmer n\u00e6ringsutvikling og innovasjon og entrepren\u00f8rskap \u25aa Nettverks- og klyngeetablering og klynge-til-klynge samarbeid \u25aa Kartlegging og utredninger for fremtidig kompetansebehov (FoU) i samarbeid med n\u00e6ringslivet \u25aa Tiltak som styrker Bergen som vertskapsby for store arrangement \u25aa Tiltak som styrker Bergen som UNESCO matby M\u00e5lgruppe \u2013 hvem kan s\u00f8ke Organisasjoner som nettverksorganisasjoner, klyngeorganisasjoner og medlemsorganisasjoner kan s\u00f8ke om n\u00e6ringsutviklingsmidler. Det er et krav at prosjektene m\u00e5 komme flere n\u00e6ringsakt\u00f8rer til gode og ikke v\u00e6re konkurransevridende. Enkeltbedrifter som s\u00f8ker p\u00e5 vegne av seg selv vil automatisk f\u00e5 avslag/ikke bli vurdert. Seksjon for n\u00e6ring og landbruk kan bidra med veiledning i s\u00f8knadsprosessen, kontaktadresse seksjonfornaeringoglandbruk@bergen.kommune.no. S\u00f8knadsfrist Innkomne s\u00f8knader behandles fortl\u00f8pende. Ordningen lukkes n\u00e5r det ikke lenger er tilgjengelige budsjettmidler. Prosjektet b\u00f8r normalt ha oppstart minst en m\u00e5ned etter innsendt s\u00f8knad. 3 Behandlingstid Det m\u00e5 beregnes inntil en m\u00e5neds behandlingstid. S\u00f8ker vil motta forel\u00f8pig svar dersom forventet behandlingstid vil v\u00e6re lenger enn dette. Ved behandling av s\u00f8knaden vektlegges f\u00f8lgende: \u25aa S\u00f8kers gjennomf\u00f8ringsevne \u25aa Realisme, relevans og kvalitet \u25aa Forankring i gjeldende strategier og planer for n\u00e6ringsutvikling \u25aa Bidrag til \u00e5 avdekke og l\u00f8se utfordringer i n\u00e6ringslivet \u25aa Klare m\u00e5l og realistiske budsjett \u25aa Tilskuddet skal ha utl\u00f8sende effekt. Det er ikke tilstrekkelig at tilskuddet medvirker til \u00e5 opprettholde et tilbud. \u25aa Bidrag til \u00f8kt innovasjon og entrepren\u00f8rskap \u25aa Kobling mot FoU \u25aa Tilknytning til Bergen \u25aa Bidrag til \u00e5 n\u00e5 FNs b\u00e6rekraftm\u00e5l S\u00f8knaden, med vedlegg, m\u00e5 inneholde alle n\u00f8dvendige opplysninger. Ufullstendige og/eller mangelfulle s\u00f8knader vil bli avvist. B\u00e5de inntekter og utgifter m\u00e5 synliggj\u00f8res i budsjettet. Om det s\u00f8kes tilskudd fra andre ordninger, m\u00e5 det opplyses om dette i s\u00f8knaden, samt om tilskuddet er innvilget/n\u00e5r svar foreligger. Om tilskuddet inneholder st\u00f8tte til arrangementsutvikling, oppfordres det til at disse sertifiseres som gr\u00f8nne arrangementer. Rapportering Etter gjennomf\u00f8ring skal det sendes inn rapport og prosjektregnskap som blir lagt til grunn for eventuelt senere bevilgninger. Hvis prosjektet ikke blir gjennomf\u00f8rt, skal det likevel leveres rapport i tilskuddsportalen. Ny s\u00f8knad behandles ikke f\u00f8r rapport for tidligere tildelinger er levert og godkjent. N\u00e5r tilskuddet er kr 500 000 eller h\u00f8yere, skal det leveres revisorgodkjent regnskap. Det henvises ellers til Retningslinjer for \u00f8konomiforvaltning og kontroll for mottakere av generelle tilskudd fra Bergen kommune. Statsst\u00f8tteregelverket I de tilfeller hvor tilskuddet innvilges til et foretak som ut\u00f8ver \u00f8konomisk virksomhet (ref foretaksbegrepet i veileder til E\u00d8S-avtalens regler om offentlig st\u00f8tte - side 25), gjelder E\u00d8S- reglene for statsst\u00f8tte. Tilskuddet gis som bagatellmessig st\u00f8tte eller tilskudd under E\u00d8S-regelverket for forh\u00e5ndsgodkjente tilskudd (gruppeunntak/GBER). Dette vil fremkomme av tilsagnsbrev. Saksbehandlingsprosedyre Forvaltningslovens regler for saksbehandling ligger til grunn. Alle s\u00f8knader er offentlige, og de vil bli behandlet i tr\u00e5d med gjeldende politikk for Bergen kommune. S\u00f8kere har i henhold til forvaltningsloven \u00a7 18, jf. \u00a719 rett til innsyn i sakens dokumenter. Klagemulighet Vedtak kan p\u00e5klages skriftlig. Klagefrist er i henhold til forvaltningslovens \u00a729 tre uker fra vedtaket er mottatt. Dersom det bes om begrunnelse for vedtak, vil klagefristen v\u00e6re tre uker fra begrunnelsen er mottatt. Klagen sendes til den instansen som har gjort vedtaket. Klagen m\u00e5 begrunnes. Det vil v\u00e6re hensiktsmessig at klagen forholder seg til reglene som gjelder for tilskuddsordningen, og til begrunnelsen for det konkrete vedtaket. N\u00e6rmere informasjon om klageadgang finnes i kommunens svarbrev. 4 Synliggj\u00f8ring Ved kommunikasjon og promotering av prosjektet skal st\u00f8tten fra Bergen kommune synliggj\u00f8res. Dokumentasjon av dette m\u00e5 kunne fremlegges ved foresp\u00f8rsel og i forbindelse med sluttrapportering. Endring og krav om tilbakebetaling Prosjektet skal gjennomf\u00f8res i tr\u00e5d med opplysninger gitt i s\u00f8knaden og skal prim\u00e6rt starte opp i gjeldende s\u00f8knads\u00e5r. Vesentlige endringer i prosjektet m\u00e5 meldes skriftlig til saksbehandler for vurdering og godkjenning s\u00e5 snart som mulig. Manglende godkjenning kan medf\u00f8re krav om tilbakebetaling av deler av, eller hele tilskuddet. Bel\u00f8pet vil bli innkrevd gjennom varsel og faktura fra Bergen kommune. 2. F\u00f8lgende retningslinjer og prosedyrer gjelder for Tilskudd til fairtradebyen Bergen Hovedform\u00e5let med ordningen er \u00e5 stimulere til ansvarlig n\u00e6ringsutvikling, og gi st\u00f8tte til tiltak som fremmer etisk og rettferdig handel i fairtradebyen Bergen. Det gis ikke st\u00f8tte til virksomheters ordin\u00e6re drift eller aktiviteter som er helt eller delvis gjennomf\u00f8rt. Det kan likevel s\u00f8kes st\u00f8tte til nye aktiviteter innenfor et etablert program eller ved \u00e5 synliggj\u00f8re eksisterende prosjekter og formidle god praksis. For prosjekter av lengre varighet gis det kun st\u00f8tte til gjennomf\u00f8ringen innenfor st\u00f8tteperioden. Tiltakene det s\u00f8kes st\u00f8tte om m\u00e5 v\u00e6re innen feltet etisk og rettferdig handel/ansvarlig n\u00e6ringsliv og underbygge kommunens strategi for fairtradebyen Bergen og Handlingsplan for n\u00e6ringsutvikling i Bergen. De skal bidra til engasjement, dialog og kunnskapsutveksling om virksomheters ansvar og p\u00e5virkning p\u00e5 milj\u00f8 og mennesker. Koblingen mellom produsenter og forbrukere gjennom leverand\u00f8rkjedeoppf\u00f8lging og interessentdialog er et eksempel p\u00e5 relevant tema. Det vektlegges tilskudd som kommer flere akt\u00f8rer i Bergen til gode og/eller som skaper samhandling mellom offentlig og privat sektor, akademia, organisasjoner og sivilsamfunn. Enkelte tilskudd vil kunne falle inn under kommunens tiltak om en samarbeidsarena for etisk handel og ansvarlig n\u00e6ringsliv i Bergen. S\u00f8ker m\u00e5 kunne vise til konkrete resultatm\u00e5l og forventede positive effekter p\u00e5 omr\u00e5det. Eksempler p\u00e5 tiltak (ikke utfyllende) kan v\u00e6re: \u25aa Aktiviteter for innbyggerinvolvering som fremmer fairtradebyen Bergen \u25aa Informasjons- og analysearbeid om etisk og rettferdig handel \u25aa Fremme saker om n\u00e6ringsliv, milj\u00f8 og menneskerettigheter i samfunnsdebatt og media \u25aa Holde kurs rettet mot n\u00e6ringslivets ansvar \u25aa Arrangere temasamlinger for kunnskaps- og erfaringsutveksling \u25aa Holde seminar og konferanser, webinarer og nettm\u00f8ter \u25aa Fremme innovative l\u00f8sninger for interessentdialog, kartlegging og analyse av risiko \u25aa Utvikle kampanjer for etisk forbruk Hvem kan s\u00f8ke st\u00f8tte Tilskuddsordningen er \u00e5pen for virksomheter innen n\u00e6ringsliv, organisasjonsliv, forskning og kunnskapsformidling. Det er et krav at s\u00f8ker har tilh\u00f8righet til Bergen og at tiltaket det s\u00f8kes st\u00f8tte om fremmer kunnskap og samarbeid her. Tiltak der flere s\u00f8kere fra de overnevnte sektorene g\u00e5r sammen vil bli prioritert. Kommersielle tiltak vil ikke bli vurdert. 5 S\u00f8knadsfrist og gjennomf\u00f8ring Innkomne s\u00f8knader behandles fortl\u00f8pende. Tiltaket b\u00f8r normalt ha oppstart innen en m\u00e5ned etter innsendt s\u00f8knad. Behandlingstid Det m\u00e5 beregnes inntil en m\u00e5neds behandlingstid. S\u00f8ker vil motta forel\u00f8pig svar dersom forventet behandlingstid vil v\u00e6re lenger enn dette. Ved behandling av s\u00f8knaden vektlegges f\u00f8lgende \u25aa Forankring i kommunens gjeldende planer for arbeidet med fairtrade- og menneskerettighetsbyen Bergen \u25aa Forankring i FNs b\u00e6rekraftsm\u00e5l og internasjonale anerkjente prinsipper for ansvarlig n\u00e6ringsliv \u25aa Tiltakets tilknytning til feltet etisk og rettferdig handel eller bidrag til ansvarlig n\u00e6ringsutvikling \u25aa Tilskuddsmottagers respekt for menneskerettigheter, arbeidstakerrettigheter og hensynet til klima og milj\u00f8 \u25aa Kunnskapsutveksling og samarbeid \u25aa Gjennomf\u00f8rbarhet, kvalitet og fremtidsretting \u25aa Klare m\u00e5l og realistiske budsjett \u25aa Prosjektets tilknytning til Bergen Krav til s\u00f8knaden S\u00f8knaden m\u00e5 inneholde \u25aa alle relevante opplysninger om s\u00f8ker, samarbeidspartnere og prosjektdeltakere \u25aa prosjektbeskrivelse med opplysninger om tiltak det s\u00f8kes st\u00f8tte til \u25aa konkrete aktiviteter og resultatm\u00e5l \u25aa forventede positive effekter i tilknytning til etisk handel/ansvarlig n\u00e6ringsutvikling i Bergen \u25aa framdriftsplan \u25aa budsjett og finansieringsplan \u25aa s\u00f8knadsbel\u00f8p Rapportering Ved prosjektets slutt skal det sendes inn rapport og regnskap. Hvis prosjektet ikke blir gjennomf\u00f8rt, skal det likevel leveres rapport i tilskuddsportalen. Ny s\u00f8knad behandles ikke f\u00f8r rapport for tidligere tildelinger er levert. Statsst\u00f8tteregelverket I de tilfeller hvor tilskuddet innvilges til et foretak som ut\u00f8ver \u00f8konomisk virksomhet (ref foretaksbegrepet i veileder til E\u00d8S-avtalens regler om offentlig st\u00f8tte - side 25) gjelder E\u00d8S- reglene for statsst\u00f8tte. Tilskuddet gis som bagatellmessig st\u00f8tte eller tilskudd under E\u00d8S-regelverket for forh\u00e5ndsgodkjente tilskudd (gruppeunntak/GBER). Dette vil fremkomme av tilsagnsbrev. Saksbehandlingsprosedyre Forvaltningslovens regler for saksbehandling ligger til grunn. Alle s\u00f8knader er offentlige, og de vil bli behandlet i tr\u00e5d med gjeldende politikk for Bergen kommune. S\u00f8kere har i henhold til forvaltningsloven \u00a7 18, jf. \u00a719 rett til innsyn i sakens dokumenter. Klagemulighet Vedtak kan p\u00e5klages skriftlig. Klagefrist er i henhold til forvaltningslovens \u00a729 tre uker fra vedtaket er mottatt. Dersom det bes om begrunnelse for vedtak, vil klagefristen v\u00e6re tre uker 6 fra begrunnelsen er mottatt. Klagen sendes til den instansen som har gjort vedtaket. Klagen m\u00e5 begrunnes. Det vil v\u00e6re hensiktsmessig at klagen forholder seg til reglene som gjelder for tilskuddsordningen, og til begrunnelsen for det konkrete vedtaket. N\u00e6rmere informasjon om klageadgang finnes i kommunens svarbrev. Synliggj\u00f8ring Ved kommunikasjon og promotering av prosjektet skal st\u00f8tten fra Bergen kommune synliggj\u00f8res. Dokumentasjon av dette m\u00e5 kunne fremlegges ved foresp\u00f8rsel og i rapporteringen ved prosjektets slutt. Endring og krav om tilbakebetaling Prosjektet skal gjennomf\u00f8res i tr\u00e5d med opplysninger gitt i s\u00f8knaden og skal prim\u00e6rt starte opp i gjeldende s\u00f8knadss\u00e5r. Vesentlige endringer i prosjektet m\u00e5 meldes skriftlig til saksbehandler for vurdering og godkjenning s\u00e5 snart som mulig. Manglende godkjenning kan medf\u00f8re krav om tilbakebetaling av hele eller deler av tilskuddet. Bel\u00f8pet vil bli innkrevd gjennom varsel og faktura fra Bergen kommune. 3. F\u00f8lgende retningslinjer og prosedyrer gjelder for Gr\u00f8nn tilskuddsordning for n\u00e6ringsutvikling Tilskuddsordningen retter seg s\u00e6rlig mot omstilling av eksisterende- og utvikling av nye b\u00e6rekraftige verdikjeder. Ordningen legger til grunn at tilskuddene skal bidra til oppfyllelse av m\u00e5lsetningene i den til enhver tid gjeldende Klimastrategi og Handlingsplan for n\u00e6ringsutvikling i Bergen. Tilskuddene skal bidra til reduserte klimautslipp, redusert fors\u00f8pling eller skade p\u00e5 lokalt milj\u00f8, sirkul\u00e6r \u00f8konomi og generelt omstillingsarbeid som bidrar til gr\u00f8nnere verdikjeder. M\u00e5lgruppe Nettverksorganisasjoner, klyngeorganisasjoner og andre medlemsorganisasjoner og selskap kan s\u00f8ke om midler til gr\u00f8nn n\u00e6ringsutvikling. Det er et krav at prosjektene m\u00e5 komme flere n\u00e6ringsakt\u00f8rer til gode og ikke v\u00e6re konkurransevridende. Enkeltbedrifter som s\u00f8ker p\u00e5 vegne av seg selv vil automatisk f\u00e5 avslag/ikke bli vurdert. S\u00f8knadsfrist Innkomne s\u00f8knader behandles fortl\u00f8pende. Ordningen lukkes n\u00e5r det ikke lenger er tilgjengelige budsjettmidler. Prosjektet b\u00f8r normalt ha oppstart minst en m\u00e5ned etter innsendt s\u00f8knad. Behandlingstid Det m\u00e5 beregnes inntil en m\u00e5neds behandlingstid. S\u00f8ker vil motta forel\u00f8pig svar dersom forventet behandlingstid vil v\u00e6re lenger enn dette. Ved behandling av s\u00f8knaden vektlegges f\u00f8lgende: \u25aa Prosjektets bidrag til gr\u00f8nn omstilling og sirkul\u00e6re verdikjeder \u25aa Prosjektets bidrag til at Bergen n\u00e5r m\u00e5let om \u00e5 v\u00e6re et lavutslippssamfunn i 2030 \u25aa S\u00f8kers gjennomf\u00f8ringsevne \u25aa Realisme, relevans og kvalitet \u25aa Forankring i gjeldende klimastrategier og handlingsplaner for n\u00e6ringsutvikling \u25aa Bidrag til \u00e5 l\u00f8se klimautfordringer i n\u00e6ringslivet \u25aa Klare m\u00e5l og realistiske budsjett \u25aa Tilskuddet skal ha utl\u00f8sende effekt. Det er ikke tilstrekkelig at tilskuddet medvirker til \u00e5 opprettholde et eksisterende tilbud \u25aa Bidrag til \u00f8kt innovasjon og entrepren\u00f8rskap \u25aa Kobling mot FoU 7 \u25aa Tilknytning til Bergen \u25aa Alle s\u00f8kere p\u00e5 tilskuddsordningen oppfordres til \u00e5 v\u00e6re milj\u00f8sertifisert S\u00f8knaden, med vedlegg, m\u00e5 inneholde alle n\u00f8dvendige opplysninger. Ufullstendige og/eller mangelfulle s\u00f8knader vil bli avvist. B\u00e5de inntekter og utgifter m\u00e5 synliggj\u00f8res i budsjettet. Om det s\u00f8kes tilskudd fra andre ordninger m\u00e5 dette ogs\u00e5 opplyses om i s\u00f8knaden. Klima og milj\u00f8 Tilskudd fra Bergen kommune skal bidra til reduserte klimautslipp, redusert fors\u00f8pling eller skade p\u00e5 lokalt milj\u00f8 og bidra til at klima og milj\u00f8hensyn blir ivaretatt. Om tilskuddet inneholder st\u00f8tte til arrangementsutvikling skal disse sertifiseres som gr\u00f8nne arrangementer. Rapportering Etter gjennomf\u00f8ring skal det sendes inn rapport og revidert regnskap som blir lagt til grunn for eventuelt senere bevilgninger. Hvis prosjektet ikke blir gjennomf\u00f8rt, skal det likevel leveres rapport i tilskuddsportalen. Ny s\u00f8knad behandles ikke f\u00f8r rapport for tidligere tildelinger er levert. N\u00e5r tilskuddet er kr 500 000, eller h\u00f8yere, skal det leveres revisor godkjent regnskap. Det henvises for \u00f8vrig til Retningslinjer for \u00f8konomiforvaltning og kontroll for mottakere av generelle tilskudd fra Bergen kommune. Statsst\u00f8tteregelverket I de tilfeller hvor tilskuddet innvilges til et foretak som ut\u00f8ver \u00f8konomisk virksomhet (ref foretaksbegrepet i veileder til E\u00d8S-avtalens regler om offentlig st\u00f8tte - side 25) gjelder E\u00d8S- reglene for statsst\u00f8tte. Tilskuddet gis som bagatellmessig st\u00f8tte eller tilskudd under E\u00d8S-regelverket for forh\u00e5ndsgodkjente tilskudd (gruppeunntak/GBER). Dette vil fremkomme av tilsagnsbrev. Saksbehandlingsprosedyre Forvaltningslovens regler for saksbehandling ligger til grunn. Alle s\u00f8knader er offentlige, og de vil bli behandlet i tr\u00e5d med gjeldende politikk for Bergen kommune. S\u00f8kere har i henhold til forvaltningsloven \u00a7 18, jf. \u00a719 rett til innsyn i sakens dokumenter. Klagemulighet Vedtak kan p\u00e5klages skriftlig. Klagefrist er i henhold til forvaltningslovens \u00a729 tre uker fra vedtaket er mottatt. Dersom det bes om begrunnelse for vedtak, vil klagefristen v\u00e6re tre uker fra begrunnelsen er mottatt. Klagen sendes til den instansen som har gjort vedtaket. Klagen m\u00e5 begrunnes. Det vil v\u00e6re hensiktsmessig at klagen forholder seg til reglene som gjelder for tilskuddsordningen, og til begrunnelsen for det konkrete vedtaket. N\u00e6rmere informasjon om klageadgang finnes i kommunens svarbrev. Synliggj\u00f8ring Ved kommunikasjon og promotering av prosjektet skal st\u00f8tten fra Bergen kommune synliggj\u00f8res. Dokumentasjon av dette m\u00e5 kunne fremlegges ved foresp\u00f8rsel. Endring og krav om tilbakebetaling Prosjektet skal gjennomf\u00f8res i tr\u00e5d med opplysninger gitt i s\u00f8knaden og skal prim\u00e6rt starte opp i gjeldende s\u00f8knads\u00e5r. Vesentlige endringer i prosjektet m\u00e5 meldes skriftlig til saksbehandler for vurdering og godkjenning s\u00e5 snart som mulig. Manglende godkjenning kan medf\u00f8re krav om tilbakebetaling av deler av, eller hele tilskuddet. Bel\u00f8pet vil bli innkrevd gjennom varsel og faktura fra Bergen kommune 8 4. F\u00f8lgende retningslinjer og prosedyrer gjelder for Tilskudd over egen linje i bybudsjettet - N\u00e6ring Driftstilskudd over egen linje i bybudsjettet bevilges p\u00e5 grunnlag av de aktiviteter og m\u00e5l som fremkommer i s\u00f8knaden, og tilskudd vedtas av bystyret. Driftstilskudd fra Bergen kommune skal bidra til oppn\u00e5else av relevante m\u00e5l vedtatt av Bergen bystyre i ulike planer vedr\u00f8rende n\u00e6ringsutvikling. Bergen kommunes n\u00e6ringspolitikk skal bidra til \u00e5 tilrettelegge for innovasjon og entrepren\u00f8rskap, utvikling og styrking av bedriftsnettverk og n\u00e6ringsklynger, samt gj\u00f8re Bergen til et attraktivt sted for lokalisering av nye og etablerte selskap. Arbeidet med n\u00e6ringsutvikling skjer med utgangspunkt i rammene lagt i kommuneplanens samfunnsdel, budsjettdokument, og den til enhver tid gjeldende Handlingsplan for n\u00e6ringsutvikling i Bergen. Et sentralt element i vurderingen av driftstilskudd vil v\u00e6re om s\u00f8kers planer og virksomhet bidrar vesentlig til gjennomf\u00f8ring av relevante kommunale planer for n\u00e6ringsutvikling. Bergen kommune har i Gr\u00f8nn strategi, vedtatt at Bergen skal v\u00e6re et lavutslippssamfunn i 2030. Alle som f\u00e5r tilskudd fra kommunen, skal rapportere om bruken av tilskuddet, og vi ber om at rapporten ogs\u00e5 gir en kort beskrivelse av hva som gj\u00f8res for \u00e5 bidra til at klimam\u00e5lene n\u00e5s. Kriterier M\u00e5lgruppe - hvem kan s\u00f8ke Bare institusjoner og organisasjoner som allerede f\u00e5r tilskudd over egen linje i bybudsjettet kan s\u00f8ke. Dersom bystyret vedtar at nye akt\u00f8rer skal inn p\u00e5 egen linje i budsjettet, vil disse bli varslet og lagt til i s\u00f8knadsportalen. Alle andre akt\u00f8rer m\u00e5 s\u00f8ke p\u00e5 kommunens \u00e5pne tilskuddsordninger. Informasjon om disse finnes i s\u00f8knadsportalen. S\u00f8knadsfrist S\u00f8knadsfrist er 1. mars. S\u00f8knadsfristen m\u00e5 overholdes, og manglende eller mangelfulle s\u00f8knader kan medf\u00f8re at tilskuddet bortfaller. Behandlingstid Tilskudd over egen linje i bybudsjettet vedtas av bystyret i desember for tilskudd som gjelder p\u00e5f\u00f8lgende \u00e5r. Ved behandling av s\u00f8knaden vektlegges f\u00f8lgende: \u25aa M\u00e5lsettinger med organisasjonens arbeid og fremtidig potensial for n\u00e6ringsutvikling \u25aa Oppn\u00e5dde resultater foreg\u00e5ende \u00e5r \u2013 med referanse til regnskap og \u00e5rsrapport \u25aa Informasjon om budsjett, strategi og m\u00e5lsettinger, samt handlingsplaner \u25aa Organisasjonens kontakt og samarbeid med relevante FoU- og n\u00e6ringsmilj\u00f8 \u25aa Gjeldende n\u00e6ringspolitiske prioriteringer i Bergen kommune Statsst\u00f8tteregelverket I de tilfeller hvor tilskuddet innvilges til et foretak som ut\u00f8ver \u00f8konomisk virksomhet (ref foretaksbegrepet i veileder til E\u00d8S-avtalens regler om offentlig st\u00f8tte - side 25) gjelder E\u00d8S- reglene for statsst\u00f8tte. Tilskuddet gis som bagatellmessig st\u00f8tte eller tilskudd under E\u00d8S-regelverket for forh\u00e5ndsgodkjente tilskudd (gruppeunntak/GBER). Dette vil fremkomme av tilsagnsbrev. 9 Saksbehandlingsprosedyre Forvaltningslovens regler for saksbehandling ligger til grunn. Alle s\u00f8knader er offentlige, og de vil bli behandlet i tr\u00e5d med gjeldende politikk for Bergen kommune. S\u00f8kere har i henhold til forvaltningsloven \u00a7 18, jf. \u00a719 rett til innsyn i sakens dokumenter. I vurdering av s\u00f8knaden vil det inng\u00e5 b\u00e5de et n\u00e6ringsfaglig og et n\u00e6ringspolitisk element. S\u00f8knaden m\u00e5 inneholde alle obligatoriske opplysninger, og eventuelle vedlegg skal utfylle og dokumentere s\u00f8knaden. Ufullstendige og/eller mangelfulle s\u00f8knader kan bli avsl\u00e5tt. S\u00f8knaden kan ogs\u00e5 bli avsl\u00e5tt dersom s\u00f8ker har unnlatt \u00e5 rapportere for tidligere tilskudd. Budsjettet skal v\u00e6re i balanse, og m\u00e5 synliggj\u00f8re b\u00e5de inntekts- og kostnadssiden. Alle inntektskilder skal synliggj\u00f8res. St\u00f8rrelsen p\u00e5 tilskuddsbel\u00f8pet vedtas av bystyret under behandlingen av bybudsjettet. 10 "
}