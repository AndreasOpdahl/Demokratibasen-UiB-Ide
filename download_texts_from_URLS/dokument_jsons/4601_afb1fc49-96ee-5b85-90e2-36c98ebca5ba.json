{
  "dokument_id": "afb1fc49-96ee-5b85-90e2-36c98ebca5ba",
  "doc_type": "case_presentation",
  "kommune": 4601,
  "tittel": "H\u00f8ringssaker til forretningsutvalget 23.04.2024",
  "url": "https://bergen.kommune.no/politikere-utvalg/api/fil/bk360/10268528/Framstilling-Horingssaker-til-forretningsutvalget-23-04-2024",
  "tekst": " Forretningsutvalget Saksframstilling V\u00e5r referanse: 2023/257837-79 Saksbehandler: Anette Hatlemark Drabl\u00f8s H\u00f8ringssaker til forretningsutvalget 23.04.2024 Hva saken gjelder: Bystyrets kontor har mottatt f\u00f8lgende h\u00f8ringssaker: 1. H\u00f8ring - Overdoseforebyggende arbeid i kommunen 2. H\u00f8ring - enpersonsutredning om norsk lovregulering av adgangen til \u00e5 kreve erstatning for menneskerettighetskrenkelser. 3. H\u00f8ring \u2013 forslag til endring i straffegjennomf\u00f8ringsloven og ny forskrift om tilsynsr\u00e5d for kriminalomsorgen. 4. H\u00f8ring - forslag til endringer i plan- og bygningsloven og kart- og planforskriften 5. H\u00f8ring \u2013 Melding om oppstart av omr\u00e5defredning Bergenhus Etter \u00a7 6 i fullmakter for byr\u00e5det gjelder f\u00f8lgende for h\u00f8ringsuttalelser: \u00abByr\u00e5det selv avgir h\u00f8ringsuttalelser p\u00e5 vegne av Bergen kommune. H\u00f8ringsuttalelser i prinsipielle saker som samtidig inneb\u00e6rer politiske avveininger, skal avgis av bystyret. H\u00f8ringsuttalelser avgitt av byr\u00e5det sendes uten ugrunnet opphold Bystyrets kontor til orientering.\u00bb I reglement for bystyret og utvalgene kap. 7.3.1 st\u00e5r det at: \u00abForretningsutvalget fordeler innkomne saker til bystyrets organer. Forretningsutvalget avgj\u00f8r hvilke innkommende h\u00f8ringssaker som skal behandles i bystyrets organer og tar stilling til om de skal sluttbehandles i et bystyreutvalg eller bystyret\u00bb. (Vedtatt av bystyret 18.10.2023, sak 368/23). 1. H\u00f8ring - Overdoseforebyggende arbeid i kommunen Helsedirektoratet sendte 17.04.2024 nasjonale r\u00e5d for overdoseforebyggende arbeid p\u00e5 h\u00f8ring. Nasjonale faglige r\u00e5d for kommunalt overdoseforebyggende arbeid er laget p\u00e5 oppdrag fra Helse- og omsorgsdepartementet, og erstatter r\u00e5dene i Nasjonal overdosestrategi 2019\u20132022. M\u00e5lsetningen med revisjonen er \u00e5 \u00f8ke bevisstheten om at overdoser kan forekomme i alle kommuner, ogs\u00e5 i kommuner som ikke har et kjent rusmilj\u00f8, og \u00e5 gi kommunene verkt\u00f8y for \u00e5 forebygge. R\u00e5dene er utarbeidet for \u00e5 bidra til \u00e5 gj\u00f8re det lettere for alle kommuner \u00e5 utvikle sitt overdoseforebyggende arbeid slik at antallet overdoser og overdosed\u00f8dsfall i Norge reduseres. Det er et m\u00e5l at alle kommuner ser 1 n\u00f8dvendigheten av overdoseforebyggende arbeid, og at rutiner for \u00e5 redusere risiko for overdoser er del av kommunenes systematiske folkehelsearbeid. R\u00e5dene er til en stor del forankra i folkehelseloven, smittevernloven og helse- og omsorgstjenesteloven. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfrist er 01.08.2024. 2. H\u00f8ring - enpersonsutredning om norsk lovregulering av adgangen til \u00e5 kreve erstatning for menneskerettighetskrenkelser Justis- og beredskapsdepartementet (JD) har sendt p\u00e5 h\u00f8ring en enpersonsutredning om norsk lovregulering av adgangen til \u00e5 kreve erstatning for menneskerettighetskrenkelser. Utredningen v/Kjetil Mujezinovic Larsen, professor i rettsvitenskap ved Universitetet i Oslo, er gjennomf\u00f8rt p\u00e5 bestilling fra JD. Utredningen gjelder en analyse av den europeiske menneskerettighetskonvensjonen artikkel 13 og praksis fra den europeiske menneskerettighetsdomstolen, og vurdering av behov for \u00e5 lovregulere adgangen til \u00e5 kreve erstatning ved krenkelser av menneskerettigheter. Utredningen anbefaler lovregulering og fremmer forslag til hvordan slik lovregulering kan utformes. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfrist er 24.06.2024. 3. H\u00f8ring \u2013 forslag til endring i straffegjennomf\u00f8ringsloven og ny forskrift om tilsynsr\u00e5d for kriminalomsorgen Justis- og beredskapsdepartementet sender med dette p\u00e5 h\u00f8ring forslag til endring i straffegjennomf\u00f8ringsloven og ny forskrift om tilsynsr\u00e5d for kriminalomsorgen. Endringsforslagene f\u00f8lger opp vedtagelsen av lov 2. juni 2023 nr. 18 og Prop. 46 L (2022\u20132023). Endringen i straffegjennomf\u00f8ringsloven \u00a7 9b inneb\u00e6rer at det innf\u00f8res et krav om \u00e5 legge frem barneomsorgsattest for leder og medlemmer av tilsynsr\u00e5det. Videre inneholder h\u00f8ringsnotatet forslag om ny forskrift for tilsynsr\u00e5det, med regler om tilsynsr\u00e5dets rapportering, sekretariatets myndighet og oppgaver, behandling av personopplysninger og taushetsbelagte opplysninger, samhandling med Kriminalomsorgen, etc. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfrist er 10.05. 2024. 4. H\u00f8ring - Forslag til endringer i plan- og bygningsloven og kart- og planforskriften Kommunal- og distriktsdepartementet sendte 15. april p\u00e5 h\u00f8ring forslag til endringer i plan- og bygningsloven og kart- og planforskriften. 2 Forslaget inneb\u00e6rer at kommunene i arealplan kan gi planbestemmelser om at det i et utbyggingsomr\u00e5de skal benyttes borettslag som organisasjonsform, at en andel av boligene skal v\u00e6re utleieboliger, herunder utleieboliger spesifisert som kommunalt disponerte eller eide boliger, eller at en andel boliger skal tilbys med nye boligkj\u00f8psmodeller med markedsbaserte betingelser som leie-til-eie og/eller deleie. Departementet foresl\u00e5r ogs\u00e5 at \u00abstudentboliger\u00bb blir et nytt arealform\u00e5l p\u00e5 kommuneplan- og reguleringsplanniv\u00e5. Arealform\u00e5let foresl\u00e5s tatt inn som nytt underform\u00e5l til arealform\u00e5let \u00abbebyggelse og anlegg\u00bb i kart- og planforskriften. Bystyredirekt\u00f8ren vurderer at forslaget er av prinsipiell karakter og vil inneb\u00e6re politiske avveininger. Det anbefales at bystyret avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 05.08.2024. 5. H\u00f8ring \u2013 Melding om oppstart av omr\u00e5defredning Bergenhus Riksantikvaren sendte 15. april p\u00e5 h\u00f8ring melding om oppstart av fredningssak av omr\u00e5de p\u00e5 og rundt Bergenhus festning, Sverresborg og Skuteviken. Riksantikvaren viser til at kulturminner og kulturmilj\u00f8er med deres egenart og variasjon skal vernes b\u00e5de som del av v\u00e5r kulturarv og identitet og som ledd i en helhetlig milj\u00f8- og ressursforvaltning. Det er et nasjonalt ansvar \u00e5 ivareta disse ressurser som vitenskapelig kildemateriale og som varig grunnlag for n\u00e5levende og fremtidige generasjoners opplevelse, selvforst\u00e5else, trivsel og virksomhet. Fredning etter kulturminneloven \u00a7\u00a7 15 og 22a benyttes for \u00e5 bevare kulturminner med kulturhistorisk eller arkitektonisk verdi. Fredning etter kulturminneloven \u00a7 19 av omr\u00e5der rundt et fredet kulturminne eller kulturmilj\u00f8 benyttes for \u00e5 bevare virkningen av kulturminnet i milj\u00f8et og/eller for \u00e5 beskytte vitenskapelige interesser som knytter seg til det. Riksantikvaren viser til at omr\u00e5defredningen vil ivareta omgivelsene til de fredete kulturminnene p\u00e5 Bergenhus festning og i det fredede bygningsmilj\u00f8et i Skuteviken, og vitenskapelige interesser knyttet til disse. F\u00f8rste skritt i en fredningssak er varsel om oppstart med tilh\u00f8rende frist for innspill p\u00e5 tre uker. Riksantikvaren utarbeider deretter et fredningsforslag som sendes p\u00e5 h\u00f8ring og h\u00f8res i seks uker. Etter h\u00f8ring blir fredningsforslaget bearbeidet p\u00e5 bakgrunn av innkommende merknader f\u00f8r det sendes til uttalelse hos kommunestyret. Deretter vedtas fredningen og tinglyses hos Kartverket. Bystyredirekt\u00f8ren viser til at tema for h\u00f8ringen er av prinsipiell karakter og vil kunne inneb\u00e6re politiske avveininger. Denne h\u00f8ringen gjelder varsel om oppstart med frist p\u00e5 tre uker \u2013 selve fredningsforslaget vil sendes p\u00e5 ordin\u00e6r h\u00f8ring i seks uker. Det anbefales at byr\u00e5det avgir h\u00f8ringssvar p\u00e5 oppstartssaken p\u00e5 vegne av Bergen kommune. H\u00f8ringsfristen er 06. 05.2024. 3 Forslag til vedtak: 1. Byr\u00e5det avgir eventuelt h\u00f8ringssvar til \u00abH\u00f8ring - Overdoseforebyggende arbeid i kommunen\u00bb p\u00e5 vegne av Bergen kommune. 2. Byr\u00e5det avgir eventuelt h\u00f8ringssvar til \u00abH\u00f8ring av enpersonsutredning om norsk lovregulering av adgangen til \u00e5 kreve erstatning for menneskerettighetskrenkelser\u00bb p\u00e5 vegne av Bergen kommune. 3. Byr\u00e5det avgir eventuelt h\u00f8ringssvar til \u00abH\u00f8ring \u2013 forslag til endring i straffegjennomf\u00f8ringsloven og ny forskrift om tilsynsr\u00e5d for kriminalomsorgen\u00bb p\u00e5 vegne av Bergen kommune. 4. Utvalg for milj\u00f8 og byutvikling innstiller til bystyret som avgir h\u00f8ringssvar til \u00abH\u00f8ring - Forslag til endringer i plan- og bygningsloven og kart- og planforskriften\u00bb p\u00e5 vegne av Bergen kommune. 5. Byr\u00e5det avgir h\u00f8ringssvar til \u00abH\u00f8ring \u2013 Melding om oppstart av omr\u00e5defredning Bergenhus\u00bb p\u00e5 vegne av Bergen kommune. Dato: 19. april 2024 \u00d8ivind Hauge St\u00f8le - Fagleder Anne Marit Eriksen - F\u00f8rstekonsulent Dokumentet er godkjent elektronisk. Vedlegg: H\u00f8ringsbrev 4 "
}