{
  "dokument_id": "906e7d8d-acf3-50b0-b5e0-2421980aad39",
  "doc_type": "case_attachment",
  "kommune": 4601,
  "tittel": "Svar p\u00e5 sp\u00f8rsm\u00e5l fra KRPF",
  "url": "https://bergen.kommune.no/politikere-utvalg/api/fil/bk360/10908094/Svar-pa-sporsmal-fra-KRPF",
  "tekst": "Fra: \"Raundalen, Jon\" Sendt: fredag 24. mai 2024 14:51:52 Til: \"Kr\u00fcger, Ragnhild Hvoslef\" <Ragnhild.Krueger@bergen.kommune.no> Emne: Svar p\u00e5 sp\u00f8rsm\u00e5l fra KRPF Hei Ragnhild, Beklager sent svar p\u00e5 henvendelse fra dere. Vennligst se svar nedenfor, og ta gjerne kontakt dersom noe fremdeles skulle v\u00e6re uklart. Jeg fors\u00f8kte \u00e5 besvare henvendelsen i Bk360, men fikk det dessverre ikke til. H\u00e5per det er ok at jeg sender svaret mitt som epost til deg. KRPF har bedt om en orientering om hvor stort budsjettkutt Bergen kulturskole har f\u00e5tt, hvor stor andel av dette kuttet som g\u00e5r ut over Scenedr\u00f8m. Jeg m\u00e5 begynne med \u00e5 forklare litt om hvordan \u00f8konomien til kulturskolen henger sammen for \u00e5 sette v\u00e5r \u00f8konomiske situasjon, og de foresl\u00e5tte innsparingene, litt i perspektiv. Bergen kulturskole har et inntektskrav p\u00e5 ca. 25%. Det vil si at av bruttobudsjettet v\u00e5rt p\u00e5 om lag 80 millioner m\u00e5 vi tjene inn 20 millioner selv. P\u00e5 denne inntektssiden befinner det seg kj\u00f8p og salg av tjenester (s\u00e6rlig utleie av dirigenter og musikkterapeuter) og elevinntekter. I 2023 opplevde vi en liten nedgang i elevinntekter, og en ganske stor og overraskende nedgang i inntekter p\u00e5 kj\u00f8p og salg av tjenester. Denne inntektsnedgangen bel\u00f8p seg til 595.804. I tillegg kom et budsjettkutt fra kommunen p\u00e5 700.000. Til sammen alts\u00e5 1.295.804 som m\u00e5tte spares inn i l\u00f8pet av 2024. Vi har i liten grad mulighet til \u00e5 ta disse kuttene p\u00e5 l\u00f8nnsbudsjettet for faste stillinger, og m\u00e5tte derfor ta det meste av dette kuttet p\u00e5 drift/variable utgifter \u2013 som utgj\u00f8r en veldig liten del av budsjettet sammenliknet med l\u00f8nn (l\u00f8nn utgj\u00f8r ca. 77mill og drift/variable utgifter ca. 4mill). N\u00e5r s\u00e5 en innsparing p\u00e5 1.29mill skal tas hovedsakelig fra et driftsbudsjett p\u00e5 4mill, s\u00e5 forklarer det hvorfor det m\u00e5tte bli ganske ubehagelige kutt p\u00e5 de aller fleste postene i budsjettet. Som dere sikkert har f\u00e5tt med dere i avisene var ett av grepene jeg som rektor foreslo \u00e5 redusere budsjettet for forestillinger og fremvisninger for alle elevgrupper med til sammen 250.000. Dette ble senere reversert av byr\u00e5den som kom med friske midler for \u00e5 unng\u00e5 disse avlysningene. I tillegg hadde vi tre st\u00f8rre forestillinger/utstillinger p\u00e5 2024-budsjettet som alle m\u00e5tte ta st\u00f8rre kutt, rett og slett fordi de hadde st\u00f8rre budsjett, og det faktum at det er min plikt som enhetsleder f\u00e5 budsjettet i balanse til nytt\u00e5r. Sp\u00f8rsm\u00e5let deres om forholdsmessighet mellom grupper av elever n\u00e5r kuttene ble bestemt vil jeg fors\u00f8ke \u00e5 besvare med oversikten nedenfor. Der kan dere se de tre mest kostbare arrangementene som m\u00e5tte ta store kutt i kulturskolens budsjett for 2024, hva de til vanlig ville kostet og hva de stod igjen med i det nedskalerte budsjettet. Som dere vil se er kuttet i budsjettet til \u00abScenedr\u00f8m\u00bb ikke noe st\u00f8rre enn de kuttene de to andre kostbare arrangementene m\u00e5tte ta. (Se ogs\u00e5 merknad under tabellen om det endelige resultatet hvor det ble skaffet ekstra midler til Scenedr\u00f8m.) Arrangement Kostnad i et Budsjett for Nedgang i Nedgang i normal\u00e5r 2024 kr. % \u00abScenedr\u00f8m\u00bb 150.000 50.000 100.000* 66%* Utstilling visuell kunst 150.000 30.000 120.000 80% Ballettforestilling 93.000 30.000 63.000 68% \u00abN\u00f8tteknekkeren\u00bb * NB!: Da rektor ble gjort oppmerksom p\u00e5 at st\u00f8rrelsen p\u00e5 kuttet til Scenedr\u00f8m ville bety ingen aktivitet for elevene p\u00e5 h\u00f8sten 2024, klarte han \u00e5 skaffe til veie 50.000 kroner fra Seksjon for kunst- og kulturutvikling. Det vil si at budsjettkuttet til Scenedr\u00f8m reelt sett ble 50.000 for Scenedr\u00f8m, et kutt p\u00e5 33%. I tillegg til disse tre spesielt kostbare arrangementene ble ogs\u00e5 25 ulike arrangement str\u00f8ket fra spilleplanen fullstendig, og fikk s\u00e5ledes til sammenlikning 100% kutt i sine forestillingsbudsjett. Disse ble imidlertid reddet av at en ekstrabevilgning fra byr\u00e5det, som nevnt over. KRPF sp\u00f8r ogs\u00e5 om hva kulturskolen tenker om fremtiden til Scenedr\u00f8m. Undertegnede var den som besluttet at Scenedr\u00f8m skulle g\u00e5 fra \u00e5 v\u00e6re et ad hoc-prosjekt til et permanent tilbud i Bergen kulturskole sin portef\u00f8lje, og det foreligger f\u00f8lgelig ikke noen planer eller \u00f8nsker om \u00e5 legge ned Scenedr\u00f8m. Det har imidlertid vist seg at som et ganske nytt tilbud i kulturskolen, med stor avhengighet av tilgjengelige driftsmidler til forestilling og innleid arbeidskraft, ligger Scenedr\u00f8m litt utsatt til n\u00e5r et stort kutt m\u00e5 tas fra driftsbudsjettet. Det var kulturskolens h\u00e5p at vi ved \u00e5 ta kraftige innsparingsgrep i 2024 vil kunne drive noenlunde som normalt i 2025, og at Scenedr\u00f8m vil v\u00e6re tilbake p\u00e5 budsjettet med de 150.000 som det er meningen at de skal tilgodeses med annethvert \u00e5r (da det er forestilling). Vi ser ogs\u00e5 p\u00e5 muligheter for \u00e5 gj\u00f8re Scenedr\u00f8m mindre utsatt i budsjettsammenheng. Jeg h\u00e5per dette var svar p\u00e5 sp\u00f8rsm\u00e5lene og bekymringene deres. Ta gjerne kontakt hvis dere har ytterligere sp\u00f8rsm\u00e5l. Mvh Jon Raundalen Rektor | Bergen kulturskole Byr\u00e5dsavdeling for n\u00e6ring, kultur og idrett Str\u00f8mgt. 19, 5015 Bergen - Tlf. 55 56 80 53 / 915 34 744 www.bergen.kommune.no/kulturskolen Bergen kommune er forpliktet til \u00e5 behandle alle dokumenter, ogs\u00e5 e-post, i samsvar med bestemmelsene i offentlighetsloven og arkivlovgivning. Det betyr at inng\u00e5ende og utg\u00e5ende e-post kan bli gjenstand for offentlig innsyn dersom det er saksrelatert eller har verdi som dokumentasjon. "
}