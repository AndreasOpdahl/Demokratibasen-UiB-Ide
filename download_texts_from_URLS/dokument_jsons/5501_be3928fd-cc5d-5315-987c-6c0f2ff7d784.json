{
  "dokument_id": "be3928fd-cc5d-5315-987c-6c0f2ff7d784",
  "doc_type": "case_attachment",
  "kommune": 5501,
  "tittel": "Vedlegg 9 - M\u00f8tereferat dr\u00f8ftingsm\u00f8te med arbeidstakerorganisasjonene 23.05.23",
  "url": "https://innsyn.tromso.kommune.no/application/getMoteDokument?dokid=2001604839",
  "tekst": "M\u00d8TEREFERAT, DR\u00d8FTINGSM\u00d8TE SEKSJON BARNEHAGER Tilstede: Maria Theresa Paulsen (r\u00e5dgiver), Berit Vassmyr (seksjonsleder), Linda Jorid Nilsen (UF) og Camilla Ratama (UF). Forfall: Referent: Maria Theresa Paulsen M\u00f8tedato: 23.05.2023 Sak: Dr\u00f8ftingsm\u00f8te samisk barnehagetilbud i Troms\u00f8 kommune Dr\u00f8ftingsnotat med vedlegg var gjenstand for dr\u00f8ftingsm\u00f8tet. Form\u00e5l, prosess og politisk behandling ble gjennomg\u00e5tt innledningsvis. Deltakere fikk tilsendt arbeidsgruppens innspill til barnehageeier, samt resultat fra foreldreunders\u00f8kelsen, innspill fra Samisk foreldrenettverk, Nasjonalt senter for samisk oppl\u00e6ring og Samisk foreldrenettverk, samt oppsummering fra innpillsm\u00f8te med Sametinget. Kommentar fra arbeidstakerorganisasjonene Det er gjort et grundig og godt arbeid. Det er viktig \u00e5 tenke langsiktig. Sj\u00f8mannsbyen er en godt egnet barnehage med god plass. Det blir viktig \u00e5 ivareta alle ansatte i denne prosessen, ogs\u00e5 de norskspr\u00e5klige ansatte som p\u00e5 sikt vil miste sin arbeidsplass. Det m\u00e5 sikres god og tidlig informasjon til de som blir ber\u00f8rte. Barnehageeier b\u00f8r utarbeide en plan for det kommende \u00e5ret for \u00e5 trygge de ansatte. Samisk barnehage har mye utstyr og utsmykking. Hvordan vil dette bli ivaretatt? Tilbakemelding fra barnehageeier Barnehageeier takker for innspillet vedr\u00f8rende utarbeidelse av en plan for ivaretakelse av de ansatte. Plan for overflyttingen vil utarbeides h\u00f8st 2023. Enhetsleder vil utarbeide en gruppe med tillitsvalgt og verneombud som skal ivareta dette arbeidet. N\u00e5r saken blir offentlig vil ber\u00f8rte ansatte og foresatte f\u00e5 informasjon. Barnehageeier er opptatt av \u00e5 ivareta sine ansatte. Ingen ansatte vil bli oppsagt, og Troms\u00f8 kommunes retningslinjer for personalomstilling vil f\u00f8lges. Sektoren har behov for dyktige ansatte og barnehageeier har \u00f8nske om \u00e5 beholde alle sine ansatte i omstillingsprosessen. tromso.kommune.notromso.kommune.no Side 2 av 2 Utstyr og utsmykking i Samisk barnehage vil kartlegges. Det vil gj\u00f8res vurderinger p\u00e5 hva som skal flyttes til Sj\u00f8mannsbyen barnehage. Med vennlig hilsen Maria Theresa Paulsen R\u00e5dgiver, avdeling for oppvekst, utdanning og kultur "
}