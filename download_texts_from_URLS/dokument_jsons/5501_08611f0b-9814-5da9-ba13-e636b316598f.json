{
  "dokument_id": "08611f0b-9814-5da9-ba13-e636b316598f",
  "doc_type": "case_presentation",
  "kommune": 5501,
  "tittel": "Plan 1950 - Detaljregulering for Fors\u00f8ket 12 til endelig vedtak",
  "url": "https://innsyn.tromso.kommune.no/application/getMoteDokument?dokid=2002021648",
  "tekst": "Arkivsak-dok. PLAN-21/00575-74 Saksbehandler Ola Aronsen Saksgang M\u00f8tedato Kommune- og byutviklingsutvalget 03.04.2025 Kommunestyret 23.04.2025 Plan 1950 - Detaljregulering for Fors\u00f8ket 12 - til endelig vedtak Kommunedirekt\u00f8rens/R\u00e5dmannens innstilling: Forslag til detaljreguleringsplan 1950 \u2013 detaljregulering for Fors\u00f8ket 12 med plankart av 10.10.2024 og planbestemmelser av 03.03.2025 vedtas. Vedtaket er hjemlet i plan- og bygningsloven \u00a7 12-12. Stig Tore Johnsen Mette Moh\u00e5g Kommunedirekt\u00f8r Direkt\u00f8r for bymilj\u00f8 Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Org.nr.: Foretaksregisteret NO 940 101 808 MVA Telefon: 77 79 00 00 Hva saken gjelder Figur 1 Oversiktskart 2 Figur 2 Planomr\u00e5det markert med svart stiplet linje Sammendrag Forslagsstiller Fors\u00f8ket 12 AS fremmer forslag til detaljregulering for Fors\u00f8ket 12. Reguleringsplanens hensikt er \u00e5 legge til rette for boligbygging. Det er \u00f8nskelig \u00e5 bygge en blokk p\u00e5 fem etasjer og 25 boenheter. Planen muliggj\u00f8r etablering av bilparkering i sokkel. Planen sikrer tilstrekkelig lekeareal og uteoppholdsareal. Det skal reguleres et kortere strekk med offentlig fortau foran blokken. Planforslaget er i tr\u00e5d med kommuneplanens arealdel (KPA). Planforslaget er godt plassert med tanke p\u00e5 byfortetting. Omr\u00e5det er sentrumsn\u00e6rt med kort vei til gode kollektivforbindelser. Planforslaget ble vedtatt lagt ut p\u00e5 h\u00f8ring og offentlig ettersyn av kommune- og byutviklingsutvalget (KOBY) i m\u00f8te den 31.10.2024. Forslaget var ute p\u00e5 h\u00f8ring og offentlig ettersyn i perioden 05.11.2024 \u2013 20.12.2024. Det er ikke mottatt innsigelser fra statlige eller regionale etater. Det er mottatt merknader fra seks adressater. 3 KOBY fattet ogs\u00e5 f\u00f8lgende vedtak for endring av bestemmelser: - Trappehus og heishus kan ikke bygges over regulert byggeh\u00f8yde, dvs punkt 3.1.3 a i planbestemmelsene strykes. - Sammensetning av leiligheter skal v\u00e6re regulert i planbestemmelsene. Administrasjonen har hatt dialog med forslagsstiller om hvordan vedtaket skal f\u00f8lges opp: - Forslagsstiller har sett n\u00e6rmere p\u00e5 hvordan vedtaket om at trappe- og heishus kan l\u00f8ses innenfor regulert byggeh\u00f8yde. Dette har vist seg vanskelig uten \u00e5 redusere bygget med \u00e9n etasje, da det ikke er mulig \u00e5 senke bygget. Etter en samlet vurdering av konsekvensene legger administrasjonen frem saken uten at dette er endret i plan- forslaget. For n\u00e6rmere utdypning rundt dette forhold se avsnitt \u00abVurdering av KOBYs vedtak om byggeh\u00f8yde\u00bb - Det er tatt inn ny bestemmelse som sikrer at minst 20% andel leiligheter skal v\u00e6re treroms. For n\u00e6rmere vurdering av dette forhold se avsnitt \u00abVurdering av KOBYs vedtak om sammensetning av leiligheter\u00bb. Administrasjonen anbefaler at plan 1950 detaljregulering for Fors\u00f8ket 12 vedtas. Dato: 01 Saksdokumenter Vedlagte saksdokument 01. Planbeskrivelse 03.10.2024 02. Planbestemmelser 03.03.2025 03. Plankart 10.10.2024 04. Oversiktskart 25.03.2024 05. Uteromsplan 08.10.2024 06. Risiko- og s\u00e5rbarhetsanalyse 03.05.2024 07. St\u00f8yutredning 06.11.2023 08. Grunnunders\u00f8kelse 31.05.2023 09. Milj\u00f8teknisk grunnunders\u00f8kelse 26.03.2024 10. OSG-Rammeplan 04.04.2024 11. VAO-Rammeplan 03.05.2024 12. VAO-Rammeplan kart 03.05.2024 13. VAO-Rammeplan akseptbrev 22.05.2024 14. Varslingsbrev og annonse 24.06.2022 15. Forh\u00e5ndsmerknader 16. Begrunnelse h\u00f8yde 18.01.2023 17. Volumstudie 12.12.2023 18. Merknader til h\u00f8ring og offentlig ettersyn 19. Merknadsbehandling 03.03.2025 4 20. Notat \u2013 dagslysfaktor og vurdering av senkning av 17.02.2025 blokkens h\u00f8yde Ber\u00f8rte planer Kommuneplanens arealdel 2017 - 2026 29.03.2017 Kommunedelplan for byutviklingsomr\u00e5de Stakkevollvegen 24.04.2019 Plan 1089 Kullkransvingen 11.10.1989 02 Planfakta Bakgrunn Hensikten med planen er \u00e5 legge til rette for bygging av boligblokk p\u00e5 fem etasjer. Antall boenheter 25 Form\u00e5l Boligbebyggelse Arealst\u00f8rrelse 1 205 m2 Byggeh\u00f8yde Fem etasjer der regulert koteh\u00f8yde er +28,20 BRA 2 800 m2 H\u00f8yde n\u00e6rliggende Bebyggelse mot nord (Fors\u00f8ket 14) har en regulert koteh\u00f8yde p\u00e5 +28,20. bebyggelse Bebyggelse mot vest (Erik Vangbergs gate 5 og 7) har en regulert koteh\u00f8yde p\u00e5 +32,30 og 38,30. Nye samferdselsareal Det skal ikke etableres nytt samferdselsareal i denne planen. 03 Planprosessen Dato: Naboskapsm\u00f8te 05.04.2022 Oppstartsm\u00f8te med byutvikling 17.06.2022 Annonsert oppstart av planarbeid (og tilskrevet partene) 24.06.2022 Komplett forslag til reguleringsplan 31.05.2024 Offentlig ettersyn (1.gangsbehandling) 05.11.2024\u2013 20.12.2024 5 04 Planvurdering Forhold til KPA, I KPA er planomr\u00e5det avsatt til arealform\u00e5l boligbebyggelse. Forslag til ny KDP og gjeldende reguleringsplan vil v\u00e6re i tr\u00e5d med KPA. reguleringsplan. Planomr\u00e5det er ogs\u00e5 omfattet av kommunedelplan for byutviklingsomr\u00e5de Stakkevollvegen (plan 0253). Her er omr\u00e5det avsatt til kombinert bebyggelse og anleggsform\u00e5l som muliggj\u00f8r bygging av bolig. N\u00e5r det gjelder byggeh\u00f8yde vil forslag til ny reguleringsplan g\u00e5 utover rammene til kommunedelplanen. Kommunedelplanen har en bestemmelse (pkt. 9.2.1) som sier byggeh\u00f8yde p\u00e5 vestsiden av Stakkevollvegen skal ha en maksimal gesimsh\u00f8yde p\u00e5 14,4 m over Stakkevollvegens h\u00f8ydeprofil. Administrasjonen har vurdert byggeh\u00f8yden i planforslaget til Fors\u00f8ket 12 og konkludert med at den kan aksepteres. Under avsnitt \u00abByggeh\u00f8yde\u00bb redegj\u00f8res det n\u00e6rmere rundt dette. Planomr\u00e5det er omfattet av reguleringsplan 1089 Kullkransvingen vedtatt i 1989, der arealform\u00e5l er forretning/industri. Overordnede planer legger opp til annen bruk, noe reguleringsplanforslaget f\u00f8lger opp. Statlige Planomr\u00e5det og Fors\u00f8ket 12 ligger rett nord for Troms\u00f8 sentrum og er gunstig planretningslinjer for plassert med tanke p\u00e5 n\u00e6rhet til ulike funksjoner og kollektivtransport. arealbruk og Gangavstand til Stortorget er ca. 1,2 km. N\u00e6rmeste dagligvarebutikk er mobilitet, og Tenk lokalisert ved Stakkevollvegen med en gangavstand p\u00e5 ca. 200 m. N\u00e6rmeste Troms\u00f8 bussholdeplass er ogs\u00e5 lokalisert ved Stakkevollvegen med en gangavstand p\u00e5 ca. 200 m. Holdeplassen er betjent av rute 33, 34 og 42 som alle har hyppige avganger. Rute 34 kj\u00f8rer til UNN/UIT. Rute 42 kj\u00f8rer mellom Stakkevollan og Kval\u00f8ya med stopp b\u00e5de i sentrum og i Gj\u00e6verbukta. Kollektivdekningen for Fors\u00f8ket 12 ansees \u00e5 v\u00e6re god. I dag er det bare etablert fortau langs Stakkevollvegen, som gj\u00f8r fremkommelighet for syklister noe begrenset, men p\u00e5 sikt er det \u00f8nskelig \u00e5 etablere eget sykkelfelt med gatevarme som vil bedre fremkommeligheten. Oppgradering av Stakkevollvegen er et at prosjektene som ligger inne i Tenk Troms\u00f8. M\u00e5let med statlig planretningslinje for arealbruk og mobilitet er \u00e5 legge til rette for utvikling av kompakte byer, redusere transportbehovet og legge til rette for klima og milj\u00f8vennlige transportformer. Planforslaget treffer godt p\u00e5 disse m\u00e5lene. Eksisterende Fors\u00f8ket 12 best\u00e5r i dag av et bygg p\u00e5 to etasjer. Bygget brukes til leiligheter, bebyggelse og lagerareal og et lite kontor. Tidligere har det v\u00e6rt verkstedsvirksomhet her. nabobebyggelse Mot nord ligger Fors\u00f8ket 14 som er et kontorbygg p\u00e5 tre etasjer. Vedtatt plan 1850 muliggj\u00f8r bygging av to ekstra etasjer og \u00e5pner opp for etablering av boliger. Mot vest ligger Erik Vangbergs gate 5 og 7 som er leilighetsblokker p\u00e5 5 til 7 etasjer. Mot s\u00f8r ligger det en kommunal kvartalslekeplass. Mot \u00f8st i retning Stakkevollvegen ligger et kontorbygg/n\u00e6ringsbygg p\u00e5 to etasjer. Grunnforhold Det er utarbeidet eget notat av Mulitconsult, datert 31.05.2023, som vurderer sikker byggegrunn. Notatet konkluderer med at det ikke er fare for kvikkleireskred. Notatet er utarbeidet i tr\u00e5d med NVEs veileder \u00ab1/2019 Sikkerhet mot kvikkleireskred\u00bb. Notatet sl\u00e5r fast at kravet til sikkerhet mot skred i henhold til TEK17, \u00a77-3, er oppfylt for det aktuelle tiltaket. Form\u00e5l Form\u00e5let med planforslaget er \u00e5 legge til rette for bygging av boligblokk p\u00e5 fem etasjer med tilh\u00f8rende leke- og uteoppholdsareal. Planforslaget muliggj\u00f8r ogs\u00e5 etablering av parkering i sokkel. 6 Byggeh\u00f8yde Byggeh\u00f8yde i planforslaget er regulert til kote +28,2. Bestemmelsene muliggj\u00f8r at trappehus og heishus, samt tekniske areal kan overstige regulert byggeh\u00f8yde med 0,7 m. Maks 15% av takflatens areal kan overstige regulert h\u00f8yde. En konsekvens av planforslaget vil v\u00e6re tap og redusert utsikt for deler av bebyggelsen i Erik Vangbergs gate. Byggeh\u00f8yde har underveis i prosessen v\u00e6rt gjenstand for diskusjon. I tidlige utkast til planforslag for Fors\u00f8ket 12 var koteh\u00f8yden p\u00e5 +32,2. Administrasjonen vurderte dette til \u00e5 v\u00e6re for h\u00f8yt sett i sammenheng med omkringliggende bebyggelse. Terreng mellom Erik Vangbergs gate og Fors\u00f8ket er hellende. Bebyggelse i Erik Vangbergsgate ligger h\u00f8yere i terrenget. Administrasjonen mener bebyggelsens h\u00f8yde skal f\u00f8lge terrenget. Med en koteh\u00f8yde p\u00e5 +32,2 ville Fors\u00f8ket 12 nesten v\u00e6rt p\u00e5 samme h\u00f8yde som deler av bakenforliggende bebyggelse i Erik Vangbergs gate. Forslagsstiller har etterkommet administrasjonens anbefaling og Fors\u00f8ket 12 har n\u00e5 samme regulerte h\u00f8yde som Fors\u00f8ket 14 som ligger p\u00e5 samme terrengniv\u00e5. Dette er et grep som vil sikre mindre tap av utsikt for bebyggelsen i Erik Vangbergs gate. Administrasjonen vurderer at foresl\u00e5tt byggeh\u00f8yde kan aksepteres da dette er et sentrumsn\u00e6rt omr\u00e5de hvor en tettere utnytting kan t\u00e5les og planforslaget er fors\u00f8kt tilpasset nabobebyggelse. Figur 3 Regulerte byggeh\u00f8yder i omr\u00e5det og foresl\u00e5tt regulerte byggeh\u00f8yde for Fors\u00f8ket 12 7 Vurdering av Da saken var oppe til behandling i KOBY 31.10.2024 ble det gjort f\u00f8lgende KOBYs vedtak om vedtak: byggeh\u00f8yde Trappehus og heishus kan ikke bygges over regulert byggeh\u00f8yde, dvs punkt 3.1.3 a i planbestemmelsene strykes. Bestemmelse 3.1.3 a har f\u00f8lgende ordlyd: \u00abTrappehus og heishus inkludert tekniske arealer skal ha maksimalt h\u00f8yde p\u00e5 0,7 meter over regulert byggeh\u00f8yde og kan dekke inntil 15 % av takflaten.\u00bb Administrasjonen har bedt forslagsstiller se p\u00e5 muligheter for \u00e5 kunne senke bygget slik at heishus, trappehus og tekniske areal er lik eller under regulert koteh\u00f8yde p\u00e5 +28,2. Forslagsstiller har utarbeidet et notat (se vedlagt notat) med snitt av blokken og vurdering rundt muligheter for \u00e5 senke bygget. Forslagsstiller sl\u00e5r fast at det ikke er mulig \u00e5 f\u00e5 heishus og trappehus under eller lik regulert koteh\u00f8yde og samtidig beholde fem boligetasjer. Dette skyldes at kjelleretasje ikke kan senkes da stigningsforhold til nedkj\u00f8rings- rampe vil bli for bratt. Det er heller ikke mulig \u00e5 redusere etasjeh\u00f8ydene da disse allerede er satt til et minimum. Grunnet krav i TEK-17 m\u00e5 heishuset v\u00e6re av en viss h\u00f8yde som gj\u00f8r at det stikker opp over \u00f8verste etasje. Heiser i boligblokker krever en overh\u00f8yde, oftest ca. 3,40 m, over gulvniv\u00e5et i \u00f8verste etasje for \u00e5 ivareta sikkerheten under vedlikehold. Dersom vedtak gjort i KOBY ang\u00e5ende koteh\u00f8yde skal etterf\u00f8lges, vil det inneb\u00e6re at blokken m\u00e5 reduseres med en etasje. Dersom bestemmelsen hadde blitt gjeldene, vil det som nevnt f\u00f8rt til en reduksjon av \u00e9n etasje, som i denne saken betyr at boligprosjektet reduseres med 20%. En reduksjon p\u00e5 20% for et boligprosjekt av denne st\u00f8rrelsen anses \u00e5 v\u00e6re betydelig. Administrasjonen vurderer at bestemmelse 3.1.3 a vil ha begrenset med innvirkning p\u00e5 omgivelsene rundt, og anbefaler derfor etter en samlet vurdering \u00e5 legge frem saken til endelig vedtak uten \u00e5 stryke bestemmelse 3.1.3 a. Vurdering av F\u00f8lgende vedtak ble ogs\u00e5 gjort i KOBY: KOBYs vedtak om sammensetning av Sammensetning av leiligheter skal v\u00e6re regulert i planbestemmelsene. leiligheter Administrasjonen har hatt dialog med forslagstiller om hvordan vedtaket skal f\u00f8lges opp. Forslagsstiller foresl\u00e5r f\u00f8lgende bestemmelse: Minst 20% av leilighetene skal v\u00e6re treroms leiligheter. Dersom det bygges 25 boenheter vil dette bety at minst fem leiligheter skal v\u00e6re treroms. Forslagsstiller mener det mest attraktive vil v\u00e6re \u00e5 etablere mindre toromsleiligheter og derfor vil det v\u00e6re mest hensiktsmessig \u00e5 sette krav p\u00e5 andel treromsleiligheter. Da sikres det at noen st\u00f8rre leiligheter blir etablert. Forslagsstiller \u00f8nsker ikke for stramme f\u00f8ringer p\u00e5 leilighetssammensetning for \u00e5 kunne tilpasse seg markedet og hva det ettersp\u00f8r. Forslagsstiller legger til at \u00e5 selge store leiligheter har vist seg vanskelig i dette omr\u00e5det. Administrasjonen vurderer forslag til bestemmelse som tilstrekkelig og tar den inn i planbestemmelsene. \u00c5 ha en vis fleksibilitet hva ang\u00e5r leilighetsst\u00f8rrelse anses som hensiktsmessig. 8 Bebyggelsesstruktur Planforslaget legger opp til at blokkens kortside orienterer seg mot gaten, og langsiden er orientert mot nord og s\u00f8r. Dette er et brudd med etablert bebyggelsesstruktur og har v\u00e6rt gjenstand for vurdering. Figur 4 Illustrasjon hentet fra planbeskrivelsen. Blokkens kortside vender mot gaten (Fors\u00f8ket). Langsiden vender mot s\u00f8r og nord. Administrasjonen har underveis i planprosessen bedt forslagsstiller vurdere \u00e5 snu blokkens orientering, der langsiden er plassert langs gaten. Administrasjonen ser at et slikt grep har b\u00e5de fordeler og ulemper. Fordeler vil v\u00e6re at kvartalets struktur opprettholdes. Estetikk mot offentlig gate vil bli bedre ivaretatt da renovasjonsl\u00f8sning vil bli plassert bak blokken. Det vil ogs\u00e5 bli et mer beskyttet og sammenhengende areal for leke- og uteoppholdsareal plassert bak blokken, der ogs\u00e5 inngangspartiet vil v\u00e6re p\u00e5 samme side som lekeareal. En ulempe med en slik orientering vil v\u00e6re at bakenforliggende bebyggelse i Erik Vangbergs gate vil f\u00e5 mer redusert utsikt ned mot Troms\u00f8ysundet. I planbeskrivelsens pkt. 7.3.1 har forslagsstiller argumentert for hvorfor de ikke \u00f8nsker \u00e5 snu blokkens orientering. Fordeler med n\u00e5v\u00e6rende orientering av blokken, der kortsiden ligger mot gaten, er at n\u00e6rlekeplassen er gunstig plassert helt s\u00f8r i planomr\u00e5det, som sikrer god solgang og ligger mer \u00e5pent til. N\u00e6rlekeplassen til Fors\u00f8ket 12 vil ogs\u00e5 virke som en forlengelse av gr\u00f8nnstrukturen og den kommunale kvartalslekeplassen som ligger rett s\u00f8r for planomr\u00e5det. Som nevnt vil en slik plassering gi noe mindre tap av utsikt til bakenforliggende bebyggelse. Tidlig i prosessen gav administrasjonens tilbakemelding p\u00e5 at det ville v\u00e6re viktig \u00e5 ogs\u00e5 ivareta naboers bokvalitet. Administrasjonen vurder at n\u00e5v\u00e6rende orientering av blokken i planforslaget er akseptabel. 9 Figur 5 Illustrasjon hentet fra planbeskrivelsen. Perspektiv fra Erik Vangbergs gate Blokkens utforming Administrasjonen gj\u00f8r oppmerksom p\u00e5 at illustrasjonene av blokken vist i planbeskrivelsen og her i saksfremlegget ikke er gjort bindende i bestemmelsene. Blokkens ytre rammer som byggeh\u00f8yde og byggegrense er gjort bindende samt at balkonger skal v\u00e6re integrert i bygningsvolumet. Forslagsstiller har ikke \u00f8nsket \u00e5 binde seg til illustrasjonene. Forslagsstiller svarer de har intensjoner om \u00e5 bygge i henholdt til illustrasjonene, men det er \u00f8nskelig \u00e5 ha spillerom for n\u00e5r prosjektet g\u00e5r over i prosjekteringsfasen hvor de endelige l\u00f8sningene skal landes. Trafikk/Parkering Parkering for bil er tenkt l\u00f8st i sokkel som er delvis under bakkeniv\u00e5. Innkj\u00f8ring til parkering vil skje fra Fors\u00f8ket. Frisiktlinje er inntegnet i plankart for \u00e5 ivareta trafikksikkerhet for de som ferdes langs fortau. KPA stiller ikke krav til minimumsparkering, da planomr\u00e5det ligger innenfor parkeringssone 1, definert i KPA. I planforslaget er det derfor ikke stilt minimumskrav til bilparkering. Grunnet tomtens begrensede areal er det realistisk \u00e5 kunne etablere ca. 5 bilparkeringsplasser. Bestemmelsene sikrer at f\u00f8rste opparbeidede bilparkeringsplass skal v\u00e6re HC-parkering. Bestemmelsene muliggj\u00f8r etablering av \u00e9n gjesteparkeringsplass p\u00e5 terreng. Parkering for sykkel er ogs\u00e5 tenkt l\u00f8st i sokkel. Bestemmelsene sikrer at det opparbeides 2 sykkelparkeringsplasser for hver boenhet og disse plasseres inne i bebyggelsen. Dette er i tr\u00e5d med KPA. Fors\u00f8ket er en gate med lite biltrafikk. Det er forventet at reguleringsplan- forslaget vil generere lite ekstra trafikk grunnet den lave parkeringsdekningen. Det er i dag etablert offentlig fortau foran Fors\u00f8ket 12. Fortauet er innarbeidet i planforslaget. OSG-rammeplan omtaler trafikksituasjonen i omr\u00e5de og forventet \u00f8kning i trafikkmengde. St\u00f8y Det er utarbeidet egen st\u00f8yrapport som konkluderer med at st\u00f8y ikke er en utfordring i planforslaget. Planforslaget oppfyller kvalitetskriteriene i st\u00f8yretningslinje T-1442 for alle boenheter og lekeareal og uteoppholdsareal. Rapporten viser at et punkt p\u00e5 fasade i sjete etasje vil v\u00e6re i gul st\u00f8ysone. Dette er ikke et problem da dette punktet er trappegangen mot nord\u00f8st, som ikke er et st\u00f8yf\u00f8lsomt rom. Det m\u00e5 ogs\u00e5 p\u00e5pekes at antall etasjer er redusert fra 6 til 5 etter at st\u00f8yrapporten ble ferdigstilt. Lekeplass og Planforslaget sikrer etablering av n\u00e6rlekeplass p\u00e5 150 m2. Dette er i tr\u00e5d med uteoppholdsareal krav i KPA. Det skal ikke etableres kvartalslekeplass. Da planforslaget muliggj\u00f8r bygging av 25 boenheter stilles det ikke krav til kvartalslek i KPA. 10 N\u00e6rlekeplassen skal etableres p\u00e5 s\u00f8rsiden av blokken. Dette er en gunstig plassering med tanke p\u00e5 vind og solforhold. Det skal ogs\u00e5 etableres felles uteoppholdsareal p\u00e5 minimum 10 m2 pr. boenhet. Dette er i tr\u00e5d med krav i KPA. Uteoppholdsareal vil v\u00e6re fordelt mellom blokkens nordside og s\u00f8rside. Blokkens inngangsparti er plassert p\u00e5 nordsiden. Plassering av lekeareal og uteoppholdsareal er vist i uteromsplan og gjort bindende gjennom bestemmelser. Hensyn til barn og unge vurderes \u00e5 v\u00e6re tilstrekkelig ivaretatt i planforslaget. Figur 6 Illustrasjon hentet fra planbeskrivelsen og viser mulig utforming av n\u00e6rlek og uteopphold. \u00d8verste bilde viser blokkens s\u00f8rside. Nederste bilde viser blokkens nordside med inngangsparti. Friomr\u00e5der Rett s\u00f8r for planomr\u00e5det ligger det en kommunal kvartalslekeplass. N\u00e6rmeste str\u00f8kslekeplass er Skriverplassen med en avstand p\u00e5 ca. 450 m. Sol/skygge I planbeskrivelsens pkt. 7.10.1 er solstudien beskrevet, med illustrasjoner. Lekeareal og uteareal p\u00e5 blokkens s\u00f8rside har gode solforhold. I sommerhalv\u00e5ret er det sol til langt ut p\u00e5 ettermiddagen. Det er ogs\u00e5 her mesteparten av leke- og uteareal er plassert. Blokkens nordside vil v\u00e6re mer skyggelagt. Boliger i Erik Vangbergs gate vil i liten grad bli p\u00e5virket av skygge fra Fors\u00f8ket 12. Bebyggelse som reguleres p\u00e5 Fors\u00f8ket 12 kaster ikke noe skygge p\u00e5 boligene i Erik Vangbergs gate. Det er bare tidlig p\u00e5 morgen (v\u00e5r og h\u00f8st) at 11 skyggen vil komme ca. 1,0 m opp p\u00e5 fasaden til nederste etasjen, men dette er parkeringsanlegget. Dessuten er skyggelegging av lekeplassen knyttet til boligblokken i Erik Vangbergs gate veldig begrenset i omfang og tidsrom. Ellers vil planlagt bebyggelse kaste noe skygge p\u00e5 formiddagen (v\u00e5r og h\u00f8st) over bebyggelse p\u00e5 eiendommen Fors\u00f8ket 14, og om kvelden over bebyggelse \u00f8st for eiendommen. Skole, barnehage, Planomr\u00e5det tilh\u00f8rer Gyllenborg skolekrets og n\u00e6rmeste barneskole er skolekapasitet og Gyllenborg med en gangavstand p\u00e5 ca. 1 km. I februar 2025 ble forslag til ny trygg skolevei barnehage- og skolestruktur presentert. I den forbindelse er det gitt ut nytt kunnskapsgrunnlag over elevtall for skoler i kommunen. Av vedlegg til kunnskapsgrunnlag fremg\u00e5r det at Gyllenborg barneskole i dag har en kapasitetsutnyttelse p\u00e5 75%. De siste \u00e5rene har skolen hatt en nedgang i elevtall, men i framskrivingsperioden til 2050 forventes elevtallet \u00e5 \u00f8ke og kapasitetsutnyttelsen vil v\u00e6re rundt 100% i 2050. Da det legges til rette for 25 boenheter forventes det at planen ikke vil f\u00f8re til betydelig press p\u00e5 skolekapasiteten for Gyllenborg. N\u00e6rmeste barnehage er Kvamstykket barnehage med en avstand p\u00e5 ca. 500 m. Kr\u00e5keslottet barnehage har en avstand p\u00e5 ca. 650 m. Det er utarbeidet egen OSG-rammeplan for planforslaget som beskriver trygg skolevei. Det er ikke sammenhengende fortau/gangvei helt frem til Gyllenborg skole, men st\u00f8rre strekk langs Dramsvegen og Skolegata har fortau. Naturmangfoldloven I planbeskrivelsen er det gjort vurdering etter naturmangfoldlovens \u00a7\u00a7 7-12. og Naturmangfold Administrasjonen mener denne vurderingen er tilstrekkelig. Dagens tomt er i all hovedsak enten bebygget eller asfaltert. Planforslaget forventes ikke \u00e5 medf\u00f8re vesentlige endringer av dagens situasjon for naturmangfold. Vann, avl\u00f8p og VAO-rammeplan er godkjent og akseptbrev er vedlagt. overvann Renovasjon Avfallsh\u00e5ndtering er tenkt l\u00f8st med nedgravde s\u00f8ppelcontainere og plasseres langs gaten Fors\u00f8ket. Plassering av s\u00f8ppelcontainere er vist i uteromsplan og gjort bindende i uteromsplan gjennom bestemmelser. Rekkef\u00f8lgekrav Planforslaget inkluderer et lite strekk med offentlig fortau som allerede er etablert. Bestemmelsene sikrer at fortauet blir istandsatt etter utbygging da det stilles rekkef\u00f8lgekrav til fortauet ved igangsettelsestillatelse. ROS-analyse I ROS-analysen er det vurdert at kun hendelser i forbindelse med radongass ligger innfor gul kategori som medf\u00f8rer nevneverdig risiko og tiltak skal vurderes. Forhold til radongass blir ivaretatt av TEK-forskriften. 12 05 Vurdering av Det er ikke mottatt innsigelser fra statlige eller regionale etater. Det er merknader mottatt merknader fra seks adressater, hvorav to representerer flere av naboene i naboblokkene. Hovedinnvending fra naboer er bekymring rundt tap av utsikt og dagslys. Nyheim Nordbyen AS er eier av 20 seksjoner i Erik Vangbergs gate 5 og skriver i deres merknad de frykter at de n\u00e6rmeste leilighetene vil kunne f\u00e5 opplevelse av \u00e5 bo mot en vegg. Lysinnslipp og utsyn fra leilighetene vil bli markant forringet. Nordbyen boligsameiet (Erik Vangbergs gate 7) skriver i deres merknad at planforslaget vil virke sjenerende for utsikten og solforholende til sv\u00e6rt mange i Erik Vangbergs gate 7. For merknadsbehandling se eget vedlegg. Planforslaget ligger sentrumsn\u00e6rt med gode kollektivforbindelser og legger 06 Konklusjon opp til hensiktsmessig byfortetting som st\u00f8tter opp under b\u00e6rekraftig utvikling og redusert behov for transport. Arealkrav til n\u00e6rlek og uteoppholdsareal er i tr\u00e5d med KPA. Administrasjonen anbefaler at plan 1950 detaljregulering for Fors\u00f8ket 12 vedtas. Vedtakskompetanse Kommunestyret Vedlegg Planbeskrivelse Planbestemmelser Plankart Oversiktskart Uteromsplan Risiko- og s\u00e5rbarhetsanalyse St\u00f8yutredning Grunnunders\u00f8kelse Milj\u00f8teknisk grunnunders\u00f8kelse OSG-Rammeplan VAO-rammeplan VAO-rammeplan_kart VAO-rammeplan_Akseptbrev 13 Varslingsbrev og annonse Forh\u00e5ndsmerknader Begrunnelse h\u00f8yde Volumstudie Merknader til h\u00f8ring og offentlig ettersyn Merknadsbehandling Notat - dagslysfaktor og vurdering av senkning av blokkens h\u00f8yde 14 "
}