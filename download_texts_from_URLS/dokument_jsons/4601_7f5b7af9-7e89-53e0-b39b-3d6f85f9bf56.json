{
  "dokument_id": "7f5b7af9-7e89-53e0-b39b-3d6f85f9bf56",
  "doc_type": "case_attachment",
  "kommune": 4601,
  "tittel": "Skredfarevurdering datert 01.03.2019",
  "url": "https://bergen.kommune.no/politikere-utvalg/api/fil/bk360/12706126/Skredfarevurdering-datert-01-03-2019",
  "tekst": "NOTAT OPPDRAG S\u00e6dalen reguleringsplan DOKUMENTKODE 617067-RIGberg-NOT-001 EMNE Skredfarevurdering TILGJENGELIGHET \u00c5pen OPPDRAGSGIVER Bergen kommune OPPDRAGSLEDER Asbj\u00f8rn \u00d8ystese KONTAKTPERSON Laila Nesse Rosseland SAKSBEH Asbj\u00f8rn \u00d8ystese, Mariia Pihlainen og Astrid Lemme KOPI ANSVARLIG ENHET 10233013 Bergteknikk Vest SAMMENDRAG Multiconsult Norge AS har utf\u00f8rt en skredfarevurdering av terrenget/skr\u00e5ningene i forbindelse med omr\u00e5dereguleringsplan for S\u00e6dalen i Bergen kommune. Unders\u00f8kelsene og analysen omfatter kartlegging av skredfare fra skr\u00e5ningene i Indre S\u00e6dal, s\u00f8rover i S\u00e5tedalen og elvedalen langs Sandalselva, samt enkelte skr\u00e5ninger utenfor disse omr\u00e5dene. Skr\u00e5ningen \u00f8st for S\u00e6dalen skole og tilh\u00f8rende uteareal er s\u00e6rlig vektlagt. Skredfaren i terrenget ved Skytedalen er vurdert tidligere (614761-RIG-NOT- 001 Skredfarevurdering, S\u00e6dalen datert 28. november 2013). Vurderingen tar ikke hensyn til annen risiko som planomr\u00e5det eventuelt m\u00e5tte v\u00e6re utsatt for. Det presiseres at vurderingen er basert p\u00e5 dagens terreng- og skogsforhold. Dersom terrenget innenfor planomr\u00e5det endres pga. fjerning av skog, endring av dreneringsveier, graving og/eller sprengning for \u00e5 gi plass til ev. ny bygningsmasse og infrastruktur s\u00e5 m\u00e5 det gj\u00f8res nye vurderinger av ber\u00f8rt terreng. Vi har vurdert at deler av S\u00e6dalen skole og tilh\u00f8rende uteareal er utsatt for skred i form av steinsprang fra skr\u00e5ningen \u00f8st for omr\u00e5det. Det er s\u00e6rlig den nordlige (nye) delen av S\u00e6dalen skole som er utsatt. I tillegg er det avdekket l\u00f8sneomr\u00e5der for steinsprang i bergskrenter i S\u00e5tedalen og elvedalen langs Sanddalselva. Faresonekart (vedlegg B) viser omr\u00e5dene i S\u00e6dalen med p\u00e5vist skredfare og helningskart (vedlegg A) er med \u00e5 danne basis for faresonekartet. For \u00e5 oppfylle kravene til sikkerhet i TEK17 og for hindre eventuelle skred mot (i hovedsak ny) bygningsmasse vil det m\u00e5tte gj\u00f8res skredforebyggende tiltak i omr\u00e5der med p\u00e5vist skredfare. Skredforebyggende tiltak vil hovedsakelig v\u00e6re i form av aktiv bolte- og nettsikring av ustabile bergpartier. Firma med bergteknisk kompetanse skal prosjektere sikringstiltak. Sikringstiltak skal utf\u00f8res av bergkyndig sikringsentrepren\u00f8r. 01 01.03.2019 Revidert skredfarevurdering-klar til utsendelse Asbj\u00f8rn Frode Johannesen Asbj\u00f8rn \u00d8ystese \u00d8ystese/Astrid Lemme 00 06.02.2017 Skredfarevurdering-klar for utsendelse Asbj\u00f8rn B\u00e5rd Steinsland Asbj\u00f8rn \u00d8ystese \u00d8ystese/Mariia Pihlainen REV. DATO BESKRIVELSE UTARBEIDET AV KONTROLLERT AV GODKJENT AV MULTICONSULT | Nesttunbrekka 99 | 5221 Nesttun | Tlf 55 62 37 00 | multiconsult.no NO 910 253 158 MVA S\u00e6dalen reguleringsplan multiconsult.no Skredfarevurdering 1 Innledning Multiconsult Norge AS har utf\u00f8rt en skredfarevurdering av terrenget/skr\u00e5ningene i forbindelse med omr\u00e5dereguleringsplan for S\u00e6dalen i Bergen kommune. Foreliggende notat gir en vurdering av stabilitet i berget, l\u00f8smassene i skr\u00e5ningene og sn\u00f8skredfare. Vegskj\u00e6ringer, sprengte bergskj\u00e6ringer og graveskr\u00e5ninger er ikke vurdert i denne rapporten da det kun er skredfare fra naturlig terreng som skal vurderes i henhold til TEK17. Videre beskrives de utf\u00f8rte unders\u00f8kelser med tilh\u00f8rende resultater og vurderinger. Det er tidligere utf\u00f8rt en skredfarevurdering i Skytedalen av Multiconsult Norge AS. Dette omr\u00e5det vil derfor ikke bli omhandlet i denne rapporten. Vi har tidligere ogs\u00e5 gjort mer spesifikke skredfarevurderinger og anbefalt/fulgt opp stabiliserende tiltak (skredvoll og sikring av bergpartier) i omr\u00e5det \u00f8st og s\u00f8r for S\u00e6dalen skole. 2 Sikkerhetskrav Akseptkriterium for skredfare er gitt i Byggeteknisk forskrift (TEK17) \u00a7 7.3. Kravene for sikkerhet i TEK17 gjelder nye byggverk. Kravene vil ogs\u00e5 gjelde ved utvidelser og nybygg knyttet til eksisterende byggverk. Byggverk der konsekvensene av skred er s\u00e6rlig stor skal plasseres utenfor skredfarlig omr\u00e5de. Dette gjelder for eksempel byggverk som er viktig for regional og nasjonal beredskap og kriseh\u00e5ndtering, samt byggverk som er omfattet av storulykkeforskrift. For byggverk i skredfareomr\u00e5de skal kommunen alltid fastsette sikkerhetsklasse. Kommunen m\u00e5 se til at byggverk blir plassert trygt nok i henhold til de 3 sikkerhetsklassene S1 \u2013 S3. Tabell 1. St\u00f8rste tillatte nominelle \u00e5rlige sannsynlighet for skred, og sekund\u00e6rvirkninger av skred for byggverk og tilh\u00f8rende uteareal og tillatte konsekvenser for sikkerhetsklasser i Tabell 1 i \u00a7 7-3 i TEK17. *) Sikkerheten mot skred er mindre enn kravet i sikkerhetsklasse S1. **) Byggverk som ikke skal plasseres i skredfarlig omr\u00e5de fordi konsekvensen av skred, og sekund\u00e6rvirkningen av skred er s\u00e6rlig stor. Sikkerhets- Tillatte St\u00f8rste tillatte klasser for konsekvenser for nominelle \u00e5rlige byggverk byggverk sannsynlighet for (S) (K) skred (s) *) 1/100<s\u22641 S1 Liten 1/1000<s\u22641/100 S2 Middels 1/5000<s\u22641/1000 S3 Stor 0<s\u22641/5000 **) S\u00e6rlig stor s=0 I S1 inng\u00e5r byggverk der skred vil ha liten konsekvens. Dette kan v\u00e6re byggverk der personer normalt ikke oppholder seg. Garasjer, uthus, b\u00e5tnaust, mindre bygg, lagerbygninger med lite personopphold er eksempler p\u00e5 byggverk som kan inng\u00e5 i denne sikkerhetsklassen. I S2 inng\u00e5r byggverk der skred vil f\u00f8re til middels konsekvenser. Dette kan v\u00e6re byggverk der det normalt oppholder seg maksimum 25 personer, og/eller der det er middels \u00f8konomiske eller andre samfunnsmessige konsekvenser. Boligbygg med maksimalt 10 boenheter, arbeids- og publikumsbygg/brakkerigg/overnattingssteder der det normalt oppholder seg mer enn 25 personer, driftsbygninger i landbruket, parkeringshus og havneanlegg er eksempler p\u00e5 byggverk som kan inng\u00e5 i denne sikkerhetsklassen. 617067-RIGberg-NOT-001 1. mars 2019 / Revisjon 01 Side 2 av 11 S\u00e6dalen reguleringsplan multiconsult.no Skredfarevurdering I S3 inng\u00e5r byggverk der skred vil f\u00f8re til store konsekvenser. Dette kan v\u00e6re byggverk med flere boenheter og personer enn i S2, samt for eksempler skoler, barnehager, sykehjem og lokale beredskapsinstitusjoner. Det er ogs\u00e5 krav til sikkerhet for tilh\u00f8rende uteareal, men TEK17 er \u00e5pen for at kommunen kan vurdere kravet til sikkerhet basert p\u00e5 eksponeringstid for personer, antall personer som oppholder seg p\u00e5 utearealet. TEK17 \u00e5pner for at byggverk i S1-S3 kan oppn\u00e5 n\u00f8dvendig sikkerhet ved at det blir gjennomf\u00f8rt sikringstiltak. 3 Utf\u00f8rte unders\u00f8kelser Terrenget ble unders\u00f8kt til fots i januar 2017 og i oktober 2018 av r\u00e5dgiver Asbj\u00f8rn \u00d8ystese fra Multiconsult Norge AS. Temaene i unders\u00f8kelsen bestod i hovedsak av: 1. Berggrunn og geologiske strukturer av betydning for skredfare. 2. L\u00f8smasseforhold av betydning for skredfare. 3. Registrering av vann- og vassdragsforhold. 4. Tilstand og omfang av eksisterende vegetasjon. 5. Sn\u00f8- og s\u00f8rpeskredfare. Grunnlag For vurdering av skredfare har f\u00f8lgende materiale blitt gjennomg\u00e5tt: - Topografisk kart og flyfoto (www.norgeskart.no) - Helningskart (1x1 m terrengmodell tilsendt av Bergen kommune) - Klimadata (www.eklima.no) - NVE Atlas (www.atlas.nve.no) 4 Topografi, l\u00f8smasseforhold og vegetasjon Hovedomr\u00e5dene som er vektlagt i rapporten er Indre S\u00e6dal, s\u00f8rover i S\u00e5tedalen og elvedalen langs Sanddalselva, se omr\u00e5dereguleringsplan og utsnitt fra Norgeskart (figur 1 og 2). Hoveddalen hvor blant annet S\u00e6dalen skole er f\u00f8rt opp, er lokalisert mellom nord-s\u00f8r orienterte rygger som strekker seg parallelt med hoveddalen. Bebyggelsen i omr\u00e5det befinner seg hovedsakelig mellom 150 og 200 moh. NGU sitt kvart\u00e6rgeologiske kart viser at l\u00f8smassene i reguleringsplanomr\u00e5det stort sett skal best\u00e5 av tynn morene. Observasjoner fra befaringen viser at det stedvis er lite l\u00f8smasser, s\u00e6rlig p\u00e5 oppstikkende koller og rygger. I forsenkninger er det noe st\u00f8rre mektigheter. Nederst i skr\u00e5ningene, s\u00e6rlig i de vestvendte skr\u00e5ningene i Indre S\u00e6dal observeres ogs\u00e5 en del skredavsetninger, i form av stein og bergblokker. I de \u00f8stvendte skr\u00e5ningene er det observert lite skredmasser, men her er l\u00f8smassene mer sammenhengende og mektigere. De vestvendte skr\u00e5ningene er brattest, med en gjennomsnittlig terrenghelning i overkant av 45 \u030a. De \u00f8stvendte skr\u00e5ningene er noe slakere, med en gjennomsnittlig terrenghelning p\u00e5 rundt 30 \u030a. Helningskart (vedlegg A) viser terrenghelningen i omr\u00e5det. Vegetasjonen i skr\u00e5ningene best\u00e5r av spredte granfelt, og ellers er det forholdsvis tett l\u00f8vskog. P\u00e5 skogsbunnen vokser det mye gress og mose. 617067-RIGberg-NOT-001 1. mars 2019 / Revisjon 01 Side 3 av 11 S\u00e6dalen reguleringsplan multiconsult.no Skredfarevurdering Figur 1. Omr\u00e5dereguleringsplan for S\u00e6dalen. 5 Vann- og vassdragsforhold Foruten hovedelva (Sanddalselva) som har sitt drensomr\u00e5de i fra myromr\u00e5der p\u00e5 Land\u00e5sfjellet og som renner gjennom hoveddalen og i r\u00f8r under Nye S\u00e6dalsvegen, s\u00e5 er det flere bekker som renner inn i Sanddalselva. Orebekken og Austlibekken er de mest markerte av disse. Disse bekkene f\u00f8rer tidvis med seg sv\u00e6rt mye vann ved mye nedb\u00f8r, og ved enkeltpunkter har de erodert i l\u00f8smassene langs sidene. Men da bekkene hovedsakelig renner p\u00e5 berg og/eller i grovere masser i form av runde bergblokker og stor stein, vurderes det som lite sannsynlig at det kan g\u00e5 flomskred langs bekkene. N\u00e5r det gjelder hovedbekken og dens flompotensiale, s\u00e5 refereres det til egne hydrologiske vurderinger og beregninger i omr\u00e5deplanen. 617067-RIGberg-NOT-001 1. mars 2019 / Revisjon 01 Side 4 av 11 S\u00e6dalen reguleringsplan multiconsult.no Skredfarevurdering Figur 2. Oversiktskart for kartlagt omr\u00e5de ved S\u00e6dalen. Kartet er hentet fra www.norgeskart.no. 6 Bergartsfordeling og sprekkegeometri Bergarten i det kartlagte omr\u00e5det best\u00e5r av gneis og er en del av Bl\u00e5mannsdekket med antatt alder fra proterozoisk tid (www.ngu.no). Oppsprekking Bergmassen er noks\u00e5 kompetent og har noe oppsprekking, s\u00e6rlig langs foliasjonen i bergmassen. Sprekkene i bergarten er forholdsvis plane og har moderat ruhetsgrad. Det er observert noe vann i sprekkene og lite finstoff som sprekkefylling. F\u00f8lgende sprekkesystemer ble registrert i bergmassen gitt ved sprekkenes str\u00f8kretning/fall: 1. N 60-80\u00b0/50-70\u00b0 SS\u00d8. Dette sprekkesystemet f\u00f8lger foliasjonen i bergmassen. Sprekkene avl\u00f8ser bergpartier i frem- og bakkant, og berg kan l\u00f8sne som f\u00f8lge av toppling, dvs. at overhengende berg kan velte ut p\u00e5 grunn av manglende st\u00f8tte i fremkant. Avstanden mellom sprekkene i sprekkesonene er mellom 0,05-0,3 m. 2. N 0-20\u00b0/90\u00b0. Vertikalt sprekkesett som avl\u00f8ser blokker og flak i bakkant. Avstanden mellom sprekkene i sprekkesonene er mellom 0,2-0,5 m. 3. N 180\u00b0/40-50\u00b0 V. Skr\u00e5ningsparallelt sprekkesett med fall ut av berget som avl\u00f8ser blokker og flak i over- og underkant. Avstanden mellom sprekkene i sprekkesonene er mellom 0,15-0,5 m. 617067-RIGberg-NOT-001 1. mars 2019 / Revisjon 01 Side 5 av 11 S\u00e6dalen reguleringsplan multiconsult.no Skredfarevurdering 7 Vurdering av skredfare I f\u00f8lge aktsomhetskartene til Skrednett (www.skrednett.no) ligger Indre S\u00e6dal og elvedalen langs Sanddalselva innenfor de skisserte utl\u00f8psomr\u00e5dene for sn\u00f8skred, steinsprang og jord-/flomskred. V\u00e5re vurderinger vil overpr\u00f8ve aktsomhetskartet for omr\u00e5det, da aktsomhetskartene kun baserer seg p\u00e5 skr\u00e5ningsdata og ikke p\u00e5 feltvurderinger. Registrerte skredhendelser I databasen NVE Atlas er det ikke gjort noen registreringer av noen skredtyper. Observasjoner viser at det derimot har g\u00e5tt nylige steinsprang i skr\u00e5ningene b\u00e5de i Indre S\u00e6dal, fra bergskrenter i S\u00e5tedalen og p\u00e5 begge sider av elvedalen langs Sandalselva. At disse ikke er registrert skyldes nok at skredene ikke har rammet bygg eller infrastruktur. Sn\u00f8skred og s\u00f8rpeskred De h\u00f8yeste delene av skr\u00e5ningene i Indre S\u00e6dal har moderat akkumulasjon av sn\u00f8 p\u00e5 vinterstid med opp imot 1,0 meter som maks sn\u00f8dybde, det viser blant annet klimastatistikken fra www.seNorge.no. Dette er nok sn\u00f8 til \u00e5 kunne utl\u00f8se sn\u00f8skred, men skog og terrassert terreng reduserer sannsynligheten for sn\u00f8skred. Den tette skogen hindrer dannelsen av svake lag i sn\u00f8dekket og dersom det l\u00f8sner mindre sn\u00f8masser i et mer \u00e5pent omr\u00e5de av skr\u00e5ningene s\u00e5 vil slakere partier bremse sn\u00f8massene. Det er heller ikke gjort observasjoner i skr\u00e5ningene i form av knekte, b\u00f8yde tr\u00e6r og fragmenter som sn\u00f8skred drar med seg som indikerer at det har g\u00e5tt sn\u00f8skred i nyere tid. I lavereliggende terreng er skr\u00e5ningene for avgrensede til at det kan samle seg nok sn\u00f8 til at sn\u00f8en kan g\u00e5 i brudd og danne sn\u00f8skred. P\u00e5 grunnlag av disse observasjonene/vurderingene er sannsynligheten for sn\u00f8skred som kan ramme planomr\u00e5det vurdert til \u00e5 v\u00e6re liten. S\u00f8rpeskred dannes stort sett langs, ut fra eller i forbindelse med st\u00f8rre bekker og elver og i omr\u00e5der med mindre skog enn det er her i S\u00e6dalen. Vi anser derfor ikke denne skredtypen som en sannsynlig hendelse i omr\u00e5det. Historisk er sn\u00f8- og s\u00f8rpeskred et marginalt problem i denne delen av Hordaland. Steinsprang Bergarten i blotningene som ble observert i S\u00e6dalen er bergmekanisk sett noks\u00e5 sterk, men pga. bratte bergskrenter og observasjoner av avl\u00f8ste bergpartier og \u2013blokker i skr\u00e5ningene er sannsynligheten for steinsprang vurdert til \u00e5 v\u00e6re middels stor for enkelte deler av Indre S\u00e6dal, i S\u00e5tedalen og i elvedalen langs Sanddalselva. Vi vurderer at arealet p\u00e5 nedsiden av de vestvendte skr\u00e5ningene og et lite areal i de \u00f8stvendte skr\u00e5ningene i Indre S\u00e6dal kan rammes dersom det skulle g\u00e5 steinsprang. Den nordlige (nye) delen av S\u00e6dalen skole vil v\u00e6re s\u00e6rlig utsatt. Her er det blant annet observert et ustabilt bergparti (se bilde 1) som kan treffe skolebygget om det skulle l\u00f8sne bergfragmenter fra bergpartiet. Simuleringer gjort ved hjelp av programmet Rocfall, se vedlegg C, bekrefter dette. Den s\u00f8rlige delen av S\u00e6dalen skole er vurdert til ikke \u00e5 v\u00e6re utsatt for steinsprang da det her er etablert en skredvoll som vil stoppe eventuelle fragmenter av ulik st\u00f8rrelse i \u00e5 n\u00e5 bygget (se bilde 2, profil 2 i vedlegg C og faresonekart, vedlegg B). I skr\u00e5ningen \u00f8st for fotballbanen og brakkebygg er det gjort sikringstiltak ved hjelp av bolter, steinsprangnett og etablering av sognemurer/plankestengsel som har redusert sannsynligheten for steinsprang, men likevel er det enkeltpartier i skr\u00e5ningen hvor det kan l\u00f8sne mindre bergblokker. 617067-RIGberg-NOT-001 1. mars 2019 / Revisjon 01 Side 6 av 11 S\u00e6dalen reguleringsplan multiconsult.no Skredfarevurdering I skr\u00e5ningen mellom S\u00e6dalsveien og Kyrkjeledshaugen er det for et par \u00e5r siden utf\u00f8rt sikringstiltak i form av bolter, steinsprangnett og bergb\u00e5nd. Det er derfor ikke tegnet inn faresoner for steinsprang i dette omr\u00e5det. Ellers i planomr\u00e5det er det avdekket l\u00f8sneomr\u00e5der for steinsprang i bergskrenter i S\u00e5tedalen, p\u00e5 begge sider av elvedalen langs Sanddalselva og en mindre bergskrent ved Helldalss\u00e5ta, se faresonekart i vedlegg B. Det presiseres at det er flere omr\u00e5der med l\u00f8sneomr\u00e5der for steinsprang i vegskj\u00e6ringer og sprengte skj\u00e6ringer bak bygg, men disse er ikke vurdert i denne rapporten. Bilde 1. Avl\u00f8st bergparti i skr\u00e5ningen ovenfor den nordlige (nye) delen av S\u00e6dalen skole. Bilde 2. Etablert skredvoll bak den s\u00f8rlige delen av S\u00e6dalen skole. 617067-RIGberg-NOT-001 1. mars 2019 / Revisjon 01 Side 7 av 11 S\u00e6dalen reguleringsplan multiconsult.no Skredfarevurdering Bilde 3. Avl\u00f8st bergblokk i den den \u00f8stlige skr\u00e5ningen i elvedalen langs Sanddalselva. L\u00f8smasseskred Sannsynligheten for l\u00f8smasseskred/-utglidning mot planomr\u00e5det anses som liten pga. slakt terreng (<30\u00b0) i de fleste l\u00f8smassedekte omr\u00e5dene og lite opplagrede l\u00f8smasser i de brattere delene av skr\u00e5ningene. I de delene hvor det er brattere terreng (25-35 \u030a) med opplagrede l\u00f8smasser, som ved den \u00f8stvendte skr\u00e5ningen s\u00f8r for parkeringsplassen i Indre S\u00e6dal (se bilde 4 under) er den tette skogen med \u00e5 stabilisere l\u00f8smassene, og vil dermed hindre initiering av l\u00f8smasseskred/- utglidninger. Det ble ikke observert rester/spor etter tidligere l\u00f8smasseskred, sprekker/tegn til sig i l\u00f8smassene eller l\u00f8smasseskred i skr\u00e5ningene. Bilde 4. Tett skog i den \u00f8stvendte skr\u00e5ningen s\u00f8r for parkeringsplassen i Indre S\u00e6dal. 617067-RIGberg-NOT-001 1. mars 2019 / Revisjon 01 Side 8 av 11 S\u00e6dalen reguleringsplan multiconsult.no Skredfarevurdering 8 Risikovurdering med hensyn p\u00e5 skred Unders\u00f8kelsene og analysen omfatter skred fra naturlig terreng. Risiko med hensyn til ulike typer skred mot bygningsmasser er gitt som en funksjon av sannsynligheten for at ulike skredhendelser finner sted, og konsekvensen av dem dersom de skulle inntreffe. En foresl\u00e5tt plan for avb\u00f8tende tiltak tar utgangspunkt i gjeldende akseptkriterier for skredrisiko slik disse er formulert i Plan- og bygningsloven med tilh\u00f8rende Teknisk forskrift, TEK 17. U\u00f8nskede hendelser som f\u00f8lge av skred og vann P\u00e5 grunnlag av befaring og vurderinger i omr\u00e5det er f\u00f8lgende u\u00f8nsket hendelse vurdert som aktuell fra bergskrenter/skr\u00e5ninger i S\u00e6dalen: 1. Steinsprang fra bergskrenter i skr\u00e5ninger i S\u00e6dalen p\u00e5 grunn av rotsprengning, is- og vanntrykk i sprekker i berget. Nummereringen av disse hendelsene vil bli benyttet videre i risikoanalysen. Sikkerhetsklasser, konsekvenser og sannsynlighet for skred Sikkerhets- Tillatte St\u00f8rste tillatte klasser for konsekvenser nominelle \u00e5rlige byggverk for byggverk sannsynlighet for (S) (K) skred (s) *) 1/100<s\u22641 S1 Liten 1/1000<s\u22641/100 S2 Middels 1/5000<s\u22641/1000 S3 Stor 0<s\u22641/5000 **) S\u00e6rlig stor s=0 Tabell 1: St\u00f8rste tillatte nominelle \u00e5rlige sannsynlighet for skred, og sekund\u00e6rvirkninger av skred for byggverk og tilh\u00f8rende uteareal og tillatte konsekvenser for sikkerhetsklasser i Tabell 1 i \u00a7 7-3 i TEK 17. *) Sikkerheten mot skred er mindre enn kravet i sikkerhetsklasse S1, jfr. tabell 2.**) Byggverk som ikke skal plasseres i skredfarlig omr\u00e5de fordi konsekvensen av skred, og sekund\u00e6rvirkningen av skred er s\u00e6rlig stor, jfr. tabell 3. REGISTRERTE SANNSYNLIGE SKREDHENDELSER U\u00f8nsket hendelse Beskrivelse Nominell \u00e5rlig sannsynlighet 1 Steinsprang fra bergskrenter i 1/1000<s\u22641 skr\u00e5ninger i S\u00e6dalen Tabell 2: Registrerte sannsynlige u\u00f8nskede hendelser Inndelingene er gjort i samsvar med gjeldende utgave av Plan- og bygningsloven, \u00a7 28 og teknisk forskrift; TEK 17. Vi presiserer at det kun er naturgitt skredfare som inng\u00e5r i tabellene 1-2 ovenfor. 617067-RIGberg-NOT-001 1. mars 2019 / Revisjon 01 Side 9 av 11 S\u00e6dalen reguleringsplan multiconsult.no Skredfarevurdering Denne vurdering gjelder for et st\u00f8rre planomr\u00e5de, men kan benyttes i byggesaker i omr\u00e5det. Og dersom det skal f\u00f8res opp nye bygg som er innenfor de inntegnede faresoner (faresonekart i vedlegg B) s\u00e5 m\u00e5 det gj\u00f8res skredforebyggende tiltak. For den nye (nordlige) delen av S\u00e6dalen skole er det ikke et krav om sikring da skolen allerede er bygget, men vi anbefaler dette sterkt. Se kapittel 9 for sikring av bergskrentene i skr\u00e5ningen \u00f8st for S\u00e6dalen skole. 9 Videre tiltak I dette kapittelet er det foresl\u00e5tt tiltak for \u00e5 hindre steinsprang mot S\u00e6dalen skole. F\u00f8lgende tiltak og nye vurderinger anbefales gjennomf\u00f8rt: \uf0b7 Sikring av avl\u00f8ste bergpartier og -blokker i bergskrentene i skr\u00e5ningen ovenfor (\u00f8st for) den nordlige (nye) delen av S\u00e6dalen skole ved hjelp av rensk, bolter, bergb\u00e5nd og vaier- /steinsprangnett. Firma med bergteknisk kompetanse b\u00f8r vurdere stabilitetsforholdene n\u00e6rmere og prosjektere sikringstiltakene. Sikringstiltakene skal utf\u00f8res av bergkyndig sikringsentrepren\u00f8r. \uf0b7 Rensk og sikring av enkelte bergpartier i skr\u00e5ningen ovenfor fotballbanen s\u00f8r for S\u00e6dalen skole. Her er det tidligere sikret med bolter og bergb\u00e5nd, men det er gjenst\u00e5ende partier som b\u00f8r etterses. Firma med bergteknisk kompetanse b\u00f8r vurdere stabilitetsforholdene n\u00e6rmere og prosjektere ev. sikringstiltak. Avstanden fra bygg til skr\u00e5ningene vil avgj\u00f8re hvor mye sikring som det er behov for. Faresonekartet i vedlegg B kan v\u00e6re f\u00f8rende for hvor det m\u00e5 gj\u00f8res tiltak. Sikringsarbeidet vil skje ved hjelp av taulag eller mobilkran/lift om det er tilkomst. \uf0b7 Eventuell utskiftning av sognemurer/plankestengsel eventuelt ny st\u00f8pt mur og n\u00e6rmere vurdering av skr\u00e5ningsstabilitet i skr\u00e5ning \u00f8st og s\u00f8r for brakkebygg, s\u00f8r for fotballbane i Indre S\u00e6dal da deler av sikringen har gitt etter for massene (se bilde 5 under). \uf0b7 I de \u00f8stvendte skr\u00e5ningene i Indre S\u00e6dal (\u00f8st for parkeringsplasser/veg til turomr\u00e5de og skole) vil vi frar\u00e5de storstilt hogst av skog og annen vegetasjon, bortsett fra hogst av store, falleferdige og soppangrepne tr\u00e6r og tr\u00e6r som er til hinder for ny/eksisterende bygningsmasse. Dersom det skal etableres ny bygningsmasse her, vil det uansett m\u00e5tte gj\u00f8res nye vurderinger av byggegrunn og skr\u00e5ninger. Det m\u00e5 gj\u00f8res pr\u00f8vegraving/grunnunders\u00f8kelser p\u00e5 byggegrunn og i omr\u00e5der hvor det skal flyttes p\u00e5 stedlige l\u00f8smasser, graves i eller disse skal belastes, og unders\u00f8ke l\u00f8smasseforholdene med hensyn p\u00e5 stabilitet og b\u00e6reevne. Firma med geo- og bergteknisk kompetanse b\u00f8r bist\u00e5 i dette arbeidet. 10 Oppsummering Vi har vurdert at det er enkeltomr\u00e5der i Indre S\u00e6dal, S\u00e5tedalen og i Elvedalen langs Sanddalselva som vil v\u00e6re utsatt for steinsprang. S\u00e6rlig den nordlige (nye) delen av S\u00e6dalen skole kan bli rammet dersom det skulle g\u00e5 et steinsprang fra skr\u00e5ningen. Det anbefales at bergskrentene i dette omr\u00e5det blir sikret for \u00e5 unng\u00e5 nedfall. I bratte bergskrenter i S\u00e5tedalen og elvedalen langs Sanddalselva er det avdekket l\u00f8sneomr\u00e5der for steinsprang. Dette er utenfor omr\u00e5der med eksisterende bebyggelse, men dersom det skal bygges i disse omr\u00e5dene s\u00e5 m\u00e5 det gj\u00f8re avb\u00f8tende tiltak. 617067-RIGberg-NOT-001 1. mars 2019 / Revisjon 01 Side 10 av 11 S\u00e6dalen reguleringsplan multiconsult.no Skredfarevurdering Bilde 5. L\u00f8smasseskr\u00e5ning bak brakkebygg i Indre S\u00e6dal hvor eksisterende sikring b\u00f8r skiftes ut. Vedlegg Vedlegg A - Helningskart med Rocfall profiler Vedlegg B - Faresonekart Vedlegg C - Resultater fra steinsprangsimuleringer i Rocfall 617067-RIGberg-NOT-001 1. mars 2019 / Revisjon 01 Side 11 av 11 \u0304 1:5 000 Helning i grader Profil 6 Profil 5 0 - 25 Profil 4 25 - 30 30 - 45 45 - 60 Profil 3 60 - 90 Eksisterende sikringstiltak Profil 2 Profil 1 Vurdert tidligere Kartleggingsomr\u00e5de Eksisterende sikringstiltak Eksisterende sikringstiltak Kartverket, Geovekst og kommuner - Geodata AS \u0304 1:5 000 Kar tl eggi ngsomr \u00e5de Faresone skred \u00c5rlig nominell sannsynlighet \u22651/ 100 \u22651/ 1000 \u22651/ 5000 Kar tver ket ,Geoveks togkommuner-Geodat aAS S\u00e6dalen reguleringsplan multiconsult.no Vedlegg C \u2013 resultater fra simuleringer i Rocfall Profil 1 Profil 2 Profil 3 617067-RIGberg-NOT-001 31. januar 2017 Side 1 av 2 S\u00e6dalen reguleringsplan multiconsult.no Vedlegg C \u2013 resultater fra simuleringer i Rocfall Profil 4 Profil 5 Profil 6 617067-RIGberg-NOT-001 31. januar 2017 Side 2 av 2 "
}