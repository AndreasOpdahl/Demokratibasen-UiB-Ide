{
  "dokument_id": "2592c0a3-a9b6-567b-aa3e-94d757f4b7f3",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 19062024, Sak 34/24, Interpellasjon nr. 34 (tidligere nr. 28) fra Knut Vindenes (H) og Bj\u00f8rn-Frode Schjelderup (H) om Bergen kommune som arbeidsgiver for varslere. Bergen bystyre 19.06.2024",
  "url": "https://bergen.kommune.no/politikere-utvalg/api/fil/bk360/10719261/Innstilling-vedtak-Interpellasjon-nr-34-tidligere-nr-28-fra-Knut-Vindenes-H-og-Bjorn-Frode-Schjelderup-H-om-Bergen-kommune-som-arbeidsgiver-for-varslere-Bergen-bystyre-19-06-2024",
  "tekst": "Interpellasjon nr. 34 (tidligere nr. 28) fra Knut Vindenes (H) og Bj\u00f8rn-Frode Schjelderup (H) om Bergen kommune som arbeidsgiver for varslere. Bergen bystyre 19.06.2024 Bergen bystyre behandlet saken i m\u00f8tet 19.06.2024 sak 34/24 og fattet f\u00f8lgende vedtak: Varsling kommer i noen tilfeller som f\u00f8lge av d\u00e5rlig arbeidsmilj\u00f8 og noen ganger som f\u00f8lge av svakt ytringsklima p\u00e5 jobb. Dessuten kan langtidssykefrav\u00e6r i noen tilfeller v\u00e6re et resultat av disse forholdene. Bystyret ber byr\u00e5det se n\u00e6rmere p\u00e5 alt dette i sitt arbeid med varslingstematikken. Bergen bystyres behandling F\u00f8lgende representanter tok ordet: Bj\u00f8rn-Frode Schjelderup (H), Even S\u00f8rland (A), Diane Alexandra Berbain (SV), Anne-Margrete Bollmann (BL), Per Arne Larsen (V), Knut Vindenes (H), Per Arne Larsen (V), Forslag fremsatt i bystyret: Bj\u00f8rn-Frode Schjelderup (H) fremsatte p\u00e5 vegne av H, FrP, BL, INP, Sp og PP f\u00f8lgende forslag til vedtak: Varsling kommer i noen tilfeller som f\u00f8lge av d\u00e5rlig arbeidsmilj\u00f8 og noen ganger som f\u00f8lge av svakt ytringsklima p\u00e5 jobb. Dessuten kan langtidssykefrav\u00e6r i noen tilfeller v\u00e6re et resultat av disse forholdene. Bystyret ber byr\u00e5det se n\u00e6rmere p\u00e5 alt dette i sitt arbeid med varslingstematikken. Per Arne Larsen (V) fremsatte p\u00e5 vegne av V f\u00f8lgende forslag til vedtak: Interpellasjonen viser til funn fra bystyresak 285/22 forvaltningsrevisjon av systemet for varsling i Bergen kommune, og interpellasjonen p\u00e5peker at disse funnene viser at det er viktig \u00e5 f\u00f8lge opp varslingssystemet. Bystyret viser til at byr\u00e5det i bystyresak 165/23 allerede har rapportert tilbake til bystyret p\u00e5 hvordan funnene i forvaltningsrevisjonen f\u00f8lges opp av byr\u00e5det. Interpellasjonen p\u00e5peker at Meyer-byr\u00e5det har meldt at en egen sak om varsling blir fremmet i l\u00f8pet av 2024 og bystyret tar videre diskusjon om varslingssystemet i forbindelse med den saken. Votering: Forslag til vedtak fra V, fremsatt av Per-Arne Larsen (V), fikk 32 stemmer (A, SV, MDG, V, R, KrF), og var dermed falt. Forslag til vedtak fra H, FrP, BL, INP, Sp og PP, fremsatt av Bj\u00f8rn-Frode Schjelderup (H), ble vedtatt med 35 stemmer (H, FrP, BL, INP, Sp, PP). Byr\u00e5d Charlotte Spurkeland besvarte sp\u00f8rsm\u00e5lene. 2 "
}