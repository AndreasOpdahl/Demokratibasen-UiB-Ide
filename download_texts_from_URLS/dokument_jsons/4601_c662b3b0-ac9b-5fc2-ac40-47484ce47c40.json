{
  "dokument_id": "c662b3b0-ac9b-5fc2-ac40-47484ce47c40",
  "doc_type": "case_presentation",
  "kommune": 4601,
  "tittel": "Utbyggingsavtale Paradis - Felt BKS3, BB4 og BB5 innenfor KB4, Desyvfjell AS\n",
  "url": "https://bergen.kommune.no/politikere-utvalg/api/fil/bk360/10243419/Framstilling-Utbyggingsavtale-Paradis-Felt-BKS3-BB4-og-BB5-innenfor-KB4-Desyvfjell-AS-",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2023/214407-23 Utbyggingsavtale Paradis - Felt BKS3, BB4 og BB5 innenfor KB4, Desyvfjell AS Hva saken gjelder: Bergen kommune ved Bymilj\u00f8etaten har fremforhandlet avtale med Desyvfjell 2 AS og Vestland fylkeskommune, etter plan- og bygningsloven (pbl) kapittel 17. Avtalen er vedlagt. Utbyggingsavtalen oppfyller rekkef\u00f8lgekrav i reguleringsplanen for Ny-Paradis/Paradis, felt KB4 med plan-ID: 62570000. Reguleringsplanen ble vedtatt av Bergen bystyret den 21.10.2015. Delfelt BB4 ble detaljregulert i reguleringsplan for Statsminister Michelsens veg med plan-ID: 65180000, vedtatt av bystyret den 31.05.2023. Rekkef\u00f8lgekravet gjelder opparbeidelse av KV11 i reguleringsplan for KB4 og detaljreguleringen for BB4 og er felles med rekkef\u00f8lgekrav fastsatt i omr\u00e5deplan for Paradis Sentrum med plan-ID: 60760000. Utbyggingsavtalen gjelder for kommende boligbygg med tilh\u00f8rende uteoppholdsareal i deltfelt BB4. Utbyggingsavtalen fastsetter partene sitt ansvar for b\u00e5de finansiering og realisering av infrastrukturtiltak som offentlig kj\u00f8revei, gang- og sykkelvei i Statsminister Michelsens vei. Ved \u00e5 inng\u00e5 utbyggingsavtalen og innfri pliktene i avtalen, vil utbygger oppfylle rekkef\u00f8lgekravene fastsatt i planene. Eiendommen er eid av Rune J. Opstad, og Desyvfjell 2 AS er ansvarlig utbygger. Kartutsnittet under viser eiendommens lokalisering i forhold til omr\u00e5dereguleringen for Paradis. Det er tidligere inng\u00e5tt flere utbyggingsavtaler i omr\u00e5det for \u00e5 sikre gjennomf\u00f8ring av 1 rekkef\u00f8lgekrav i gjeldende reguleringsplaner og omr\u00e5deplanen for Paradis. Innholdet i denne avtalen er noe endret sammenlignet med tidligere avtaler grunnet utvikling av rettspraksis og et utbedringsarbeid for innholdet i avtalene. Utbyggingsavtalene skal blant annet ta h\u00f8yde for potensielle endringsbehov og klargj\u00f8ring av ansvarsfordeling mellom Vestland fylkeskommune og Bergen kommune. Anleggsbidraget er betalt f\u00f8r Byr\u00e5dets signering av avtalen. Fagetatens vurdering og anbefaling: For rekkef\u00f8lgekrav i KB4 planen og gjennomf\u00f8ring av infrastrukturtiltak KV11, er det lagt til grunn en totalkostnad p\u00e5 omlag 29 mill. kr. for realisering av tiltaket. Bymilj\u00f8etaten har regnet ut en kostnadsramme p\u00e5 kroner 235 per m2 BRA for utbygging innenfor KB4. Utregningen er basert p\u00e5 summen av et samlet utbyggingspotensial i omr\u00e5deplanen for Paradis, sammenholdt med summen av et realistisk utbyggingspotensial for KB4. Utbyggingspotensialet er deretter delt p\u00e5 4771m2 BRA, som er antall m2 BRA som bygges ut p\u00e5 BB4. Se vedlagt beregning av anleggsbidrag for KB4. Bymilj\u00f8etaten har derfor gitt Desyvfjell 2 AS tilbud om en utbyggingsavtale med et anleggsbidrag p\u00e5 kroner 1 121 185, f\u00f8r indeksregulering. St\u00f8rrelsen p\u00e5 anleggsbidraget er vurdert opp mot omfanget av utbyggingsprosjektet i BB4 og hvilken forventet belastning utbyggingen vil ha p\u00e5 infrastrukturtiltakene i gjeldene planer. Bymilj\u00f8etaten har p\u00e5 bakgrunn av dette vurdert utbyggingsavtalen og anleggsbidraget til \u00e5 v\u00e6re forholdsmessig i samsvar med lovens krav slik det fremg\u00e5r av plan- og bygningsloven \u00a7 17-3, tredje ledd. Utbyggingsavtalen har lagt ute til offentlig ettersyn i tidsrommet 13.01.2024 \u2013 13.02.2024. Bymilj\u00f8etaten har ikke mottatt merknader til utbyggingsavtalen. \u00d8konomiske konsekvenser: Ikke relevant Byr\u00e5dens vurdering og anbefaling/konklusjon: Byr\u00e5den anbefaler at byr\u00e5det godkjenner utbyggingsavtalen med Desyvfjell 2 AS og Vestland fylkeskommune om oppfylling av rekkef\u00f8lgekrav i reguleringsplanen for Ny- Paradis/Paradis, felt KB4 med plan-ID: 62570000. Reguleringsplanen ble vedtatt av Bergen bystyret den 21.10.2015. Delfelt BB4 ble detaljregulert i reguleringsplan for Statsminister Michelsens veg med plan-ID: 65180000, vedtatt av bystyret den 31.05.2023. Det er i vurderingen lagt vekt p\u00e5 at avtalen inneb\u00e6rer oppfylling av rekkef\u00f8lgekrav i gjeldende detaljreguleringsplan og omr\u00e5dereguleringsplanen for Paradis. Det vises videre lagt vekt p\u00e5 at det er inng\u00e5tt flere utbyggingsavtaler i omr\u00e5det for \u00e5 sikre gjennomf\u00f8ring av de aktuelle rekkef\u00f8lgekravene. Byr\u00e5den er videre enig med vurderingen som er foretatt av Bymilj\u00f8etaten, da en mener at rekkef\u00f8lgekravene i utbyggingsavtalen er n\u00f8dvendige, og at tiltak og kostnad anses som forholdsmessige etter kravene i pbl \u00a7 17-3. Vedtakskompetanse: Myndighet til \u00e5 inng\u00e5 utbyggingsavtaler er delegert til byr\u00e5det, jf. bystyresak 378-20 Byr\u00e5dets fullmakter \u00a718: \u00abByr\u00e5det kan ogs\u00e5 inng\u00e5 utbyggingsavtaler jf. pbl \u00a7 17 (ref. bystyresak 63/07).\u00bb 2 Byr\u00e5d for byutvikling innstiller til byr\u00e5det \u00e5 fatte f\u00f8lgende vedtak: 1. Byr\u00e5det godkjenner utbyggingsavtalen med Desyvfjell 2 AS og Vestland fylkeskommune. 2. Byr\u00e5d for byutvikling delegeres myndighet til \u00e5 signere utbyggingsavtalen p\u00e5 vegne av kommunen. Dato: 30. april 2024 Christine Kahrs Byr\u00e5d for byutvikling Dokumentet er godkjent elektronisk. Vedlegg: Fagnotat av 31.01.2024 med f\u00f8lgende innlegg: Fremforhandlet utbyggingsavtale med vedlegg: - Beregning av anleggsbidrag for felt KB4, Bergen kommune 3 "
}