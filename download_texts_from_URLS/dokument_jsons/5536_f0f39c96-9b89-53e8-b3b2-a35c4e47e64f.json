{
  "dokument_id": "f0f39c96-9b89-53e8-b3b2-a35c4e47e64f",
  "doc_type": "case_attachment",
  "kommune": 5536,
  "tittel": "Avtale Lyngen Sea og Ski Lodge AS og Lyngsalpan sportsklubb(Vedlegg, 1MB)",
  "url": "https://innsyn.lyngen.kommune.no/wfdocument.aspx?journalpostid=2013046151&dokid=90190&versjon=1&variant=A&",
  "tekst": "F\u00f8lgende avtale er inng\u00e5tt mellom partene Lyngstuva Sportsklubb FLI, org.nr. 993320064, c/o Miriam Johansen, Lassofjellveien 17, 9068 Nord- Lenangen, hjemmel til eiendommen 111/51 i Lyngen kommune og Lyngen Sea og Ski Lodge AS, org.nr. 917432333, c/o I tide \u00d8konomi AS, Ringveien 69, 9018 Troms\u00f8, hjemmel til eiendommen 111/107 i Lyngen kommune 1) Lyngen Sea og Ski Lodge regulerer et omr\u00e5de s\u00f8r for 111/51, med felles adkomst til eiendommene 111/51 (idrettsbane med parkering) og eiendommen 111/107 (og videre adkomst til reiselivsanlegg i omr\u00e5de FTU5, FTU6 og FTU7). Vei er merket V4, parkering er merket P1, P2 og P3 i plankart og reguleringsbestemmelser. Det vises for \u00f8vrig til bestemmelsenes pkt. 3.2.2 og 3.2.4 2) I og med at adkomstvei (V4) og parkering (P1, P2 og P3) vil bli benyttet av begge parter, er partene enige om f\u00f8lgende; a. Partene skal samarbeide om sommer og vinter vedlikehold av vei V4 og felles parkering, benevnt P1, P2 og P3. b. Fra og med det tidspunktet Lyngen Sea og Ski Lodge AS starter utvikling og bygging i omr\u00e5det ved og ovenfor fotballbanen, vil Lyngen Sea og Ski Lodge AS dekke kostnader til vintervedlikehold. c. Parkeringen for idrettsanlegget er i dag anlagt p\u00e5 eiendom 111/51 og 111/107. Partene er enige om at det omr\u00e5det som i dag benyttes til parkering og fremtidig parkering, i fremtiden skal v\u00e6re felles parkering for begge parter og deres aktiviteter. Vei mellom P1, P2 skal til enhver tid v\u00e6re tilgjengelig for adkomst til FTU5, FTU6 og FTU7. 3) Avtalen kan n\u00e5r som helst tas opp til ny vurdering s\u00e5fremt dette gj\u00f8res innenfor rammene av bestemmelsene i reguleringsplanen og plankart. Nord-Lenangen, 1.2.2024 For Lyngen Sea og Ski Lodge AS For Lyngsalpan Sportsklubb Vedlegg 1. Utklipp fra plankart benevnt V4 og P1/P2 Vedlegg 2. Utklipp som viser vei og parkeringsomr\u00e5dets plassering i forhold til respektive eiendommer "
}