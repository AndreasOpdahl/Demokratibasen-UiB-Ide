{
  "dokument_id": "79e2e784-2775-5271-a0e9-a97032a37a03",
  "doc_type": "case_minutes",
  "kommune": 4601,
  "tittel": "Saksprotokoll UHSO, 14022024, Sak 19/24, H\u00f8ringsuttalelse til h\u00f8ring om NOU 2023:29 Abort i Norge - Ny lov og bedre tjenester",
  "url": "https://bergen.kommune.no/politikere-utvalg/api/fil/bk360/9914963/Innstilling-vedtak-Horingsuttalelse-til-horing-om-NOU-2023-29-Abort-i-Norge-Ny-lov-og-bedre-tjenester",
  "tekst": "H\u00f8ringsuttalelse til h\u00f8ring om NOU 2023:29 Abort i Norge - Ny lov og bedre tjenester Utvalg for helse og sosial behandlet saken i m\u00f8tet 14.02.2024 sak 19/24 og avga f\u00f8lgende innstilling: Bergen kommune avgir h\u00f8ringsuttalelse til \u00abH\u00f8ring - NOU 2023:29 Abort i Norge - Ny lov og bedre tjenester\u00bb slik den fremkommer av byr\u00e5dets forslag. 1. Bergen Kommune mener at det m\u00e5 etableres r\u00e5dgivende tjenester over hele landet, som skal v\u00e6re et frivillig tilbud for kvinner som trenger oppf\u00f8lging f\u00f8r og etter en abort. 2. Bergen Kommune \u00f8nsker at det rettes \u00f8remerkede midler til kommunal oppf\u00f8lging og veiledning ved abort. 3. Bergen Kommune st\u00f8tter forslaget som g\u00e5r p\u00e5 at den gravide skal f\u00e5 medikamentell abort i prim\u00e6rhelsetjenesten gjennom fastlegen og kommunehelsetjenesten. 4. Bergen kommune mener at lovgivningen m\u00e5 sikre at abort er en rettighet, og at aborttjenester alltid skal v\u00e6re gratis og lett tilgjengelige i hele landet for alle gravide. 5. Bergen kommune mener at det er n\u00f8dvendig at abortomsorgen styrkes og sikre at det tilbys veiledning, oppf\u00f8lging og r\u00e5dgivning for gravide som vil avslutte et u\u00f8nsket svangerskap. Merknad 1 Ungdom mellom 16 -17 b\u00f8r kunne be om abort p\u00e5 et selvstendig grunnlag. Ungdoms i en slik situasjon er s\u00e6rskilt s\u00e5rbare og utsatt. Det b\u00f8r derfor legges til rette for et sterkt st\u00f8tteapparat rundt ungdommen. Foreldre og foresatte er/b\u00f8r v\u00e6re en viktig st\u00f8ttespiller for ungdommer, hvorfor det b\u00f8r legges til rette for inkludering av disse, s\u00e5 langt det er av hensyn til ungdommen. Merknad 2 Abort for ungdom mellom 12 \u2013 15 b\u00f8r innvilges med samtykke eller i samarbeid med foreldre og foresatte. Det b\u00f8r likevel v\u00e6re mulig for en ungdom \u00e5 s\u00f8ke om abort uten samtykke, da muligheten alene utgj\u00f8r et sikkerhetsnett for s\u00e5rbar og utsatt ungdom, eksempelvis ungdom underlagt sterk sosial kontroll. Utvalg for helse og sosials behandling F\u00f8lgende representanter tok ordet: Diane Berbain (SV), Christine Henriksen \u00d8degaard (MDG), Anne Aurora Ekeland Bj\u00f8rkly (H), Christian Haugen (Frp), Fauzia Hussain-Wiik (A), Elin Brandt \u00c5dlandsvik (INP), Per Erik G\u00e5skjenn (KrF), Torstein Dahle (R) Forslag fremsatt i utvalget: Christine Henriksen \u00d8degaard (MDG) fremsatte p\u00e5 vegne av A og MDG f\u00f8lgende alternative forslag i 4 punkter: 1. Andre setning i byr\u00e5dets uttalelse: \u00abBergen kommune st\u00f8tter mindretallet i utvalget som foresl\u00e5r \u00e5 beholde dagens grense for selvbestemt abort ved utgangen av 12. svangerskapsuke.\u00bb Endres til: Bergen kommune st\u00f8tter flertallet i utvalget som foresl\u00e5r \u00e5 flytte grensen for selvbestemt abort fra 12. svangerskapsuke til utgangen av 18. svangerskapsuke. 2. Avsnitt under overskrift \u201cBergen kommunes anbefaling om ny abortlov\u201d: \u00abUtvalgets forslag til ny abortlov l\u00f8fter flere etiske og moralske dilemmaer. Bergen kommune mener dagens lovverk ivaretar flere perspektiv, har h\u00f8y legitimitet og bygger p\u00e5 et bredt kompromiss. Bergen kommune anbefaler derfor at hovedtrekkene i dagens abortlov skal ligge fast, og st\u00f8tter dermed mindretallet i utvalget som \u00f8nsker \u00e5 beholde dagens grense for selvbestemt abort ved utgangen av 12. svangerskapsuke. Bergen kommune er samtidig enig i utvalgets flertall om at det er viktig \u00e5 revidere dagens abortlov slik at den moderniseres. I den sammenheng mener Bergen kommune det er viktig at utvalgets forslag om nye beslutningsorgan og forslag om bedre informasjon, veiledning og oppf\u00f8lging f\u00f8lges opp.\u00bb Endres til: Bergen kommune er enig i utvalgets flertall om at det er viktig \u00e5 revidere dagens abortlov slik at den moderniseres. Derfor st\u00f8tter Bergen kommune flertallet i utvalget som foresl\u00e5r \u00e5 flytte grensen for selvbestemt abort fra 12. svangerskapsuke til utgangen av 18. svangerskapsuke. I den sammenheng mener Bergen kommune det er viktig at utvalgets forslag om nye beslutningsorgan og forslag om bedre informasjon, veiledning og oppf\u00f8lging f\u00f8lges opp. 3. Avsnitt under overskrift \u201coppslutning om loven\u201d strykes: \u00abOppslutning om loven Et mindretall i utvalget mener utvidet selvbestemmelse vil m\u00f8te motargumenter i befolkningen, og f\u00f8re til at loven ikke lenger har h\u00f8y oppslutning og legitimitet. Dagens abortlov er et kompromiss basert p\u00e5 vekting av verdier som borgere med ulike verdisyn kan finne det akseptabelt \u00e5 leve med. Dette argumentet st\u00f8tter byr\u00e5det.\u00bb 4. \u00abNye beslutningsorganer ved s\u00f8knad om abort Dagens nemnder har en uheldig dobbeltrolle ved at de for det f\u00f8rste skal behandle s\u00f8knader om tillatelse til abort, og for det andre skal gi aborts\u00f8kende informasjon om fosterets tilstand, inngrepets art og medisinske virkninger, og s\u00f8rge for informasjon og veiledning om velferdsordninger. Det er \u00f8nskelig \u00e5 skille disse rollene, slik at nemndenes oppgave blir \u00e5 behandle s\u00f8knader om tillatelse til abort. Utvalget anbefaler at abortnemndene settes sammen av tre medlemmer: en sykehuslege som nemndas leder, en jurist, og ett medlem med medisinsk eller helsefaglig kompetanse. For \u00e5 sikre god forankring i helsetjenesten anbefaler utvalget at de regionale helseforetakene f\u00e5r i oppgave \u00e5 oppnevne nemndenes medlemmer og \u00e5 drifte abortnemndene. Bergen kommune st\u00f8tter utvalgets forslag om endring i nemndenes sammensetning og oppgaver.\u00bb Endres til: Nye beslutningsorganer ved s\u00f8knad om abort Dagens nemnder har en uheldig dobbeltrolle ved at de for det f\u00f8rste skal behandle s\u00f8knader om tillatelse til abort, og for det andre skal gi aborts\u00f8kende informasjon om fosterets tilstand, inngrepets art og medisinske virkninger, og s\u00f8rge for informasjon og veiledning om velferdsordninger. Utvalget anbefaler at abortnemndene settes sammen av tre medlemmer: en sykehuslege som nemndas leder, en jurist, og ett medlem med medisinsk eller helsefaglig kompetanse. For \u00e5 sikre god forankring i helsetjenesten 2 anbefaler utvalget at de regionale helseforetakene f\u00e5r i oppgave \u00e5 oppnevne nemndenes medlemmer og \u00e5 drifte abortnemndene. Utredningen har vist at nemndene ikke fungerer etter hensikten. B\u00e5de m\u00f8tet og ventetiden frem mot m\u00f8tet i nemnden oppleves av flere som belastende og meningsl\u00f8st. Skjevheten i maktforholdet preger m\u00f8tet og hindrer opplysende dialog, favoriserer ressurssterke kvinner og marginaliserer de mer s\u00e5rbare. Bergen kommune vil derfor foresl\u00e5 \u00e5 legge ned nemndene, og erstatte disse med et r\u00e5dgivende organ. Dette vil ogs\u00e5 v\u00e6re i tr\u00e5d med helsepersonellets oppfatning av sin rolle som r\u00e5dgiver framfor beslutningstager overfor kvinner som opplever en u\u00f8nsket graviditet. Slike r\u00e5dgivende organ b\u00f8r fortsatt forankres i og driftes av de regionale helseforetakene. Diane Berbain (SV) fremsatte p\u00e5 vegne av SV f\u00f8lgende alternative forslag i 2 punkter: Bergen kommune avgir slik h\u00f8ringsuttalelse til \u00abH\u00f8ring - NOU 2023:29 Abort i Norge - Ny lov og bedre tjenester\u00bb: 1. Bergen kommune mener at abortlovgivningen m\u00e5 bygge p\u00e5 den beste tilgjengelige kunnskapen, og Verdens helseorganisasjon (WHO) sine retningslinjer. WHO anbefaler at det bare er den gravide som skal ta avgj\u00f8relsen om \u00e5 avbryte en graviditet. 2. Bergen kommune mener at nemndsystemet m\u00e5 avvikles, og at retten til selvbestemt abort utvides i tr\u00e5d med Verdens Helseorganisasjon (WHO) sine retningslinjer. Per Erik G\u00e5skjenn (KrF) fremsatte p\u00e5 vegne av KrF f\u00f8lgende alternative forslag: Bergen bystyre avgir f\u00f8lgende h\u00f8ringsuttalelse til h\u00f8ring om NOU 2023:29 Abort i Norge - Ny lov og bedre tjenester: Bergen kommune st\u00f8tter mindretallet i utvalgets skepsis til en utvidelse av dagens abortgrense. En utvidelse av abortgrensen inneb\u00e6rer en svekkelse av det uf\u00f8dte barnets rettsvern. Det er forst\u00e5elig at praksisen knyttet til nemndene sees n\u00e6rmere p\u00e5 og at det arbeides med \u00e5 unng\u00e5 st\u00f8rre belastning p\u00e5 kvinner i en krevende livssituasjon. Likevel inneb\u00e6rer en fjerning av nemdene slik praksisen er i dag, b\u00e5de svekking av det uf\u00f8dte barnets rettsvern, men ogs\u00e5 at kvinner og par i st\u00f8rre grad blir st\u00e5ende alene i et krevende etisk dilemma. Bergen kommune anerkjenner at abort er et dilemma b\u00e5de p\u00e5 et personlig og etisk plan, men st\u00f8tter likevel ikke en uforbeholden st\u00f8tte til fri abort frem til uke 12. Selv om dagens lov i valget mellom en utvidet eller innskrenket abortgrense oppleves som et moderat kompromiss, er det likevel vanskelig \u00e5 omtale en lov med fri adgang til abort frem til et visst stadium i svangerskapet, utelukkende som et kompromiss mellom motst\u00e5ende hensyn. Det er grunn til bekymring for det uf\u00f8dte barnets rettsvern i dagens lovverk. Et uf\u00f8dt barn fortjener i st\u00f8rre grad enn i dag sine grunnleggende rettigheter ivaretatt. Derfor mener Bergen kommune at dagens lov b\u00f8r erstattes med en lov som i st\u00f8rre grad ivaretar det uf\u00f8dte barnets rettsvern. Bergen kommune st\u00f8tter forslaget fra utvalget om at gravide som vurderer, skal ta eller har tatt abort, f\u00e5r tilbud om informasjon, veiledning og oppf\u00f8lging ved \u00f8nske og behov. Det viktigste arbeidet som gj\u00f8res p\u00e5 dette feltet er det gode abortforebyggende arbeidet i form av veiledning og informasjon. Samtidig er arbeidet med oppf\u00f8lging i etterkant av en eventuell abort s\u00e6rdeles viktig. Forskning viser at mange kvinner opplever psykisk uhelse i etterkant av en abort. Derfor er det viktig for ivaretakelsen av kvinner som nettopp har tatt et krevende valg, at tjenestene og oppf\u00f8lgingen av denne gruppen styrkes. 3 Diane Berbain (SV) fremsatte p\u00e5 vegne av SV f\u00f8lgende tilleggsforslag i 5 punkter: 1. Bergen Kommune mener at det m\u00e5 etableres r\u00e5dgivende tjenester over hele landet, som skal v\u00e6re et frivillig tilbud for kvinner som trenger oppf\u00f8lging f\u00f8r og etter en abort. 2. Bergen Kommune \u00f8nsker at det rettes \u00f8remerkede midler til kommunal oppf\u00f8lging og veiledning ved abort. 3. Bergen Kommune st\u00f8tter forslaget som g\u00e5r p\u00e5 at den gravide skal f\u00e5 medikamentell abort i prim\u00e6rhelsetjenesten gjennom fastlegen og kommunehelsetjenesten. 4. Bergen kommune mener at lovgivningen m\u00e5 sikre at abort er en rettighet, og at aborttjenester alltid skal v\u00e6re gratis og lett tilgjengelige i hele landet for alle gravide. 5. Bergen kommune mener at det er n\u00f8dvendig at abortomsorgen styrkes og sikre at det tilbys veiledning, oppf\u00f8lging og r\u00e5dgivning for gravide som vil avslutte et u\u00f8nsket svangerskap. Christian Haugen (FrP) fremsatte p\u00e5 vegne av FrP f\u00f8lgende tilleggsforslag Erstatter punkt om \u00abNye beslutningsorganer ved s\u00f8knad om abort\u00bb: Det er avgj\u00f8rende at en eventuell videref\u00f8ring av nemdene omgj\u00f8res til en veiledende og obligatorisk funksjon i de situasjoner hvor kvinnen g\u00e5r over grensen p\u00e5 selvbestemt abort med form\u00e5l om informasjon og refleksjon snarere enn \u00e5 fatte vedtak p\u00e5 vegne av kvinnen. Elin Brandt \u00c5dlandsvik (INP) fremsatte p\u00e5 vegne av INP f\u00f8lgende tilleggsforslag: Endre andre avsnitt til: 1. Bergen kommune st\u00f8tter \u00e5 flytte grensen for selvbestemt abort fra 12. svangerskapsuke til utgangen av 18. svangerskapsuke. 2. Bergen kommune \u00f8nsker \u00e5 oppheve abortnemdene og tilby frivillig veiledning i abortsp\u00f8rsm\u00e5l. Christian Haugen (FrP) fremsatte p\u00e5 vegne av ungdomsr\u00e5det f\u00f8lgende tilleggsforslag: Grensen for selvbestemt abort utvides uke 12 til uke 18. Merknader fremsatt i utvalget: Christian Haugen (FrP) fremsatte p\u00e5 vegne av ungdomsr\u00e5det f\u00f8lgende merknader: Merknad 1 Ungdom mellom 16 -17 b\u00f8r kunne be om abort p\u00e5 et selvstendig grunnlag. Ungdoms i en slik situasjon er s\u00e6rskilt s\u00e5rbare og utsatt. Det b\u00f8r derfor legges til rette for et sterkt st\u00f8tteapparat rundt ungdommen. Foreldre og foresatte er/b\u00f8r v\u00e6re en viktig st\u00f8ttespiller for ungdommer, hvorfor det b\u00f8r legges til rette for inkludering av disse, s\u00e5 langt det er av hensyn til ungdommen. Merknad 2 Abort for ungdom mellom 12 \u2013 15 b\u00f8r innvilges med samtykke eller i samarbeid med foreldre og foresatte. Det b\u00f8r likevel v\u00e6re mulig for en ungdom \u00e5 s\u00f8ke om abort uten samtykke, da 4 muligheten alene utgj\u00f8r et sikkerhetsnett for s\u00e5rbar og utsatt ungdom, eksempelvis ungdom underlagt sterk sosial kontroll. Votering: Alternativt forslag fra KRF fremsatt av Per Erik G\u00e5skjenn (KrF) fikk 1 stemme (KrF) Alternativt forslag fra SV fremsatt av Diane Berbain (SV) fikk 4 stemmer (SV, INP, R) Alternativt forslag fra A og MDG pkt 4, fremsatt av Christine Henriksen \u00d8degaard (MDG) fikk 4 stemmer (A, MDG) Tilleggsforslag fra INP punkt 2 fremsatt av Elin Brandt \u00c5dlandsvik (INP) fikk 4 stemmer (INP, FrP(1), BL, H(1)) Tilleggsforslag fra FrP, fremsatt av Christian Haugen (FrP) fikk 5 stemmer FrP, H(3) Alternativt forslag fra A og MDG punkt 1, fremsatt av Christine Henriksen \u00d8degaard (MDG) fikk 7 stemmer (A, MDG, FrP, INP) Tilleggsforslag fra INP, fremsatt av Elin Brandt \u00c5dlandsvik (INP) fikk 3 stemmer (INP, BL, PP) Tilleggsforslag fra ungdomsr\u00e5det, fremsatt av Christian Haugen (FrP) fikk 4 stemmer (FrP, INP, BL) Tilleggsforslag fra SV punkt 1, fremsatt av Diane Berbain (SV) fikk 10 stemmer (A, SV, R, Frp, H(2)) Tilleggsforslag fra SV punkt 2, fremsatt av Diane Berbain (SV) fikk 14 stemmer (H(1), A, FrP, SV, MDG, BL, INP, R, KrF, PP) Tilleggsforslag fra SV punkt 3, fremsatt av Diane Berbain (SV) fikk 13 stemmer (H(1), A, FrP, SV, BL, INP, R, KrF, PP Tilleggsforslag fra SV punkt 4, fremsatt av Diane Berbain (SV) fikk 15 stemmer (H(2), A, FrP, SV, MDG, BL, INP, R, KrF, PP) Tilleggsforslag fra SV punkt 5, fremsatt av Diane Berbain (SV) fikk 13 stemmer (H(3), FrP, SV, MDG, BL, INP, R, KrF, PP) Alternativt forslag fra A og MDG punkt 2 og 3 fremsatt av Christine Henriksen \u00d8degaard (MDG) fikk 7 stemmer (A, INP, FrP, MDG) Innstillingen fikk 9 stemmer (H, KrF, PP, BL, FrP) Merknader fra ungdomsr\u00e5det, fremsatt av Christian Haugen (FrP) fikk 9 stemmer (H, FrP, PP, BL, INP) Byr\u00e5det behandlet saken i m\u00f8tet 01.02.2024 sak 32/24 Byr\u00e5det innstiller til bystyret \u00e5 fatte f\u00f8lgende vedtak: Bergen kommune avgir h\u00f8ringsuttalelse til \u00abH\u00f8ring - NOU 2023:29 Abort i Norge - Ny lov og bedre tjenester\u00bb slik den fremkommer av byr\u00e5dets forslag. 5 6 "
}