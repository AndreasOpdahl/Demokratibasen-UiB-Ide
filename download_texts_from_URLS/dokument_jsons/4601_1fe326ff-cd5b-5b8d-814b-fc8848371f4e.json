{
  "dokument_id": "1fe326ff-cd5b-5b8d-814b-fc8848371f4e",
  "doc_type": "case_attachment",
  "kommune": 4601,
  "tittel": "N\u00e6ringsplassering av barnehager.pdf",
  "url": "https://bergen.kommune.no/politikere-utvalg/api/fil/bk360/10029530/Naeringsplassering-av-barnehager-pdf",
  "tekst": "Notat hae/stk, 23. februar 2024 Til: Seksjon for nasjonalregnskap Seksjon for offentlige finanser Seksjon for prisstatistikk Seksjon for arbeidsmarkeds- og l\u00f8nnsstatistikk Seksjon for helse-, omsorg- og sosialstatistikk Seksjon for inntekts- og levek\u00e5rsstatistikk Seksjon for n\u00e6ringslivets strukturer Seksjon for regnskapsstatistikk og Vof Fra: Seksjon for utdannings- og kulturstatistikk Kopi: Ann-Kristin Br\u00e6ndvang Oppsummering - intern h\u00f8ring om barnehagers n\u00e6ringskodeplassering Seksjon for utdannings- og kulturstatistikk (s360), som har tematisk ansvar for barnehager i SSB, sendte 19. desember 2023 ut et notat om forslag om endring av barnehagers n\u00e6ringskodeplassering p\u00e5 intern h\u00f8ring i SSB. Bakgrunnen var at flere brukere \u00f8nsket at SSB skulle vurdere \u00e5 endre n\u00e6ringskodeplassering av barnehager i Norge, fra n\u00e5v\u00e6rende plassering under n\u00e6ringshovedomr\u00e5de Q - Helse og sosialtjenester og n\u00e6ringsundergruppe 88.911 \u2013 Barnehager, til n\u00e6ringshovedomr\u00e5de P \u2013 Undervisning og n\u00e6ringsundergruppe 85.100 \u2013 F\u00f8rskoleundervisning. Form\u00e5let med den interne h\u00f8ringen var \u00e5 f\u00e5 skriftlige tilbakemeldinger fra de ulike seksjonene om hvilken betydning en slik endring vil medf\u00f8re for deres statistikkomr\u00e5der. Tilbakemeldinger fra den interne h\u00f8ringen S360 mottok skriftlige svar fra fem seksjoner (s210, s212, s312, s330, s424) innen h\u00f8ringens svarfrist. For noen statistikker vil en endring av barnehagers n\u00e6ringskode medf\u00f8re en engangsjobb med omkoding, mens for andre vil det medf\u00f8re et brudd i tidsserier. For Virksomhets- og foretaksregisteret vil en endring inneb\u00e6re omkoding, samt nye oversettelser og forklaringstekster i ny standard, NACE Rev. 2.1. Dette er h\u00e5ndterbart. Seksjon for nasjonalregnskap mener at tematisk ansvarlig fagseksjons (s360) vurderinger m\u00e5 veie tungt i dette sp\u00f8rsm\u00e5let, og p\u00e5peker samtidig at dette vil p\u00e5virke noen deler av nasjonalregnskapet: Kommunenes produktkj\u00f8p vil skje fra hovedn\u00e6ring Undervisning istedenfor Helse og omsorg. Barnehagekonsumet vil flyttes til n\u00e6ringsgruppe Undervisning. Seksjon for offentlige finanser m\u00e5 gj\u00f8re en engangsjobb med omkoding og oppdatere regnskapsfiler bakover i tid, men som de vurderer som ikke altfor ressurskrevende. Plassering av barnehager i n\u00e6ring 85 vil gi bedre og mer relevante tall innenfor helsesektoren, og s\u00e6rlig ved en sammenligning mellom helse- og sosialsektorene i Norge og Sverige. En endring i n\u00e6ringskodeplassering til n\u00e6ring 85 vil ogs\u00e5 v\u00e6re i samsvar med internasjonal rapportering p\u00e5 utdanningsfeltet. For rapporteringen til Unesco-OECD-Eurostat (UOE) Early Childhood Education anses utdanning som en integrert del av barnehagetilbudet. Konklusjon P\u00e5 bakgrunn av redegj\u00f8relsen i internt h\u00f8ringsnotat fra 19. desember 2023, samt tilbakemeldingene fra seksjonene mener seksjon for utdannings- og kulturstatistikk at det er grunnlag for \u00e5 plassere barnehager i n\u00e6ringsundergruppe 85.100. S360 foresl\u00e5r at endringen skal gjelde fra 1. januar 2025 som er samtidig med innf\u00f8ring av ny standard. Ekstern h\u00f8ring Endring av n\u00e6ringskode for barnehager i Norge, ble tatt opp p\u00e5 m\u00f8te med Kontaktutvalget 9. november 2023. Kontaktutvalget best\u00e5r av Kunnskapsdepartementet og underliggende etater (blant annet Utdanningsdirektoratet), i tillegg til SSB. Kontaktutvalget bekreftet et bruker\u00f8nske om \u00e5 endre n\u00e6ringsinnplassering for barnehagene. En endring av barnehagers n\u00e6ringskode ble ogs\u00e5 tatt opp i m\u00f8te med KOSTRA arbeidsgruppe for barnehager 21. november 2023. I arbeidsgruppa sitter representanter fra Kommunenes Sentralforbund, Oslo kommune, statsforvalteren i Rogaland, Trondheim kommune, Kommunal- og distriktsdepartementet og Utdanningsdirektoratet, i tillegg til SSB. Ingen av arbeidsgruppas medlemmer hadde motforestillinger til forslaget. Seksjon for regnskapsstatistikk og Vof (s424) er ansvarlig for ekstern h\u00f8ring p\u00e5 forslaget til ny Standard for n\u00e6ringsgruppering. Dette forslaget sendes ut p\u00e5 ekstern h\u00f8ring 1. mars 2024 med svarfrist 2. mai 2024. S360 \u00f8nsker derfor \u00e5 sende forslaget om n\u00e6ringskodeplasseringen av barnehager samtidig med denne h\u00f8ringen og har innledet dialog med s424 om h\u00f8ringsdokumenter. Notat stk/hae, 19. desember 2023 Til: Seksjon for nasjonalregnskap Seksjon for offentlige finanser Seksjon for prisstatistikk Seksjon for arbeidsmarkeds- og l\u00f8nnsstatistikk Seksjon for helse-, omsorg- og sosialstatistikk Seksjon for inntekts- og levek\u00e5rsstatistikk Seksjon for n\u00e6ringslivets strukturer Seksjon for regnskapsstatistikk og Vof Fra: Seksjon for utdannings- og kulturstatistikk Kopi: Ann-Kristin Br\u00e6ndvang Intern h\u00f8ring - n\u00e6ringskodeplassering av barnehager Seksjon for utdannings- og kulturstatistikk (360), som har tematisk ansvar for barnehager i SSB, har f\u00e5tt flere brukerhenvendelser om \u00e5 vurdere en endring av n\u00e6ringskodeplassering av barnehager i Norge. N\u00e5v\u00e6rende plassering er under n\u00e6ringshovedomr\u00e5de Q - Helse og sosialtjenester og n\u00e6ringsundergruppe 88.911 - Barnehager. Alternativ plassering er under n\u00e6ringshovedomr\u00e5de P \u2013 Undervisning og n\u00e6ringsundergruppe 85.100 \u2013 F\u00f8rskoleundervisning. En eventuell endring vil v\u00e6re naturlig \u00e5 ta i forbindelse med implementering av ny standard, NACE Rev. 2.1 fra 1. januar 2025. NACE Rev.2.1. og barnehager Det er ingen endring i selve n\u00e6ringskodene for barnehager (88.91) og f\u00f8rskoleundervisning (85.10) fra NACE Rev. 2 til Rev. 2.1, men forklaringstekstene er noe endret. Forklaringsteksten til 85.10 Pre-primary education viser i ny forklaringstekst (Rev.2.1) til ISCED-P 2011 level 01 for child day-care activities som skal plasseres i 88.91 Child day-care activities. I Norge har barnehager v\u00e6rt plassert under Child day-care activities (88.91) siden 1994. Det er per i dag ingen barnehager som er plassert i 85.10. I internasjonal rapportering (Unesco-OECD-Eurostat (UOE)) rapporteres barnehager p\u00e5 ISCED 01 og ISCED 02. \u00c5pne barnehager blir ikke rapportert. En eventuell endring i n\u00e6ringskodeplassering vil v\u00e6re i samsvar med UOE-rapportering Early Childhood education \u2013 der man anser utdanning som en integrert del av barnehagetilbudet. Skillet mellom ISCED 01 og ISCED 02 er i Norge ikke et naturlig organisatorisk skille i barnehagene, og i rapportering til UOE benyttes utelukkende alder for \u00e5 kunne skille mellom disse to niv\u00e5ene (ISCED 01 for barn 0-2 \u00e5r og ISCED 02 for barn 3-5 \u00e5r). Derfor blir det heller ikke naturlig i Norge \u00e5 bruke ISCED 01 vs ISCED 02 som et kriterium for \u00e5 skille p\u00e5 n\u00e6ringsplassering mellom 88.91 og 85.10. Kartlegging av konsekvenser I et m\u00f8te med aktuelle og mulig ber\u00f8rte seksjoner 24. oktober 2023 ble en eventuell endring av n\u00e6ringskode for barnehager diskutert. Det kom frem at en endring vil ha betydning for l\u00f8nnsstatistikken og tidsseriene der. Det er ogs\u00e5 slik at mange statistikker, oppdrag og rapporter er brukere av denne statistikken. Videre vil det ogs\u00e5 medf\u00f8re brudd i enkelte tidsserier for offentlige utgifter til utdanning, offentlige finanser og nasjonalregnskapet. En endring vil inneb\u00e6re omkoding i Virksomhets- og foretaksregisteret, samt nye oversettelser og forklaringstekster i ny standard, NACE Rev. 2.1. Barnehagers n\u00e6ringskode i andre land En sjekk av hvilken n\u00e6ringskode de mest sammenlignbare land benytter viser at Sverige, Island og Tyskland koder sine barnehager med 85.10. Danmark benytter 88.91, mens Finland benytter n\u00e5 88.91 og vurderer \u00e5 flytte barnehagene til 85.10 samtidig med implementering av ny standard, 1. januar 2025. Eksterne parter S360 tok opp saken om endring av n\u00e6ringskode p\u00e5 barnehager i Norge, med Kontaktutvalget i m\u00f8te 9. november. Kontaktutvalget best\u00e5r av Kunnskapsdepartementet og underliggende etater, i tillegg til SSB. Kontaktutvalget bekreftet et bruker\u00f8nske om \u00e5 endre n\u00e6ringsinnplassering for barnehagene. En endring av barnehagers n\u00e6ringskode ble ogs\u00e5 tatt opp i m\u00f8te med KOSTRA arbeidsgruppe for barnehager 21. november. I arbeidsgruppe sitter representanter fra Kommunenes Sentralforbund, Oslo kommune, statsforvalteren i Rogaland, Trondheim kommune, Kommunal- og distriktsdepartementet og Utdanningsdirektoratet, i tillegg til SSB. Ingen av arbeidsgruppas medlemmer hadde noen motforestillinger til forslaget. H\u00f8ringsrunder S360 \u00f8nsker med dette notatet \u00e5 f\u00e5 innspill p\u00e5 forslaget om \u00e5 endre n\u00e6ringskode for barnehager fra 1. januar 2025, fra n\u00e5v\u00e6rende 88.91 til 85.10. Skriftlige innspill \u00f8nskes innen 26. januar 2024. Samtidig \u00f8nsker s360 innspill p\u00e5 hvilke eksterne parter som b\u00f8r h\u00f8res. "
}