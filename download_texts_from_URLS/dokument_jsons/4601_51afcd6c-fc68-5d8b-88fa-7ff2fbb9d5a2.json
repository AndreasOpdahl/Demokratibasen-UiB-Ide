{
  "dokument_id": "51afcd6c-fc68-5d8b-88fa-7ff2fbb9d5a2",
  "doc_type": "case_minutes",
  "kommune": 4601,
  "tittel": "Saksprotokoll FORUTV, 20022024, Sak 75/24, Eventuelt forretningsutvalget 20.02.2024",
  "url": "https://bergen.kommune.no/politikere-utvalg/api/fil/bk360/9928270/Innstilling-vedtak-Eventuelt-forretningsutvalget-20-02-2024",
  "tekst": "Eventuelt forretningsutvalget 20.02.2024 Forretningsutvalget behandlet saken i m\u00f8tet 20.02.2024 sak 75/24: 1. Rune Bakervik (A) viste til tidligere behandlet sak om innbyggerforslag om bibliotek p\u00e5 Sletten (sak 34/24 i forretningsutvalget 30.01.24). Her ble det besluttet at utvalg for finans, kultur og n\u00e6ring er innstillende utvalg i saken. Bakervik ba om at innbyggerforslaget ogs\u00e5 sendes de andre utvalgene til orientering. Forretningsutvalget sluttet seg til dette. 2. Mailiss Solheim-\u00c5kerblom (R) stilte sp\u00f8rsm\u00e5l om bestilling av tunnelutredning for bybanen gjennom sentrum vil bli lagt frem for bystyret for behandling. Fungerende byr\u00e5dsleder Marte Joan Monstad ba om \u00e5 f\u00e5 komme tilbake med svar p\u00e5 sp\u00f8rsm\u00e5let til forretningsutvalget. 3. Mikkel Gr\u00fcner (SV) stilte sp\u00f8rsm\u00e5l om bybaneseminar for samarbeidspartiene 20.02.2024 som har v\u00e6rt omtalt i media. Fungerende byr\u00e5dsleder Marte Joan Monstad besvarte sp\u00f8rsm\u00e5let og bekreftet at byr\u00e5dsleder vil komme tilbake til forretningsutvalget med en orientering om bruk av/rutine for byr\u00e5denes kalendre. 4. Rune Bakervik (A) etterspurte notat fra byr\u00e5det knyttet til sak om politivedtekter for Bergen \u2013 som ble utsatt i bystyrem\u00f8tet 31.01. Fungerende byr\u00e5dsleder Marte Joan Monstad besvarte sp\u00f8rsm\u00e5let og bekreftet at det kommer et notat fra byr\u00e5det denne uken. 5. Mikkel Gr\u00fcner (SV) stilte sp\u00f8rsm\u00e5l om det gj\u00f8res l\u00f8pende juridiske vurderinger av hjelpeplikt ifm akuttovernatting. Fungerende byr\u00e5dsleder Marte Joan Monstad viste til at hun ikke hadde f\u00e5tt innhentet opplysninger fra ansvarlig fagbyr\u00e5d. 6. Ordf\u00f8rer orienterte om tre forhold: a. Minnet om sp\u00f8rreunders\u00f8kelse som er sendt ut til alle bystyrepresentantene i forbindelse med anskaffelse av ny politisk m\u00f8teportal. Svarfristen er 23.2. og det er flott om gruppelederne kan f\u00f8lge opp dette i gruppene sine. b. Bystyrets kontor arbeider med et informasjonsskriv til gruppelederne om bruk av Magistraten og vil sende dette ut s\u00e5 snart det er klart. c. Sak om justering av reglement for bruk av partist\u00f8tten skulle iht tema- og aktivitetsplanen for forretningsutvalget v\u00e6rt fremmet for behandling til dette m\u00f8tet, men foresl\u00e5s utsatt for \u00e5 f\u00e5 med eventuelle viktige innspill fra revisors gjennomgang av regnskapene for 2023. 7. Fungerende byr\u00e5dsleder Marte Joan Monstad orienterte om praksis for besvarelse av skriftlige sp\u00f8rsm\u00e5l, jf. sp\u00f8rsm\u00e5l fra Katrine N\u00f8dtvedt (MDG) stilt i forretningsutvalget 13.02. 2 "
}