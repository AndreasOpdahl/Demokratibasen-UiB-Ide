{
  "dokument_id": "f4d4cff0-3855-57bd-9cee-92e15458cd5d",
  "doc_type": "case_attachment",
  "kommune": 4601,
  "tittel": "Svar p\u00e5 henvendelse om tariffl\u00f8nn og alkoholloven",
  "url": "https://bergen.kommune.no/politikere-utvalg/api/fil/bk360/11438378/Svar-pa-henvendelse-om-tarifflonn-og-alkoholloven",
  "tekst": " DET KONGELIGE HELSE- OG OMSORGSDEPARTEMENT Byr\u00e5dsavdeling for n\u00e6ring og eierskap Oslo kommune Deres ref V\u00e5r ref Dato 23/1712 22/781- 15. november 2023 Svar p\u00e5 henvendelse om tariffl\u00f8nn og alkoholloven 1. Bakgrunn Helse- og omsorgsdepartementet viser til Oslo kommunes henvendelse datert 30. juni 2023 om tariffl\u00f8nn og alkoholloven, samt etterf\u00f8lgende m\u00f8te 10. oktober 2023 om samme tema. Oslo kommune ber i sitt brev om avklaringer rundt hvordan alkohollovens bestemmelser om skjenkebevilling skal tolkes opp mot kravet om allmenngjort tariffl\u00f8nn. For det tilfelle at departementet skulle mene at alkoholloven \u00e5pner for \u00e5 vektlegge allmenngjort tariffl\u00f8nn i behandlingen av skjenkebevilling, ber Oslo kommune ogs\u00e5 om en avklaring om hvilke myndigheter som har hjemmel til \u00e5 kontrollere dette. I tilfelle departementet skulle konkludere med at kommunen har hjemmel til \u00e5 kontrollere allmenngjort tariffl\u00f8nn, bes det ogs\u00e5 om en avklaring om hvordan dette skal organiseres og finansieres. Vi vil i det f\u00f8lgende fors\u00f8ke \u00e5 klargj\u00f8re og presisere v\u00e5re tidligere uttalelser om temaet. Vi bemerker imidlertid at departementet kun kan gi generell veiledning rundt v\u00e5r tolkning av alkoholloven. Vi bemerker at n\u00e5r vi i det f\u00f8lgende benytter begrepet \u00aballmenngjort tariffl\u00f8nn\u00bb, s\u00e5 menes den minstel\u00f8nn som gjelder for alle ansatte i overnattings-, serverings- og cateringbransjen fastsatt med hjemmel i allmenngj\u00f8ringsloven - og som gjelder uavhengig av om de ansatte er fagorganisert eller har tariffavtale. Dette er ogs\u00e5 det som er ment i departementets tidligere uttalelser der begrepet er brukt. - 2. Kommunens skj\u00f8nnsut\u00f8velse ved behandling av s\u00f8knad om skjenkebevilling Postadresse Kontoradresse Telefon* Avdeling Saksbehandler Postboks 8011 Dep Teatergt. 9 22 24 90 90 Folkehelseavdelingen Runa Kleiberg 0030 Oslo Org.nr. 22 24 82 64 postmottak@hod.dep.no www.hod.dep.no 983 887 406 Som nevnt i v\u00e5rt tidligere svar, er vi p\u00e5 generelt grunnlag av den oppfatning at alkoholloven ikke b\u00f8r benyttes til \u00e5 ivareta andre form\u00e5l enn \u00e5 begrense skadevirkningene av alkohol, herunder sikre ansvarlig salg og skjenking av alkoholholdig drikke. Det er derfor i utgangspunktet ikke adgang til \u00e5 vektlegge brudd p\u00e5 kravet om allmenngjort l\u00f8nn i vurderingen av hvorvidt det b\u00f8r gis skjenkebevilling n\u00e5r dette vektlegges av rene arbeidspolitiske hensyn. Det kan likevel tenkes tilfeller der det er grunnlag for \u00e5 si at en virksomhets brudd p\u00e5 kravet til minstel\u00f8nn f\u00e5r betydning for virksomhetens overholdelse av alkoholregelverket. I slike tilfeller kan en vektlegging av etterlevelse av kravet om allmenngjort tariffl\u00f8nn, likevel kunne anses relatert til alkohollovens form\u00e5l og regelverk. Vi ser at et krav om minstel\u00f8nn kan anses \u00e5 bidra til \u00f8kt etterlevelse av alkoholregelverket, for eksempel ved at de ansatte ikke i samme grad vil v\u00e6re avhengig av tips. Etter\u00a7 1-7 a f\u00f8rste ledd andre punktum kan det ogs\u00e5 vektlegges om bevillingss\u00f8ker og personer som har vesentlig innflytelse p\u00e5 virksomheten er egnet til \u00e5 ha bevilling. Bestemmelsens ordlyd \u00e5pner ogs\u00e5 for at det kan vektlegges en rekke andre forhold enn det som f\u00f8lger av en ren vandelsvurdering etter \u00a7 1-7b. Brudd p\u00e5 krav om minstel\u00f8nn kan derfor v\u00e6re et moment ogs\u00e5 i vurderingen av egnethet etter denne bestemmelsen, men da som ett av flere momenter som indikerer useri\u00f8s og uforsvarlig drift. Som Oslo kommune selv viser til vil terskelen v\u00e6re h\u00f8y, og det sentrale vurderingsmomentet vil v\u00e6re om personen ikke er skikket til \u00e5 inneha bevilling etter en konkret vurdering i den enkelte sak. P\u00e5 denne bakgrunn kan vi bekrefte at vi er enige med Oslo kommune i at allmenngjort tariffl\u00f8nn kan v\u00e6re ett av flere forhold som vektlegges i kommunenes vurdering av hvorvidt det skal gis bevilling etter alkoholloven\u00a7 1-7 a f\u00f8rste ledd, forutsatt at dette har en klar alkoholpolitisk begrunnelse. 3. Adgangen til \u00e5 sette vilk\u00e5r knyttet til bevillingen Etter alkoholloven \u00a7 3-2 kan det settes vilk\u00e5r for bevillingen i samsvar med alminnelige forvaltningsrettslige regler. Det f\u00f8lger av bestemmelsens forarbeider at det er et krav at vilk\u00e5ret har saklig sammenheng med den begunstigelse som gis. Saklig sammenheng vil det bl.a. v\u00e6re dersom vilk\u00e5ret bidrar til \u00e5 fremme lovens form\u00e5l, avverge skadevirkninger som tillatelsen kan f\u00e5 eller lette kontrollen med ordningen, jf. Ot.prp. nr. 7 (1996-1997) pkt. 4.4.1. Adgangen til \u00e5 sette vilk\u00e5r knyttet til bevillingen var tidligere begrenset til de vilk\u00e5r som fulgte direkte av loven. N\u00e5r det s\u00e5 ble foresl\u00e5tt \u00e5 utvide vilk\u00e5rsadgangen i samsvar med alminnelige forvaltningsrettslige regler, var dette bl.a. av hensyn til at kommunene skulle st\u00e5 friere til \u00e5 utforme sin alkoholpolitikk, jf. Ot.prop nr. 7 (1996-1997) s. 45. Etter departementets syn kan det p\u00e5 denne bakgrunn v\u00e6re anledning til \u00e5 stille som vilk\u00e5r for skjenkebevilling at de ansatte mottar allmenngjort tariffl\u00f8nn, forutsatt at dette kan anses \u00e5 bidra til \u00e5 fremme alkohollovens form\u00e5l om \u00e5 begrense de samfunnsmessige og individuelle skadene av alkoholbruk. Side 2 Dersom det i bevillingsvedtaket er satt vilk\u00e5r om at de ansatte skal ha allmenngjort l\u00f8nn, vil brudd p\u00e5 dette vilk\u00e5ret kunne v\u00e6re grunnlag for \u00e5 f\u00e5 prikk etter prikktildelingssystemet i alkoholforskriften - p\u00e5 lik linje med brudd p\u00e5 \u00f8vrige vilk\u00e5r i bevillingsvedtaket. 4. Kravet til vandel, jf. \u00a7 1-7b Etter alkoholloven\u00a7 1-7b m\u00e5 bevillingshaver og personer som har vesentlig innflytelse p\u00e5 virksomheten, oppfylle n\u00e6rmere bestemte krav til vandel. Vandelskravet er en forutsetning for at det kan gis skjenkebevilling etter\u00a7 1-7. Det kan p\u00e5 samme m\u00e5te f\u00f8re til inndragning etter \u00a7 1-8 dersom vandelskravet i \u00a7 1-7 b ikke lenger er oppfylt. For at vilk\u00e5rene i \u00a7 1- 7 b kan anses oppfylt, m\u00e5 bevillingshaver og personer som har vesentlig innflytelse p\u00e5 virksomheten ha utvist uklanderlig vandel iht. alkohollovgivningen og bestemmelser i annen lovgivning som har sammenheng med alkohollovens form\u00e5l, samt skatte-, avgifts- og regnskapslovgivningen. Sp\u00f8rsm\u00e5let blir dermed om \u00abannen lovgivning som har sammenheng med alkohollovens form\u00e5l\u00bb kan sies \u00e5 omfatte arbeidsrettslige bestemmelser som allmenngj\u00f8ringslovens krav til minstel\u00f8nn. Det f\u00f8lger av bestemmelsens forarbeider at Sosialdepartementet i h\u00f8ringsnotatet f\u00f8rst hadde foresl\u00e5tt \u00e5 utvide alkohollovens vandelsbestemmelse slik at den tematisk ogs\u00e5 ville omfatte de forhold som serveringsloven omfatter. I proposisjonen uttalte departementet imidlertid at man s\u00e5 at dette \u00abvil kunne medf\u00f8re en uhensiktsmessig utvidelse sett i forhold til alkohollovens virkeomr\u00e5de og form\u00e5l\u00bb, jf. Ot.prp.nr. 86 (2003-2004). P\u00e5 denne bakgrunn kom Sosialdepartementet til at det ikke var hensiktsmessig \u00e5 opprettholde forslaget om at vandelsvurderingen etter alkoholloven tematisk skulle utvides til \u00e5 omfatte \u00abannen lovgivning som er uforenlig med driften av virksomheten\u00bb, slik opprinnelig foresl\u00e5tt. Sosialdepartementet vurderte alts\u00e5 den gang at det ikke var hensiktsmessig \u00e5 utvide vandelsvurderingen til \u00e5 omfatte annen lovgivning som er uforenlig med driften av virksomheten. Etter v\u00e5rt syn taler dette for at man da heller ikke har ment at arbeidsrettslige forhold som brudd p\u00e5 bestemmelser om allmenngjort l\u00f8nn skal inng\u00e5 i vandelsvurderingen. Videre f\u00f8lger det av de samme forarbeidene at: \u00abskj\u00f8nnsvurderingen etter\u00a7 1-la er videre enn bestemmelsen etter\u00a7 1-lb. Etter\u00a7 1-la kan det legges vekt p\u00e5 andre lovbrudd enn de som er relevante etter\u00a7 1-lb. Det vil eksempelvis kunne legges vekt p\u00e5 om bevillingss\u00f8ker og andre personer som nevnt i \u00a7 1- lb tidligere har overtr\u00e5dt diskrimineringsforbudet i straffeloven, eller om det tidligere har v\u00e6rt problemer med diskriminering ved utestedet.\u00bb Det f\u00f8lger av dette at vandelsvurderingen etter\u00a7 1-7b er ment \u00e5 v\u00e6re smalere enn skj\u00f8nnsvurderingen av om det b\u00f8r gis bevilling etter\u00a7 1-7a. Sosialdepartementet nevner videre diskrimineringsforbudet som et eksempel p\u00e5 forhold som det vil v\u00e6re anledning til \u00e5 legge vekt p\u00e5 i vurderingen etter 1-7a, men ikke i vurderingen etter 1-7b. At man har vurdert diskrimineringsrettslige forhold som noe som ikke skal kunne vektlegges i Side 3 vandelsvurderingen, taler etter v\u00e5rt syn ytterligere for at man da heller ikke har ment at brudd p\u00e5 arbeidsrettslige forhold skal kunne vektlegges. Departementet er p\u00e5 denne bakgrunn enig med Oslo kommune i at brudd p\u00e5 kravet om allmenngjort tariffl\u00f8nn ikke er relevant \u00e5 vektlegge i vandelsvurderingen etter\u00a7 1-?b. 5. Om kontrollmyndighet P\u00e5 sp\u00f8rsm\u00e5let om hvilken myndighet som har hjemmel til \u00e5 kontrollere allmenngjort l\u00f8nn, faller dette generelt inn under Arbeidstilsynets ansvarsomr\u00e5de. Departementet viser til at Arbeidstilsynet i brev 23. mai viser til at riktig tiln\u00e6rming m\u00e5 v\u00e6re det etablerte samarbeidet mellom Arbeidstilsynet og N\u00e6ringsetaten, slik at Arbeidstilsynet vurderer n\u00e5r brudd p\u00e5 allmenngj\u00f8ringsforskriften foreligger og informerer N\u00e6ringsetaten - som kan vektlegge bruddene ved vurdering av bevillingssp\u00f8rsm\u00e5l. Med hilsen Hege Christina Bredesen (e.f.) avdelingsdirekt\u00f8r Runa Kleiberg seniorr\u00e5dgiver Dokumentet er elektronisk signert og har derfor ikke h\u00e5ndskrevne signaturer Side 4 "
}