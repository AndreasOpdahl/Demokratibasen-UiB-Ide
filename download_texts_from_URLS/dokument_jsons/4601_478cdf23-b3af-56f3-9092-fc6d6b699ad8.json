{
  "dokument_id": "478cdf23-b3af-56f3-9092-fc6d6b699ad8",
  "doc_type": "case_presentation",
  "kommune": 4601,
  "tittel": "Orientering om finansielle m\u00e5ltal og kommunal \u00f8konomisk b\u00e6rekraft (K\u00d8B)",
  "url": "https://bergen.kommune.no/politikere-utvalg/api/fil/bk360/9990951/Framstilling-Orientering-om-finansielle-maltall-og-kommunal-okonomisk-baerekraft-KOB-",
  "tekst": " Kontrollutvalget Saksframstilling V\u00e5r referanse: 2024/36407-6 Saksbehandler: Lillian Kristin Bolstad Orientering om finansielle m\u00e5ltal og kommunal \u00f8konomisk berekraft (K\u00d8B) Kva saka gjeld: Kontrollutvalets leiing og sekretariat har avgjort at vi vil ha ein temadel om kommunal \u00f8konomisk berekraft og finansielle m\u00e5ltal i Bergen kommune. Vi har difor invitert byr\u00e5d for finans, Eivind N\u00e6vdal-Bolstad, til \u00e5 halde ein presentasjon om dette i kontrollutvalets marsm\u00f8te. I tillegg har vi bede byr\u00e5dsavdelinga (innan fredag 8. mars) lage eit notat til kontrollutvalet om temaet. Notatet vil bli lagt ved saka s\u00e5 snart det er motteke. Vi har bede om at notatet inkluderer opplysningar fr\u00e5: \u2022 tala fr\u00e5 f\u00f8rebels rekneskap \u2022 byr\u00e5dssak 1034/24 \u00abDetaljering og spesifisering av bystyrets budsjettvedtak for 2024.\u00bb \u2022 byr\u00e5dssak 1035/24 \u00ab\u00c5rsregnskapet 2023 - gjennomf\u00f8ring av strykninger\u00bb \u2022 nettsaka p\u00e5 Bergen kommune si nettside \u00abPositivt driftsresultat p\u00e5 171 millionar i 2023\u00bb Bakgrunn for orienteringa er a kontrollutvalet skal sj\u00e5 til at det blir f\u00f8rt kontroll med at den \u00f8konomiske forvaltninga er i samsvar med gjeldande f\u00f8resegner og vedtak, jf. kommunelova \u00a7 23-2 f\u00f8rste ledd bokstav b Kommunelova kapittel 14 stiller ei rekke krav til \u00f8konomiforvaltning og berekraft i kommunen. Dei grunnleggande krava til \u00f8konomiforvaltninga skal bidra til at den \u00f8konomiske handleevna blir ivaretatt over tid, at planane er realistiske, at finans- og gjeldsforvaltninga ikkje inneberer vesentleg risiko og at betalingsforpliktingane kan innfriast ved forfall. For \u00e5 sikre at bystyret tek vare p\u00e5 sitt ansvar skal bystyret sj\u00f8lv vedta finansielle m\u00e5ltal eller \u00abhandlingsreglar\u00bb for utviklinga av \u00f8konomien til Bergen kommune, jf. kommunelova \u00a7 14- f\u00f8rste ledd bokstav c. I \u00e5rsberetninga skal det gjerast greie for om den \u00f8konomiske utviklinga og stillinga til Bergen kommune tek vare p\u00e5 den \u00f8konomiske handleevna over tid, jf. kommunelova 14-7 andre ledd bokstav a. Kontrollutvalet skal uttale seg om b\u00e5de \u00e5rsrekneskapen og \u00e5rsberetninga f\u00f8r byr\u00e5det innstiller til vedtak i bystyret, jf. kommunelova \u00a7 14-3 tredje ledd. Sekretariatet si vurdering: Ei orientering og eit notat fr\u00e5 byr\u00e5d for finans om kommunal \u00f8konomisk berekraft og finansielle m\u00e5ltal vil gi eit nyttig grunnlag for kontrollutvalet sin uttale til \u00e5rsrekneskapen og 1 \u00e5rberetninga til Bergen kommune, som skal behandlast i aprilm\u00f8tet. B\u00e5de NKRF og FKT gav i 2021 ut rettleiarar om temaet. I kontrollutvalet sin uttale kan ein blant anna gi ei vurdering av den kommunale \u00f8konomiske berekrafta. Forslag til vedtak: Kontrollutvalet tar presentasjon fr\u00e5 byr\u00e5d for finans, Eivind N\u00e6vdal-Bolstad, om kommunal \u00f8konomisk berekraft og finansielle m\u00e5ltal i Bergen kommune, til orientering. Dato: 5. mars 2024 Eli M. Velle - leiar Lillian K. Bolstad - r\u00e5dgjevar Dokumentet er godkjent elektronisk. Vedlegg: Notat fr\u00e5 byr\u00e5dsavdeling for finans (blir lagt ved n\u00e5r det er motteke) 2 Saksframstilling: 3 "
}