{
  "dokument_id": "7671c805-c189-5985-be05-69ad52a5444e",
  "doc_type": "case_presentation",
  "kommune": 4601,
  "tittel": "H\u00f8ringsuttalelse - Endringer i forskrift om midler til investering og bedriftsutvikling i landbruket m.m.",
  "url": "https://bergen.kommune.no/politikere-utvalg/api/fil/bk360/11627689/Framstilling-Horingsuttalelse-Endringer-i-forskrift-om-midler-til-investering-og-bedriftsutvikling-i-landbruket-m-m-",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/171561-2 H\u00f8ringssvar - endringer i forskrift om midler til investering og bedriftsutvikling i landbruket m.m. Hva saken gjelder: Landbruks- og matdepartementet (LMD) sendte 11.11.2024 forslag om endringer i forskrift om midler til investering og bedriftsutvikling i landbruket mv, som Innovasjon Norge forvalter. H\u00f8ringsfrist: 23.12.2024 Kommunene har helt siden 1980 tallet hatt en rolle i forvaltningen av investeringsmidlene (IBU) fra Innovasjon Norge. Over tid har rollen endret seg fra omfattende vurdering utover 1990 tallet til siste store endring i 2019. All saksbehandling skjer i dag digitalt i eksternt nettbasert fagsystem. I dag best\u00e5r kommunens rolle av 1) veilede s\u00f8ker om ordningene som finnes og evt. bist\u00e5 med \u00e5 sende inn s\u00f8knad, 2) kontrollere at alle n\u00f8dvendige vedlegg er lagt ved s\u00f8knaden og ettersp\u00f8rre mer informasjon fra s\u00f8ker ved mangler, 3) se gjennom s\u00f8knaden og lage uttalelse basert p\u00e5 lokal kjennskap til s\u00f8kers drift, 4) sende s\u00f8knaden videre til Innovasjon Norge for vedtak og 5) gjennomf\u00f8re stedlig befaring hos s\u00f8ker og lage ferdigattest n\u00e5r tiltaket er fullf\u00f8rt. Byr\u00e5dens vurdering og forslag til h\u00f8ringsuttalelse: Det er f\u00e6rre s\u00f8knader til Innovasjon Norge n\u00e5 enn tidligere, ettersom det er f\u00e6rre driftsutbygginger pga. h\u00f8yere renteniv\u00e5 og usikre rammevilk\u00e5r. Kommunen har kapasitet, og kompetanse, til \u00e5 lage uttalelser og gjennomf\u00f8re befaringer forbundet med saker som gjelder investering og bedriftsutvikling i landbruket, og det vil ikke f\u00f8re til noen vesentlig besparelse i medg\u00e5tt arbeidstid dersom dette bortfaller. Den lokale landbrukskompetansen finnes i kommunen, og det er sv\u00e6rt viktig \u00e5 lokalt kunne f\u00f8lge opp de som \u00f8nsker \u00e5 gjennomf\u00f8re tiltak p\u00e5 sine g\u00e5rdsbruk, enten det er tradisjonelt landbruk eller tilleggsn\u00e6ring. Spesielt viktig er det \u00e5 kunne bruke lokal kjennskap for \u00e5 f\u00e5 med vesentlig informasjon som Innovasjon Norge vanskelig kan finne fra sentral plassering. Bergen kommune tilr\u00e5r derfor at kommunene fremdeles skal lage uttalelser og ferdigattest i forbindelse med s\u00f8knader om investeringstilskudd i landbruket, fordi det er viktig \u00e5 bruke kjennskap til lokale forhold slik som i dag. Vedtakskompetanse: Byr\u00e5dets fullmakter pkt. 2.10.1, vedtatt av Bergen bystyre 27. november 2024 i sak 462/24: 1 H\u00f8ringsuttalelser 2.10.1.Byr\u00e5det avgir h\u00f8ringsuttalelser p\u00e5 vegne av Bergen kommune, der forretningsutvalget har fordelt oppgaven til byr\u00e5det. Forretningsutvalget behandlet saken i m\u00f8tet 19. november 2024 (sak 380/24) og fattet f\u00f8lgende vedtak: Byr\u00e5det avgir eventuelt h\u00f8ringssvar til h\u00f8ringen \u00abH\u00f8ring av endringer i forskrift om midler til investering og bedriftsutvikling i landbruket m.m\u00bb p\u00e5 vegne av Bergen kommune Byr\u00e5d for n\u00e6ring, kultur og idrett innstiller til byr\u00e5det \u00e5 fatte f\u00f8lgende vedtak: 1. Bergen kommune avgir h\u00f8ringsuttalelse til \u00ab[h]\u00f8ring av endringer i forskrift om midler til investering og bedriftsutvikling i landbruket m.m\u00bb slik det fremkommer av saken. 2. Melding om vedtak sendes Bystyrets kontor Dato: 10. desember 2024 Reidar Digranes Byr\u00e5d for n\u00e6ring, kultur og idrett Dokumentet er godkjent elektronisk. Vedlegg: 1. H\u00f8ring av endringer i forskrift om midler til investering og bedriftsutvikling i landbruket 2. H\u00f8ringsnotat 3. Utkast til forskriftsendringer 2 "
}