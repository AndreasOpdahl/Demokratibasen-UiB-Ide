{
  "dokument_id": "c7e7504d-1b1e-51fb-8de9-ad573bb04624",
  "doc_type": "case_attachment",
  "kommune": 4601,
  "tittel": "Dispensasjonss\u00f8knad",
  "url": "https://bergen.kommune.no/politikere-utvalg/api/fil/bk360/11663020/Dispensasjonssoknad",
  "tekst": " BYGGRAAD BERGEN AS PROSJEKTERING \u2013 BYGGTEKNISK KONSULENT - BYGGES\u00d8KNADER Bergen kommune Plan- og bygningsetaten Postboks 7700 5020 BERGEN Flesland, 09.10.2024 Vedr.: BYGG 2024/16064 S\u00d8KNAD OM DISPENSASJON. Vi viser til mottatt melding datert 04.10.2024 der administrasjonen uttrykker behov for tilleggsopplysninger. F\u00f8rste kulepunkt gjelder p\u00e5st\u00e5tt manglende dispensasjon fra KPA \u00a7 6.3.1. S\u00f8knaden er sendt digitalt, og vi er ikke kjent med hvordan den da mottas av kommunen. Vi \u00f8nsker \u00e5 opplyse om at i tillegg til dispensasjon fra Pbl. \u00a7 29-4 har vi ogs\u00e5 s\u00f8kt om dispensasjon fra KPA \u00a7 6.3.1. Hvis det er uklarheter rundt dette, vil vi p\u00e5 vegne av tiltakshaver s\u00f8ke om dispensasjon fra KPA \u00a7 6.3.1. knyttet til avstand til fylkesvei i ytre fortettingssone. Oppgitt krav er at det ikke skal bygges n\u00e6rmere vei/fortau enn 18 meter. Minste avstand mellom oms\u00f8kt tiltak og fortauet er beregnet til 3,3 meter. Avstanden er p\u00e5f\u00f8rt vedlagte basiskart. Form\u00e5let med avstandskravet er at vei-eiers interesser knyttet til vedlikehold og utvidelsesmuligheter ikke p\u00e5virkes i negativ grad. I tillegg skal forhold relatert til sikkerhet opprettholdes. Bolighuset, og dermed oms\u00f8kt bruksendring, ligger p\u00e5 et h\u00f8yere niv\u00e5 enn veilegemet. Vi kan ikke se at tiltaket vil p\u00e5virke vei-eiers adgang til \u00e5 drive vedlikehold, eller v\u00e6re til ytterligere begrensning knyttet til eventuelle utvidelsesmuligheter. Ettersom eiendommen ligger langs et rettstrekk av fylkesveien, og p\u00e5 et h\u00f8yere niv\u00e5, vil forhold relatert til trafikksikkerhet/siktforhold ikke bli p\u00e5virket av at bruken av arealet i underetasjen endres. I den sammenheng \u00f8nsker vi \u00e5 presisere at det ikke er planlagt tiltak som endrer avstanden mellom veien/fortauet og bolighuset. I henhold til Plan- og bygningsloven er det to vilk\u00e5r som m\u00e5 oppfylles for at kommunen skal kunne dispensere; \u00abhensynene bak bestemmelsen det dispenseres fra, eller hensynene i lovens form\u00e5lsbestemmelse\u00bb m\u00e5 ikke bli \u00abvesentlig tilsidesatt\u00bb, og \u00abfordelene ved \u00e5 gi dispensasjon\u00bb m\u00e5 \u00abv\u00e6re klart st\u00f8rre enn ulempene etter en samlet vurdering\u00bb (Pbl. \u00a7 19-2, 2.ledd). For at kommunen skal kunne dispensere m\u00e5 for det f\u00f8rste hensynene bak planform\u00e5let ikke bli vesentlig tilsidesatt. Ordlyden \u00abvesentlig tilsidesatt\u00bb tilsier at tilsidesettelsen m\u00e5 ha et kvalifisert preg. Dette inneb\u00e6rer at ikke enhver negativ innvirkning p\u00e5 hensynene bak form\u00e5lsbestemmelsen det skal dispenseres fra, gir grunnlag for \u00e5 avsl\u00e5 s\u00f8knad om dispensasjon. 1/2 Som nevnt p\u00e5 forrige side, kan vi ikke se at form\u00e5let bak avstandskravet blir satt til side. For tiltakshaver vil det v\u00e6re en klar fordel \u00e5 kunne endre boligen slik at den tilpasses \u00f8nsker om bedre utnyttelse av bolighuset. Vi \u00f8nsker ogs\u00e5 \u00e5 p\u00e5peke at hele 455 m2 av opprinnelig areal p\u00e5 11/28 ble den 16.10.1973 overf\u00f8rt til veigrunn, slik at det ble mulig \u00e5 utvide veien og etablere fortau. Avstand til vei/fortau ble dermed redusert til dagens situasjon. Etter en samlet vurdering mener vi bestemt at grunnlaget for \u00e5 dispensere fra avstandskravet er til stede. Mvh BYGGRAAD BERGEN AS Ivar Solheim ADRESSE: TELEFON: MOBIL: E-POST: ORG.NR.: Fleslandsvegen 235 A 55 99 00 95 90 51 64 17 ivar.solheim@byggraad.no 930 095 885 5258 Blomsterdalen 2/2 "
}