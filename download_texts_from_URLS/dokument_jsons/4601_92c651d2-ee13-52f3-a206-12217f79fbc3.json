{
  "dokument_id": "92c651d2-ee13-52f3-a206-12217f79fbc3",
  "doc_type": "case_attachment",
  "kommune": 4601,
  "tittel": "Stadfesting gnr 39 bnr 478 klagesak",
  "url": "https://bergen.kommune.no/politikere-utvalg/api/fil/bk360/9862272/Stadfesting-gnr-39-bnr-478-klagesak",
  "tekst": " V\u00e5r dato: V\u00e5r ref: 07.12.2023 2023/15376 Deres dato: Deres ref: DELTA BOLIG PROSJEKTERING AS Saksbehandler, innvalgstelefon Gr\u00f8vlesvingen 29 David Larsen, 55 57 20 16 5108 HORDVIK Bergen kommune \u2013 gnr. 39 bnr. 478. Steinsvikskrenten 11. Tomannsbolig Vi viser til klage datert 17. februar 2023 og oversendelse av klagesak fra Bergen kommune i brev datert 11. oktober 2023. Vedtak Klagen tas ikke til f\u00f8lge. Vi stadfester Bergen kommunes vedtak datert 27. januar 2023 om \u00e5 avsl\u00e5 s\u00f8knaden om rammetillatelse. Sakens bakgrunn Vi forutsetter at partene kjenner sakens bakgrunn og gir derfor kun et kortfattet sammendrag. Delta boligprosjektering AS s\u00f8kte 16. november 2022 p\u00e5 vegne av Steinsvikskrenten 11 AS om dispensasjon og rammetillatelse for oppf\u00f8ring av tomannsbolig og utomhusanlegg med forst\u00f8tningsmur, tilkomst og uteoppholdsarealer p\u00e5 ovennevnte eiendom. S\u00f8knaden er en revidert versjon av tidligere innsendt s\u00f8knad, som er avsl\u00e5tt. S\u00f8knaden datert 16. november 2022 ble avsl\u00e5tt av Bergen kommune i vedtak datert 27. januar 2023. Avslaget ble p\u00e5klaget av Delta boligprosjektering AS i brev datert 17. februar 2023. Kommunen tok ikke klagen til f\u00f8lge og sendte derfor saken til oss for endelig avgj\u00f8relse. Regelverk Forvaltningsloven gjelder for Statsforvalterens behandling av klagesaken, se plan- og bygningsloven (pbl.) \u00a7 1-9 f\u00f8rste avsnitt. Statsforvalteren er delegert myndighet til \u00e5 avgj\u00f8re klagesaker etter pbl. \u00a7 1-9 femte avsnitt og rundskriv T-2/09 fra dav\u00e6rende Kommunal- og distriktsdepartementet. Statsforvalteren skal som klageinstans se til at kommunen under behandling av saken har fulgt de lovene, forskriftene og saksbehandlingsreglene som gjelder p\u00e5 omr\u00e5det. Under klagebehandlingen kan vi pr\u00f8ve alle sider av saken, herunder ta hensyn til eventuelle nye omstendigheter, se forvaltningsloven (fvl.) \u00a7 34. Som klageinstans har vi kompetanse til \u00e5 treffe nytt vedtak i saken, stadfeste kommunens vedtak eller oppheve det og sende saken tilbake til kommunen for helt eller delvis ny behandling, se fvl. \u00a7 34 fjerde avsnitt. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Statens hus, Kaigaten 9, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/4 Visuelle kvaliteter Krav til visuelle kvaliteter g\u00e5r frem av plan- og bygningsloven \u00a7 29-2: \u00abEthvert tiltak etter kapittel 20 skal prosjekteres og utf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering. Ved tiltak som knytter seg til et eksisterende byggverks ytre, kan kommunen i vurderingen legge vekt p\u00e5 hensynet til viktige historiske, arkitektoniske og andre kulturelle verdier.\u00bb Lovbestemmelsen er presisert gjennom bestemmelser i kommuneplanens arealdel til Bergen kommune (forkortet KPA) og reguleringsplanen for Steinsvik (heretter omtalt som gjeldende reguleringsplan).1 I KPA \u00a7 8.2.1 st\u00e5r det at \u00ab[n]ye tiltak skal fremme opplevelsen av stedets egenart og tilf\u00f8re bymilj\u00f8et nye kvaliteter.\u00bb Videre g\u00e5r det frem av \u00a7 8.2.9 at \u00ab[n]ye byggetiltak skal ha god terrengtilpasning med minst mulig bruk av store skj\u00e6ringer, fyllinger og murer.\u00bb If\u00f8lge \u00a7 26.4.5 skal \u00abgrad av utnytting tilpasses omgivelsene, og skal v\u00e6re mellom 30% og 120% BRA.\u00bb For \u00e5 sikre helhetlig utforming gjelder blant annet disse reguleringsplanbestemmelsene for utforming av boliger i det aktuelle feltet: \u00ab\u00a7 2 g) Bygningsr\u00e5det skal ved behandling av byggemelding ha for \u00f8yet at bebyggelsen f\u00e5r en god form og materialbehandling, og at bygninger i samme byggefelt f\u00e5r en enhetlig og harmonisk utforming. Farge p\u00e5 hus og taktekking skal godkjennes av bygningsr\u00e5det. \u00a7 3 a) Frittliggende bolighus skal oppf\u00f8res i 1 etasje. Underetasje kan, hvor terrenget etter bygningsr\u00e5dets skj\u00f8nn ligger til rette for det, innredes til beboelse innenfor rammen av bestemmelsene i byggeforskriftene. Bygningsr\u00e5det skal fastsette koteh\u00f8yde for topp grunnmur. \u00a7 3 e) Felt med eksisterende boligbebyggelse skal, der det er mulig, fortsettes p\u00e5 en m\u00e5te som harmonerer med feltenes n\u00e5v\u00e6rende struktur.\u00bb Statsforvalterens vurdering Sp\u00f8rsm\u00e5let er om det er grunnlag for \u00e5 avsl\u00e5 s\u00f8knaden om rammetillatelse for oms\u00f8kt tomannsbolig og utomhusanlegg med forst\u00f8tningsmur, tilkomst og uteoppholdsarealer (heretter ogs\u00e5 omtalt som tiltaket/det oms\u00f8kte tiltaket). Det rettslige utgangspunktet er at kommunen skal gi tillatelse dersom det oms\u00f8kte tiltaket ikke er i strid med materielle bestemmelser i plan- og bygningslovgivningen, se pbl. \u00a7 21-4 f\u00f8rste avsnitt f\u00f8rste setning. Tiltakshaver har med andre ord krav p\u00e5 \u00e5 f\u00e5 innvilget en s\u00f8knad som er i samsvar denne lovgivningen. I det f\u00f8lgende tar vi stilling til om den oms\u00f8kte tiltaket er i strid med plan- og bygningslovgivningen eller ikke. Kommunen mener at tiltaket ikke oppfyller lovens krav til visuelle kvaliteter, til dels p\u00e5 grunn av store skj\u00e6ringer se pbl. \u00a7 29-2. Tiltakshaver er uenig og har i klagen vist til blant annet at argumentet om store skj\u00e6ringer er uriktig. If\u00f8lge tiltakshaver vil skj\u00e6ringen i bakkant av boligen bli minimal. 1 Reguleringsplanen ble 27. februar 1990 og har planidentitet 8270000. Side: 3/4 I kravet til \u00abgode visuelle kvaliteter\u00bb ligger at avgj\u00f8relsen skal bero p\u00e5 faglige kvalitetsnormer, ikke p\u00e5 personlige oppfatninger av om et tiltak kan anses som pent eller stygt.2 Vurderingen h\u00f8rer til kommunens s\u00e5kalte frie skj\u00f8nn.3 Det betyr at Statsforvalteren ved sin overpr\u00f8ving av kommunens vurdering skal legge stor vekt p\u00e5 hensynet til det kommunale selvstyret, se fvl. \u00a7 34. Som vist p\u00e5 forrige side, er innholdet i pbl. \u00a7 29-2 n\u00e6rmere presisert gjennom bestemmelser i kommuneplanens arealdel for Bergen kommune og gjeldende reguleringsplan. Ettersom det ikke uten videre kan stilles strengere krav i plan enn det som f\u00f8lger \u00a7 29-2, vil ogs\u00e5 vurderinger etter planbestemmelsene bero p\u00e5 faglige kvalitetsnormer og ikke p\u00e5 personlige oppfatninger av hva som er pent og stygt. 4 Etter kommunens vurdering kommer det oms\u00f8kte tiltaket i direkte konflikt med reguleringsplanens bestemmelser om visuelle kvaliteter. Kommunen har vist til at det oms\u00f8kte tiltaket p\u00e5 tre etasjer skiller seg fra omkringliggende eneboliger som i hovedsak er bygget med \u00e9n etasje i tillegg til loft eller underetasje. Videre har kommunen lagt vekt p\u00e5 at tomannsboligen er d\u00e5rlig tilpasset terrenget, og at boligen ikke samspiller med den \u00f8vrige bebyggelsen om tomteutnyttelse og uteoppholdsarealer. Vi ser tiltakshavers argument om skj\u00e6ring, men deler likevel oppfatningen til kommunen om at den totale skj\u00e6ringsh\u00f8yden vil fremst\u00e5 vesentlig h\u00f8yere enn i bakkant av boligen. V\u00e5r vurdering er derfor at tiltaket ikke harmonerer med KPA-bestemmelsen i \u00a7 8.2.1 om at nye tiltak skal ha god terrengtilpassing med minst mulig bruk av store skj\u00e6ringer, fyllinger og murer. Videre har det oms\u00f8kte tiltaket en utnyttelsesgrad p\u00e5 66 %. Dette er riktignok innenfor intervallet i KPA \u00a7 26.4.5 (30-120%), men avviker betydelig fra sammenlignbar bebyggelsen i n\u00e6rheten. Omkringliggende eneboligbebyggelse har en utnyttingsgrad p\u00e5 under 40 %. Tiltaket skiller seg ogs\u00e5 fra omkringliggende eneboligbebyggelse i etasjeantall, volum og kvalitet p\u00e5 uteoppholdsarealer. Til det siste viser vi til kommunens vurdering om at arealene i liten grad vil kunne fungere til lek og annen aktivitet for ulike aldersgrupper, og at arealene dessuten avviker sterkt fra omkringliggende boligers tilsvarende arealer. Etter v\u00e5rt syn bygger kommunens vurdering p\u00e5 en forsvarlig avveining av saklige hensyn, og vi ser derfor ikke grunn til \u00e5 sette til side kommunens konklusjon om at tiltaket ikke oppfyller kravene til visuelle kvaliteter. Tiltaket oppfyller etter dette ikke lovens krav til visuelle kvaliteter, se pbl. \u00a7 29-2. Tiltaket er dermed ikke i tr\u00e5d med plan- og bygningslovgivningen, og s\u00f8knaden m\u00e5 avsl\u00e5s. Av den grunn er det ikke n\u00f8dvendig for oss \u00e5 ta stilling til om tiltaket oppfyller krav til uteoppholdsareal, eller om vilk\u00e5rene for \u00e5 kunne gi dispensasjon fra reguleringsplanens bestemmelse om etasjeantall er oppfylt. Avslutning Statsforvalterens vedtak p\u00e5 side 1 er endelig og kan ikke p\u00e5klages videre, se pbl. \u00a7 28 tredje avsnitt. 2 Jf. Ot.prp. nr. 45 (2007\u20132008) s. 229\u2013230. 3 Jf. Agder lagmannsretts dom av 19. juni 2008 (LA-2007-127829), og rundskriv H-1/10 punkt 14.2. 4 Jf. Odd Jarl Pedersen mfl., Plan- og bygningsrett, del II. Byggesaksbehandling, h\u00e5ndhevelse og sanksjoner, 3. utgave, Universitetsforlaget, 2018 s. 439-440. Side: 4/4 Med hilsen Anne-Kjersti Sande David Larsen fagdirekt\u00f8r seniorr\u00e5dgiver Dokumentet er elektronisk godkjent Kopi til: STEINSVIKSKRENTEN 11 AS c/o Kristian Nilsen Fredlundveien 77 5073 BERGEN BERGEN KOMMUNE Postboks 7700 5020 BERGEN "
}