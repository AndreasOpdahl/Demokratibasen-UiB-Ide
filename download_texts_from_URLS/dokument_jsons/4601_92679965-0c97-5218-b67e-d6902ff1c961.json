{
  "dokument_id": "92679965-0c97-5218-b67e-d6902ff1c961",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 62 fra Eira Martinsen Garrido (SV) om rullering av Kunstplan for Bergen 2018-2027 - Utvalg for finans, kultur og n\u00e6ring ",
  "url": "https://bergen.kommune.no/politikere-utvalg/api/fil/bk360/11206075/Svar-pa-skriftlig-sporsmal-nr-62-fra-Eira-Martinsen-Garrido-SV-om-rullering-av-Kunstplan-for-Bergen-2018-2027-Utvalg-for-finans-kultur-og-naering-",
  "tekst": " BNKI - stab Til Intern korrespondanse Bystyrets kontor V\u00e5r referanse: 2024/143425-3 Saksbehandler: Gerd Nilsen Fra Dato: 30. september 2024 Byr\u00e5d for n\u00e6ring, kultur og idrett Svar p\u00e5 skriftlig sp\u00f8rsm\u00e5l nr. 62 fra Eira Martinsen Garrido (SV) om rullering av Kunstplan for Bergen 2018-2027 - Utvalg for finans, kultur og n\u00e6ring Representanten Eira Martinsen Garrido (SV) har 19.09.24 sendt inn f\u00f8lgende skriftlige sp\u00f8rsm\u00e5l: Byr\u00e5det har siden de tiltr\u00e5dte v\u00e6rt i gang med en gjennomgang av b\u00e5de oppgaver og planer. Med i overkant av to \u00e5r igjen av Kunstplanens virkeperiode, er det usikkerhet rundt hva som vil skje med planen fremover. Kunst- og kulturlivet \u00f8nsker at planen skal rulleres, men det er bekymring for at den kan bli skrinlagt. SV deler \u00f8nsket om \u00e5 videref\u00f8re planen, da den har spilt en sentral rolle i Bergens kulturpolitikk de siste \u00e5rene. Planen, som ble utarbeidet i tett samarbeid med kulturfeltet, har gitt en klar retning for kulturpolitikken og v\u00e6rt et viktig verkt\u00f8y for \u00e5 forankre den. Vil byr\u00e5det rullere kunstplanen? Svar fra byr\u00e5den: Byr\u00e5det arbeider med Planstrategi for Bergen kommune 2023-2027. Planstrategien og planprogram for kommuneplanens samfunnsdel har v\u00e6rt p\u00e5 h\u00f8ring, og mottatt flere gode innspill fra kunst- og kulturfeltet i Bergen. N\u00e5r planstrategien foreligger i vedtatt form, vil byr\u00e5det komme tilbake til den konkrete innretningen av enkeltplaner. Det er n\u00f8dvendig med en gjennomgang av den tematiske planbeholdningen i kommunen, med sikte p\u00e5 \u00e5 videreutvikle plansystemet med f\u00e6rre og mer tverrg\u00e5ende tematiske planer. Bystyret vil i den forbindelse ta stilling til sentrale f\u00f8ringer for samfunnsplanleggingen i valgperioden, inkludert samfunnsm\u00e5l i ny samfunnsdel. Profesjonell kunst vil selvsagt ha en rolle i byens samfunnsplanlegging, og innretning p\u00e5 planstrukturen for kunst- og kulturfeltet vil bli lagt frem av byr\u00e5det n\u00e5r planstrategi og planprogram er vedtatt. Reidar Digranes - Byr\u00e5d for n\u00e6ring, kultur og idrett Dokumentet er godkjent elektronisk. "
}