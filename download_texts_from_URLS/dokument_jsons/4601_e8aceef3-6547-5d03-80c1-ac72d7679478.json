{
  "dokument_id": "e8aceef3-6547-5d03-80c1-ac72d7679478",
  "doc_type": "case_attachment",
  "kommune": 4601,
  "tittel": "H\u00f8ringsuttalelse Nasjonalt pasientforl\u00f8p - psykiske lidelser barn og unge ",
  "url": "https://bergen.kommune.no/politikere-utvalg/api/fil/bk360/9976107/Horingsuttalelse-Nasjonalt-pasientforlop-psykiske-lidelser-barn-og-unge-",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/35274-3 H\u00f8ringsuttalelse Nasjonalt pasientforl\u00f8p - psykiske lidelser barn og unge Hva saken gjelder: Helsedirektoratet har invitert Bergen kommune til \u00e5 avgi h\u00f8ring til Nasjonale pasientforl\u00f8p psykisk helse og rus \u2013 videreutvikling og forenkling av nasjonale pasientforl\u00f8p psykisk helse og rus. Det bes om innspill til de foresl\u00e5tte endringene i pasientforl\u00f8pene. Utkast til endringer for nasjonale pasientforl\u00f8p psykisk helse og rus omfatter de tre generelle pasientforl\u00f8pene: 1) Psykiske lidelser \u2013 barn og unge 2) Psykiske lidelser \u2013 voksne 3) Rusbehandling Denne saken gjelder h\u00f8ringsinnspill Nasjonale pasientforl\u00f8p \u2013 psykiske lidelser barn og unge. H\u00f8ringsfrist: H\u00f8ringsfrist er satt til 8. mai 2024. Helsedirektoratet mottok i 2022 oppdrag fra Helse- og omsorgsdepartementet om \u00e5 videreutvikle og forenkle pasientforl\u00f8pene innen psykisk helse og rus (TB 2022- 06). Oppdraget omhandlet \u00e5 endre navn fra Pakkeforl\u00f8p til Nasjonale pasientforl\u00f8p psykisk helse og rus, tilpasse forl\u00f8pene bedre til brukergruppens situasjon, \u00f8nsker og behov, samt forenkle forl\u00f8psarbeidet til helsetjenestene. Det er utarbeidet syv pakkeforl\u00f8p innen psykisk helse og rus, tre generelle og fire spesifikke, som ble innf\u00f8rt i tjenestene fra og med januar 2019. Evaluering av pakkeforl\u00f8pene to \u00e5r etter innf\u00f8ring, viser at det er bred enighet blant pasienter, brukere og fagfolk om at de overordnede m\u00e5lsettingene og intensjonene i forl\u00f8pene var gode, men avdekket samtidig utfordringer i forl\u00f8psarbeidet. Det fremkom ogs\u00e5 at ordet \u00abpakkeforl\u00f8p\u00bb opplevdes negativt av fagfolk. Kapittelinndelingen i h\u00f8ringsutkastet er endret fra pasientforl\u00f8pet 2018. Utkastet omhandler kun kapittel 1-7. 1. Bakgrunn, metode og prosess 2. Virksomhetens ansvar for implementering av pasientforl\u00f8p 3. Henvisning til spesialisthelsetjenesten 4. Utredning i spesialisthelsetjenesten 5. Behandling og oppf\u00f8lging 6. Avslutning og videre oppf\u00f8lging 7. Kodeveileder (ikke aktuell for kommunen \u00e5 svare p\u00e5) Det \u00f8nskes innspill p\u00e5 endringer som er gjort i aktivitetene, og spesielt knyttet til om: 1 \u2022 Innholdet er lett \u00e5 lese og forst\u00e5 \u2022 Endringene er i tr\u00e5d med m\u00e5lsettingen om \u00e5 forenkle forl\u00f8psarbeidet for tjenestene \u2022 Bruker- og p\u00e5r\u00f8rendemedvirkning er ivaretatt i aktivitetene \u2022 Samhandling er ivaretatt i aktivitetene \u2022 Forl\u00f8pet er tilstrekkelig tilpasset den enkelte pasients situasjon, \u00f8nsker og behov \u2022 Innf\u00f8ring av endringene er gjennomf\u00f8rbare, eller om det er noen utfordringer ved implementering Byr\u00e5dens vurdering og forslag til h\u00f8ringsuttalelse: Bergen kommune takker for mulighet til \u00e5 gi h\u00f8ringsuttalelse til Nasjonalt pasientforl\u00f8p \u2013 psykiske lidelser barn og unge. Sammenlignet med Psykiske lidelser \u2013 barn og unge, nasjonalt pasientforl\u00f8p 2018, er innholdet forbedret og lett \u00e5 lese og forst\u00e5. Spr\u00e5ket er mer presist, og innholdet er oversiktlig. Det er lagt inn flere lenker som gj\u00f8r det enkelt \u00e5 f\u00e5 tak i utfyllende informasjon. 3. Henvisning til spesialisthelsetjenesten: Kartlegging i forbindelse med henvisning Innspill fra Bergen kommune er lagt til med fet skrift i avsnittet. Ta utgangspunkt i barnets/ungdommens og/eller foreldres beskrivelse av situasjonen i kartleggingen og henvisningen. Informer om og dr\u00f8ft henvisningens bakgrunn, innhold og hva som skjer n\u00e5r henvisningen er mottatt i spesialisthelsetjenesten. Konferer med fastlege dersom du som henviser ikke er fastlege. Fastlegen konfererer med andre tjenester som er aktive for et barn/en familie n\u00e5 det oppst\u00e5r et behov for \u00e5 henvise. Fastlege vurderer mulige somatiske \u00e5rsaker til tilstanden. Koordiner henvisningen med andre relevante instanser dersom flere tjenester i kommunen er involvert, oppgi kontaktperson eller koordinator/barnekoordinator og legg ved relevant informasjon, som individuell plan. Begrunn henvisningen og beskriv forventet effekt av behandling. 6. Avslutning og videre oppf\u00f8lging: Samhandling f\u00f8r utskrivning fra spesialisthelsetjenesten Innspill fra Bergen kommune er lagt til med fet skrift i avsnittet. Planlegg avslutning av nasjonalt pasientforl\u00f8p i samarbeid med pasienten og/eller foreldre og eventuelt kommune/fastlege/kommunens psykiske helsetjeneste eller andre involverte tjenester som pedagogisk psykologisk tjeneste/PPT, barnevern og NAV. Dette gj\u00f8res i samr\u00e5d med barn/ungdom som utskrives og dennes foreldre/foresatte. S\u00f8rg for at det foreligger en plan for oppf\u00f8lging i kommunen der det er behov for videre oppf\u00f8lging av annen instans. Hvis pasienten har individuell plan (IP) eller rett til IP, vil denne utgj\u00f8re planen for oppf\u00f8lging fremover. Vedtakskompetanse: Byr\u00e5dets fullmakter \u00a7 6, vedtatt av bystyret 16. desember 2020 i sak 378/20: Byr\u00e5det selv avgir h\u00f8ringsuttalelser p\u00e5 vegne av Bergen kommune. H\u00f8ringsuttalelser avgitt av byr\u00e5det sendes uten ugrunnet opphold Bystyrets kontor til orientering. Saksframlegget ansees ikke \u00e5 v\u00e6re av prinsipiell karakter. 2 Forretningsutvalget behandlet saken i m\u00f8te 20.02.2024 sak 62/24 og fattet f\u00f8lgende vedtak: Byr\u00e5det avgir eventuelt h\u00f8ringssvar til \u00abH\u00f8ring - Nasjonale pasientforl\u00f8p psykisk helse\u00bb p\u00e5 vegne av Bergen kommune. Byr\u00e5d for barnevern, sosiale tjenester og mangfold innstiller til byr\u00e5det \u00e5 fatte f\u00f8lgende vedtak: 1. Byr\u00e5det avgir h\u00f8ringsuttalelse til \u00abH\u00f8ring \u2013 Nasjonalt pasientforl\u00f8p \u2013 psykiske lidelser barn og unge\u00bb slik den fremkommer av byr\u00e5dens forslag. 2. Melding om vedtak sendes Bystyrets kontor. Dato: 23. april 2024 Charlotte Spurkeland Byr\u00e5d for barnevern, sosiale tjenester og mangfold Dokumentet er godkjent elektronisk. Vedlegg: Nasjonalt pasientforl\u00f8p - psykiske lidelser barn og unge - h\u00f8ringsutkast.pdf (helsedirektoratet.no) 3 "
}