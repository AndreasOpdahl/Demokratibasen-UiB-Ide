{
  "dokument_id": "898cb5ca-3bbb-5f3a-a6c1-c6096d396659",
  "doc_type": "case_attachment",
  "kommune": 4601,
  "tittel": "H\u00f8ringsuttalelse fra Utdanningsforbundet Bergen, skoleregler og elevdemokrati",
  "url": "https://bergen.kommune.no/politikere-utvalg/api/fil/bk360/10602097/Horingsuttalelse-fra-Utdanningsforbundet-Bergen-skoleregler-og-elevdemokrati",
  "tekst": " Dato: Referanse: Saksbehandler: Telefon: E-post 12.06.2024 J\u00f8rgen Ramsdal 23138600 jorram@udf.no H\u00f8ringsuttalelse fra Utdanningsforbundet Bergen \u2013 Forskrift om skoleregler og elevdemokrati Utdanningsforbunter Bergen viser til h\u00f8ringsutkast og h\u00f8ringsbrev, forskrift om skoleregler og elevdemokrati, datert 07.06.2024, og sender herved v\u00e5r h\u00f8ringsuttalelse. Utdanningsforbundet mener forskriften er godt strukturert og inneholder de naturlige momenter/ forhold som en forskrift om skoleregler og elevdemokrati b\u00f8r inneholde. Vi har noen kommentarer/ endringsforslag som vi i denne h\u00f8ringsuttalelsen vil begrunne: - Vi viser til \u00a76f/ \u00a78e: Utdanningsforbundet Bergen mener at fullmakten til \u00e5 bortvise elever fra oppl\u00e6rings\u00f8kten i inntil to klokketimer b\u00f8r ligge hos l\u00e6rer i det aktuelle klasserommet/ undervisningsrommet. Vi mener det b\u00f8r v\u00e6re naturlig at det \u00e5 ilegge en konsekvens som dette b\u00f8r ligge hos l\u00e6rer som klasseleder. - Vi viser til \u00a75h: r\u00f8yker eller bruker tobakk/ snus. I denne paragrafen mener vi det b\u00f8r suppleres med e-sigaretter. Vi f\u00e5r flere tilbakemeldinger om at bruken av dette blant en del elever er utbredt, dermed b\u00f8r dette inkluderes i dette punktet. - Politianmeldelse av elever: Utdanningsforbundet mener at det b\u00f8r presiseres at politianmeldelse kan bli anvendt for elever over 12 \u00e5r, slik at dette da er i samsvar med nye prosedyrer for anmeldelser av elever i bergensskolen. - Kapittel 3, Skoledemokrati: I \u00a712, st\u00e5r det at skolen kan organiseres seg p\u00e5 andre m\u00e5ter, for eksempel ved \u00e5 ha skolemilj\u00f8utvalg (SMU). I \u00a7 16 st\u00e5r det nedfelt at hver skole skal ha et skolemilj\u00f8utvalg. Dette st\u00e5r alts\u00e5 i motsetning til \u00a712 og b\u00f8r klargj\u00f8res. Utover disse kommentarene st\u00f8tter Utdanningsforbundet forslaget til ny forskrift om skoleregler og elevdemokrati. Med hilsen Utdanningsforbundet Bergen "
}