{
  "dokument_id": "e6aa819b-0a80-5b30-adb7-b1a1e04d4610",
  "doc_type": "case_attachment",
  "kommune": 4601,
  "tittel": "Klargj\u00f8ring av lovgrunnlag for Agnar Blindheims rett til \u00e5 s\u00f8ke fradeling etter Plan- og bygningsloven",
  "url": "https://bergen.kommune.no/politikere-utvalg/api/fil/bk360/11164685/Klargjoring-av-lovgrunnlag-for-Agnar-Blindheims-rett-til-a-soke-fradeling-etter-Plan-og-bygningsloven",
  "tekst": "Innspill til behandling av sak nr 328/24 - \u00c5sane, gbnr 191/5 - Klage p\u00e5 vedtak om fr\u00e5deling bustadsparsell - Klargj\u00f8ring av lovgrunnlag for Agnar Blindheim sin rett til \u00e5 s\u00f8ke fradeling etter PBL Jeg vil p\u00e5 vegne av Agnar Blindheim vil komme med en opplysning til utvalget om lovgrunnlaget for hans rett til \u00e5 s\u00f8ke fradeling av parsell etter Plan- og Bygningsloven (PBL). Dette for \u00e5 im\u00f8teg\u00e5 en p\u00e5stand i klagers advokat sin presentasjon p\u00e5 utvalgets form\u00f8te 12.09. Klagers advokat hevdet at Agnar ikke har rett til \u00e5 s\u00f8ke fradeling etter Plan- og Bygningsloven (PBL), siden Statsforvalter 05.06.24 gjorde vedtak om avvising av s\u00f8knad om deling etter jordlova. Jordlov og PBL er to ulike lover med ulike bestemmelser om hvem som kan s\u00f8ke om fradeling. Jordlova har ikke en klar bestemmelse om hvem som kan s\u00f8ke. Kommunen la til grunn i sin behandling av jordlovss\u00f8knaden at Agnar kan s\u00f8ke med bakgrunn i rettskraftig dom om eierskap. Statsforvalter har en annen tolkning hvor det ikke er gitt at Statsforvalter har gjort riktigere vurdering enn kommunens egne jurister. Et grunnleggende forhold er at Statsforvalter sitt vedtak om avvising av s\u00f8knad etter jordlova ikke p\u00e5virker s\u00f8ker sin rett til \u00e5 s\u00f8ke fradeling etter PBL. N\u00e5r det gjelder Agnars rett til \u00e5 s\u00f8ke fradeling etter Plan- og bygningsloven, f\u00f8lger denne krystallklart av matrikkelloven. I Plan- og Bygningsetaten sitt vedtak av 07.06.24 (vedlagt) hvor Agnar fikk l\u00f8yve til fradeling etter PBL, har kommunens jurister lagt dette til grunn, jf sitat: \u00abFagetatens vurderinger If\u00f8lge plan- og bygningslovens bestemmelser \u00a7 21-2 \u00abS\u00f8knad om tillatelse\u00bb kan de som er nevnt i matrikkellova \u00a79 s\u00f8ke om tillatelse til \u00e5 opprette ny grunneiendom. F\u00f8lgende fremg\u00e5r av matrikkellova \u00a79 \u00abKven som kan krevje matrikulering\u00bb, i pkt .b, \u00abden som ved rettskraftig avgjerd ved domstolane er kjent som eigar eller festar, ...()...Vi har mottatt kopi av dom fra Gulating lagmannsrett der det fremg\u00e5r at s\u00f8ker Agnar Blindheim skal ha rett til en parsell rundt bebyggelsen p\u00e5 Heiane 80. Vi har lagt dette til grunn for at Agnar Blindheim kan s\u00f8ke om fradeling av oms\u00f8kte parsell.\u00bb Kilde: Vedtak fra Plan- og Bygningsetaten av 07.06.24 \u2013 Tillatelse til oppretting og endring av eiendom, s.11, 2ndre avsnitt (vedlagt) For \u00e5 gjennomf\u00f8re fradelingen, m\u00e5 Agnar ha l\u00f8yve b\u00e5de etter jordlov og PBL. Han vil s\u00f8ke \u00e5 f\u00e5 omgjort Statsforvalter sin avvising av s\u00f8knaden etter jordlova med bakgrunn i krav om at Statsforvalter m\u00e5 legge til grunn rettskraftig dom om eierskap. Det er flere veier til fradeling etter jordlova, herunder omgj\u00f8ring av vedtaket fra Statsforvalter selv, departement eller sivilombud. Det har skjedd f\u00f8r at Statsforvalter har f\u00e5tt vedtak omgjort, bl.a. i sak fra tidligere i \u00e5r om landbruksvei i \u00c5sane hvor departementet ga Bergen kommune rett og opphevet Statsforvalter sin omgj\u00f8ring av kommunen sitt vedtak. Det er sv\u00e6rt viktig for Agnar at Plan- og Bygningsetaten sitt vedtak om l\u00f8yve til fradeling blir opprettholdt av utvalget. Dette s\u00e5 Agnar ikke blir tvunget til \u00e5 s\u00f8ke p\u00e5 nytt etter PBL senere, med det omfattende arbeid, tidsbruk og betydelige gebyrer som det vil medf\u00f8re. Klager til uansett f\u00e5 sin klage vurdert av Statsforvalter. Det er ikke gitt at Statsforvalter vil avvise l\u00f8yvet etter PBL siden dette m\u00e5 vurderes iht nevnte lov av annen avdeling hos Statsforvalteren. Agnar har kjempet en lang kamp for \u00e5 f\u00e5 papirer p\u00e5 eierskap av en parsell han har eid i mer enn en mannsalder, med bakgrunn i to rettskraftige dommer. Selv klagers advokat erkjenner at Agnar utvilsomt er eier av parsellen, noe han uttalte i sin presentasjon til utvalget form\u00f8te 12.09. P\u00e5 vegne av Agnar ber jeg utvalget om \u00e5 opprettholde l\u00f8yvet til fradeling/opprettelse av eiendom som Fagetaten ga 07.06.24, i tr\u00e5d med innstilling av 12.08.24 i Fagnotat fra PBE Juss og tilsyn i kommunen, slik at Agnar har mulighet til \u00e5 jobbe videre med \u00e5 skaffe de tillatelser han trenger til \u00e5 f\u00e5 fradelt parsellen som han er rettmessig eier av. Kari Blindheim (p\u00e5 vegne av Agnar Blindheim), Bergen, 18.09.24 "
}