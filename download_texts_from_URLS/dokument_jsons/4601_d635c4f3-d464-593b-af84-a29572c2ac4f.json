{
  "dokument_id": "d635c4f3-d464-593b-af84-a29572c2ac4f",
  "doc_type": "case_attachment",
  "kommune": 4601,
  "tittel": "Tilleggsnotat",
  "url": "https://bergen.kommune.no/politikere-utvalg/api/fil/bk360/9543541/Tilleggsnotat",
  "tekst": " Plan- og bygningsetaten Til Fagnotat BBU - Seksjon byutvikling (Arbeidssted) V\u00e5r referanse: PLAN-2022/20692-55 Saksbehandler: Torhild Agas\u00f8ster Dato: 12.12.2023 Fra Plan- og bygningsetaten Tilleggsnotat \u00c5sane, Gnr. 186, Bnr. 237, Nesveien/Knappen, Arealplan-ID 63520000 Planforslag for Nesveien/Knappen ble sendt til Byr\u00e5dsavdeling for byutvikling den 06.10.2023. Kommunaldirekt\u00f8rens stab har sendt saken i retur med anmodning om tilleggsvurdering, jf. brev datert 18.10.2023. Av brevet fremg\u00e5r det at det er behov for tilleggsopplysninger om vurderingene som er gjort med tanke p\u00e5 de milj\u00f8rettete prinsippene i naturmangfoldloven. Forslagstillers konsulent, Opus Bergen AS, har utarbeidet en rapport med vurdering av \u00a7\u00a7 8-12 i naturmangfoldloven som er vedlagt dette tilleggsnotatet. Fagetatens vurdering Kunnskapsgrunnlaget (\u00a78) Kravet til kunnskapsgrunnlaget skal st\u00e5 i et rimelig forhold til sakens karakter og risiko for skade p\u00e5 naturmangfoldet. Kunnskapsgrunnlaget i denne saken bygger p\u00e5 befaring av planomr\u00e5det med hensyn p\u00e5 naturmangfold, eksisterende registreringer i omr\u00e5det, f\u00f8rst og fremst de nasjonale milj\u00f8databasene Artskart, Naturbase, \u00d8kologisk grunnkart, Vann-nett og Kilden, samt annen tilgjengelig informasjon og rapporter. Opus har gjennomf\u00f8rt befaring i omr\u00e5det i oktober 2023 og det er utarbeidet et kunnskapsgrunnlag for naturverdier i naturmangfoldrapport datert 08.11.2023. V\u00e5r vurdering er at eksisterende kunnskap samlet sett gir et tilfredsstillende kunnskapsgrunnlag som st\u00e5r i rimelig forhold til sakens karakter og fare for skade p\u00e5 naturmangfoldet. F\u00f8re-var-prinsippet (\u00a7 9) M\u00e5let med f\u00f8re-var-prinsippet er \u00e5 unng\u00e5 mulig vesentlig skade p\u00e5 naturmangfoldet. F\u00f8re- var-prinsippet kommer til anvendelse n\u00e5r man ikke har tilstrekkelig med kunnskap til \u00e5 vite hvilke virkninger beslutningen vil ha for naturmangfoldet. Foreligger det en risiko for alvorlig eller irreversibel skade p\u00e5 naturmangfoldet, skal ikke mangel p\u00e5 kunnskap brukes som begrunnelse for \u00e5 utsette eller unnlate \u00e5 treffe forvaltningstiltak. I dette tilfellet er Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN naturvurderingen hovedsakelig gjort med utgangspunkt i observasjoner fra befaring av omr\u00e5det, det foreligger lite eksisterende informasjon i nasjonale databaser eller aktuelle rapporter. Befaringen av omr\u00e5det avdekket flere viktige forhold, og observasjonene fra befaringen vurderes \u00e5 v\u00e6re tilstrekkelig for \u00e5 si noe om virkningene tiltaket kan f\u00e5 p\u00e5 naturmangfoldet. F\u00f8re-var-prinsippet vil derfor tillegges mindre vekt, og vi slutter oss til forslagstillers vurdering. \u00d8kosystemtiln\u00e6rming og samlet belastning (\u00a7 10) Jf. \u00a7 10 i naturmangfoldloven skal den samlede belastningen p\u00e5 et \u00f8kosystem vurderes. For \u00e5 vurdere tiltakets konsekvens p\u00e5 naturmilj\u00f8et skal samvirke mellom ulike p\u00e5virkninger og tiltakets kumulative karakter i forhold til andre gjennomf\u00f8rte og planlagte tiltak vurderes. Planomr\u00e5det er avsatt til bebyggelse og anlegg i gjeldende kommuneplan (KPA 2018) og er i dag regulert til blokkbebyggelse, planarbeidets form\u00e5l er \u00e5 omregulere til konsentrert sm\u00e5husbebyggelse. Planomr\u00e5det er i dag ubebygd. I henhold til KPA 2018 og Bergen kommune sitt temakart for bl\u00e5gr\u00f8nne strukturer er planomr\u00e5det i hovedsak registrert som gr\u00f8ntform\u00e5l, med en \u00f8kologisk korridor tvers gjennom omr\u00e5det i s\u00f8r\u00f8st-nordvestlig retning. Planomr\u00e5det utgj\u00f8r et restareal med skog som ikke har en naturlig sammenheng med \u00f8vrige gr\u00f8ntomr\u00e5der. Det er innslag av fremmede arter i planomr\u00e5det generelt, men spesielt mye langs veien og i den s\u00f8r\u00f8stlige delen som utgj\u00f8r tiltaksomr\u00e5det. Disse arealene er i st\u00f8rre grad enn resten av omr\u00e5det p\u00e5virket av menneskelig aktivitet og hageplanter, og fremmede arter har f\u00e5tt spe seg i omr\u00e5det. Langs veien lengst s\u00f8r\u00f8st er en forekomst med parkslirekne (SE). Store mengder bulkemispel (SE) og andre mispel-arter (trolig SE) vokser ogs\u00e5 i omr\u00e5det, samt alpegullregn (SE) og platanl\u00f8nn (SE). Fremmedarter i tiltaksomr\u00e5det m\u00e5 h\u00e5ndteres i tr\u00e5d med naturmangfoldloven og forskrift om fremmede organismer for \u00e5 unng\u00e5 videre spredning og risiko for naturmangfold. Det legges opp til at midlertidig bygge- og anleggsomr\u00e5de skal ryddes og tilrettelegges for naturlig revegetering. Revegetering med stedegen vegetasjon b\u00f8r ogs\u00e5 gjennomf\u00f8res for \u00e5 hindre spredning av fremmede arter i dette omr\u00e5det. Dette er sikret i bestemmelse \u00a7 4.1.3. I forhold til lovens \u00a7 10 er v\u00e5r vurdering at planforslaget har sm\u00e5 konsekvenser for naturmangfold. Planomr\u00e5det er stort (9 daa) og har flere eksisterende stier som blir brukt til rekreasjon p\u00e5 land og langs sj\u00f8. Selve tiltaksomr\u00e5det er lite og allerede avsatt til byggeform\u00e5l. Kostnadene ved milj\u00f8forringelse skal b\u00e6res av tiltakshaver (\u00a7 11) Forslagstiller er klar over at kostnader ved \u00e5 hindre eller begrense skade p\u00e5 naturmangfoldet som tiltaket volder skal dekkes av tiltakshaver. Kostnader ved \u00e5 hindre eller begrense skade innebefatter alle kostnader ved forebyggende eller gjenopprettende tiltak. Milj\u00f8forsvarlige teknikker og driftsmetoder (\u00a7 12) For \u00e5 unng\u00e5 eller begrense skade p\u00e5 naturmangfoldet, skal milj\u00f8forsvarlige teknikker og driftsmetoder, samt lokalisering av tiltak, vurderes. Avb\u00f8tende tiltak for milj\u00f8et vurderes i hele prosessen. Spesielt m\u00e5 man sikre at masser som fjernes fra omr\u00e5det h\u00e5ndteres p\u00e5 riktig Saksnummer PLAN-2022/20692 Side 2 av 3 m\u00e5te med hensyn p\u00e5 fremmede skadelige arter, for \u00e5 hindre u\u00f8nsket spredning via jord eller som planterester. P\u00e5 samme m\u00e5te er det viktig \u00e5 sikre at eventuelle tilf\u00f8rte masser er rene. I forhold til lovens \u00a7 12 er v\u00e5r vurdering at planforslaget sikrer avb\u00f8tende tiltak for milj\u00f8et. Plan- og bygningsetaten slutter seg til vurderingene som er gjort i naturmangfoldrapporten datert 08.11.2023. Konklusjon: De milj\u00f8messige prinsipper i naturmangfoldloven \u00a7\u00a7 8-12 vurderes \u00e5 v\u00e6re oppfylt, og Plan- og bygningsetaten opprettholder sitt forslag til vedtak i fagnotat datert 06.10.2023. Plan- og bygningsetaten Aslaug Aalen Avdelingsleder Tarje Wanvik Etatsdirekt\u00f8r Dette dokumentet er godkjent elektronisk. Vedlegg: Naturmangfoldrapport datert 08.11.2023 Byr\u00e5dsavdelingens anmodning om tilleggsvurdering, datert 18.10.2023 Fullstendig dokumentoversikt og saksgang, se https://www.bergen.kommune.no/omkommunen/offentlig- innsyn/innsynplanogbyggesak , saksnr PLAN-2022/20692 Saksnummer PLAN-2022/20692 Side 3 av 3 "
}