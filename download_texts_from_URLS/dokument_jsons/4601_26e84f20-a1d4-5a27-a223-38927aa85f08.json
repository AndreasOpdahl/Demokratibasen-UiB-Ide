{
  "dokument_id": "26e84f20-a1d4-5a27-a223-38927aa85f08",
  "doc_type": "case_presentation",
  "kommune": 4601,
  "tittel": "Forslag til styremedlem til Idrettsklynge Vest AS",
  "url": "https://bergen.kommune.no/politikere-utvalg/api/fil/bk360/11074528/Framstilling-Forslag-til-styremedlem-til-Idrettsklynge-Vest-AS",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2023/234600-143 Forslag til styremedlem til Idrettsklynge Vest AS Hva saken gjelder: Idrettsklynge Vest er et ideelt AS, med Vestland fylkeskommune, Bergen kommune, Vestland idrettskrets og Helse Bergen som aksjon\u00e6rer. Universitet i Bergen, H\u00f8gskulen p\u00e5 Vestlandet, Sportsklubben Brann og Olympiatoppen Vest er tilknyttet gjennom en samarbeidsavtale mellom de \u00e5tte akt\u00f8rene som gir like rettigheter og plikter. Idrettsklynge Vest AS sitt form\u00e5l er f\u00f8rst og fremst \u00e5 styrke samhandling mellom akt\u00f8rene. Form\u00e5let med samhandlingen er \u00e5 bidra til kompetanseutvikling, utdanning, formidling, forskning og utvikling p\u00e5 idrettsfeltet, b\u00e5de toppidrett og breddeidrett. Sittende styre er: \u2022 Jon Askeland (leder) Vestland fylkeskommune (Fylkesordf\u00f8rer) \u2022 Carl-Christian Stenrud Bergen kommune (Avdelingsleder idrett) \u2022 Nils R. Sandal Vestland idrettskrets (Styreleder) \u2022 Randi-Luise M\u00f8gster Helse Bergen (Viseadministrerende direkt\u00f8r) \u2022 Gottfried Greve UiB (Viserektor for innovasjon, satsinger og klynger) \u2022 Geir K\u00e5re Resaland H\u00f8gskulen p\u00e5 Vestlandet (Prorektor for regional utvikling) \u2022 Aslak Sverdrup Sportsklubben Brann (Styreleder) \u2022 Pia M\u00f8rk Andreassen Olympiatoppen Vest (Daglig leder) Idrettsklynge Vest AS er \u00e5 anse som et policyorgan som omfattes av f\u00f8lgende bestemmelse i reglement for byr\u00e5det \u00a7 5-2: En byr\u00e5d kan imidlertid v\u00e6re medlem av styret i policyorganer opprettet av kommunen i samarbeid med andre kommuner og/eller andre akt\u00f8rer, uavhengig av hvilken organisasjonsform et slikt policyorgan har. Det vises for \u00f8vrig til habilitetsregler i kommuneloven og forvaltningsloven. Denne saken gjelder oppnevning av Bergen kommunes representant til styret. Byr\u00e5dsleders vurdering og anbefaling/konklusjon: Byr\u00e5dsleder anbefaler p\u00e5 denne bakgrunn byr\u00e5det \u00e5 foresl\u00e5 byr\u00e5d Reidar Digranes som kommunens representant til styret. Som varamedlem foresl\u00e5s seksjonssjef Bjarne \u00d8rnulfson Aagaard. Byr\u00e5dsleder vil gj\u00f8re oppmerksom p\u00e5 kravet til kj\u00f8nnsbalanse i styrer i aksjeselskaper som f\u00f8lger av kommuneloven \u00a7 21-1 om Representasjon av begge kj\u00f8nn i styret som lyder: 1 \u00abReglene i aksjeloven \u00a7 20-6 om representasjon av begge kj\u00f8nn i styret gjelder p\u00e5 tilsvarende m\u00e5te for aksjeselskaper der kommuner og fylkeskommuner til sammen eier minst 2/3 av aksjene\u00bb. Tre av fire aksjon\u00e6rer er offentlige virksomheter. P\u00e5 denne bakgrunn anmoder byr\u00e5dsleder om at man tilstreber en bedre kj\u00f8nnsbalanse i styret. Vedtakskompetanse: Byr\u00e5dets fullmakter vedtatt av bystyret 16.12.2020 i sak 378/20 \u00a7 5-3 Valg av styremedlemmer i selskaper \u2013 herunder aksjeselskaper: \u00abByr\u00e5det ivaretar funksjonen som generalforsamling i kommunens heleide aksjeselskaper. Byr\u00e5det har mandat til p\u00e5 kommunens vegne \u00e5 foresl\u00e5 styrerepresentanter i AS hvor kommunen har eierinteresser. Byr\u00e5det ivaretar kommunens interesser i andre rettssubjekt organisert som AS, IKS, gjensidige selskaper og pensjonskasser. Byr\u00e5det utpeker dessuten representanter til styrende organer i andre rettssubjekter som ikke er organisert som aksjeselskaper, s\u00e5 fremt det ikke er fastsatt at bystyret selv har denne myndigheten.\u00bb Byr\u00e5dsleder innstiller til byr\u00e5det \u00e5 fatte f\u00f8lgende vedtak: Byr\u00e5d Reidar Digranes foresl\u00e5s som Bergen kommunes medlem i styret for Idrettsklynge Vest AS. Som varamedlem foresl\u00e5s seksjonssjef Bjarne \u00d8rnulfson Aagaard. Dato: 10. september 2024 Marte Joan Monstad Fung. byr\u00e5dsleder Dokumentet er godkjent elektronisk. 2 "
}