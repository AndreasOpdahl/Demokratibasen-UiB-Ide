{
  "dokument_id": "5e2b4e78-4a83-589b-9da1-75bd6bc269b9",
  "doc_type": "case_attachment",
  "kommune": 4601,
  "tittel": "Byr\u00e5dets vurdering av krav om lovlighetskontroll av vedtak i sak 287/23 fattet av Bergen bystyre i m\u00f8tet 27.09.2023",
  "url": "https://bergen.kommune.no/politikere-utvalg/api/fil/bk360/9527891/Byradets-vurdering-av-krav-om-lovlighetskontroll-av-vedtak-i-sak-287-23-fattet-av-Bergen-bystyre-i-motet-27-09-2023",
  "tekst": " BYR\u00c5DSAVDELING FOR BYUTVIKLING Til V\u00e5r referanse: 2023/276959-9 Bystyrets kontor Saksbehandler: J\u00f8rgen Alr\u00e6k Dato: 11. januar 2024 Fra Byr\u00e5det Byr\u00e5dets vurdering av krav om lovlighetskontroll av vedtak i sak 287/23 fattet av Bergen bystyre i m\u00f8tet 27.09.2023 Hva saken gjelder: Det vises til bestilling av notat fra bystyrets kontor datert 06.12.2023 i henhold til forretningsutvalgets vedtak i sak 60/23 fra m\u00f8tet 05.12.2023 om vurdering av kravet om lovlighetskontroll av bystyrets vedtak i sak 287/23 \u00abBybane til \u00c5sane, delstrekning 2 - Sandbrogaten - Eidsv\u00e5gtunnelen, planID 65810000, omr\u00e5deregulering, og Fl\u00f8yfjelltunnelen \u2013 Rigg- og anleggsomr\u00e5de (DSFF), plan-ID 70670000, omr\u00e5deregulering\u00bb. Kravet om lovlighetskontroll er fremmet av representantene Cesilie Tveit (FP), Tore Landmark (FP) og Gunnar van der Meeren (FP) fra bystyreperioden 2019 - 2023. Som begrunnelse for kravet i brev datert 17.10.2023, stiller representantene i hovedsak sp\u00f8rsm\u00e5l ved om rettelse av feil i forbindelse med bystyrets vedtak i m\u00f8tet 31.05.2023 sak 161/23 \u00abkunne ha utl\u00f8st samme prosedyre som ved ny reguleringsplan\u00bb, jf. pbl. \u00a7 12-14 f\u00f8rste ledd. Reglene om lovlighetskontroll f\u00f8lger av kommuneloven kapittel 27. Ved lovlighetskontroll skal det etter kommuneloven \u00a7 27-3, tas stilling til om vedtaket a) har et lovlig innhold b) er truffet av noen som har myndighet til \u00e5 treffe et slikt vedtak c) har blitt til p\u00e5 lovlig m\u00e5te Det er videre presisert i kommuneloven \u00a7 27-2 hvilke vedtak som kan kontrolleres i en lovlighetskontroll: a) endelige vedtak som er truffet av et folkevalgt organ eller den kommunale eller fylkeskommunale administrasjonen b) vedtak om et m\u00f8te skal holdes for \u00e5pne eller lukkete d\u00f8rer c) vedtak som gjelder sp\u00f8rsm\u00e5l om inhabilitet. Byr\u00e5dets vurdering: Bystyrets planvedtak i m\u00f8tet 27.09.2023 sak 287/23, er endelig vedtak truffet av rett folkevalgt organ i henhold til pbl. \u00a7 12-12, jf. kommuneloven \u00a7 27-2 bokstav a) og \u00a7 27-3 bokstav b). Det sentrale sp\u00f8rsm\u00e5let i lovlighetskontrollen er om vedtaket \u00abhar blitt til p\u00e5 lovlig m\u00e5te\u00bb, jf. kommuneloven \u00a7 27-3 bokstav c). Bystyret behandlet de aktuelle plansakene f\u00f8rst i m\u00f8tet 31.05.2023 sak 161/23. Bystyret ble under godkjenning av protokoll fra bystyrem\u00f8tet 31.05.2023 i p\u00e5f\u00f8lgende m\u00f8tet 21.06.2023 sak 186/23, opplyst om at forel\u00e5 feil ved vedlegglisten i sak 161/23. Byr\u00e5det vurderte det slik at det var grunn til \u00e5 regne med at feilen kunne virke bestemmende for innholdet i planvedtaket for reguleringsplan 65810000 og omr\u00e5dereguleringsplan 70670000, og at Postadresse: Telefon: 55565556 Postboks 7700, 5020 BERGEN E-post: byutvikling@bergen.kommune.no Kontoradresse: Internett: www.bergen.kommune.no R\u00e5dhusgaten 10 planvedtakene av den grunn m\u00e5tte anses ugyldig, jf. forvaltningsloven (fvl.) \u00a7 41. Byr\u00e5det opprettholder denne vurderingen. Rettsvirkningen av ugyldighet etter fvl. \u00a7 41, er at vedtaket i m\u00f8tet 31.05.2023 sak 161/23 hva gjelder nevnte planer m\u00e5 anses \u00e5 v\u00e6re en nullitet. Med andre ord m\u00e5tte planene med plan-ID 65810000 og plan-ID 7067000 p\u00e5 nytt behandles av bystyret som ferdigbehandlet \u00abforslag til reguleringsplan\u00bb som etter pbl. \u00a7 12-12 skal legges fram for bystyret til vedtak. Byr\u00e5det la fram planene for bystyret til vedtak med korrekte vedlegg i m\u00f8tet 27.09.2023 sak 287/23, slik at bystyret kunne fatte et gyldig vedtak i saken. Planene ble dermed vedtatt i medhold av pbl. \u00a7 12-12. Byr\u00e5det er f\u00f8lgelig av den oppfatning at planvedtakene \u00abhar blitt til p\u00e5 lovlig m\u00e5te\u00bb, jf. kommunelovens \u00a7 27-3 bokstav c). Av hensyn til innholdet i lovlighetskravet, vil byr\u00e5det likevel knytte noen bemerkninger til henvisningen til pbl. \u00a7 12-14 f\u00f8rste ledd. Den prosessuelle reglen i bestemmelsen, forutsetter at det er tale om utfylling, endring eller oppheving av en vedtatt reguleringsplan. Da de nevnte planvedtakene i m\u00f8tet 31.05.2023 sak 161/23 ble en nullitet som f\u00f8lge av ugyldighet, forel\u00e5 det ikke en vedtatt reguleringsplan til endring eller oppheving p\u00e5 vedtakstidspunktet i m\u00f8tet 27.09.2023 sak 287/23. Pbl. \u00a7 12-14 f\u00f8rste ledd kom f\u00f8lgelig ikke til anvendelse for foreliggende tilfelle. Med hilsen Christine B. Meyer Christine Kahrs Byr\u00e5dsleder Byr\u00e5d for byutvikling Dokumentet er godkjent elektronisk. Side 2 av 2 "
}