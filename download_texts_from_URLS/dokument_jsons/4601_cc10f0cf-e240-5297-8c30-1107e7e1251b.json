{
  "dokument_id": "cc10f0cf-e240-5297-8c30-1107e7e1251b",
  "doc_type": "case_attachment",
  "kommune": 4601,
  "tittel": "Tilsvar p\u00e5 klage rammetillatelse BYGG-202311664-17",
  "url": "https://bergen.kommune.no/politikere-utvalg/api/fil/bk360/9279488/Tilsvar-pa-klage-rammetillatelse-BYGG-202311664-17",
  "tekst": "John Tore Madsen J. L. Mowinckelsvei 104 5145 Fyllingsdalen Bergen Kommune Plan- og bygningsetaten postmottak.planogbygg@bergen.kommune.no Att: Yngve L\u00f8tvedt Bergen 29.10.23 Tilsvar til klager p\u00e5 Rammetillatelse BYGG-2023/11664-17. Innledning: To klager er mottatt etter rammetillatelse BYGG-2023/11664-17 ble vedtatt. Klager nr. 1 via Harris fra hjemmelshavere av J.L. Mowinckelsvei 106. Klager nr. 2 fra hjemmelshaver av Nils Langhelles vei 7. Vi (tiltakshaver/hjemmelshaver J.L. Mowinckelsvei 104) svarer ut de to klagene i dette brevet. Henviser til \u00f8vrige redegj\u00f8relser tilsendt, Tilleggsinformasjon Ref.: 202129070/7 tilsendt 16.2.2022 og REDEGJ\u00d8RELSE Ref.: 201906744/4HHMO tilsendt 9.5.21. Tilsvar til klage nr.1 (deres ref.: KLAGE-2023/16392-2) skrives som tilsvar til de ulike p\u00e5stander direkte i tekst. P\u00e5stand fremsatt av klager: 1. Innledende bemerkninger om s\u00f8knadsprosessen V\u00e5re klienter opplever at tiltakshaver har v\u00e6rt lite im\u00f8tekommende og at h\u00e5ndteringen av innsendte nabomerknader har v\u00e6rt lite god. Svar fra tiltakshaver: Som Harris selv bemerker i slutten av sitt lange argument; \u2018\u2019Nabomerknadene er riktignok kommentert i s\u00f8knaden som ble sendt til kommunen\u2019\u2019. Harris kom oss i forkj\u00f8pet. Vi har for \u00f8vrig benyttet en ansvarlig s\u00f8ker i denne prosessen.. Men vi kan jo samtidig utdype situasjonen litt, sett fra v\u00e5r side. I historisk perspektiv kan vi ikke se verdien av \u00e5 fors\u00f8ke \u00e5 underholde klager med dialog. Vi kan dokumentere gjentatte, grundige fors\u00f8k p\u00e5 \u00e5 tilpasse tiltak til klagers smak og behag ved dialog innen vi ferdigstilte murer slik de fremst\u00e5r i dag. Vi skisserte, tegnet, forklarte, beklaget, beklaget, og im\u00f8tekom endringer som klager \u00f8nsket seg p\u00e5 vegne av tiltaket. Vi mottok skriftlig melding fra klager i 2019, hvor de bekreftet at tiltakets utforming var akseptabelt for dem. Dette har vi dokumentert i tidligere tilsendte redegj\u00f8relser. N\u00e5r vi endelig leverte nabovarsel to \u00e5r senere ble tiltaket med tilh\u00f8rende behov for avstandserkl\u00e6ring blankt avvist. Vi hadde et siste fors\u00f8k p\u00e5 dialog i denne perioden, hvilket endte opp i en lite konstruktiv kommunikasjon. Det noteres at Harris beskriver at 1 h\u00e5ndtering av innsendte nabomerknader har v\u00e6rt lite god. Tiltakshaver har kun blitt fremstilt ett krav fra b\u00e5de klager 1 og klager 2. Fjerne tiltaket, reetablere tomten i dens opprinnelige tilstand/fjern alle tiltak som \u2018\u2019hefter\u2019\u2019 nabo med eventuelle dispensasjoner. Det inneb\u00e6rer at man i dette nabolaget kun kan utf\u00f8re tiltak som ikke krever signatur fra nabo. Ettersom dette tiltaket krever signatur fra naboer, blir det et umulig hensyn \u00e5 ta. Minner stadig om at begge naboer samtykket muntlig til tiltaket i den perioden hvor det ble gjennomf\u00f8rt. Man b\u00f8r ogs\u00e5 se det hele i sammenheng. Dette tiltaket er ikke utf\u00f8rt med penn og papir. Det er ikke streker p\u00e5 et ark. Det er ikke et tiltak som b\u00e6rer preg av luksuri\u00f8s og overfl\u00f8dig utnyttelse av ressurser. Det er fysisk utf\u00f8relse i et krevende terreng p\u00e5 en krevende tomt, kun drevet fram av et behov for \u00e5 vedlikeholde en grunnmur og utbedring av en d\u00e5rlig opparbeidet tomt. Mens tiltakshaver st\u00e5r i krevende situasjon i en \u00e5rrekke, med familieliv og sm\u00e5barn p\u00e5 en uferdig tomt med klare feil og mangler, oppleves det som at klager kun har til hensikt \u00e5 se til sine egne interesser. Tiltakshaver utbedrer tross alt sin egen tomt. 0,3mtr fra tomtegrensen. Tiltakshaver var stolt og kry, med god tro p\u00e5 at flotte og hensiktsmessige utearealer var i ferd med \u00e5 realiseres. Vi gledet oss til \u00e5 f\u00f8re opp gjerder og hekker for innsynsreduksjon. Men det stoppet br\u00e5tt, vi erfarte p\u00e5 den harde m\u00e5ten, ikke ta for gitt at andre vil deg vel. P\u00e5stand fremsatt av klager: 2. Bemerkninger til tiltakshavers fremstilling av sakens faktiske forhold knyttet til terrengniv\u00e5 og terrenginngrep s\u00f8r p\u00e5 eiendommen i grensen mot J.L. Mowinckelsvei 106. Svar fra tiltakshaver: Det er noe usikkert for tiltakshaver hva Harris p\u00e5st\u00e5r her. Tiltakshaver m\u00e5 derfor anta at Harris p\u00e5st\u00e5r at vi p\u00e5st\u00e5r at dagens terrengniv\u00e5 er feil framstilt. Fors\u00f8ker \u00e5 oppklare. Vi s\u00f8ker om \u00e5 lovliggj\u00f8re et terrenginngrep inntil husets s\u00f8rlige fasade ved s\u00f8knad. Inngrepet er allerede utf\u00f8rt. Med henvisning til \u2018\u2019eksisterende terrengniv\u00e5\u2019\u2019, menes det terrengniv\u00e5 som var til stede F\u00d8R inngrepet fant sted. P\u00e5 figur under beskrives to niv\u00e5er. Eksisterende (EKS. TERRENGNIV\u00c5) henviser til situasjonen f\u00f8r senkning ble utf\u00f8rt i 2016. NYTT TERRENGNIV\u00c5 henviser til situasjonen etter senkning i 2016. Slik er situasjonen ogs\u00e5 i dag. 2 Videre under punkt 2, p\u00e5 side 4. Harris beskriver, med ett bilde som er tatt midtveis i arbeidene, en terrengsituasjon som er av midlertidig karakter. Harris kaller bildet for en illustrasjon. Dette er et bilde. Bildet dokumenterer hverken situasjonen f\u00f8r inngrep i 2016 eller etter normalisering i 2019. Bildet er derimot tatt etter fjerning av l\u00f8se jordmasser som omringet husets tre sider. Etter at masser var fjernet, ble arbeidet stanset en stund grunnet behov for \u00e5 innhente midler for \u00e5 fortsette arbeidene. Tiltakshaver er usikker p\u00e5 hva Harris fors\u00f8ker \u00e5 dokumentere med dette bildet. Figur under er hentet fra Harris sin klage, bilde p\u00e5 side 4 i klagebrev. Tekst p\u00e5 bildet er lagt p\u00e5 av Harris/klager. Dette bildet er tatt mellom opprinnelig form, og dagens form med murverk. Med referanse til bildet over; P\u00e5st\u00e5r Harris at dette terrengniv\u00e5et er av relevans for s\u00f8knaden om terrengsenkning? I et fors\u00f8k p\u00e5 \u00e5 belyse situasjonen (som belyst i gjentatte redegj\u00f8relser siden 2021): Vi fjernet l\u00f8smasser. L\u00f8smassene bestod av gammel matjord som ble plassert inntil husets yttervegger i 2,5mtr h\u00f8yde n\u00e5r huset ble bygget i 1979. Denne typen masser inntil husvegger (grunnmur og s\u00e5le) var ikke hensiktsmessig. St\u00f8ttemurer veltet i massene og gangvei opparbeidet med belegningsstein lot seg ikke bruke p\u00e5 trygt og forsvarlig vis (synkehull). Vi fjernet alts\u00e5 l\u00f8smasser. Derav terrengsenkning. For \u00e5 re-etablere tilgang til hage og husets 2 etg. f\u00f8rte vi opp murverk. Men dette bildet over er som sagt tatt i perioden etter senkning, f\u00f8r oppf\u00f8ring av murverk. 3 FOR ORDENS SKYLD, legger inn et bilde som viser opprinnelig situasjon (f\u00f8r fjerning av matjord/senkning). Dokumenterer at tiltakshavers hus alltid har hatt en gangvei opp til huset, med delvis bedre innsynsmuligheter en dagens oms\u00f8kte trapp representerer. Men i tillegg til bedre innsynsmuligheter, hadde den ogs\u00e5 en ubrukelig d\u00e5rlig opparbeidet hellende skr\u00e5ning ned mot nabogrense. Helt og fullstendig unyttig areal uten noen som helst hensikt. Det eneste man kunne gj\u00f8re her var \u00e5 fors\u00f8ke \u00e5 plante noen skyggevennlige blomster/planter og hente baller innunder stikkebusker og kratt. I tillegg vil man aldri kunne opparbeide le/innsynshindring mot skrammel og rot p\u00e5 nabotomt i en slik hellende skr\u00e5ning som utelukkende best\u00e5r av l\u00f8se jordmasser. S\u00e5, enkelt og greit, bort med alle massene og fram med flate, fine arealer, litt murverk og en trapp. Fantastisk. Se litt p\u00e5 bildet over. Spesielt dere i Harris. Vi gikk alts\u00e5 helt opp i hagen v\u00e5r, p\u00e5 en sti. Inntil tomtegrensen. Man stod 1mtr fra tomtegrensen p\u00e5 toppen av stien. Mye h\u00f8yere enn hva vi kommer til \u00e5 gj\u00f8re i dagens oms\u00f8kte trapp. 4 Bildet under illustrerer hvordan oms\u00f8kt trapp lar oss bevege oss ift. tidligere gangsti. Tidligere gangsti markert med r\u00f8d strek. Videre kommenterer Harris med et bilde av situasjonen, ogs\u00e5 hentet fra Harris klage side 4. Kommenterer under bildet. Med fare for \u00e5 fremst\u00e5 pirkete. Den gule sirkelen er noe overdrevet. Totalt opparbeidet areal som er av vesentlig \u00f8kt h\u00f8yde (over 30cm) er Ca. 4m2. Legger inn noen bilder under som forklarer F\u00d8R og N\u00c5 situasjon. 5 F\u00d8R: N\u00c5: 6 Kommentar 1: Vi har hatt meget lyst \u00e5 sette opp en hekk ved denne muren i alle \u00e5r. Men sakens gang tillater oss ikke dette innen vi har en godkjent s\u00f8knad. Enn s\u00e5 lenge m\u00e5 vi akseptere at klager har innsyn inn i v\u00e5r hage fra 3 store vindusflater og halve sin terrasse. Det er trist det. Kommentar 2: Ettersom nabo i Nils Langhelles vei 7 ombestemte seg ogs\u00e5 (etter f\u00f8rst \u00e5 ha gitt muntlig samtykke til oppmuring) har vi jo n\u00e5 oms\u00f8kt murens lengde, og skal fjerne den delen som er inntil klagers tomtegrense. Dermed er dette et noe un\u00f8dvendig punkt \u00e5 medta i klagen. Ettersom det brukes veldig mye krefter p\u00e5 disse 4m2 med flatt areal, vil vi ogs\u00e5 p\u00e5peke at J. L. Mowinckelsvei 104 har st\u00e5tt p\u00e5 samme sted i 44 \u00e5r. Med en flat hage. Med gangvei p\u00e5 husets s\u00f8rside. Inntil tomtegrensen til JLMV106. Legger for ordens skyld ved et bilde tatt i 2015 dersom det hersker tvil. Og de buskene dere ser helt ute i venstre side p\u00e5 bildet er de samme buskene som fortsatt befinner seg i tomtegrense p\u00e5 bildet over. 7 Videre fortsetter Harris \u00e5 p\u00e5st\u00e5 at klager ikke har noen steder i sin hage som er skjermet fra innsyn. Dette er jo en regelrett artig p\u00e5stand. P\u00e5standen underbygges med et bilde tatt fra tiltakshavers tomt, inn bak leveggen til klager, fra et punkt i tiltakshavers hage som ikke er endret i det hele tatt. Bildet er gjengitt under. Muligens er gressmatten hos tiltakshaver av en noe fyldigere art i dag enn den mosegrodde plenen som var til-stede i 2015. Men tiltakshaver har (heldigvis) ikke oppn\u00e5dd utpreget bedre innsyn ved gjerdet enn hva som var tilfellet etter at levegg ble f\u00f8rt opp av klager i 2016. Ett tips til klager, utvid den h\u00f8ye delen av levegg, slik dere burde gjort i 2016. Ja, det medf\u00f8rer at den blir s\u00f8knadspliktig, men anbefaler at dere fors\u00f8ker dette. Da vil klager unng\u00e5 risiko for at noen ser inn p\u00e5 terrassen fra tiltakshavers hage i all fremtid. Bildet over viser innsyn bak klagers levegg, tatt fra et punkt i tiltakshavers hage som ikke er endret. Dette innsynet var bortimot identisk f\u00f8r tiltakshaver iverksatte utbedring av grunnmursforhold og oppmuring. Neste bilde. Her p\u00e5st\u00e5r Harris \u00e5 dokumentere tiltakshavers innsyn inn gjennom klagers vindu dersom trapp innvilges. Problemet med dette \u2018\u2019beviset\u2019\u2019 er at bildet er tatt ved dagens situasjon. Trappen derimot, eksisterer ikke. Bilde over med tekst skal if\u00f8lge Harris dokumentere innsyn fra trapp som enda ikke er bygget. Men bildet er tatt fra plenen til tiltakshaver. Ca. 3 meter fra fremtidig trapp. Ukorrekt fremstilling. 8 Hvordan kan Harris p\u00e5st\u00e5 at dette bildet som er tatt i dagens situasjon, dokumenterer tiltakshavers innsyn fra en trapp som ikke er konstruert enda? Denne p\u00e5standen er regelrett feil. Tiltakshaver er usikker p\u00e5 hvor relevant p\u00e5standen er for saken, men vil uansett p\u00e5peke at den er feilaktig. Dette bildet er tatt fra en posisjon p\u00e5 plenen i tiltakshavers hage, minst 3 meter vest for trappens oms\u00f8kte plassering. Trappens plassering er for ordens skyld planlagt i samme omr\u00e5det som den gamle gangveien befant seg. Riktignok er repos og de nederste 10-14 trinn 1-1,5mtr n\u00e6rmere nabogrense enn stien var f\u00f8r. Tiltakshaver har for ordens skyld tatt noen bilder som dokumenterer innsyn fra s\u00f8kt trapp, i retning vindusflater p\u00e5 klagers fasade. F\u00f8rste bilde dokumenterer at innsynet er som f\u00f8r p\u00e5 de \u00f8verste 2-3 trinn: Bilde er tatt mens fotograf befinner seg der hvor \u00f8verste trinn vil komme. Som dere kan se, dette bildet dokumenterer at Harris sin p\u00e5stand om innsyn fra trapp med bildebevis er direkte feil. PS! Oms\u00f8kt trapp vil bli enda lavere enn vist p\u00e5 bildet. 9 Ved repos vil vi komme noe n\u00e6rmere nabo enn tidligere. Bildene under dokumenterer innsyn fra denne delen av trappen. Ved de siste 9-10 trinnene av trappen vil vi ha d\u00e5rlige innsyn enn tidligere grunnet den raske deklinasjonen som er representert av en trapp. Ved opprinnelig terreng gikk vi nemlig p\u00e5 gangstien langs hele tomtegrensen, som var anlagt p\u00e5 et mye h\u00f8yere terrengniv\u00e5. Som Harris dokumenterer p\u00e5 bilde som jeg limer inn under. Pilene og teksten som er p\u00e5f\u00f8rt av Harris dokumenterer terrengniv\u00e5 f\u00f8r endring. Her kunne vi g\u00e5 opp og ned p\u00e5 egen tomt med kjempegodt innsyn til nabo. Ved \u00e5 opprette trapp beholder vi en flat tomt som ogs\u00e5 er dokumentert p\u00e5 bildet, men innsynet er noe redusert. Her kan vi og eventuelt senere eiere g\u00e5 inn og ut av husets kjelleretasje, etablere en liten sitteplass, i det hele tatt benytte plassen fornuftig. 10 FREMTIDIG BRUK: Limer inn et illustrasjonsbilde som ble tilsendt Klager 1 i 2019. Denne utformingen ble lagt til grunn ved utarbeidelse av s\u00f8knad. Klager 1 bekreftet at de ville samtykke til en slik utforming i 2019. Som illustrasjonen viser, hadde tiltakshaver inntegnet en ny bod sammenhengende med bygningskroppen. Ved endelig s\u00f8knad, ble denne boden fjernet for \u00e5 redusere s\u00f8knadsteknisk risiko. Men, det er absolutt i tiltakshavers interesse \u00e5 f\u00f8re opp en frittst\u00e5ende bod (IKKE-S\u00d8KNADSPLIKTIG) i dette omr\u00e5det ved senere anledning. Det er derfor 2 gode \u00e5rsaker til \u00e5 man m\u00e5 oppf\u00f8re trapp n\u00e6rmere tomtegrensen. 1. Frigj\u00f8re kjellevegg for inngangsd\u00f8r til innvendig sportsbod og entr\u00e9. Ikke mulig \u00e5 f\u00f8re opp en trapp inntil denne kjellerveggen. 2. Frigj\u00f8re areal p\u00e5 egen tomt for fremtidig oppf\u00f8ring av frittst\u00e5ende IKKE S\u00d8KNASPLIKTIG redskapsbod. Denne boden m\u00e5 f\u00f8res opp 1 mtr fra nabogrensen og 1 mtr fra eksisterende bygningskropp. Dermed kan ikke dette arealet benyttes til trapp. P\u00c5STAND FRA KLAGER: 3. Mangler ved kommunens vurdering 3.1 Feil ved faktum avgj\u00f8relsen bygger p\u00e5 Svar fra tiltakshaver: Vel. For det f\u00f8rste, det finnes et kart over avl\u00f8psr\u00f8rets plassering. Arkivert hos VA-etaten. Det finnes en hjemmelshaver av Nils Langhelles Vei 7. Denne hjemmelshaveren har selv lagt ned dette r\u00f8ret i grunnen p\u00e5 70-tallet. Dette vare n\u00f8dvendig fordi en husbygger skulle bygge hus p\u00e5 adressen J. L. Mowinckelsvei 104 (forrige eier). Ledningseier (hjemmelshaver av Nils Langhelles Vei 7) har alltid opplyst muntlig om at ledningen beliggenhet er hvor den er. Kartet som befinner seg i arkivet hos VA etaten beskriver at ledningens plassering er 11 n\u00f8yaktig p\u00e5 samme plass som personen som la det ned i grunnen har p\u00e5st\u00e5tt hele tiden. Men. Det var ikke godt nok for klager (J. L. Mowinckelsvei 106). De hadde en \u2018\u2019formening\u2019\u2019 om at p\u00e5st\u00e5tt/dokumentert plassering var feil. De mente selvsagt at ledningen m\u00e5tte befinne seg lengre inne p\u00e5 tiltakshavers tomt. For det hadde jo v\u00e6rt beleilig. P\u00e5 bakgrunn av denne \u2018\u2019f\u00f8lelsen\u2019\u2019, p\u00e5la PBE tiltakshaver \u00e5 utf\u00f8re en ledningsanvisning med plassering angitt ift. tiltak. Dette var jo selvsagt ikke enkelt. For ledningen er privateid. Og eier av ledningen hadde selvsagt store motforestillinger mot \u00e5 la tiltakshaver utf\u00f8re p\u00e5krevd anvisning. Tiltakshaver endte opp med \u00e5 engasjere en advokat. Advokatbistand f\u00f8rte etter hvert fram, og tiltakshaver innhentet tillatelse fra ledningseier til \u00e5 gjennomf\u00f8re anvisning. Og anvisning dokumenterte at ledningen ligger akkurat der hvor ledningseier og VA-kartet i arkivet til kommunen forteller at den ligger. Men, det registreres at det fortsatt hersker tvil. Tiltakshaver har et tips. Klager kan grave frem r\u00f8ret for \u00e5 se hvor det ligger. Da vil klager med egne \u00f8yne kunne se hvor dette r\u00f8ret befinner seg. Da trenger man ikke lenger \u00e5 stole p\u00e5 hverken VA-kart med inntegnet tras\u00e9, selvbygger (ledningseier), tras\u00e9s\u00f8k eller andre geotekniske unders\u00f8kelser/innm\u00e5linger, prosjektert av Geomatikk eller ikke. P\u00c5STAND FRA KLAGER: 4.2 Vilk\u00e5rene i plan- og bygningsloven \u00a7 19-2 annet ledd er ikke oppfylt Side 10. Det p\u00e5st\u00e5s at hagen allerede har plane flater som er egnet til lek. Svar: 1: F\u00f8rst en kommentar til Harris. Det eksisterer heldigvis ikke krav til at en viss andel av en tomt skal v\u00e6re uegnet for disposisjon til annet enn en ubrukelig \u2018\u2019demilitarisert sone\u2019\u2019 bare fordi man ikke tok seg bryet med \u00e5 etablere skikkelige tomter for 50-100 \u00e5r siden. Tiltakshaver stiller seg undrende til denne m\u00e5ten \u00e5 verdsette areal p\u00e5. La det v\u00e6re ubrukelig? La det v\u00e6re mangelfullt? Fordi det var ubrukelig og mangelfullt i utgangspunktet? Noen ganger er det behov for endringer og forbedringer. P\u00e5 denne tomten var det absolutt behov for forbedringer. Les s\u00f8knaden. Les rammetillatelse. DELER AV DENNE MUREN INNTIL TOMTEGRENSEN SKAL JO RIVES. Det skal dermed re-etableres litt skjeve arealer igjen. Det blir jo gledelig for alle parter. Da er man litt mer i balanse, og unng\u00e5r altfor store planerte og anvendbare flater i hagen. Side 10. Harris stiller sp\u00f8rsm\u00e5l ved n\u00f8dvendigheten av trapp, ettersom det allerede befinner seg en trapp opp til hagen p\u00e5 nordsiden. Svar: Hoved-tilkomst til tiltakshavers hus og hage var en gangsti. Gangstien er borte. Der hvor denne gangstien befant seg, er det \u00f8nskelig \u00e5 oppf\u00f8re en trapp. En god og hensiktsmessig utf\u00f8rt trapp medf\u00f8rer at man gjenoppretter tidligere/historisk tilkomst til hage og husets 1 etasje, uavhengig av andre tilpasninger av bolig. Innvendig s\u00e5 vel som utvendig. Trappen som Harris henviser til, er en Ca. 85cm bred trapp i enden av en tilsvarende smal passasje mellom husets kjellervegg (grunnmur) og en frittst\u00e5ende bakomfylt betongmur som strekker seg langs hele husets nordlige fasade. Kjellerveggen skal etterisoleres utvendig. Kjellertrapp og passasje vil bli Ca. 70cm bred n\u00e5r kjellervegg er ferdig etterisolert. 12 Tiltakshaver har benyttet denne passasjen og trappen i noen \u00e5r n\u00e5. I dagens form er det tilstrekkelig \u00e5 g\u00e5 med \u2018\u2019krabbegange\u2019\u2019 dersom man b\u00e6rer en handlepose med seg. Har man to b\u00e6reposer ender man opp med \u00e5 skrape hull i dem p\u00e5 vei opp trappen. Tiltakshaver kan trygt si at denne smale passasjen har bydd p\u00e5 sine hverdagslige frustrasjoner. Sykler, akebrett, babystoler, barnevogner og ski. Alt har f\u00e5tt gjennomg\u00e5 via denne smale passasjen. Den er ikke bred nok til \u00e5 representere en ordentlig tilkomst til husets hage/\u00f8verste etasje. Men takk som sp\u00f8r. Videre \u00e5rsaker til at en trapp \u00f8nskes oppf\u00f8rt der hvor det tidligere befant seg en gangsti med tidvis bedre innsyn til nabo (klager): Det skal etableres et skjermet omr\u00e5de i hagens nord-ende, som medf\u00f8rer at nordlig kjellertrapp blir avsk\u00e5ret fra hagen. Hagens s\u00f8rlige ende er ikke s\u00e6rlig egnet for opphold/m\u00f8blement, da klager (JLMV106) har etablert en tre sesongers \u2018\u2019midlertidig\u2019\u2019 hagestue direkte p\u00e5 felles tomtegrense. Klager oppholder seg her (direkte p\u00e5 tomtegrensen) store deler av \u00e5ret, bak leveggen som ble oppf\u00f8rt av klager (uten konsultasjon) i 2016, direkte p\u00e5 tomtegrensen. Tiltakshaver p\u00e5peker at det er synd at s\u00e5 mye av hagen oppleves som \u2018\u2019utilgjengelig\u2019\u2019 for litt varig opphold/avslapning. Klager hadde ogs\u00e5 vane for \u00e5 st\u00e5 p\u00e5 den opph\u00f8yde mark-terrassen sin, delvis skjult bak sin levegg, med fullt innsyn inn i tiltakshavers hage. Det f\u00f8ltes n\u00e6rmest som et overgrep til tider. Tiltakshaver m\u00e5 p\u00e5peke at klager med veldig enkle grep kunne utvidet den h\u00f8ye delen av sin levegg videre langs tomtegrensen. Kostnad Ca. 500kr i materialer og 3 timers arbeid. Men i stedet bruker man offentlige, private og n\u00e6ringsressurser i 3 \u00e5r for \u00e5 tvinge fram en beslutning hos PBE som medf\u00f8rer at tiltakshaver skal m\u00e5tte rive mur, miste sin mulighet til \u00e5 lage inngangsd\u00f8r til entre og innvendig sportsbod, miste sin mulighet til \u00e5 lage utvendig bod/benytte flatt areal p\u00e5 tomt, miste sin mulighet til \u00e5 etterisolere kjellervegg, og miste sin mulighet til \u00e5 lage en skjermet uteplass i nordlig ende av sin tomt, med god avstand til klagers \u2018\u2019midlertidige\u2019\u2019 hagestue p\u00e5 tomtegrensen i s\u00f8rlig ende av tomt. R\u00f8d ring p\u00e5 bildet under markerer den midlertidige hagestuen som klager har etablert seg i. Gr\u00f8nn ring p\u00e5 bildet markerer et omr\u00e5de som tiltakshaver benytter ved opphold i sin hage, med litt avstand til nabos hagestue. Dette av hensyn til klagers og tiltakshavers trivsel. 13 Tilsvar til Klager nr. 2 fra hjemmelshaver av Nils Langhelles vei 7. Svar fra tiltakshaver: Det fremst\u00e5r for tiltakshaver at klager nr. 2 (p\u00e5 vegne av hjemmelshaver av Nils Langhelles Vei 7) ikke har forst\u00e5tt at s\u00f8knaden viser hvordan tiltaket skal endres for \u00e5 ikke lengre representere ett byggverk over avl\u00f8psledningen. Presisering: Tiltakshaver har skissert at Ca. 2,5-3mtr mur skal rives slik at avl\u00f8psledningen kun er overbygget av 3-4 murer, markterasser og asfaltert vei tilh\u00f8rende Nils Langhelles vei 7, og/eller J. L. Mowinckelsvei 106. I tillegg er det kun tilbygg fra J. L. Mowinckelsvei 106 som vil v\u00e6re oppf\u00f8rt under anbefalt avstand 3 meter fra avl\u00f8psledningen. Det vil kun v\u00e6re alle tilbyggene til Nils Langhelles Vei 7 og J. L. Mowinckelsvei 106 (klager 1 og klager 2) som representerer hindringer for tilkomst med maskinelle hjelpemidler for oppgraving av r\u00f8r for utskiftning. Tiltakshavers tomt vil ikke representerer noen byggverk over r\u00f8r eller andre hindringer for fremtidig vedlikehold. N\u00e5r murverket er endret iht. skisse vil det ikke lenger v\u00e6re behov for \u00e5 hensynta en 20cm lang passasje under en godt fundamentert mur med tilh\u00f8rende, tinglyst erkl\u00e6ring om ansvar som fritar Nils Langhelles Vei 7 ethvert ansvar for murens beskaffenhet f\u00f8r og etter eventuelt r\u00f8rvedlikehold. J. L. Mowinckelsvei 104 representerer kun en gressmatte. Som alltid. 14 John T. Madsen, Bergen 29.10.2023 Hjemmelshaver g/b.nr. 26/171 15 "
}