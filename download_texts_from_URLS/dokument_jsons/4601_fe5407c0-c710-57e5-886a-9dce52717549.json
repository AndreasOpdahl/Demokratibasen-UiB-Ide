{
  "dokument_id": "fe5407c0-c710-57e5-886a-9dce52717549",
  "doc_type": "case_minutes",
  "kommune": 4601,
  "tittel": "Saksprotokoll UHSO, 14052025, Sak 50/25, Forvaltningsrevisjon av skolehelsetjenesten og helsestasjon for ungdom",
  "url": "https://bergen.kommune.no/politikere-utvalg/api/fil/bk360/12704155/Innstilling-vedtak-Forvaltningsrevisjon-av-skolehelsetjenesten-og-helsestasjon-for-ungdom",
  "tekst": "Forvaltningsrevisjon av skolehelsetjenesten og helsestasjon for ungdom Utvalg for helse og sosial behandlet saken i m\u00f8tet 14.05.2025 sak 50/25 Utvalg for helse og sosial tok saken til orientering Kontrollutvalget innstiller til bystyret Utvalg for helse og sosials behandling F\u00f8lgende representanter tok ordet: Jeron Joseph (A), Per J\u00f8rgensen (Frp), Ann Kristin Ramstr\u00f8m (SV), Fauzia Hussain-Wiik (A) Merknader fremsatt i utvalget: Jeron Joseph (A) fremsatte p\u00e5 vegne av A, SV og MDG f\u00f8lgende merknader: 1. Bystyret ber om at skolehelsetjenesten har et tilstrekkelig lavterskeltilbud med \u00e5pen d\u00f8r/drop-in for elever og foresatte, og at lokalene til b\u00e5de skolehelsetjenesten og helsestasjon for ungdom er tilgjengelige for barn og unge uavhengig av funksjonsnedsettelser. 2. Bystyret ber byr\u00e5det om \u00e5 sikre en felles skolering med verneombud, tillitsvalgte og ledere ang\u00e5ende avviksh\u00e5ndtering. Per J\u00f8rgensen (Frp) fremsatte p\u00e5 vegne av KRPF f\u00f8lgende merknader: 1. Det m\u00e5 nedfelles et forpliktende samarbeid mellom skole, ppt og skolehelsetjenesten. Dette er til elevens beste. Slik det er i dag er det opp til den enkelte skole(rektor) hvordan dette samarbeidet skal foreg\u00e5. 2. I oppf\u00f8lgingen b\u00f8r man ogs\u00e5 se p\u00e5 arbeidsbelastningen til de ansatte. Det er bekymringsfullt at rapporten viser til for f\u00e5 ansatte og sm\u00e5 %stillinger. H\u00f8yt sykefrav\u00e6r er typisk for yrker/arbeidsteder der arbeidsbelastning er for h\u00f8yt og antall ansatte/stilling% er for lav 3. Ved endringer i lokasjon for skolehelsetjenesten m\u00e5 det legges vekt p\u00e5 at lokalene er universelt utformet slik at b\u00e5de barn, ansatte og foreldre med funksjonsnedsettelse faktisk kan benytte, jobbe i eller v\u00e6re med sitt barn til skolehelsetjenesten Per J\u00f8rgensen (Frp) fremsatte p\u00e5 vegne av ungdomsr\u00e5det f\u00f8lgende merknader: 1. Merknad til anbefaling 7: Ungdomsr\u00e5det mener at kommunen i st\u00f8rre grad m\u00e5 f\u00f8lge opp egne m\u00e5l om \u00e5 ta i bruk digitale tilbakemeldingsverkt\u00f8y i skolehelsetjenesten. Digital medvirkning er en viktig forutsetning for \u00e5 utvikle gode tjenester for fremtidens unge. Derfor er det ogs\u00e5 positivt at helsestasjon for ungdom allerede har tatt dette i bruk. Rapporten viser at det gjenst\u00e5r arbeid for \u00e5 sikre at kravene i helse- og omsorgstjenesteloven \u00a7 3-10 oppfylles. Dette arbeidet b\u00f8r fokuseres p\u00e5. Byr\u00e5dens henvisning til en god kultur for medvirkning er bra, men ungdomsr\u00e5det mener dette ogs\u00e5 m\u00e5 forankres i systemer og rutiner for \u00e5 sikre kontinuitet. 2. Merknad til anbefaling 8: Ungdomsr\u00e5det er glade for at byr\u00e5det anerkjenner ungdomsr\u00e5dets rolle, men vil samtidig understreke at r\u00e5det ikke alene kan representere hele m\u00e5lgruppen. Det er viktig at r\u00e5det involveres, men dette kan ikke erstatte bred brukermedvirkning. Det er n\u00f8dvendig \u00e5 h\u00f8re direkte fra dem det gjelder, og legge til rette for at unge over hele byen f\u00e5r muligheten til \u00e5 bidra. Derfor st\u00f8tter vi rapportens forslag om at dette arbeidet b\u00f8r systematiseres. Samtidig \u00f8nsker r\u00e5det \u00e5 minne om at politikere og ansatte i kommunen m\u00e5 ta initiativ til \u00e5 m\u00f8te brukere direkte, og verdsette slike m\u00f8ter som en viktig del av utviklingsarbeidet. 2 Ann Kristin Ramstr\u00f8m (SV) fremsatte p\u00e5 vegne av SV f\u00f8lgende merknader: 1. Bystyret ber byr\u00e5det \u00e5 sikre at alle ungdommer gj\u00f8res kjent med tilbudet om helsestasjoner for ungdommer. 2. Bystyret ber byr\u00e5det om \u00e5 sikre at skolehelsetjenesten har et tilstrekkelig tilgjengelig lavterskeltilbud (\u00e5pen d\u00f8r/drop in) for elever og foresatte. 3. Det skal etableres en helsestasjon for ungdom p\u00e5 Laksev\u00e5g. 4. Det skal etableres en helsestasjon for ungdom i Arna. 5. Bergen kommunene m\u00e5 sikre at alle helsestasjonene har tilstrekkelige tilpassede lokaler for alle barn og unge uavhengig av funksjonsniv\u00e5. 6. Bergen kommune m\u00e5 i st\u00f8rre grad enn i dag tilby oppf\u00f8lgende samtaler n\u00e5r henvendelser og tidligere konsultasjoner gir grunnlag for det. 7. Bergen kommune m\u00e5 etablere bedre systemer for samarbeid p\u00e5 systemniv\u00e5 mellom skolene og skolehelsetjenesten. 8. Alle bydeler skal ha en helsestasjon for ungdom som er lett \u00e5 opps\u00f8ke og benytte seg av til fots eller med kollektivtransport. Bergen kommune m\u00e5 prioritere \u00e5 etablere tilbudet om helsestasjon for ungdommer innenfor en rekkevidde som bidrar til at tilbudet b\u00e5de er synlig og oppleves som naturlig \u00e5 benytte seg av. Votering: Merknad fra A, SV og MDG fremsatt av Jeron Joseph (A) fikk 8 stemmer og var falt (A, SV, MDG, R og Krf) Merknader fra SV fremsatt av Ann Kristin Ramstr\u00f8m (SV) fikk 3 stemmer og var falt (SV og R) Merknader fra KRPF fremsatt av Per J\u00f8rgensen (Frp) fikk 7 stemmer og var falt (A, SV, MDG og R) Merknader fra ungdomsr\u00e5det fremsatt av Per J\u00f8rgensen (Frp) fikk 6 stemmer og var falt (A, SV og R) Kontrollutvalget behandlet saken i m\u00f8tet 23.04.2025 sak 36/25 og traff f\u00f8lgende vedtak: 1. Kontrollutvalget tar Deloittes rapport \u00abForvaltningsrevisjon av skolehelsetjenesten og helsestasjon for ungdom\u00bb til orientering. 2. Kontrollutvalget tar opplysningene i h\u00f8ringsuttalelsen fra byr\u00e5den til orientering. 3. Kontrollutvalget sender rapporten til bystyret. Forslag til innstilling: 1. Bystyret tar Deloittes rapport \u00abForvaltningsrevisjon av skolehelsetjenesten og helsestasjon for ungdom\u00bb til orientering. 2. Bystyret ber byr\u00e5det f\u00f8lge opp anbefalingene til tiltak som framg\u00e5r av forvaltningsrevisjonen. 3. Bystyret ber byr\u00e5det rapportere til kontrollutvalget om hvordan revisors anbefalinger er fulgt opp innen utgangen av oktober 2025. 3 Kontrollutvalgets behandling Kjersti Gjuvsland fra Deloitte presenterte revisjonsrapporten og svarte p\u00e5 sp\u00f8rsm\u00e5l. F\u00f8lgende representanter tok ordet: Else Kathrine Nesmoen (Mdg) Hanne Indrehus (R) Caroline Sandven Taule (H) Per-Arne Larsen (V) Byr\u00e5d for barnevern, sosiale tjenester og mangfold, Charlotte Spurkeland, orienterte om byr\u00e5dets syn og oppf\u00f8lging p\u00e5 anbefalingene fra revisor og svarte p\u00e5 sp\u00f8rsm\u00e5l. Maria Norheim, avdelingsleder ved Etat for barn og familie, svarte p\u00e5 sp\u00f8rsm\u00e5l. Votering: Forslaget til vedtak ble vedtatt enstemmig. Forslag til vedtak: Forslaget til vedtak og kontrollutvalgets vedtak er likelydende. Forslaget til innstilling og kontrollutvalgets innstilling er likelydende. 4 "
}