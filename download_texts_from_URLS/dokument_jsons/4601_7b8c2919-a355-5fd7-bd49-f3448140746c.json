{
  "dokument_id": "7b8c2919-a355-5fd7-bd49-f3448140746c",
  "doc_type": "case_presentation",
  "kommune": 4601,
  "tittel": "H\u00f8ringssaker til forretningsutvalget 16.01.2024",
  "url": "https://bergen.kommune.no/politikere-utvalg/api/fil/bk360/9665537/Framstilling-Horingssaker-til-forretningsutvalget-16-01-2024",
  "tekst": " Forretningsutvalget Saksframstilling V\u00e5r referanse: 2023/257837-28 Saksbehandler: Anne Marit Myrstad Eriksen H\u00f8ringssaker til forretningsutvalget 16.01.2024 Hva saken gjelder: Bystyrets kontor har mottatt f\u00f8lgende h\u00f8ringssaker: 1. H\u00f8ring - endring i matloven (forskriftshjemmel for \u00e5 fremme helse) 2. H\u00f8ring - forslag til endringer i forskrift om gebyr ved behandling av s\u00f8knad om autorisasjon, lisens, spesialistgodkjenning og godkjenning av etterutdanning for spesialister Etter \u00a7 6 i fullmakter for byr\u00e5det gjelder f\u00f8lgende for h\u00f8ringsuttalelser: \u00abByr\u00e5det selv avgir h\u00f8ringsuttalelser p\u00e5 vegne av Bergen kommune. H\u00f8ringsuttalelser i prinsipielle saker som samtidig inneb\u00e6rer politiske avveininger, skal avgis av bystyret. H\u00f8ringsuttalelser avgitt av byr\u00e5det sendes uten ugrunnet opphold Bystyrets kontor til orientering.\u00bb I reglement for bystyret og utvalgene kap. 7.3.1 st\u00e5r det at: \u00abForretningsutvalget fordeler innkomne saker til bystyrets organer. Forretningsutvalget avgj\u00f8r hvilke innkommende h\u00f8ringssaker som skal behandles i bystyrets organer og tar stilling til om de skal sluttbehandles i et bystyreutvalg eller bystyret\u00bb. (Vedtatt av bystyret 18.10.2023, sak 368/23). 1. H\u00f8ring - endring i matloven (forskriftshjemmel for \u00e5 fremme helse) Helse- og omsorgsdepartementet sendte 09.01.2024 endring i matloven (forskriftshjemmel for \u00e5 fremme helse) p\u00e5 h\u00f8ring. Forslaget til endring i matloven gjelder en ny forskriftshjemmel i \u00a7 10 nytt tredje ledd om merking, presentasjon, reklame og markedsf\u00f8ring av n\u00e6ringsmidler. Endringen skal bidra til \u00e5 tydeliggj\u00f8re hjemmelsgrunnlag for \u00e5 fastsette forskriftsregler begrunnet i hensynet om \u00e5 fremme helse, for \u00e5 unng\u00e5 usikkerhet om rettsgrunnlaget for forskriftsregler om begrensninger i markedsf\u00f8ring av usunn mat og drikke \u2013 som n\u00e5 er under utredning. Elementene som inng\u00e5r i forslaget anses allerede \u00e5 v\u00e6re dekket av gjeldende hjemmelsgrunnlag i matloven. Departementet mener imidlertid at det er hensiktsmessig \u00e5 foresl\u00e5 en tydeligere forskriftshjemmel i matloven knyttet til markedsf\u00f8ring av 1 n\u00e6ringsmidler. Dersom h\u00f8ringsinstansene mener at dette ikke er n\u00f8dvendig, i lys av rammene i gjeldende rett, ber departementet om tilbakemelding om det. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 09.04.2024. 2. H\u00f8ring - forslag til endringer i forskrift om gebyr ved behandling av s\u00f8knad om autorisasjon, lisens, spesialistgodkjenning og godkjenning av etterutdanning for spesialister Helse- og omsorgsdepartementet foresl\u00e5r i dette h\u00f8ringsnotatet endringer i gebyrniv\u00e5ene i forskrift om gebyr ved behandling av s\u00f8knad om autorisasjon, lisens, spesialistgodkjenning og godkjenning av etterutdanning for spesialister. Departementet foresl\u00e5r \u00e5 redusere gebyret for behandling av s\u00f8knader om autorisasjon og spesialistgodkjenning fra s\u00f8kere som har utdanning og spesialistutdanning fra land b\u00e5de innenfor EU/E\u00d8S og utenfor EU/E\u00d8S. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfrist er 07.02.2024 Forslag til vedtak: 1. Byr\u00e5det avgir eventuelt h\u00f8ringssvar til \u00abH\u00f8ring - endring i matloven (forskriftshjemmel for \u00e5 fremme helse)\u00bb p\u00e5 vegne av Bergen kommune. 2. Byr\u00e5det avgir eventuelt h\u00f8ringssvar til \u00abH\u00f8ring - forslag til endringer i forskrift om gebyr ved behandling av s\u00f8knad om autorisasjon, lisens, spesialistgodkjenning og godkjenning av etterutdanning for spesialister\u00bb p\u00e5 vegne av Bergen kommune. Dato: 12. januar 2024 Trine P. Gr\u00f8nbech - Bystyredirekt\u00f8r Anne Marit M. Eriksen - F\u00f8rstekonsulent Dokumentet er godkjent elektronisk. Vedlegg: H\u00f8ringsbrev 2 "
}