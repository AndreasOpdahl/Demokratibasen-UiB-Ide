{
  "dokument_id": "ce0c5b5b-7ea3-57e8-8ba7-e9acbd79d904",
  "doc_type": "case_minutes",
  "kommune": 4601,
  "tittel": "Saksprotokoll , 13082024, Sak 131/24, H\u00f8ring: forslag til ny yrkessykdomsliste",
  "url": "https://bergen.kommune.no/politikere-utvalg/api/fil/bk360/11010380/Innstilling-vedtak-Horing-forslag-til-ny-yrkessykdomsliste",
  "tekst": "H\u00f8ring: forslag til ny yrkessykdomsliste Kommunalt r\u00e5d for personer med funksjonsnedsettelse behandlet saken i m\u00f8tet 13.08.2024 sak 131/24 og fattet f\u00f8lgende vedtak: F\u00f8lgende h\u00f8ringsinnspill sendes til arbeids- og inkluderingsdepartementet med kopi til byr\u00e5dsavdeling for eldre, helse og omsorg KRPF vil p\u00e5peke viktigheten av et regelverk som ikke er s\u00e5 avgrenset at det utelukker sykdommer som ny forskning viser kan skyldes yrket ikke blir inkludert fordi en er redd for stadige utvidelser. KRPF er bekymret for at personer med lav inntekt ikke vil ha muligheten til \u00e5 g\u00e5 videre med saken sin og at det bidrar til et st\u00f8rre skille. Dette gjelder spesielt i forhold til sykdom eller andre forhold som g\u00e5r inn under unntaksregelen i yrkesskadeforsikringsloven der en gjerne m\u00e5 g\u00e5 rettens vei. KRPF mener det b\u00f8r utredes hvorvidt det kan lages en ordning som gj\u00f8r at \u00f8konomi ikke blir avgj\u00f8rende for om en kan g\u00e5 videre med saken i slike tilfeller. KRPF er enig med yrkesskadeutvalget forslag om \u00e5 beholde unntaksregelen/sikkerhetsnettet for sykdommer/skader som ikke er inkludert i yrkessykdomslisten (side 8-9). Dette er spesielt viktig i v\u00e5r tid der forskningen g\u00e5r fort og kan medf\u00f8re at \u00e5rsakssammenhenger kan bli avklart raskere enn sykdomslisten blir oppdatert. R\u00e5det mener i tillegg at listen m\u00e5 v\u00e6re \u00e5pen for \u00e5 v\u00e6re et reelt sikkerhetsnett. KRPF ser ikke helt hvordan unntaksmuligheten skal kunne gi stadige utvidelse av listen da unntaksregelen i de fleste tilfeller vil bli brukt ved sjeldne sykdommer eller i sv\u00e6rt avvikende tilfeller. "
}