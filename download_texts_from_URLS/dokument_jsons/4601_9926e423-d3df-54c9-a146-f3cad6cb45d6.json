{
  "dokument_id": "9926e423-d3df-54c9-a146-f3cad6cb45d6",
  "doc_type": "case_attachment",
  "kommune": 4601,
  "tittel": "Vedtak - byggesak - Bergen 182376 - Lokketovegen 5 - nybygg bolig 03012024- JFF",
  "url": "https://bergen.kommune.no/politikere-utvalg/api/fil/bk360/10928406/Vedtak-byggesak-Bergen-182376-Lokketovegen-5-nybygg-bolig-03012024-JFF",
  "tekst": " V\u00e5r dato: V\u00e5r ref: 03.01.2024 2023/10332 Deres dato: Deres ref: ADVOKATFIRMAET SCHJ\u00d8DT AS AVD BERGEN Saksbehandler, innvalgstelefon Postboks 2022 Nordnes Jorunn Fosse Fidjest\u00f8l, 5764 3156 5817 BERGEN Att. Advokat Sofie Tenstad Broch Bergen kommune, gbnr. 182/376, Lokketovegen 5 - nybygg bolig Vi viser til oversending fra Bergen kommune av 26.06.2023. Det er klaget innenfor fristen, og vilk\u00e5rene for \u00e5 behandle saken er oppfylt. Vi beklager lang saksbehandlingstid. Vedtak Statsforvalteren stadfester Bergen kommunes vedtak av 26.09.2022, ref.: BYGG-2022/15257-10. Sakens bakgrunn Saken har en lang forhistorie. Vi forutsetter at partene er kjent med saken og saksdokumentene. Fullstendig saksreferat vil derfor ikke bli gitt. Vi vil likevel nevne f\u00f8lgende fra sakens tidligere behandling: Historikk Eiendommen gnr. 182 bnr. 376 er omfattet av reguleringsplan for Mj\u00f8lker\u00e5en, Saudalskleiva Toppesanden (plan-id 50180000). Planen ble vedtatt 03.09.1965. Eiendommen er vist med skravur p\u00e5 plankartet. Skravuren er forklart som \u00abfellesareal, lekeplass, friareal\u00bb i tegnforklaringen som er p\u00e5f\u00f8rt kartet. I plankartet er eiendommen merket med \u00abfellesareal\u00bb, samt med en garasje. Bergen kommune har tidligere gitt dispensasjon fra arealbruk i reguleringsplan for oppf\u00f8ring av en enebolig p\u00e5 eiendommen gnr. 182 bnr. 376 den 29.08.2013, sak 209/13. S\u00f8knaden var opprinnelig avsl\u00e5tt, men ble omgjort etter klage. Dispensasjonen ble etter det opplyste ikke p\u00e5klaget. Det forel\u00e5 derfor et vedtak om dispensasjon med varighet frem til 29.08.2016, jf. pbl. \u00a7 21-9. Arealet ble deretter solgt som boligtomt den 16.06.2015, for kr. 1.790.000, -. Bergen kommune vurderte det slik at tillatelsen utl\u00f8p 29.08.2016, siden dispensasjonen ikke var tatt i bruk innen denne datoen, jf. plan- og bygningsloven (pbl.) \u00a7 21-9 f\u00f8rste ledd. Bergen kommune tolket regelen slik at tillatelse m\u00e5tte v\u00e6re gitt innen tre\u00e5rsfristen. Det ble s\u00f8kt om ny dispensasjon som f\u00f8lge av at kommunen kom til at opprinnelig dispensasjon var falt bort. Bergen kommune ved komit\u00e9 for milj\u00f8- og byutvikling gav p\u00e5 nytt dispensasjon den 05.10.2017, sak 280/17. Komiteens vedtak opphevet administrasjonens avslag av 04.11.2016. Etter E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Statens hus, Kaigaten 9, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/6 klage fra naboene Henrik Rongved og Birkeland opphevet dav\u00e6rende Fylkesmannen i Hordaland den 12.03.2018 komit\u00e9vedtaket av 05.10.2017. Saken ble sendt tilbake til kommunen for ny behandling. Komit\u00e9 for milj\u00f8 og byutvikling i Bergen kommune gav p\u00e5 nytt dispensasjon den 21.02.2019, sak 74/19. Vedtaket ble p\u00e5klaget av naboene Rongved og Birkeland. Dav\u00e6rende Fylkesmannen i Hordaland opphevet den 29.08.2019 komiteens vedtak av 21.02.2019. Saken ble p\u00e5 nytt sendt tilbake til kommunen for ny behandling. Bergen kommune gav p\u00e5 nytt dispensasjon den 06.02.2020, sak 78/20. Komiteens vedtak ble p\u00e5klaget av advokat Jan Magne Isaksen p\u00e5 vegne av naboene Jarle Evensen, Unni K\u00e4stel, Johan Birkeland, Henrik Arnold Rongved, K\u00e5re Jan Bjertnes, Leif Sk\u00e5levik og Paal Christian Birkeland ved brev av 12.03.2020. Vi stadfestet den 06.07.2020 kommunens vedtak om dispensasjon. Sivilombudet mottok klage fra advokatfullmektig Sofie Tenstad Broch den 06.07.2021 p\u00e5 vegne av de samme naboene. Klagerne viser til at ingen av dispensasjonene som ble vedtatt den 06.07.2020 oppfyller de rettslige vilk\u00e5rene i pbl. \u00a7 19-2 andre ledd. I uttalelse av 17.12.2021 kom Sivilombudet til at det ikke kunne gis dispensasjon med den begrunnelse som er gitt av Statsforvalteren i vedtaket av 06.07.2020. Statsforvalteren varslet derfor tiltakshaverne, klagerne og kommunen om at vi ville vurdere saken p\u00e5 nytt, jf. forvaltningsloven (fvl.) \u00a7 35. Vi kom til at dispensasjonen ikke kunne stadfestes, og at vedtaket m\u00e5tte oppheves. Det var anf\u00f8rt i saken at tre\u00e5rsfristen for dispensasjonen fra 2013 ikke var utl\u00f8pt, siden s\u00f8knad om rammetillatelse avbr\u00f8t fristen. Vi skrev i v\u00e5rt opphevingsvedtak av 05.04.2022: \u00abDet kan etter dette stilles sp\u00f8rsm\u00e5l ved om s\u00f8knaden om rammetillatelse av 09.05.2016 avbr\u00f8t tre\u00e5rsfristen for bortfall av dispensasjonen av 29.08.2013 etter pbl. \u00a7 21-9, slik at vedtaket om dispensasjon av 29.08.2013 fortsatt hadde gyldighet. Dersom det ikke var n\u00f8dvendig \u00e5 s\u00f8ke om dispensasjon p\u00e5 nytt, skulle Bergen kommune ha avvist den nye s\u00f8knaden om dispensasjon. Vi sender saken tilbake til Bergen kommune for \u00e5 sikre en reell to-instansbehandling av de rettslige sp\u00f8rsm\u00e5lene i saken, herunder \u00e5 f\u00e5 belyst de faktiske forholdene for videre behandling. Bergen kommune m\u00e5 behandle saken p\u00e5 nytt i lys av relevante rettskilder. Herunder m\u00e5 det tas stilling til i hvilken grad s\u00f8knaden om rammetillatelse m\u00e5 v\u00e6re komplett for \u00e5 ha fristavbrytende virkning.\u00bb Saken slik den st\u00e5r for v\u00e5r behandling S\u00f8knaden om rammetillatelsen er fremdeles ikke endelig avgjort, i og med at Bergen kommunes vedtak er blitt opphevet tre ganger og hjemvist til ny behandling i kommunen. Bergen kommune behandlet saken p\u00e5 nytt, og gjorde den 26.09.2022 vedtak om rammetillatelse til oppf\u00f8ring av bolighus over to plan og underetasje med garasje, bod og teknisk rom. Det er videre gitt dispensasjon fra reguleringsplan nr. 50180000 om byggegrense mot vei, jf. Vegloven \u00a7 29 og pbl \u00a7 19-2. Det f\u00f8lger ogs\u00e5 av vedtaket at s\u00f8knad om dispensasjon datert 16.06.2016 avvises fordi tidligere gitt dispensasjon 29.08.2013 anses gyldig p\u00e5 s\u00f8knadstidspunktet. Vedtaket ble p\u00e5klaget den 19.10.2022 av naboer, representert ved advokat Sofie Tenstad Broch, advokatfirmaet Schj\u00f8dt. Side: 3/6 Klagerne anf\u00f8rer at s\u00f8knad ikke kan avbryte fristen for foreldelse av dispensasjon. Subsidi\u00e6rt anf\u00f8res det at s\u00f8knaden ikke var fullstendig nok til \u00e5 ha fristavbrytende virkning. Atter subsidi\u00e6rt anmodes det om at Statsforvalteren omgj\u00f8r dispensasjonen fra 2013, som et ugyldig vedtak. Vi viser til klagen i sin helhet, og vi har ogs\u00e5 vurdert etterf\u00f8lgende merknader av 09.08.2023. Kommunen ved Utvalg for milj\u00f8 og byutvikling behandlet klagen i m\u00f8te den 14.06.2023 under sak 260/23. Klagen ble ikke tatt til f\u00f8lge. Saken ble deretter sendt hit for endelig behandling. Regelverk Statsforvalteren er delegert myndighet til \u00e5 avgj\u00f8re klager p\u00e5 enkeltvedtak etter plan- og bygningsloven, se plan- og bygningsloven \u00a7 1-9 femte ledd og rundskriv T-2/09 fra Kommunal- og distriktsdepartementet. Statsforvalteren kan pr\u00f8ve alle sider ved vedtaket, ogs\u00e5 de skj\u00f8nnsmessige vurderingene som kommunen har gjort, jf. forvaltningsloven \u00a7 34. Ved pr\u00f8ving av det kommunale skj\u00f8nnet skal Statsforvalteren legge stor vekt p\u00e5 hensynet til det lokale selvstyret. Kommunen skal gi tillatelse til tiltak som ikke er i strid med bestemmelser gitt i eller i medhold av plan- og bygningsloven, jf. plan- og bygningsloven \u00a7 21-4 f\u00f8rste ledd. Tiltak i strid med plan eller bestemmelser i plan- og bygningsloven, kan bare tillates dersom det blir gitt dispensasjon fra bestemmelsen tiltaket strider mot, jf. plan- og bygningsloven kapittel 19. Omgj\u00f8ring Etter forvaltningsloven \u00a7 35 kan Statsforvalteren omgj\u00f8re vedtak uten at det er p\u00e5klaget, dersom endringen ikke er til skade for noen som vedtaket retter seg mot eller direkte tilgodeser. Statsforvalteren kan ogs\u00e5 omgj\u00f8re dersom melding om vedtaket ikke har kommet fram til vedkommende, og vedtaket heller ikke er kunngjort offentlig, eller dersom vedtaket er ugyldig. Avslag p\u00e5 begj\u00e6ringer om omgj\u00f8ring regnes ikke som enkeltvedtak, og kan derfor ikke p\u00e5klages etter reglene i forvaltningsloven kapittel VI. Statsforvalterens vurdering Avvisning Kommunen har avvist s\u00f8knaden om dispensasjon av 16.06.2016. Dette fordi dispensasjonen av 29.08.2013, etter kommunens nye vurdering, fremdeles gjaldt da s\u00f8knaden om rammetillatelse skulle behandles. Klagerne hevder at tillatelse m\u00e5 v\u00e6re gitt innen tre \u00e5r etter at dispensasjonen er gitt, for at dispensasjonen ikke skal falle bort. Kommunen har n\u00e5 kommet til at det er tilstrekkelig at s\u00f8knad er sendt inn. Sp\u00f8rsm\u00e5let blir da hva som kan avbryte tre\u00e5rsfristen, slik at dispensasjonen ikke bortfaller likevel. Ordlyden i loven og i forarbeidene tilsier at fristen blir avbrutt n\u00e5r tillatelse er gitt. Det g\u00e5r likevel fram av tolkingsuttalelse fra departementet at loven skal tolkes slik at en s\u00f8knad vil avbryte fristen. Dette er ogs\u00e5 i tr\u00e5d med praksis fra tidligere plan- og bygningslov. Vi viser til det vi har skrevet i v\u00e5rt vedtak av 05.04.2022: \u00abPbl. \u00a7 21-9 f\u00f8rste ledd lyder slik: Side: 4/6 \u00abEr tiltaket ikke satt i gang senest 3 \u00e5r etter at tillatelse er gitt, faller tillatelsen bort. Det samme gjelder hvis tiltaket innstilles i mer enn 2 \u00e5r. Disse bestemmelser gjelder tilsvarende for dispensasjon. Fristene kan ikke forlenges.\u00bb Uttalelsene i lovforarbeidene (Ot. prp nr. 45 2007-2008 side 325) og juridisk teori (Frode Innjord, side 653) kan forst\u00e5s slik at dispensasjonen faller bort etter tre \u00e5r dersom det ikke er gitt tillatelse til oppf\u00f8ring av bolig innen den samme fristen. Kommunal- og distriktsdepartementet har imidlertid i tolkningsuttalelsen TUDEP-2011-2454- 2,3 \u00abFristavbrytende handling i forhold til tre\u00e5rsfristen for dispensasjon\u00bb, kommet til et annet resultat. Departementet viser til at det etter pbl. 1985 \u00a7 96 f\u00f8rste ledd tredje punktum var tilstrekkelig \u00e5 sende inn s\u00f8knad om rammetillatelse eller en byggemelding for \u00e5 avbryte tre\u00e5rsfristen for dispensasjoner. Den fristavbrytende handlingen ville alts\u00e5 v\u00e6re innsendelse av s\u00f8knad eller melding der byggetiltaket krevde dette. Departementet viser til at gjeldende pbl. \u00a7 21-9 i hovedsak videref\u00f8rer pbl. 1985 \u00a7 96, med noen spr\u00e5klige endringer. I tolkningsuttalelsen fremhever departementet f\u00f8lgende: \u00abDepartementet ser at forarbeidene til ny lov gir uttrykk for en endring av hva som anses som en fristavbrytende handling i forhold til tre\u00e5rsfristen for dispensasjoner. Imidlertid er en slik endring ikke omtalt n\u00e6rmere i forarbeidene, og departementet mener at det ikke var meningen \u00e5 endre rettstilstanden p\u00e5 dette punktet. Den fristavbrytende handlingen i forhold til 3-\u00e5rsfristen for dispensasjon vil ogs\u00e5 etter ny lov v\u00e6re innsending av s\u00f8knad.\u00bb Sivilombudet har sluttet seg til departementets tolkning, jf. Sivilombudets sak 2020/5073.\u00bb Tolkingsuttalelsen fra departementet ble gitt i 2011, relativt kort tid etter at ny plan- og bygningslov var tr\u00e5dt i kraft, og f\u00f8r fristsp\u00f8rsm\u00e5let ble vurdert av kommunen. Videre ville en ren tolkning av ordlyden medf\u00f8re en endring av praksis fra tidligere, noe som if\u00f8lge departementet ikke var tilsiktet, og heller ikke s\u00e6rskilt kommentert i forarbeidene. Tiltakshaveren hadde ved sin advokat argumentert gjentatte ganger for at fristen ble avbrutt ved s\u00f8knad om tiltak, noe som kunne tilsi at kommunen s\u00e5 n\u00e6rmere p\u00e5 sin argumentasjon. Vi har kommet til at vi, ut fra det ovennevnte, er enige i kommunens nye vurdering av at fristen blir avbrutt n\u00e5r s\u00f8knad er mottatt. Sp\u00f8rsm\u00e5let blir videre om enhver s\u00f8knad skal regnes for \u00e5 avbryte fristen, med andre ord; hvilke krav som kan stilles til s\u00f8knaden for at den kan regnes som fristavbrytende. S\u00f8knaden ble fremsatt fire m\u00e5neder f\u00f8r dispensasjonens tre\u00e5rsfrist. Den var derfor fremsatt med tanke p\u00e5 en behandling f\u00f8r bortfall av fristen, noe som m\u00e5tte vurderes som realistisk. Det kan s\u00e5ledes ikke anf\u00f8res at s\u00f8knaden ble sendt bare for \u00e5 unng\u00e5 at dispensasjonen falt bort. Kommunen vurderte s\u00f8knaden og underla denne realitetsbehandling. Kommunen har praksis for \u00e5 avvise de s\u00f8knadene som er s\u00e5 ufullstendige at de ikke kan behandles. Statsforvalteren er enig med kommunen i at det er naturlig \u00e5 gj\u00f8re et skille mellom en avvist s\u00f8knad, og en s\u00f8knad som er realitetsbehandlet. Selv om en s\u00f8knad ikke er helt fullstendig ved innsending, kan dette repareres dersom s\u00f8keren sender tilleggsdokumentasjon. I dette tilfellet, s\u00e5 ble s\u00f8knaden realitetsbehandlet, og det ble sendt mangelbrev, blant annet for manglende st\u00f8yvurdering. Side: 5/6 Tiltakshaveren hadde, som f\u00f8lge av kommunens praktisering av fristen, satt fram ny s\u00f8knad om dispensasjon, selv om tiltakshaveren prinsipielt mente at en s\u00f8knad ville avbryte fristen. Det g\u00e5r fram av saken at tiltakshaveren \u00f8nsket \u00e5 avklare den nye dispensasjonssaken f\u00f8r ytterligere kostnader til st\u00f8yrapport ble p\u00e5dratt. Det ble avklart at ny dispensasjon ikke ble gitt, og dette ble ogs\u00e5 hovedbegrunnelsen for avslag p\u00e5 rammetillatelsen. Det at st\u00f8yrapport manglet, skyldes alts\u00e5 at en \u00f8nsket avklaring av dispensasjonssaken f\u00f8r ytterligere kostnader ble p\u00e5dratt. Det er derfor etter v\u00e5rt syn sannsynlig at st\u00f8yvurdering ville v\u00e6rt innhentet, og at rammetillatelse dermed kunne v\u00e6rt gitt, dersom kommunen da hadde kommet til at den eksisterende dispensasjonen ikke var bortfalt. Det blir derfor, ut fra omstendighetene, ikke riktig \u00e5 hevde at s\u00f8knaden er ufullstendig, og ikke kan avbryte fristen p\u00e5 grunn av manglende st\u00f8yvurdering. Statsforvalteren har etter dette konkludert med at s\u00f8knaden om tiltak som ble sendt inn, var tilstrekkelig til \u00e5 avbryte foreldelsen, slik at dispensasjon av 29.08.2013 fortsatt gjaldt. Ny s\u00f8knad om dispensasjon skulle derfor avvises. Vi stadfester derfor kommunens vedtak om \u00e5 avvise ny dispensasjonss\u00f8knad. Sp\u00f8rsm\u00e5l om omgj\u00f8ring etter forvaltningsloven \u00a7 35 Statsforvalteren er anmodet om at vi av eget tiltak skal vurdere \u00e5 omgj\u00f8re dispensasjonen fra 2013, og vi har vurdert dette. Dispensasjonen som ble gitt i 2013 ble ikke p\u00e5klaget. Klagerne har dermed ikke noen klagerett p\u00e5 dispensasjonen som ble gitt i 2013. Videre innrettet tiltakshaverne seg etter dispensasjonen, og kj\u00f8pte tomten. Vi har ovenfor kommet til at dispensasjonen ikke falt bort etter tre \u00e5r, siden fristen ble avbrutt ved at det ble s\u00f8kt om rammetillatelse innen tre\u00e5rsfristen. Statsforvalteren har en h\u00f8y terskel for \u00e5 g\u00e5 inn \u00e5 vurdere omgj\u00f8ring av eget tiltak. Tiltakshaverne hadde ved \u00e5 kj\u00f8pe tomten innrettet seg etter et vedtak som ikke var p\u00e5klaget. Vi kan ikke se at det at kommunens praksis ikke var i tr\u00e5d med tolkingsuttalelse fra departementet, i realiteten skal kunne utvide klageretten for naboene. Det faktum at naboene innrettet seg p\u00e5 at ny dispensasjon var n\u00f8dvendig, og at ogs\u00e5 tiltakshaveren m\u00e5tte forholde seg til dette, kan etter v\u00e5rt syn ikke vektlegges til skade for tiltakshaveren. Tiltakshaveren hadde, etter den f\u00f8rste dispensasjonen, innrettet seg, ved \u00e5 kj\u00f8pe tomten. Videre har tiltakshaveren gjort det grep som var n\u00f8dvendig for \u00e5 avbryte fristen for \u00e5 unng\u00e5 at tillatelsen falt bort. Vi har ut fra sakens opplysninger besluttet at vi ikke vil omgj\u00f8re kommunens dispensasjon fra 2013. En slik beslutning er ikke et enkeltvedtak, og kan derfor ikke p\u00e5klages. Statsforvalteren har vurdert klagen. Vi har kommet til at kommunen har gjort en forsvarlig vurdering ut fra gjeldende rettsregler. Klagen har ikke f\u00f8rt fram, og kommunens vedtak stadfestes. Vedtaket er endelig og kan ikke p\u00e5klages, jf. forvaltningsloven \u00a7 28 tredje ledd. Med hilsen Anne-Kjersti Sande Jorunn Fosse Fidjest\u00f8l fagdirekt\u00f8r seniorr\u00e5dgiver Side: 6/6 Dokumentet er elektronisk godkjent Kopi til: ROLV EIDE AS Postboks 325 5343 STRAUME HLT ADVOKATFIRMA AS \u00d8vre Kr\u00e5kenes 17 5152 B\u00d8NES Trond-Erik Hjortland Vikavegen 28 5107 Salhus "
}