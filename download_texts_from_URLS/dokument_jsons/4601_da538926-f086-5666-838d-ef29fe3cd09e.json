{
  "dokument_id": "da538926-f086-5666-838d-ef29fe3cd09e",
  "doc_type": "case_presentation",
  "kommune": 4601,
  "tittel": "Oppnevning av styrerepresentanter til Fl\u00f8ibanen AS",
  "url": "https://bergen.kommune.no/politikere-utvalg/api/fil/bk360/12380784/Framstilling-Oppnevning-av-styrerepresentanter-til-Floibanen-AS",
  "tekst": " BYR\u00c5DET Byr\u00e5dssak /25 Saksframstilling V\u00e5r referanse: 2023/234600-191 Oppnevning av styrerepresentanter til Fl\u00f8ibanen AS Hva saken gjelder: I henhold til Byr\u00e5dets fullmakter punkt 2.13.1 foresl\u00e5r byr\u00e5det styremedlemmer p\u00e5 vegne av kommunen i aksjeselskaper Bergen kommune har eierskap i. Styret velges formelt p\u00e5 aksjeselskapets generalforsamling. Det skal gjennomf\u00f8res valg av styremedlemmer i generalforsamlingen i Fl\u00f8ibanen AS den 25. april 2025. Bergen kommune har 47,6 % eierandel i Fl\u00f8ibanen AS. Fl\u00f8ibanen AS har iht vedtektene \u00a7 1 som form\u00e5l drift av elektrisk bane til Fl\u00f8yen og deltakelse i tilknyttet virksomhet som kan \u00f8ke banens trafikk. Styret best\u00e5r av inntil 6 medlemmer, som velges for 2 \u00e5r av gangen, jf. vedtektene \u00a7 4. I vedtektenes \u00a7 7 fremkommer det at generalforsamlingen skal velge en valgkomite som avgir innstilling til generalforsamlingen vedr\u00f8rende forslag til kandidater til de valg som skal foretas. Gjeldende vedtekter er vedtatt i generalforsamling 30. mai 2011. Ved \u00e5rets generalforsamling i Fl\u00f8ibanen AS er det tre styremedlemmer som st\u00e5r p\u00e5 valg i 2025. Det gjelder styreleder Bjart Nygaard og styremedlemmene Harald Schjelderup og Beathe Knutstad-Lopez. De \u00f8vrige styremedlemmene, Peggy Krantz-Underland og Ingrid Lydvo, ble valgt for to \u00e5r i 2024 og er ikke p\u00e5 valg i 2025. Siden generalforsamlingen i Fl\u00f8ibanen AS 25. april 2024 har valgkomiteen i Fl\u00f8ibanen AS best\u00e5tt av Bergen kommunes finansbyr\u00e5d Jacob M\u00e6hle, Christine Koch Hatlebrekke og Paul-Chr. Rieber. Valgkomiteen har gjort en samlet vurdering av styresammensetningen og har kommet frem til at det ikke innstilles til endringer i styresammensetningen i selskapet. Forutsatt generalforsamlingens godkjennelse foresl\u00e5r valgkomiteen at f\u00f8lgende styremedlemmer gjenvelges til styret i Fl\u00f8ibanen AS: Bjart Nygaard styreleder - gjenvelges for 2 \u00e5r Beathe Knutstad-Lopez styremedlem - gjenvelges for 2 \u00e5r Harald Schjelderup styremedlem - gjenvelges for 2 \u00e5r Valgkomiteen har heller ikke foresl\u00e5tt endringer i godtgj\u00f8relsen til styret, og foresl\u00e5r \u00e5 opprettholde st\u00f8rrelsen p\u00e5 honorarene som ble besluttet p\u00e5 generalforsamlingen i 2024. 1 Byr\u00e5dsleders vurdering og anbefaling/konklusjon: Byr\u00e5dsleder anbefaler byr\u00e5det \u00e5 slutte seg til valgkomiteens anbefaling. Vedtakskompetanse: Byr\u00e5dets fullmakter vedtatt av bystyret 27. november 2024 i sak 462/24, punkt 2.13.1: Byr\u00e5det ivaretar kommunens rett etter aksjeloven \u00a7 5-2 til \u00e5 delta p\u00e5 generalforsamlingen i kommunens aksjeselskaper, og foresl\u00e5r kommunens styrekandidater i aksjeselskapene. Byr\u00e5dsleder innstiller til byr\u00e5det \u00e5 fatte f\u00f8lgende vedtak: Byr\u00e5det slutter seg til valgkomiteens anbefaling om at f\u00f8lgende styremedlemmer gjenvelges til styret i Fl\u00f8ibanen AS: Bjart Nygaard styreleder - gjenvelges for 2 \u00e5r Beathe Knutstad-Lopez styremedlem - gjenvelges for 2 \u00e5r Harald Schjelderup styremedlem - gjenvelges for 2 \u00e5r. Dato: 1. april 2025 Marte Joan Monstad Fung. byr\u00e5dsleder Dokumentet er godkjent elektronisk. Vedlegg: UTKAST til valgkomiteens innstilling til generalforsamlingen i AS Fl\u00f8ibanen AS 2025 2 "
}