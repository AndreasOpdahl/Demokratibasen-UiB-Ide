{
  "dokument_id": "93d38055-060c-511a-8c60-3a0762ba5736",
  "doc_type": "case_attachment",
  "kommune": 5501,
  "tittel": "Svar - S\u00f8knad om uttak av skadeg\u00e5s p\u00e5 Musv\u00e6r - gnr 97_1",
  "url": "https://innsyn.tromso.kommune.no/application/getMoteDokument?dokid=2001701487",
  "tekst": "Jarle Morten Enoksen Musv\u00e6r 138 9120 VENGS\u00d8Y Deres ref.: V\u00e5r ref.: Saksbehandler: Dato: 24/05480-2 Bo Eide 19.03.2024 +47 48299524 SVAR - S\u00f8knad om uttak av skadeg\u00e5s p\u00e5 Musv\u00e6r - 2024 Troms\u00f8 kommune mottak 15.03.24 s\u00f8knad fra Jarle Morten Enoksen om skadefelling av gr\u00e5g\u00e5s p\u00e5 eiendommen 97/1 Musv\u00e6r, for perioden 10. april \u2013 30.juni 2024. Det s\u00f8kes om uttak av opp til 25 g\u00e5s i perioden. Bakgrunn Jarle Morten Enoksen har s\u00f8kt om skadefelling av inntil 25 stk gr\u00e5g\u00e5s p\u00e5 eiendommen Musv\u00e6r gnr 97/1. Det s\u00f8kes om tillatelse til felling i perioden 10. april \u2013 30. juni 2024. Form\u00e5let er \u00e5 redusere trafikk og beiting fra gr\u00e5g\u00e5s p\u00e5 innmarka. Eiendommen er et husdyrbruk i aktiv drift, med om lag 169 geiter, 45 kje og 6 storfe. S\u00f8ker har s\u00f8kt om, og f\u00e5tt tillatelse til skadefelling av samme st\u00f8rrelsesorden i en \u00e5rrekke. I fjor ble det ogs\u00e5 innvilget fellingstillatelse for ett annet g\u00e5rdsbruk, Holt p\u00e5 Troms\u00f8ya, med inntil 15 g\u00e5s. Der ble det felt 7 g\u00e5s. Bruket p\u00e5 Musv\u00e6r har behov for maksimalt tilgjengelig lokaldyrket grovfor fra de omlag 120 daa innmarksareal som eiendommen har tilgjengelig og dyrker. Gjessene ankommer Musv\u00e6r p\u00e5 v\u00e5ren, helt fra tidlig i april m\u00e5ned, og starter raskt beitingen p\u00e5 gressr\u00f8tter, og seinere skudd, p\u00e5 arealene der det dyrkes gras. Gjessene skiter ogs\u00e5 ned innmarka og gj\u00f8r graset mindre egnet til for og beite. F\u00f8lgen av for utstrakt g\u00e5sebeiting er lavere produksjon av gras, og d\u00e5rligere kvalitet p\u00e5 det som h\u00f8stes. Dette er godt dokumentert gjennom forskningsrapporter fra NIBIO. Dyrene til s\u00f8ker vil m\u00e5tte fores p\u00e5 kraftfor tidligere, noe som vil gi betydelige merkostnader ved drifta. Fors\u00f8k i 2018 viste at g\u00e5sa beitet opptil 46% av gresset der den fikk beite fritt, og la igjen opp til 100 kg ekskrement pr daa, noe som gir sv\u00e6rt d\u00e5rlig forkvalitet p\u00e5 gjenv\u00e6rende gras. Musv\u00e6r bes\u00f8kes av flerfoldig hundre gjess p\u00e5 trekket i v\u00e5rperioden, og gr\u00e5g\u00e5sa oppholder seg i omr\u00e5det hel v\u00e5ren. Ogs\u00e5 hvitkinng\u00e5s og kortnebbg\u00e5s bruker Musv\u00e6r som rasteplass under trekket, men er typisk bare i omr\u00e5det noen f\u00e5 dager. Gr\u00e5g\u00e5sa har etablert seg p\u00e5 flere av \u00f8yene og holmene p\u00e5 Musv\u00e6r, med om lag 50 hekkende par, et tall som har holdt seg stabilt de siste \u00e5rene. F\u00f8r h\u00f8sttekket har grunneier talt om lag 240 g\u00e5s p\u00e5 eiendommen de siste \u00e5rene. Erfaring fra tidligere \u00e5r viser at aktiviteten rundt skadefellingen gj\u00f8r at de parrene som etablerer seg henter maten sin andre steder. Det er ogs\u00e5 erfart at det er viktigst med skadefellingsaktivitet n\u00e5r g\u00e5sa Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Org.nr.: Foretaksregisteret NO 940 101 808 MVA Telefon: 77 79 00 00 Side 2 av 3 opptrer i st\u00f8rre trekk p\u00e5 v\u00e5ren. Det kan da v\u00e6re hundrevis av gjess p\u00e5 beite. St\u00f8rste antall g\u00e5sebes\u00f8k p\u00e5 et jorde p\u00e5 et d\u00f8gn i 2021 var 1234. S\u00f8ker har gjennom mange \u00e5r fors\u00f8kt ulike skremmemetoder og har god oversikt over metoder og effektivitet. Han har erfaring med at jakta er den beste metoden p\u00e5 eiendommen. Andre metoder som involverer lyd og bevegelse synes \u00e5 p\u00e5virke resterende dyreliv og friluftslivet un\u00f8dig negativt. G\u00e5sa er blitt stadig mer var, da den n\u00e5 vet at den jaktes p\u00e5, og bare det at den vet at det jaktes, har ogs\u00e5 en forstyrrende effekt. Vurdering Vurderingen er likelydende de foreg\u00e5ende \u00e5rene. For dette bruket er et lite uttak av skadeg\u00e5s dokumentert \u00e5 v\u00e6re det mest effektive tiltaket for \u00e5 hindre stor reduksjon i egen produksjon av for til egen besetning. \"Forskrift om skadefelling, d\u00f8dt vilt og bruk av vilt i oppdrett, forskning og dyrepark (viltforskriften) hjemler i \u00a73.5 b. kommunens rett til \u00e5 fatte vedtak om fellingsl\u00f8yve p\u00e5 gr\u00e5g\u00e5s n\u00e5r disse gj\u00f8r skade. Det er imidlertid flere forutsetninger som skal oppfylles f\u00f8r fellingstillatelse kan gis. a. Skaden er eller kan bli av vesentlig \u00f8konomisk betydning. b. Skadeforebyggende tiltak er i rimelig utstrekning fors\u00f8kt, vurdert ut fra hvilke verdier som skal beskyttes og kostnadene ved alternative tiltak. c. Uttaket rettes mot skadegj\u00f8rende individ d. Uttaket er egnet til \u00e5 stanse eller vesentlig begrense skadesituasjonen. e. Uttaket ikke truer bestandens overlevelse Viltloven er klar p\u00e5 prinsippet om yngletidsfredning, og en b\u00f8r generelt unng\u00e5 \u00e5 ty til skadefelling dersom andre problemet kan l\u00f8ses p\u00e5 annet vis. S\u00f8ker er den eneste g\u00e5rdbrukeren i Troms\u00f8 med melkegeitbesetning av denne st\u00f8rrelsen,og han har et stort behov for egenprodusert grovf6r. Bruket har innmarken sin p\u00e5 flere \u00f8yer og holmer p\u00e5 \u00f8yv\u00e6ret Musv\u00e6r nord for Vengs\u00f8y, og er et av to bruk i Troms\u00f8 der gr\u00e5g\u00e5sa gj\u00f8r nevneverdig \u00f8konomisk skade, og der det har v\u00e6rt innvilget skadefelling av gr\u00e5g\u00e5s. Som nevnt har s\u00f8ker fors\u00f8kt en rekke andre skremmemetoder her, og har mange\u00e5rig erfaring med effekten av skadeuttak, ogs\u00e5 som en del. Et uttak av g\u00e5s p\u00e5 v\u00e5rtrekket har st\u00f8rre effekt p\u00e5 beiteskader, da en da f\u00e5r mindre beiting p\u00e5 \u00e5rets ferske r\u00f8tter og skudd. Den st\u00f8rste skaden p\u00e5 det nye graset oppst\u00e5r i perioden seint april (f\u00f8rst r\u00f8tter og helt ferske skudd), til rundt midten av juni, p\u00e5 det aller f\u00f8rste graset, og n\u00e5r g\u00e5sen legger seg p\u00e5 jordene for \u00e5 spise seg opp. Beiteintensiteten p\u00e5 Musv\u00e6r er absolutt st\u00f8rst i begynnelsen av perioden, med korte topper i mai, n\u00e5r hvitkinng\u00e5s og kortnebbg\u00e5s raster noen dager p\u00e5 trekket. Det synes derfor rett \u00e5 tillate skadefelling i denne perioden. De siste \u00e5renes innsats viser at jakta har en god effekt, og at skremmeeffekten av aktivitet p\u00e5 jordene i denne perioden er det viktigste. Det blir alltid benyttet erfarne jegere til jakta. Dette er jegere som kjenner eiendom og forhold godt, noe som er viktig under uttaket, og ansees som sv\u00e6rt viktig av grunneier. Skadefelling har v\u00e6rt brukt som skadereduserende tiltak i en \u00e5rrekke og har vist seg \u00e5 ha sv\u00e6rt god og m\u00e5lrettet effekt, med minimal negativ effekt p\u00e5 andre arter. Det finnes i dag andre skremmemetoder, som bruk av laser, lyd og lignende, men dette er noen ganger kostbare l\u00f8sninger som er tilpasset st\u00f8rre, bedre arronderte og flatere driftsareal, og er ikke vurdert som aktuelt, s\u00e5 lenge en her har et system som fungerer sv\u00e6rt tilfredsstillende med en s\u00e5 liten \u00abkostnad\u00bb for gr\u00e5g\u00e5sbestanden. Det s\u00f8kes i 2024 om felling av inntil 25 fugl i v\u00e5rperioden. En skadefelling har prim\u00e6rt som m\u00e5l \u00e5 minske skadene som dyrene for\u00e5rsaker der og da. I hovedsak \u00f8nsker man \u00e5 redusere g\u00e5sens tilhold og Side 3 av 3 beiting p\u00e5 den nyspirte marka, og da er aktiviteten rundt jakta en like viktig faktor som selve fellingsantallet, selv om g\u00e5sa raskt synes \u00e5 l\u00e6re seg hvor det jaktes, og derfor holder seg unna Det er en \u00e5rviss hekkebestand p\u00e5 \u00f8yene i omr\u00e5det, men g\u00e5sa synes \u00e5 l\u00e6re \u00e5 holde seg unna, og beiter relativt lite gjennom sesongen, noe som tidligere er bekreftet ved videooverv\u00e5kning av en rekke jorder p\u00e5 eiendommen. Det har de siste \u00e5rene v\u00e6rt gitt tillatelse til og gjennomf\u00f8rt skadefelling i oms\u00f8kte st\u00f8rrelsesorden, og resultatet etter b\u00e5de grunneiers og forvaltningens syn har v\u00e6rt sv\u00e6rt godt Tiltaket fungerer etter hensikten, er rettet mot arten som gj\u00f8r skade, og er ikke mer omfattende enn det som er n\u00f8dvendig. Antallet som er oms\u00f8kt synes dermed \u00e5 v\u00e6re tilstrekkelig og passende, selv om det de siste \u00e5rene ikke har v\u00e6rt tatt ut mer enn rundt 20 fugl. De siste \u00e5renes skadeuttak p\u00e5 Musv\u00e6r har v\u00e6rt slik: 2020: 22 s t + 4 p\u00e5 h\u00f8sten f\u00f8r ordin\u00e6r jakt. 2021: 24 stk. 2022: 23 stk. 2023: 13 g\u00e5s. Gr\u00e5g\u00e5sbestanden er generelt \u00f8kende og et uttak av den st\u00f8rrelsesorden som s\u00f8kes, vurderes \u00e5 ikke ha noen betydning for bestanden av gr\u00e5g\u00e5s. Bestanden p\u00e5 Musv\u00e6r er ogs\u00e5 \u00f8kende, med en fast hekkebestand i omr\u00e5det. Antallet gr\u00e5g\u00e5s p\u00e5 Musv\u00e6r videre utover sesongen er \u00f8kende, med absolutte topper under h\u00f8sttrekket tidlig i august. AIle forutsetninger for \u00e5 gi skadefellingstillatelse av oms\u00f8kte omfang vurderes \u00e5 v\u00e6re oppfylt ogs\u00e5 i innev\u00e6rende \u00e5r. Vurderinger etter NML 8-12 vurderes gjort i gjennomgangen over. Vedtak Jarle M. Enoksen gis tillatelse etter Viltforskriftens \u00a73.5 b, til felling av inntil 25 gr\u00e5g\u00e5s p\u00e5 Musv\u00e6r 97/1, i perioden 10. april \u2013 30. juni 2024, eller fram til mytestart. Form\u00e5let er \u00e5 redusere skader p\u00e5 innmark for\u00e5rsaket av g\u00e5sebeiting. Det er derfor viktig at uttaket gjennomf\u00f8res gjennom hele perioden, sammen med andre tiltak, som ferdsel, for \u00e5 holde fuglene unna innmarka. Det skal legges stor vekt p\u00e5 \u00e5 bare ta ut ikke-hekkende fugl. Det skal til skadefellingen benyttes jegere som er kjent med lokale forhold. Det skal etter tillatelsens slutt sendes rapport til Troms\u00f8 kommune om resultatet. Vedtaket kan etter forvaltningslovens \u00a728 klages p\u00e5 innen tre uker etter at det er mottatt. Med vennlig hilsen Ernst Kloosterman Bo Eide Enhetsleder Klima og milj\u00f8r\u00e5dgiver Seksjon for byutvikling, Klima, milj\u00f8 og landbruk Dokumentet er elektronisk godkjent. "
}