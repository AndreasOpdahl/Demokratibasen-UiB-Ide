{
  "dokument_id": "090fdfd2-f2ec-553f-af10-e3a102562922",
  "doc_type": "case_attachment",
  "kommune": 4601,
  "tittel": "Fristavbrytende klage og utfyllende begrunnelse",
  "url": "https://bergen.kommune.no/politikere-utvalg/api/fil/bk360/11068342/Fristavbrytende-klage-og-utfyllende-begrunnelse",
  "tekst": "From: \"Hanne Bentzen\" <hab@harris.no> Sent: Wed, 10 Jul 2024 08:20:48 +0200 To: \"Postmottak planogbygg\" <postmottak.planogbygg@bergen.kommune.no> Subject: Deres ref. KLAGE-2024/14582 - Utfyllende begrunnelse for klage Attachments: Utfyllende klage p\u00e5 avslag .pdf Categories: Gr\u00f8nn kategori Hei, Det vises til sak med deres ref. KLAGE-2024/14582 og fristavbrytende klage som ble innsendt 26.06.2024. Vedlagt er utfyllende begrunnelse for klagen. Hanne Bentzen | Advokat 924 23 649 | hab@harris.no Harris Advokatfirma AS, Vestre Str\u00f8mkaien 13, 5008 Bergen 55 30 27 00 | harris.no | Facebook | LinkedIn Er e-posten mottatt ved en feil, slett den og underrett avsender. Bergen kommune v/ plan- og bygningsetaten Sendes per e-post til postmottak.planogbygg@bergen.kommune.no V\u00e5r referanse: Ansvarlig advokat: Dato: 1128987501/2962211 Ingrid S\u00e6vold Moe 10. juli 2024 DERES REF. KLAGE-2024/14582 UTFYLLENDE KLAGE P\u00c5 AVSLAG P\u00c5 S\u00d8KNAD OM DISPENSASJON FRA AREALFORM\u00c5LET LNF FOR FRADELING OG NYBYGG BOLIG GNR 115 BNR 3 - SKAGEVEGEN 1. Innledning Det vises til kommunens vedtak, datert 21.05.2024, hvor kommunen gir avslag p\u00e5 s\u00f8knad om dispensasjon fra LNF-form\u00e5let for fradeling og nybygg bolig p\u00e5 gbnr. 115/3 i Skagevegen. Parsellen som \u00f8nskes fradelt og bebygd er vist med bl\u00e5 markering p\u00e5 kartutsnittet nedenfor. Fristavbrytende klage p\u00e5 vedtaket ble innsendt 26.06.2024. P\u00e5 vegne av tiltakshaver inngis en utfyllende begrunnelse p\u00e5 klagen. Det anf\u00f8res at: Hensynene bak LNF-form\u00e5let blir ikke \u00abvesentlig\u00bb tilsidesatt (se nedenfor punkt 2.1) o Ferdsels- og friluftsinteresser blir ikke ber\u00f8rt av fradeling og nybygg. Det historiske veifaret vil bli holdt \u00e5pent og lesbart som et historisk element. o Landbruksinteresser blir heller ikke \u00abvesentlig\u00bb tilsidesatt. \u00d8nsket fradelt tomt ligger p\u00e5 et h\u00f8ydedrag, inntil et bebygd boligomr\u00e5de. Arealet har ikke blitt brukt til landbruksdrift, og ved fradeling vil det fortsatt v\u00e6re omtrent 200 dekar produktiv skog igjen p\u00e5 landbrukseiendommen. Det vil ogs\u00e5 v\u00e6re tilstrekkelig buffersone mellom boligen og landbruksdriften, tilsvarende som for de omkringliggende boligeiendommene. o Naturmangfold: Omr\u00e5det som skal bebygges er relativt lite sammenlignet med naturomr\u00e5dene p\u00e5 eiendommen ellers. Det finnes ingen indikasjoner p\u00e5 at det er truede arter i dette omr\u00e5det, eller at bygging av en enebolig vil medf\u00f8re vesentlige negative konsekvenser for det lokale \u00f8kosystemet. Harris Advokatfirma AS Vestre str\u00f8mkaien 13 Postboks 4115 Sandviken Den norske advokatforening 5008 Bergen 5835 Bergen Global Advocaten NO 921 027 583 MVA Tlf.:55 30 27 00 1128987501/2962211 harris.no Side 1 av 6 o Kommunens vektlegging av at det ikke er n\u00f8dvendig med tre eneboliger p\u00e5 landbrukseiendommen er ikke et relevant moment i vurderingen enebolig skal oppf\u00f8res p\u00e5 tomt som \u00f8nskes fradelt. Fordelene ved \u00e5 innvilge dispensasjon er klart st\u00f8rre enn ulempene (se nedenfor punkt 2.3) o Tiltakene vil gi mer effektiv arealutnyttelse; arealet er bedre egnet for boligform\u00e5l enn LNF-form\u00e5l o Sikrer en familiebolig i et omr\u00e5de med etablert infrastruktur som vei, vann og avl\u00f8p, og med kort avstand til buss, barnehage, skole og matbutikk o Bidrar til \u00e5 gjennomf\u00f8re arveoppgj\u00f8ret for landbrukseiendommen Siden klagen er sendt etter klagefristen, ber vi kommunen om \u00e5 gi oppreisning for klagefristen, jf. fvl. \u00a7 31 (1). Vi viser til at tiltakshaver den 04.06.2024 (en uke f\u00f8r klagefristens utl\u00f8p) sendte en foresp\u00f8rsel om forlengelse av klagefristen. Kommunen har enda ikke gitt en tilbakemelding med veiledning. Tiltakshaver kan derfor ikke lastes for \u00e5 ha oversittet fristen. Det p\u00e5pekes for \u00f8vrig at behandling av klagen, etter klagefristens utl\u00f8p, ikke medf\u00f8rer skade eller ulempe for andre, jf. fvl. \u00a7 31 (2). Vi vil nedenfor gi en n\u00e6rmere begrunnelse for hvorfor vilk\u00e5rene for dispensasjon i denne konkrete saken er oppfylt. 2. Vilk\u00e5rene for dispensasjon fra LNF-form\u00e5let er oppfylt, jf. pbl. \u00a7 19-2 2.1 Hensynene blir ikke \u00abvesentlig\u00bb tilsidesatt 2.1.1 Innledning Hensynene bak LNF-form\u00e5let er \u00e5 sikre allmenne ferdsels- og friluftsinteresser, bevare landskaps- og jordbrukshensyn samt \u00e5 bevare sammenhengende landbruksomr\u00e5der. Uheldig omdisponering eller fragmentering av landbruksomr\u00e5der og gr\u00f8ntstruktur skal unng\u00e5s. P\u00e5 vegne av tiltakshaver anf\u00f8res det at hensynene ikke blir \u00abvesentlig\u00bb tilsidesatt ved \u00f8nsket fradeling og nybygg enebolig, jf. pbl. \u00a7 19-2. 2.1.2 Ferdsels- og friluftsinteresser blir ikke \u00abvesentlig\u00bb tilsidesatt ved oms\u00f8kt dispensasjon Som fremhevet i dispensasjonss\u00f8knaden er det vanskelig tilkomst til \u00f8nsket fradelt parsell. Som vist p\u00e5 flyfoto og 3D-illustrasjoner nedenfor, ligger arealet som \u00f8nskes fradelt og bebygd p\u00e5 en knaus med boligbebyggelse i nord og i vest. 1128987501/2962211 harris.no Side 2 av 6 Arealet som vil bli fradelt og bebygd blir ikke benyttet til friluftsform\u00e5l. Mer egnede omr\u00e5der for dette er Skagetj\u00f8rna og Skageskogen, som ligger s\u00f8r for Skagevegen (FV 5172). Det vises i denne sammenheng til at Vestkystparkens kart over alle friluftslivsomr\u00e5dene p\u00e5 Vestlandet1, vist nedenfor, ikke viser ferdselsstier ved \u00f8nsket fradelt eiendom (bl\u00e5 sirkel), men s\u00f8r for v\u00e5ningshuset p\u00e5 oms\u00f8kt eiendom (r\u00f8d pil). \u00d8nskede tiltak vil heller ikke i vesentlig grad p\u00e5virke det historiske veifaret p\u00e5 eiendommen. I en fremtidig byggesak vil tiltakshaver prosjektere enebolig nord for veifaret, i tr\u00e5d med byantikvarens uttalelse. Veifaret vil bli holdt \u00e5pent og lesbart som historiefortellende element. Hensynet til ferdsels- og friluftsinteresser blir derfor ikke \u00abvesentlig\u00bb tilsidesatt ved en dispensasjon fra LNF-form\u00e5let for fradeling og nybygg bolig, jf. pbl. \u00a7 19-2. 1 https://www.vestkystparken.no/alleturer/vestkystparkelementer 1128987501/2962211 harris.no Side 3 av 6 2.1.3 Landbruksinteresser blir ikke \u00abvesentlig\u00bb tilsidesatt Oms\u00f8kt eiendom er i NIBIO sitt g\u00e5rdskart avsatt til produktiv skog og bebyggelse, se utklipp til venstre. Det verken har eller blir drevet landbruk p\u00e5 omr\u00e5det som \u00f8nskes fradelt og bebygd. Dersom det i fremtiden blir et \u00f8nske om \u00e5 starte landbruksdrift p\u00e5 gbnr. 115/3, vil ikke fradeling og nybygg v\u00e6re til hinder for slik drift. Det vises til at tiltakene ligger i utkanten av landbrukseiendommen, p\u00e5 en knaus tilgrenset et bebygd boligomr\u00e5de. Ved fradeling vil det fortsatt v\u00e6re omtrent 200 dekar produktiv skog p\u00e5 eiendommen. Kommunen begrunner avslaget med behov for tilstrekkelig buffersone mellom boligbebyggelsen og landbrukseiendommen. Dette for \u00e5 lette p\u00e5 driften p\u00e5 landbrukseiendommen og for \u00e5 redusere konflikter mellom landbruk og boliger. Vi er enige i at buffersonen blir noe mindre, men dette vil ikke p\u00e5virke driften p\u00e5 landbrukseiendommen negativt eller skape flere konflikter enn det eksisterende boligbebyggelse allerede gj\u00f8r. Boligtomten vil v\u00e6re p\u00e5 linje med den eksisterende bebyggelsen, og topografien tilgrenset boligtomten vil sikre et naturlig mellomrom mellom boligbebyggelsen og landbruksarealene. Kommunen begrunner ogs\u00e5 avslaget med at det ikke er behov for tre boliger p\u00e5 landbrukseiendommen. Siden boligen skal oppf\u00f8res p\u00e5 den \u00f8nskede fradelte parsellen (slik det fremg\u00e5r av dispensasjonss\u00f8knaden, basiskart, nabovarsel og forh\u00e5ndskonferansen), vil det ikke v\u00e6re tre boliger p\u00e5 landbrukseiendommen. Vi kan derfor ikke se at dette argumentet er relevant for dispensasjonsvurderingen. Hensynet til landbruksinteresser blir derfor ikke \u00abvesentlig\u00bb tilsidesatt ved dispensasjon fra LNF- form\u00e5let for fradeling og nybygg bolig, jf. pbl. \u00a7 19-2. 2.1.4 Hensynet til naturmangfoldet blir ikke \u00abvesentlig\u00bb tilsidesatt ved oms\u00f8kt dispensasjon Kommunen har rett i at utbygging vil f\u00f8re til at skog og natur forsvinner, med potensielt negative konsekvenser for natur og biologisk mangfold. Som vist p\u00e5 flyfoto nedenfor, best\u00e5r den \u00f8nskede fradelte tomten av berg, grantr\u00e6r og busker/ugress. Det er ingenting som tilsier at det finnes truede arter i omr\u00e5det, eller at bygging av en enebolig vil p\u00e5f\u00f8re vesentlige negative konsekvenser p\u00e5 det lokale \u00f8kosystemet. Omr\u00e5det som \u00f8nskes fradelt og bebygget er relativt lite, og utgj\u00f8r en marginal del av den omkringliggende naturen. Dette tilsier at tiltaket kun vil ha begrenset p\u00e5virkning p\u00e5 det overordnede \u00f8kosystemet. 1128987501/2962211 harris.no Side 4 av 6 Hensynet til naturmangfoldet blir derfor ikke \u00abvesentlig\u00bb tilsidesatt ved dispensasjon fra LNF- form\u00e5let for fradeling og nybygg bolig, jf. pbl. \u00a7 19-2. 2.2 Fordelene ved \u00e5 innvilge dispensasjon er klart st\u00f8rre enn ulempene, jf. pbl. \u00a7 19-2 Som redegjort for, vil ikke fradeling og bygging av ny bolig medf\u00f8re noen restriksjoner eller ulemper for driften p\u00e5 landbrukseiendommen utover det som allerede gjelder for tilgrensede boligeiendommer for \u00f8vrig. Den \u00f8nskede fradelte parsellen ligger p\u00e5 et h\u00f8ydedrag og det er en god buffersone mot eventuell fremtidig landbruksdrift. N\u00e5r det heller ikke er noen s\u00e6rlig negative konsekvenser for naturmangfold eller friluftsliv, anser vi ulempene som minimale. Objektive fordeler: Mer effektiv arealutnyttelse. \u00d8nskede tiltak ligger som nevnt p\u00e5 et h\u00f8ydedrag tilgrenset et bebygd boligomr\u00e5de i nord og i vest, hvor infrastruktur som vei, vann- og avl\u00f8p allerede er etablert.2 \u00d8nsket fradelt parsell har heller ikke blitt benyttet i forbindelse med landbruksdriften tidligere, og plasseringen i terrenget gj\u00f8r det lite naturlig \u00e5 bruke arealet i fremtiden. Oms\u00f8kt areal av landbrukseiendommen passer derfor bedre inn i det bebygde omr\u00e5det enn i landbrukseiendommen. \u00c5 bruke \u00f8nsket fradelt areal til boligform\u00e5l vil derfor gi mest mulig nytte og verdi for samfunnet. Sikrer en familiebolig i et omr\u00e5de hvor det allerede er etablert vei, vann og avl\u00f8p, og hvor det er kort vei til buss (4 minutters gange), barnehage3 (11 minutters gange), ungdoms- og videreg\u00e5ende skole4 (8 minutters gange), og matbutikk (12 minutters gange). Subjektive fordeler: Bidrar til gjennomf\u00f8ring av arveoppgj\u00f8r p\u00e5 landbrukseiendommen. Eiendommen var tidligere eid av Lars Bertin Skage, som i sitt testament uttrykte et \u00f8nske om at s\u00f8nnen skulle overta g\u00e5rdsdriften, mens datteren skulle f\u00e5 fradelt en del av landbrukseiendommen for \u00e5 bygge egen bolig. Den oms\u00f8kte dispensasjonen vil bidra til \u00e5 oppfylle dette \u00f8nsket og ligger til grunn for fordelingen av landbrukseiendommen. Fremfor \u00e5 s\u00f8ke om fradeling og oppf\u00f8ring av en ny bolig n\u00e6r landbrukseiendommens v\u00e5ningshus, er det oms\u00f8kte arealet valgt fordi det vurderes \u00e5 ha minst innvirkning p\u00e5 landbrukseiendommens drift, b\u00e5de n\u00e5 og i fremtiden. Tiltakshaver har et sterkt \u00f8nske om \u00e5 bosette seg p\u00e5 \u00f8nsket fradelt eiendom. Er n\u00e6rt landbrukseiendommen, og hennes barn har n\u00e6r tilknytning til omr\u00e5det gjennom skole og fritidsaktiviteter. 2 \u00d8nsket fradelt parsell har ogs\u00e5 veirett over gbnr. 115/101. 3 Nordlandia Capella barnehage. 4 Ytrebygda skole og Sandsli videreg\u00e5ende skole. 1128987501/2962211 harris.no Side 5 av 6 Det anf\u00f8res med dette at fordelene ved \u00e5 gi dispensasjon er klart st\u00f8rre enn ulempene. Vilk\u00e5rene for \u00e5 gi dispensasjon er oppfylt, jfr. pbl. \u00a7 19-2. 3. Avslutning P\u00e5 bakgrunn av det overnevnte bes det om at vedtak om avslag endres til en tillatelse, jf. fvl. \u00a7 33. Med vennlig hilsen Harris Advokatfirma AS Hanne Bentzen Advokat hab@harris.no 92423649 1128987501/2962211 harris.no Side 6 av 6 From: \"Hanne Bentzen\" <hab@harris.no> Sent: Wed, 26 Jun 2024 21:08:36 +0200 To: \"Postmottak planogbygg\" <postmottak.planogbygg@bergen.kommune.no> Subject: Deres ref. BYGG-2023/17531 - Fristavbrytende klage p\u00e5 avslag [1128987501 Categories: Gr\u00f8nn kategori Deres ref. BYGG-2023/17531 \u2013 Fristavbrytende klage p\u00e5 avslag p\u00e5 s\u00f8knad om dispensasjon fra arealform\u00e5let LNF for fradeling og nybygg enebolig \u2013 gnr 115 bnr 3 Harris Advokatfirma AS bist\u00e5r tiltakshaver og hjemmelshaver av gnr. 115 bnr 3 i Bergen kommune, Hilde Helene Skage, i saken. Den 23.11.2023 ble det s\u00f8kt om dispensasjon fra arealform\u00e5let LNF for fradeling og nybygg enebolig. Tilleggsdokumentasjon ble innsendt 31.01.2024. I vedtak datert 21.05.2024, med deres ref. BYGG-2023717531-18, gav kommunen avslag p\u00e5 s\u00f8knaden. P\u00e5 vegne av tiltakshaver p\u00e5klages avslaget. Det anmodes om at vedtaket endres til en tillatelse, jf. fvl. \u00a7 33. Det anf\u00f8res at vilk\u00e5rene for dispensasjon er oppfylt, jf. pbl. \u00a7 19-2. Hensynet bak bestemmelsen blir ikke vesentlig tilsidesatt, og fordelene ved \u00e5 gi dispensasjon er klart st\u00f8rre enn ulempene. Det vises til at \u00f8nsket fradelt tomt med enebolig ligger i ytterkanten av landbrukseiendommen, tilgrenset et bebygd boligomr\u00e5de. Det er en tilstrekkelig buffersone mellom landbrukseiendommen og \u00f8nsket fradelt eiendom, og tiltakene medf\u00f8rer ikke til en uheldig fragmentering av landbrukseiendommen eller gr\u00f8nnstruktur. Ved gjennomgang av avslaget kan det se ut til at kommunen kun har behandlet s\u00f8knad om dispensasjon for nybygg enebolig, ikke for fradeling. P\u00e5 vegne av tiltakshaver understrekes det at dispensasjon er s\u00f8kt for begge tiltakene, og at tiltakene m\u00e5 ses i sammenheng. B\u00e5de dispensasjonss\u00f8knaden, nabovarsel, basiskart og rapport fra forh\u00e5ndskonferansen viser at boligen skal oppf\u00f8res p\u00e5 \u00f8nsket fradelt tomt, og at oms\u00f8kt dispensasjon gjelder for b\u00e5de fradeling og nybygging. Kommunens vektlegging av at det ikke er n\u00f8dvendig med tre boliger p\u00e5 landbrukseiendommen er derfor ikke et relevant argument for avslag. Siden klagen er sendt etter klagefristen, ber vi kommunen om \u00e5 gi oppreisning for klagefristen, jf. fvl. \u00a7 31 (1). Vi viser til at tiltakshaver den 04.06.2024 (en uke f\u00f8r klagefristens utl\u00f8p) sendte en foresp\u00f8rsel om forlengelse av klagefristen. Kommunen har enda ikke gitt en tilbakemelding med veiledning. Tiltakshaver kan derfor ikke lastes for \u00e5 ha oversittet fristen. Det p\u00e5pekes for \u00f8vrig at behandling av klagen, etter klagefristen, ikke medf\u00f8rer skade eller ulempe for andre, jf. fvl. \u00a7 31 (2). Vi ber om at dere stadfester at klagen er kommet frem, at dere vil ta denne til behandling og at dere registrerer at Skage vil ettersende en ufyllende begrunnelse s\u00e5 snart som mulig, og senest innen 16.08.2024. Hanne Bentzen | Advokat 924 23 649 | hab@harris.no Harris Advokatfirma AS, Vestre Str\u00f8mkaien 13, 5008 Bergen 55 30 27 00 | harris.no | Facebook | LinkedIn Er e-posten mottatt ved en feil, slett den og underrett avsender. "
}