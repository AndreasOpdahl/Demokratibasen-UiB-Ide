{
  "dokument_id": "51f159c8-ed47-5c47-b57b-1fad6c5f631c",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 10042024, Sak 114/24, Representantforslag fra Even S\u00f8rland (A) om  evaluering av den bergenske byparlamentarismen",
  "url": "https://bergen.kommune.no/politikere-utvalg/api/fil/bk360/10245616/Innstilling-vedtak-Representantforslag-fra-Even-Sorland-A-om-evaluering-av-den-bergenske-byparlamentarismen",
  "tekst": "Representantforslag fra Even S\u00f8rland (A) om evaluering av den bergenske byparlamentarismen Bergen bystyre behandlet saken i m\u00f8tet 10.04.2024 sak 114/24 og fattet f\u00f8lgende vedtak: Bystyret ber om at det som del av folkevalgtoppl\u00e6ringen tilrettelegges for m\u00f8ter gjennom valgperioden der evaluering av byparlamentarismen er tema. Bergen bystyres behandling F\u00f8lgende representanter tok ordet: Even S\u00f8rland (A), Mikkel Gr\u00fcner (SV), Kjersti Pettersen (H), Thor Haakon Bakke (MDG), Per-Arne Hvidsten Larsen (V), Torstein Dahle (R), Bj\u00f8rn-Frode Schjelderup (H), Thomas Modulv Flesland (Sp). Forslag fremsatt i bystyret: Kjersti Pettersen (H) fremsatte p\u00e5 vegne av H, FrP, BL, INP, Sp og PP f\u00f8lgende alternative forslag: Bystyret ber om at det som del av folkevalgtoppl\u00e6ringen tilrettelegges for m\u00f8ter gjennom valgperioden der evaluering av byparlamentarismen er tema. Mikkel Gr\u00fcner (SV) fremsatte p\u00e5 vegne av SV f\u00f8lgende tilleggsforslag: Bystyret ber byr\u00e5det legge fram en sak om \u00e5 etablere bydelsutvalg med egne budsjett og mulighet til \u00e5 avgj\u00f8re lokale prioriteringer i byggesaker, velferds- og arealpolitikk. Det skal v\u00e6re direkte valg til disse bydelsutvalgene slik at innbyggerne i bydelen selv kan velge sine representanter. Votering: Innstillingen fikk 29 stemmer (A, SV, MDG, R, KrF), og var dermed falt. Alternativt forslag fra H, FrP, BL, INP, Sp og PP, fremsatt av Kjersti Pettersen (H), ble vedtatt med 37 stemmer (H, FrP, BL, INP, KrF, Sp, PP). Tilleggsforslag fra SV, fremsatt av Mikkel Gr\u00fcner (SV), fikk 10 stemmer (SV, R), og var dermed falt. Forretningsutvalget behandlet saken i m\u00f8tet 19.03.2024 sak 107/24 og avga f\u00f8lgende innstilling: 1. Bystyret ber byr\u00e5det gjennomf\u00f8re en evaluering av den bergenske byparlamentarismen, med sikte p\u00e5 \u00e5 gi bystyret et godt felles grunnlag for \u00e5 vurdere hvilken styringsform som best tjener byens innbyggere. Evalueringen skal foreligge senest v\u00e5ren 2025. 2. Det skal vurderes s\u00e6rskilt hvordan den politiske organiseringen p\u00e5 bydelsniv\u00e5 kan utvikles, for \u00e5 involvere enkeltpersoner, lag og foreninger p\u00e5 en bedre m\u00e5te enn i dag. 3. Utredningen skal omfatte erfaringer fra tidligere folkevalgte i ulike roller, og fra Ungdomsr\u00e5det, Eldrer\u00e5det, Ruspolitisk r\u00e5d og R\u00e5det for personer med nedsatt funksjonsevne. Forslagsstillernes forslag til vedtak: Forslaget og utvalgets innstilling er likelydende. 2 "
}