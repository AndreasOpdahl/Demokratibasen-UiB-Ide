{
  "dokument_id": "4fa91399-f844-5ee9-96fe-ff84ab3a02eb",
  "doc_type": "case_attachment",
  "kommune": 4601,
  "tittel": "Svar p\u00e5 sp\u00f8rsm\u00e5l til byr\u00e5d for eldre, helse og omsorg etter m\u00f8te i KRPF 13. august",
  "url": "https://bergen.kommune.no/politikere-utvalg/api/fil/bk360/11089377/Svar-pa-sporsmal-til-byrad-for-eldre-helse-og-omsorg-etter-mote-i-KRPF-13-august",
  "tekst": " BEHO - Kommunaldirekt\u00f8rens stab Til Intern korrespondanse Kommunalt r\u00e5d for personer med V\u00e5r referanse: 2024/05173-114 funksjonsnedsettelse v/Ragnhild Cathrine Saksbehandler: Eileen Langedal Hvoslef Kr\u00fcger Dato: 5. september 2024 Fra Byr\u00e5den for eldre, helse og omsorg Svar p\u00e5 sp\u00f8rsm\u00e5l til byr\u00e5d for eldre, helse og omsorg etter m\u00f8te i KRPF 13. august KRPF hadde en del sp\u00f8rsm\u00e5l til m\u00f8tet 13. august der du dessverre ble forhindret fra \u00e5 delta. Sp\u00f8rsm\u00e5lene f\u00f8lger derfor i dette brevet. Til statusmelding for sykehjem, behandlingssentre og kommunal allmennmedisinsk sengepost \u2022 Hvordan sikrer kommunen at personer som st\u00e5r p\u00e5 venteliste til sykehjem og ikke f\u00e5r plass p\u00e5 behandlingssentre blir godt nok ivaretatt? \u2022 Det er en \u00f8kning i antall personer som f\u00e5r avslag p\u00e5 langtidsopphold p\u00e5 sykehjem, kan byr\u00e5den si noe om det? \u2022 Vi er glade for \u00e5 se at det er en generell nedgang i avvik, men er overrasket over at avviket i forhold til legemiddelh\u00e5ndtering ikke har g\u00e5tt noe s\u00e6rlig ned n\u00e5r det har blitt fokusert p\u00e5 denne type avvik de siste \u00e5rene. R\u00e5det tror PLL vil bidra her, men er ogs\u00e5 redd for at personal mangel bidrar stort til avvik her. Kan byr\u00e5den kommentere dette? Andre sp\u00f8rsm\u00e5l \u2022 Avtalen med private og hjemmehjelpstjenester ble forlenget for en kortere periode, \u00f8nsker dere \u00e5 forlenge den over lenge tid slik at brukerne av den kan f\u00f8le mer trygghet? \u2022 Er det mulig \u00e5 f\u00e5 informasjon om ferietilskuddet til personer med utviklingshemming. Hvor mange s\u00f8kte p\u00e5 det? Hvor mange fikk innvilget og hvor mange fikk avslag? Fikk dem som s\u00f8kte bel\u00f8p som gj\u00f8r at de reelt kunne ta ferie eller ble bel\u00f8pene s\u00e5 lave at det ikke var mulig? Vil det videref\u00f8res neste \u00e5r og annonseres tidligere? \u2022 Finnes det en mulighet for \u00e5 f\u00e5 endret reglementet for deltakere i omr\u00e5deutvalget i helsefelleskapene slik at b\u00e5de eldrer\u00e5det og KRPF kan ha med en deltaker? Svar fra byr\u00e5den: Svarene er nummerert i samme rekkef\u00f8lge som ovennevnte kulepunkt. Til statusmelding for sykehjem, behandlingssentre og kommunal allmennmedisinsk sengepost Sp\u00f8rsm\u00e5l 1) Etat for vurdering og rehabilitering understreker at de som venter i eget hjem f\u00e5r forsvarlig hjelp. Det gj\u00f8res en helsefaglig vurdering som betyr at hjelpen er slik at den hindrer un\u00f8dig tap av helse. Vurderingen, som ogs\u00e5 skal fremg\u00e5 av vedtak om tjenester, m\u00e5 vise til hvordan hjelpebehovet kan dekkes mens s\u00f8ker bor hjemme. Relevante tiltak for personer som m\u00e5 vente hjemme er: - kommunale helse- og omsorgstjenester i hjemmet - hjelpemidler for trygghet og mestring, og tilrettelegging av boligen - medisinsk behandling og rehabilitering - frivillighetstilbud og sosialt nettverk - annen bolig med held\u00f8gns bemanning Det var 13 hjemmeboende personer som stod p\u00e5 venteliste til langtidsopphold i sykehjem per juli 2024. Sp\u00f8rsm\u00e5l 2) Byr\u00e5den understreker at alle som trenger langtidsplass p\u00e5 sykehjem skal f\u00e5 det. If\u00f8lge lov om kommunale helse- og omsorgstjenester \u00a7 3-2 a har personer rett til langtidsopphold p\u00e5 sykehjem dersom det er det eneste tilbudet som sikrer n\u00f8dvendig og forsvarlig helsehjelp. For \u00e5 f\u00e5 langtidsplass m\u00e5 s\u00f8keren ha et omfattende behov for helse- og omsorgstjenester, og sykehjemsplass m\u00e5 v\u00e6re det eneste forsvarlige alternativet. Dette betyr at s\u00f8keren trenger omfattende helsehjelp til daglige gj\u00f8rem\u00e5l eller tilsyn. \u00d8kningen p\u00e5 antall avslag skyldes at flere s\u00f8kere ikke oppfyller disse kravene. Det har ikke v\u00e6rt noen klager p\u00e5 avslag som har blitt omgjort av Statsforvalteren Sp\u00f8rsm\u00e5l 3) Byr\u00e5den er enig i at personellmangel, h\u00f8yt sykefrav\u00e6r og vikarbruk utgj\u00f8r en risiko for kvaliteten i tjenesten. N\u00e5r disse faktorene legger ekstra press p\u00e5 de gjenv\u00e6rende ansatte, kan stress og tidspress f\u00f8re til at viktige rutiner og kontroller blir oversett. Dette \u00f8ker risikoen for feil i legemiddelh\u00e5ndteringen. Samtidig har det over tid v\u00e6rt et h\u00f8yt fokus p\u00e5 \u00e5 melde avvik i tjenesten. Det betyr at flere feil og mangler enn tidligere meldes som avvik. God meldekultur er en forutsetning for \u00e5 kunne forbedre tjenestene. Innf\u00f8ring av digitale legemiddellister (PLL) og elektronisk dokumentasjon av gitt legemiddel (ELDOK) skal bidra til \u00e5 f\u00e5 ned avviks- og hendelsesstatistikken p\u00e5 v\u00e5re behandlingssentre og sykehjem. PLL skal sikre god kvalitet ved behandling med legemidler og legge til rette for at oppdaterte legemiddelopplysninger kan deles p\u00e5 tvers av ulike virksomheter. Digitale signeringslister skal bidra til at dokumentasjon p\u00e5 utdeling av medisin p\u00e5 sykehjem kan gj\u00f8res p\u00e5 en enklere og sikrere m\u00e5te. Nye og mer brukervennlige funksjoner i det elektroniske journalsystemet vil b\u00e5de spare inn tid for de ansatte, og bedre pasientsikkerheten med et tryggere system for dokumentasjon, lagring og kontroll. M\u00e5let er at det skal iverksettes p\u00e5 alle sykehjem etter en pilotering h\u00f8sten 2024. Etat for behandlingssenter og sykehjem fikk i budsjettet for 2024 midler til \u00e5 \u00f8ke grunnbemanningen ved \u00e5 ansette servicemedarbeidere. Dette tiltaket er forventet \u00e5 gi medisinansvarlige mer ro til \u00e5 utf\u00f8re sine oppgaver, som igjen reduserer faren for u\u00f8nskede hendelser og avvik. Svar p\u00e5 andre sp\u00f8rsm\u00e5l: Sp\u00f8rsm\u00e5l 4) Byr\u00e5den er opptatt av at brukerne skal f\u00e5 god kvalitet og kontinuitet i tjenestene. Det er gjennomf\u00f8rt ny konkurranse om praktisk bistand hushold (hjemmehjelp). Ny kontrakt gjelder fra 1. september 2024 og i 4 \u00e5r, med opsjon p\u00e5 to \u00e5r (da inntil 6 \u00e5r). Sp\u00f8rsm\u00e5l 5) 141 personer s\u00f8kte og fikk tilskudd, til totalt 346 ledsagere. Dette inkluderer 8 s\u00f8knader fra personer uten utviklingshemming. Ingen s\u00f8kere fikk avslag. Det er ulike tilbakemeldinger p\u00e5 om sats/bel\u00f8p som i \u00e5r var 2750 kr per ledsager. Noen er sv\u00e6rt forn\u00f8yde, mens andre fant sats/bel\u00f8p for lave. Tilskuddsordningen evalueres i forbindelse med bystyresak om ferietilbud til personer med utviklingshemming som er planlagt klar til behandling i bystyret i november 2024. Sp\u00f8rsm\u00e5l 6) Byr\u00e5den takker for innspillet. R\u00e5det er en viktig stemme som ikke er direkte representert i omr\u00e5deutvalget, siden den kommunale brukerrepresentanten per i dag er rekruttert fra eldrer\u00e5det. Sammensetning i helsefellesskapets organer er regulert i overordnet samarbeidsavtale og tjenesteavtale 1 samt retningslinje for deltakelse og representasjon. Et prinsipp i helsefellesskapet er likeverdighet mellom kommuner og spesialisthelsetjenesten, og det inneb\u00e6rer at det for eksempel i omr\u00e5deutvalget er \u00e9n brukerrepresentant fra kommunen og \u00e9n brukerrepresentant fra spesialisthelsetjenesten. Med en slik sammensetning vil ikke alle kommunale r\u00e5d ha en representant i omr\u00e5deutvalget, og r\u00e5dene vil dermed ikke f\u00e5 en direkte stemme i m\u00f8tene. Det er viktig at innspill og forslag til saker spilles inn via den kommunale brukerrepresentanten, Bergen kommunes representanter eller samarbeidssekretariatet. Det er likevel ikke det samme som \u00e5 ha en fast representant i m\u00f8tene. Bergen kommune vil derfor l\u00f8fte problemstillingen i helsefellesskapet, for det vil v\u00e6re nyttig for alle parter at KRPF blir koblet tettere p\u00e5 helsefellesskapet. Med hilsen Marte Joan Monstad \u2013 byr\u00e5d for eldre, helse og omsorg - Klikk her for \u00e5 skrive inn tekst. Dokumentet er godkjent elektronisk. Kopi: BEHO - Kommunaldirekt\u00f8rens stab - Marit Hagevik "
}