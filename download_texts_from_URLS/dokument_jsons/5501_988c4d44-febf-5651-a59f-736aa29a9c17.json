{
  "dokument_id": "988c4d44-febf-5651-a59f-736aa29a9c17",
  "doc_type": "case_presentation",
  "kommune": 5501,
  "tittel": "\u00c5rshjul for valgstyrets arbeid",
  "url": "https://innsyn.tromso.kommune.no/application/getMoteDokument?dokid=2001604552",
  "tekst": "Arkivsaksnr. 24/02241-1 Saksbehandler Rebekka Ringholm Saksgang M\u00f8tedato Valgstyret 20.02.2024 \u00c5rshjul for valgstyrets arbeid Kommunedirekt\u00f8rens innstilling til vedtak: Valgstyret tar administrasjonens forslag til \u00e5rshjul til orientering. Mari Enoksen Hult Gry Caroline Dons Konstituert kommunedirekt\u00f8r Konstituert direkt\u00f8r, stab for organisasjon 1 Hva saken gjelder Det nye valgstyret orienteres om sitt ansvarsomr\u00e5de og administrasjonens anbefalinger til prioriteringer i mellomvalgs\u00e5ret 2024. Valgstyret forelegges et forel\u00f8pig \u00e5rshjul for saker som skal til politisk behandling frem mot stortingsvalget i 2025. Hensikten er \u00e5 bedre valgstyrets mulighet til \u00e5 v\u00e6re aktiv i planleggingen av valget. Saksutredning Valgstyrets ansvar Troms\u00f8 kommune har om lag 55 000 stemmeberettigede ved stortingsvalg, fordelt p\u00e5 17 ulike stemmekretser i kommunen. Arbeidet med \u00e5 ta i mot stemmer foreg\u00e5r i en hel m\u00e5ned med forh\u00e5ndsstemmemottak og p\u00e5 valgdagene i september. Det er valgstyret som har det overordnede ansvaret for \u00e5 forberede og gjennomf\u00f8re valg til storting, kommunestyre og fylkesting i Troms\u00f8 kommune. Valgsekretariatet i politisk sekretariat gjennomf\u00f8rer valgstyrets vedtak. Valgstyret kan ogs\u00e5 delegere beslutninger av ikke-prinsipiell betydning til administrasjonen. Denne delegeringsmuligheten er beskrevet i kommunelovens \u00a713-1, og besluttes av valgstyret i en egen sak. Mange praktiske oppgaver og planlegging overlates til administrasjonen, men valgstyret har imidlertid det overordnede ansvaret for oppsikt med valggjennomf\u00f8ringen. Valgstyret har dermed ogs\u00e5 anledning til \u00e5 bestille saker og be om orienteringer fra valgsekretariatet frem mot valget, utover sakene som er lovp\u00e5lagte eller planlagte fra administrasjonens side. Det anbefales at valgstyret jevnlig orienteres om fremdriften i arbeidet med planleggingen av valget. I det foresl\u00e5tte \u00e5rshjulet er det lagt opp til tre orienteringer i l\u00f8pet av mellomvalgs\u00e5ret 2024. For valg\u00e5ret 2025 vil det utarbeides en plan. Prioriterte arbeidsomr\u00e5der for administrasjonen i mellomvalgs\u00e5ret 2024 Evalueringsarbeidet etter valget i 2023 danner bakgrunnen for omr\u00e5dene administrasjonen anbefaler \u00e5 prioritere i mellomvalgs\u00e5ret 2024. Ny valglov trer i kraft fra og med valget i 2025, og administrasjonen vil ogs\u00e5 m\u00e5tte bruke tid p\u00e5 \u00e5 skaffe oversikt over hvilke praktiske konsekvenser lovendringene f\u00e5r for valggjennomf\u00f8ringen i Troms\u00f8 kommune. Strengere krav til universell utforming Nye lovkrav til universell utforming i av valglokaler vil tre i kraft fra og med stortings- og sametingsvalget i 2025: \u00a7 6-7 Universell utforming (1) Valgstyret skal s\u00f8rge for at valglokalene er universelt utformet, jf. likestillings- og diskrimineringsloven \u00a7 17. Velgerne skal kunne ta seg inn i valglokalene uten hjelp. (2) Hvis det er s\u00e6rlige grunner til det, kan stemmingen legges til lokaler som velgerne ikke kan ta seg inn i uten hjelp. Valgstyret skal kunngj\u00f8re hvilke valglokaler dette gjelder. I praksis betyr dette at det m\u00e5 gj\u00f8res befaringer og kartlegging av alle valglokalene som ble brukt i 2023, b\u00e5de i forh\u00e5ndsstemmeperioden og under valgdagene. Her m\u00e5 det vurderes om lokalene kan brukes slik det er i dag, om eventuelle mangler kan utbedres eller om nye lokaler m\u00e5 benyttes. P\u00e5 valgdagene stilles det krav til at det skal v\u00e6re minst ett valglokale for hver stemmekrets (valglovens \u00a7 9-3, andre ledd). 2 Evalueringen fra 2023 viser at enkelte av valglokalene b\u00f8r byttes ut av andre \u00e5rsaker enn de nye lovkravene til universell utforming. Konklusjonen i dette arbeidet f\u00e5r innvirkning p\u00e5 behovet for bemanning, valgutstyr, og flere andre praktiske hensyn i valgarbeidet. Det er derfor viktig at arbeidet med lokaler prioriteres og ferdigstilles f\u00f8r sommeren 2024. Plan for bemanning og rekruttering Fra og med valget i 2023 har de mellom 200-300 valgmedarbeiderne som er i arbeid under valgperioden v\u00e6rt ansatt som arbeidstakere i stedet for oppdragstakere. Denne overgangen ble gjort etter en juridisk vurdering av arbeidets karakter, og inneb\u00e6rer endrede krav til gjennomf\u00f8ring av rekruttering, oppf\u00f8lging av arbeidsforholdet, vaktplanlegging og arbeidstider. Erfaringa fra 2023 viser at det er behov for \u00e5 utarbeide en helhetlig plan for bemanning og rekruttering, slik at man sikrer tilstrekkelig bemanning til alle oppgavene som skal l\u00f8ses, samtidig som lovkrav, regelverk og rutiner etterf\u00f8lges. Det er ogs\u00e5 behov for at noen med HR- faglig kompetanse bist\u00e5r i dette arbeidet. Bemannings- og rekrutteringsplanen f\u00e5r konsekvenser for budsjettet for valg\u00e5ret, og b\u00f8r derfor v\u00e6re klar i god tid f\u00f8r budsjettprosessen h\u00f8sten 2024 ferdigstilles. Vurdering av valglageret p\u00e5 Hvilhaug Lokaler p\u00e5 tidligere Hvilhaug sykehjem i Mellomvegen 82 fungerer i dag som langtidslager for alt valgmateriell, som varemottak og logistikksentral ved ut- og innlevering av valgmateriell og som lokale for maskinell opptelling og verifisering av stemmesedler. Hvis Hvilhaug skal ha disse funksjonene for valget i 2025 er det behov for \u00e5 gj\u00f8re oppgraderinger slik at lokalene fungerer bedre til denne brukes. Hvis ikke m\u00e5 man finne andre egnede lokaler og planlegge flytting av valglageret i l\u00f8pet av h\u00f8sten 2024. Derfor m\u00e5 det avklares i l\u00f8pet av v\u00e5ren 2024 om Hvilhaug fremdeles skal benyttes. Sikkerhet og rutiner for behandling av stemmesedler Fra en stemmeseddel legges i urna av velger til den er ferdig opptalt og arkivert skal den gjennom flere transport- og oppbevaringsledd. Her viser evalueringa fra 2023 at det er et behov for \u00e5 videreutvikle rutinene knyttet til transport, oppbevaring og h\u00e5ndtering av stemmesedler, slik at det blir lettere \u00e5 etterg\u00e5 og kvalitetssikre at arbeidet foreg\u00e5r i tr\u00e5d med gjeldende krav til sikkerhet. Her er det \u00f8nskelig \u00e5 f\u00e5 ekstern bistand fra noen med kompetanse p\u00e5 verditransport og sikkerhetsrutiner til \u00e5 utarbeide rutiner og planer. For at disse planene skal kunne implementeres m\u00e5 de v\u00e6re ferdigstilt i mellomvalgs\u00e5ret, slik at det er tilstrekkelig med tid til \u00e5 innarbeide dem i resten av den praktiske valgplanlegginga. Kartlegge muligheter for prosjekt om valgdeltakelse I 2023 ble Demokratiguide gjennomf\u00f8rt som et pr\u00f8veprosjekt for \u00e5 utjevne forskjeller i valgdeltakelse i kommunen. 10 demokratiguider ble ansatt for \u00e5 drive informasjonsarbeid om valget, s\u00e6rlig rettet mot stemmeberettigede med innvandrerbakgrunn og unge velgere mellom 20-25 \u00e5r. Arbeidet inkluderte 42 ulike stands i l\u00f8pet av valgperioden, organisasjonsbes\u00f8k og et samarbeid med Voksenoppl\u00e6ringa. Etter en helhetlig evaluering av prosjektet sammen med valgsekretariatet, demokratiguidene selv og andre tilknyttet prosjektet er konklusjonen at dette er et spennende og viktig arbeid, men at det \u00e5 f\u00f8lge opp et prosjekt av denne typen krever mer ressurser enn det som er tilgjengelig i valgsekretariatet. I l\u00f8pet av f\u00f8rste halv\u00e5r 2024 skal det derfor kartlegges hvilke muligheter og ressurser det er til \u00e5 engasjere noen utenfor valgsekretariatet til \u00e5 planlegge og gjennomf\u00f8re et prosjekt knyttet til valgdeltakelse for 2025. 3 \u00c5rshjul og plan for saker som skal til politisk behandling Et forel\u00f8pig \u00e5rshjul for valgstyrets arbeid er vedlagt saken. Den foresl\u00e5tte plasseringen av sakene er gjort med utgangspunkt i hvordan de passer inn i den helhetlige valgplanleggingen. \u00c5rshjulet er ment \u00e5 gi bedre oversikt over hvilke beslutninger valgstyret skal fatte, n\u00e5r det er hensiktsmessig at de gj\u00f8res, og hvor valgstyrets rom for \u00e5 be om endringer, orienteringer og utredninger er. Flere saker er foresl\u00e5tt behandlet i mellomvalgs\u00e5ret enn ved tidligere valg. Dette er gjort for \u00e5 sikre tilstrekkelig med tid til \u00e5 f\u00f8lge opp og innarbeide vedtakene i planer og budsjett for valget. Konklusjon Valgstyret tar administrasjonens forslag til \u00e5rshjul til orientering. Vedtakskompetanse Valgstyret Vedlegg Reglement for valgstyret \u00c5rshjul for saker til politisk behandling ifbm valg 2025 4 "
}