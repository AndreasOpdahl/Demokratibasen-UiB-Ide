{
  "dokument_id": "095057d5-18d8-5197-9ae3-24a77015121c",
  "doc_type": "case_attachment",
  "kommune": 4601,
  "tittel": "Nabomerknader",
  "url": "https://bergen.kommune.no/politikere-utvalg/api/fil/bk360/9479107/Nabomerknader",
  "tekst": " Merknader til nabovarsel med medf\u00f8lgende vedlegg og tegninger mottatt gjennom Altinn 24. Januar 2023 som gjelder byggesak: Gnr. 26 bnr. 171, J. L. Mowinckels vei 104. Hjemmelshavere John Tore Madsen og Hilde Larsen Sandst\u00e5. Da vi har v\u00e6rt gjennom dette ved to tidligere nabovarsler (2021 og 2022) er det ikke ukjent at vi har merknader. Vi ser at s\u00f8knaden har endret seg fra en legaliseringss\u00f8knad av ulovlig oppf\u00f8rt mur og ulovlig terrengendring til en s\u00f8knad om bruksendring fra tilleggsdel til hoveddel og tilbygg til boareal. Vi velger derfor \u00e5 f\u00f8rst kommentere det som har minst p\u00e5virkning for oss. Tilbygg til huset i front med ovenp\u00e5liggende stor altan. Vi synes det er flott at tiltakshaver har g\u00e5tt vekk fra tilbygg i fasaden mot oss og heller bygger sitt nye tiltak fremover p\u00e5 tomten. Det ser ut til \u00e5 bli en stor og flott altan som nok vil bringe mye glede fremover. At det bygges p\u00e5 huset med ekstra rom under dette blir nok ogs\u00e5 et godt tiltak i \u00f8kningen av boareal som er s\u00e5rt trengt for aktive sm\u00e5barnsfamilier. Uten plantegninger for bruk av tilbygget kan vi ikke kommentere noe rundt dette. Skulle vi kommentere noe her s\u00e5 er det kun et \u00f8nske om at inntegnet gjerde p\u00e5 altan mot oss blir i tett kledning. Fasadeendring mot oss. P\u00e5 tilsendt tegning over ny situasjon er det tegnet inn 2 d\u00f8rer og et h\u00f8yt vindu i fasade mot oss. Det er ikke mottatt plantegninger i nabovarsel og ikke beskrevet n\u00e6rmere hva disse skal brukes til. Fasadetegninger viser trapp til hovedinngang p\u00e5 baksiden og vi m\u00e5 derfor forutsette at disse to d\u00f8rene er kjellerd\u00f8r og d\u00f8r til utvendig bod og derfor ikke vil medf\u00f8re behov for takutstikk/- overbygg og at trafikk gjennom disse blir minimal. Blir dette derimot boligens nye hovedinngang s\u00e5 er dette ogs\u00e5 utenfor 4 meter avstand til grense, men daglig bruk vil flytte st\u00f8ysone med smell av d\u00f8rer etc fra bakside av hus og fasade mot v\u00e5re soverom som vender mot tiltaket. En eventuell hovedinngang vil nok ogs\u00e5 ha takutstikk/overbygg av praktiske hensyn (v\u00e6r/vind etc.) og da kommer det inn under \u00a729-4 avstand til nabogrense. Takutstikk/overbygg vil ogs\u00e5 gi \u00f8kt ekko fra d\u00f8rsmell som vil \u00f8ke st\u00f8y mot v\u00e5r fasade. Men igjen, det kommer ikke frem i nabovarsel hva disse d\u00f8rene g\u00e5r til. Vedlegg \u00ab2.26_171_0_0 Tegning 26_02_1976 20 DocID_20600587 (1) Kopi\u00bb inneholder gammel plantegning fra 1976. Var det meningen at det skulle v\u00e6re en oppdatert tegning her? Terrengsenkning langs fasade mot oss. Slik det ser ut s\u00e5 pr\u00f8ver tiltakshaver \u00e5 fremme at det har v\u00e6rt gjort en terrengsenkning av forrige eier og at tiltakshaver med sin s\u00f8knad tar \u00abansvar\u00bb for b\u00e5de forrige eier og sin egen terrengsenkning fra husvegg og helt mot og under v\u00e5r terrengh\u00f8yde i grenselinjen i legaliserings\u00f8yemed. Han bygger dette p\u00e5 byggetegninger fra 1976 f\u00f8r oppf\u00f8ring av huset og legger til grunn et terrengniv\u00e5 som aldri har v\u00e6rt reelt ved forrige eier. Vi mener derfor at terrengniv\u00e5 som p\u00e5 hans tegninger er markert med eksisterende terrengniv\u00e5 er feil! Dette benytter han kun for \u00e5 hevde at han ikke har hevet terrenget p\u00e5 oppsiden av st\u00f8ttemuren sin vesentlig. Kommer tilbake til dette under Forst\u00f8tningsmur. Ved terrengsenkningen p\u00e5 nedsiden av st\u00f8ttemuren langs fasade mot oss er det gravd av og senket terreng med inntil 2 meter og til under v\u00e5r terrengh\u00f8yde helt til grenselinjen. Som resultat er det n\u00e5 ingen fyllingsfot mot oss. Ser man bort i fra skaden som ble p\u00e5f\u00f8rt gjerde i grenselinjen i 2016 og som det p\u00e5 seks \u00e5r ikke ble gjort noe for \u00e5 reparere er det n\u00e5 tilkommet sig i grunnen. Midlertidig reparasjon av gjerde er utf\u00f8rt av oss, men det er ikke mulig \u00e5 tilfredsstillende ferdigstille noe her. Alle planer for tiltak p\u00e5 v\u00e5r side, ferdigstilling av gjerde etc. st\u00e5r p\u00e5 vent og har gjort det i seks \u00e5r fordi vi ikke vet hva tiltakshaver har tenkt \u00e5 gj\u00f8re med dette omr\u00e5det. Det fremkommer ikke i n\u00e5 tilsendte nabovarsel hva vi kan forvente oss her. Vi har derimot forventninger om at Plan og Bygningsetaten p\u00e5legger tiltakshaver at grunnen under grenselinjen reetableres i v\u00e5r terrengh\u00f8yde og eventuelle andre tiltenkte tiltak har korrekt avstand, h\u00f8yde og fyllingsfot som regulert etter plan og bygningsloven. Noe annet vil bli p\u00e5klaget i etterkant. Forst\u00f8tningsmur og terrengheving p\u00e5 oppsiden av denne. Plan og bygningsloven (Pbl) \u00a729-4 har lovfestet at \"avstand til nabo p\u00e5 minimum 4 meter skal overholdes\" og at det skal s\u00e6rskilte grunner til for \u00e5 avvike fra dette. Vi gj\u00f8r oppmerksom p\u00e5 at forst\u00f8tningsmur alt er bygget og v\u00e5re kommentarer tar utgangspunkt i faktisk opplevd \u00f8kt ulempe. N\u00e5v\u00e6rende st\u00f8ttemur er bygget 30 cm fra grensen og h\u00f8yden er fra 1 til over 2 meter fra v\u00e5r terrengh\u00f8yde. If\u00f8lge innledning i vedlegg i nabovarsel: \u00abTiltakshaver \u00f8nsker \u00e5 endre s\u00f8knaden slik som vedlagte tegninger viser, ved \u00e5 fjerne muren som bygger over avl\u00f8psr\u00f8ret til naboen\u00bb. Det er alt som st\u00e5r. Tegninger viser en trekantmur p\u00e5 1,2 meter hengende i luften mot der det er antatt at spillvannsr\u00f8r i grunn befinner seg. Fra trekantmuren og videre mot v\u00e5r eiendom skal eksisterende mur fjernes, men hva gj\u00f8res med terrenget bak den muren som skal vekk? Tiltakshaver har kastet p\u00e5 masser bak muren her til h\u00f8yde p\u00e5 1,3 meter. Hvordan tenker tiltakshaver \u00e5 stabilisere dette uten mur? Hvordan blir eventuell fyllingsfot mot oss? Med den h\u00f8yden sier Pbl at fyllingsfot skal starte en meter inne p\u00e5 egen grunn. Hvordan f\u00e5r tiltakshaver til dette i det omr\u00e5det? Tiltakshaver har i tegning og vedlegg tilsynelatende senket \u00abmuren med flere trinn for \u00e5 dempe h\u00f8yden noe\u00bb. Tilsynelatende blir muren 1,282 meter 27,4 cm fra grensen mot oss og inntil 3 meter der muren/tilbygget er forankret i husvegg. Legger vi til grunn standard h\u00f8yde p\u00e5 gjerde p\u00e5 1,0 meter vil st\u00f8ttemur og planlagte trapp med rekkverk utgj\u00f8re en massiv konstruksjon p\u00e5 6 meters lengde og med rekkverk mellom 2 til 2,5 meters h\u00f8yde 30 cm fra grensen. St\u00f8ttemur i grenselinje skal etter Plan og bygningsloven ikke v\u00e6re h\u00f8yere enn 0,5 meter og er den h\u00f8yere enn 1 meter, noe denne er, skal den v\u00e6re 4 meter fra grensen. Siden han har forankret st\u00f8ttemuren i bolig er den da regnet som et tilbygg og avstand fra fasadeliv til nabogrense skal v\u00e6re 4 meter. Vi viser igjen til PBL \u00a729-4 om lovfestet \"avstand til nabo p\u00e5 minimum 4 meter skal overholdes\" og at det skal s\u00e6rskilte grunner til for \u00e5 avvike fra dette. Vi ser ingen s\u00e6rskilt grunn til at det skal fravikes fra disse reglene i dette tilfellet bare fordi at muren allerede er utf\u00f8rt av tiltakshaver. Som bringer oss til terrengheving p\u00e5 oppside av mur som tiltakshaver hevder kun er uvesentlig endret. Ansvarlig s\u00f8ker vil ha det derfor ikke utgj\u00f8r noen forskjell fra terrenget slik det var f\u00f8r. Her legges terrenget fra byggetegninger i 1976 til grunn (som nevnt over) og det hevdes derfor at (fra vedlegg) \u00abtiltaket som oms\u00f8kes er tiln\u00e6rmet p\u00e5 samme niv\u00e5 som eksisterende terreng jf. bildet over, og innsynet er etter v\u00e5r vurdering den samme som f\u00f8r\u00bb. Tiltakshaver har hevet terrenget direkte bak st\u00f8ttemuren med over 1 meter og etter egen bekrivelse lagt p\u00e5 50 cm til langs hele grenselingen mot oss. Dette for \u00e5 f\u00e5 flat plen til lek og aktiviteter. Han hadde flat plen her f\u00f8r han begynte sitt tiltak, noe som vises i bilder i vedlegg mottatt. Fyllingsfot starter n\u00e5 helt i grensen, det f\u00f8rer til at vedlikehold p\u00e5 v\u00e5r levegg vanskeliggj\u00f8res. Fyllingsfot b\u00f8r etableres 1m inne p\u00e5 egen grunn, terrengheving ser ogs\u00e5 ut til \u00e5 v\u00e6re over 50cm. BILDE F\u00f8r og etter utfylling til grense Tiltakshaver har ogs\u00e5 tilrettelagt for opphold og kommende daglig bruk helt i grenselinjen frem mot forst\u00f8tningsmur, der terrenget f\u00f8r var over 1,3 meter lavere og hadde en planert skr\u00e5ning uten mulighet for daglig bruk og oppholdelse. Vi finner det merkelig at man skal kunne legge til grunn en terrengh\u00f8yde som aldri har v\u00e6rt der og hevde ut ifra dette at terrenget ikke er vesentlig endret og dermed ikke f\u00f8rer til \u00f8kt innsyn hos oss. Innsynet er endret ved at h\u00f8yden som var ved gangvei langs huset n\u00e5 er \u00f8ket med 1 meter og er flyttet 2 3 meter n\u00e6rmere grensen. Det er fullt innsyn gjennom kj\u00f8kkenvindu og helt inn i stuen og hele uteplassen v\u00e5r er eksponert for innsyn i sin helhet. Det beskrives som nevnt over ikke hva han skal gj\u00f8re med mur han hevder \u00e5 skulle fjerne, hva han gj\u00f8r med terrenget bak den, om han skal senke terrenget ned eller noe annet og vi f\u00e5r dermed ikke mulighet til \u00e5 ta stilling til hvordan det blir her. N\u00e5r vi kan oppholde oss i stuen p\u00e5 motsatt side av huset og formelig har \u00f8yekontakt med personer som n\u00e5 befinner seg rett utenfor kj\u00f8kkenvinduet v\u00e5rt s\u00e5 er det til sjenerende innsyn for oss. N\u00e5r v\u00e5re barn sp\u00f8r om vi kan dra opp gardinen p\u00e5 kj\u00f8kkenet fordi de f\u00f8ler seg beglodd i eget kj\u00f8kken og stue s\u00e5 er det til sjenerende innsyn for oss. N\u00e5r jentene v\u00e5re f\u00f8ler de ikke kan sole og bade fritt p\u00e5 terrassen pga innsyn s\u00e5 er det til sjenerende innsyn for oss. Vi mener vi p\u00e5 de snart fire \u00e5rene som er g\u00e5tt siden tiltaket ble utf\u00f8rt er blitt p\u00e5f\u00f8rt en vesentlig ulempe med tiltaket og at disse ulempene vil bli ytterligere fremhevet ved tiltakets kommende planlagte daglige bruk. Alt tr\u00e5kk opp til \u00f8vre del at tiltakshavers tomt vil gi fullt innsyn til uteplass og som bildet viser er det ikke en eneste del av uteplass som ikke er eksponert for innsyn. Vi refererer til vesentlig ulempe etter Pbl \u00a729-4 \"tiltaket p\u00e5f\u00f8rer naboeiendom sjenerende innsyn til bolig og uteareal\". S\u00e5 til det som behendig utelates fra nabovarsel og vedlegg pga at det skal fjernes en forsvinnende liten del av mur. Tilkomst til spillvannsledning. N\u00e5v\u00e6rende st\u00f8ttemur er fokus for en ulovlighetssak hos Bergen Kommune. Sist innsendte bygges\u00f8knad ble avvist 9. desember 2022 grunnet tiltakshavers manglende privatrettslige rettigheter. At han n\u00e5 pr\u00f8ver \u00e5 omg\u00e5 dette ved \u00e5 fjerne en knapp meter av st\u00f8ttemuren, der denne g\u00e5r over spillvannsledningen, mener vi ikke kan tillegges noe relevans. Det finnes ingen dokumenter som underst\u00f8tter hvor spillvannsledning fra gnr. 26/176 krysser fra tiltakshavers tomt og inn p\u00e5 v\u00e5r tomt. Det eksisterer et dokument fra 1964 med en p\u00e5tegnet trasegate i kulepenn som vi vet ikke er fra 1964 da spillvannsr\u00f8ret er lagt ned i 1972. Eier av r\u00f8ret (gnr. 26/176) har muntlig orientert om hvor han grov det ned, men \u00e5 bare anta at det ligger klistret i v\u00e5r mur slik som tiltakshaver gj\u00f8r er ikke holdbart. Vi vet at v\u00e5r mur langs grensen er fra f\u00f8r 1964. BILDE Inntegnet spillvannsledning f\u00f8r bygging av Nils Langhelles vei 7, viser eksisterende mur langs grense mot J. L. Mowinckels vei 104. Vi finner det lite trolig at de grov seg halvannen meter ned 20 cm fra muren for \u00e5 legge ned dette r\u00f8ret. Trolig ligger det lengre inn p\u00e5 tiltakshavers tomt, men han har ikke v\u00e6rt villig til \u00e5 gj\u00f8re et trases\u00f8k for \u00e5 kartlegge dette. BILDE - P\u00e5tegnet trase fra 1972 i forbindelse med tilkobling til offentlig anlegg Dermed mener vi at \u00e5 bare omg\u00e5 dette og tro at problemet er ute av verden blir for enkelt. R\u00f8ret har n\u00e5dd sin levetid p\u00e5 50 \u00e5r i 2022. Uansett hvordan man ser p\u00e5 det s\u00e5 vil st\u00f8ttemuren med p\u00e5tenkt trapp i hele sin lengde utgj\u00f8re en 6 meter lang hindring for fremtidig vedlikehold. TEK17 \u00a715-8 setter krav til at det skal foretas avb\u00f8tende tiltak ved etablering over VA-anlegg s\u00e5nn som inntrekning av r\u00f8r, tilrettelegging for fremtidig vedlikehold/utskifting av r\u00f8r med mer. Ingenting er utf\u00f8rt for \u00e5 gj\u00f8re det mulig \u00e5 f\u00e5 til dette p\u00e5 en smidig m\u00e5te. Om det blir en komplisert fremtidig skade p\u00e5 r\u00f8r er tilkomst over hjemmelshavers eiendom umuliggjort av tiltaket. Dette endres ikke av at det fjernes en snau meter. Eier av r\u00f8ret har rett til \u00e5 utf\u00f8re vedlikehold over v\u00e5r tomt for sin regning, men vi aksepterer ikke at vi i et slikt tilfelle p\u00e5f\u00f8res mer skade p\u00e5 v\u00e5r tomt enn det som ville v\u00e6rt rimelig, kun fordi det er plassert en massiv konstruksjon i grenselinjen. \u00c5 tro at problemet er eliminert ved det som oms\u00f8kes n\u00e5 er \u00f8nsketenkning. Vi kan ikke se at verken vi eller eier av spillvannledning er tjent med at tilkomst til r\u00f8r er gjort n\u00e6rmest utilgjengelig og vi hevder at dette er en vesentlig ulempe med tiltaket. Vi mener derfor at Pbl \u00a721-6 annet punktum fortsatt m\u00e5 vurderes i relasjon til de manglende privatrettslige forholdene rundt stikkledningen. Endre tiltak mot oss. Plan og bygningsloven \u00a729-4 sier at et sterkt argument for \u00e5 ikke godkjenne vil v\u00e6re hvis det aktuelle tiltaket kan plasseres et annet sted slik at man unng\u00e5r eller i vesentlig grad reduserer ulempene p\u00e5pekt av nabo. Slik vi ser det har tiltakshaver masse flat plen til overs om han fullstendig fjerner st\u00f8ttemuren/tilbygget mot oss. Han kan trekke sin trapp helt inn mot husvegg og ved \u00e5 fjerne litt av sin platting langs fasaden dermed trekke trappen rundt hushj\u00f8rnet og opp mot det som er hovedinngang. Deretter kan terrenget senkes med en meter mot oss, anlegge fyllingsfot mot oss etter Plan -og bygningslovens regler, alts\u00e5 starte 1 meter inne p\u00e5 egen grunn og dertil tillatte h\u00f8yder. Det kan planeres slakk skr\u00e5ning nedover langs hele tomten mot oss, anlegge gressplen og dermed bygge opp igjen det terrengsenkede omr\u00e5det som ligger langs v\u00e5r tomt og som for\u00e5rsaker utglidning av v\u00e5re masser. Vil ogs\u00e5 p\u00e5peke at en bratt trapp synes lite universelt utformet i disse dager. Vi bemerker ogs\u00e5 Plan og bygningslovens \u00a729-2 vedr\u00f8rende tiltakets visuelle kvaliteter. En nesten tre meter h\u00f8y st\u00f8ttemur med 1 meter gjerde p\u00e5 toppen slik den n\u00e5 fremst\u00e5r, og som if\u00f8lge tiltakshaver ikke skal endres mer enn noen f\u00e5 trappetrinn, virker ikke \u00e5 ha gode visuelle kvaliteter i forhold til de bygde og naturlige omgivelser den er plassert i. Slik muren fremst\u00e5r b\u00e5de i h\u00f8yde og med den malplasserte trappen lengst vekk fra egen husvegg klistret i grenselinjen fremst\u00e5r den som tilfeldig utformet og lite faglig begrunnet. Vi vet jo ogs\u00e5 at den hadde et annet form\u00e5l som ikke lar seg realisere. Vedr\u00f8rende dispensasjon fra Pbl \u00a729-4 fremg\u00e5r det for oss klart og tydelig at to absolutte vilk\u00e5r skal v\u00e6re oppfylt for \u00e5 gi dispensasjon, ref Pbl \u00a719-2. F\u00f8rste vilk\u00e5r er at hensynene bak bestemmelsen det dispenseres fra, og hensynene i lovens form\u00e5lsbestemmelse, ikke m\u00e5 bli vesentlig tilsidesatt og fordelene med \u00e5 gi dispensasjon m\u00e5 v\u00e6re klart st\u00f8rre enn ulempene etter en samlet vurdering. Andre vilk\u00e5r inneb\u00e6rer at det m\u00e5 foreligge en klar overvekt av hensyn som taler for dispensasjon og det m\u00e5 foreligge relevante fordeler. Fordeler m\u00e5 v\u00e6re tilstrekkelig spesifisert og klart angitt og m\u00e5 ligge innenfor de rammer plan og bygningsloven setter. Bestemmelsen ber\u00f8rer prim\u00e6rt brannhensyn, men ogs\u00e5 lysforhold, st\u00f8y, utsikt, innsyn, luft og trivsel p\u00e5 tomt, samt ivareta naboers interesser best mulig. Vi mener vi har fremlagt klart at hensynene i lovens form\u00e5lsbestemmelse blir vesentlig tilsidesatt ved ulemper som innsyn i hus og til uteplass, trivsel p\u00e5 tomt, st\u00f8y og naboers og v\u00e5re interesser i forhold til spillvannsledning. Slik vi ser det ut ifra nabovarsel med dispensasjonss\u00f8knad s\u00e5 fremg\u00e5r det for oss at den eneste fordelen med dispensasjon/tiltaket er til tiltakshavers bruk av flat plen til lek og aktiviteter. Dette har han resten av hagen til og tiltaket verken tilf\u00f8rer eller tar bort noe i forhold til dette. Det foreligger ingen andre selvstendige fordeler med tiltaket eller fordeler for andre enn tiltakshaver. Ulempene er derimot mange og etter v\u00e5rt syn store. Det foreligger klar overvekt av hensyn som taler mot dispensasjon og det foreligger ingen relevante fordeler med \u00e5 la tiltaket st\u00e5 som det er bygget. Gjennom denne og tidligere nabovarsler/byggesak/ulovlighetsoppf\u00f8ring har tiltakshaver ikke vist noen reell vilje til endring eller im\u00f8tekommelse p\u00e5 noen som helst punkter rundt forst\u00f8tningsmur og ulemper dette p\u00e5f\u00f8rer naboer. \u00c5 endre minimalt p\u00e5 h\u00f8yde mot grense og ta bort litt av muren endrer ikke dette. Vi h\u00e5per n\u00e5 p\u00e5 at tiltakshaver kan se p\u00e5 utformingen p\u00e5 nytt. Vennlig hilsen Bjarte Gjerde og Rigmor Gjerde Fyllingsdalen, 5/2 - 23 Gnr. 26 bnr. 51, J. L. Mowinckels vei 106 Merknader til nabovarsel med medf\u00f8lgende vedlegg og tegninger mottatt gjennom Altinn 23. februar 2023 som gjelder byggesak: Gnr. 26 bnr. 171, J. L. Mowinckels vei 104. Hjemmelshavere John Tore Madsen og Hilde Larsen Sandst\u00e5. Nabovarsel mottatt 23. februar er tiln\u00e6rmet identisk med nabovarsel mottatt 24. januar, eneste endring er fasade mot J. L. Mowinckels vei 102. Vi vil med dette bemerke at tiltakshaver har hatt en (1) m\u00e5ned til \u00e5 svare ut merknader fra oss som han mottok til sitt nabovarsel fra 24. januar. Tiltakshaver har hatt god mulighet til \u00e5 b\u00e5de komme oss i m\u00f8te p\u00e5 v\u00e5re innsigelser, men ogs\u00e5 til \u00e5 komme med en oppklaring p\u00e5 alle punkter i nabovarselet som er utydelige og mangelfullt beskrevet. Vi finner det kritikkverdig at han ikke har benyttet den ekstra m\u00e5neden til dette og frykter at vi m\u00e5 gjennom denne karusellen igjen ved en senere anledning. Vi ser at v\u00e5re kommentarer til mangelfulle plantegninger, uforklarte endringer i fasade mot oss, v\u00e5re sp\u00f8rsm\u00e5l rundt endringer av mur mm, ikke gis noen forklaring i dette nabovarselet heller og gjennom denne og tidligere nabovarsler/byggesak/ulovlighetsoppf\u00f8ring har tiltakshaver ikke vist noen reell vilje til endring eller im\u00f8tekommelse p\u00e5 noen som helst punkter rundt forst\u00f8tningsmur, terrengsenking og ulemper dette p\u00e5f\u00f8rer naboer. Om innsendte endelige bygges\u00f8knad suppleres med tilleggsinformasjon som Plan og Bygningsetaten mener burde v\u00e6rt tillagt nabovarselet s\u00e5 ber vi om at vi f\u00e5r mulighet til \u00e5 vurdere eventuell ny informasjon og komme med merknader hvis det ber\u00f8rer oss. V\u00e5re merknader til nabovarsel av 23. februar, uendret fra nabovarsel av 24. januar da ingenting er svart ut opp imot v\u00e5re merknader. Da vi har v\u00e6rt gjennom dette ved n\u00e5 tre tidligere nabovarsler (2021 og 2022 og januar 2023) er det ikke ukjent at vi har merknader. Vi ser at s\u00f8knaden har endret seg fra en legaliseringss\u00f8knad av ulovlig oppf\u00f8rt mur og ulovlig terrengendring til en s\u00f8knad om bruksendring fra tilleggsdel til hoveddel og tilbygg til boareal. Vi velger derfor \u00e5 f\u00f8rst kommentere det som har minst p\u00e5virkning for oss. Tilbygg til huset i front med ovenp\u00e5liggende stor altan. Vi synes det er flott at tiltakshaver har g\u00e5tt vekk fra tilbygg i fasaden mot oss og heller bygger sitt nye tiltak fremover p\u00e5 tomten. Det ser ut til \u00e5 bli en stor og flott altan som nok vil bringe mye glede fremover. At det bygges p\u00e5 huset med ekstra rom under dette blir nok ogs\u00e5 et godt tiltak i \u00f8kningen av boareal som er s\u00e5rt trengt for aktive sm\u00e5barnsfamilier. Uten plantegninger for bruk av tilbygget kan vi ikke kommentere noe rundt dette. Skulle vi kommentere noe her s\u00e5 er det kun et \u00f8nske om at inntegnet gjerde p\u00e5 altan mot oss blir i tett kledning. Fasadeendring mot oss. P\u00e5 tilsendt tegning over ny situasjon er det tegnet inn 2 d\u00f8rer og et h\u00f8yt vindu i fasade mot oss. Det er ikke mottatt plantegninger i nabovarsel og ikke beskrevet n\u00e6rmere hva disse skal brukes til. Fasadetegninger viser trapp til hovedinngang p\u00e5 baksiden og vi m\u00e5 derfor forutsette at disse to d\u00f8rene er kjellerd\u00f8r og d\u00f8r til innvendig bod og derfor ikke vil medf\u00f8re behov for takutstikk/- overbygg og at trafikk gjennom disse blir minimal. Blir dette derimot boligens nye hovedinngang s\u00e5 er dette ogs\u00e5 utenfor 4 meter avstand til grense, men daglig bruk vil flytte st\u00f8ysone med smell av d\u00f8rer etc fra bakside av hus og fasade mot v\u00e5re soverom som vender mot tiltaket. En eventuell hovedinngang vil nok ogs\u00e5 ha takutstikk/overbygg av praktiske hensyn (v\u00e6r/vind etc.) og da kommer det inn under \u00a729-4 avstand til nabogrense. Takutstikk/overbygg vil ogs\u00e5 gi \u00f8kt ekko fra d\u00f8rsmell som vil \u00f8ke st\u00f8y mot v\u00e5r fasade. Men igjen, det kommer ikke frem i nabovarsel hva disse d\u00f8rene g\u00e5r til. Nabovarsel fra 24. januar inneholdt gammel plantegning fra 1976. Nytt nabovarsel inneholder ingen plantegninger, kun fasader og gammelt snitt. Terrengsenkning langs fasade mot oss. Slik det ser ut s\u00e5 pr\u00f8ver tiltakshaver \u00e5 fremme at det har v\u00e6rt gjort en terrengsenkning av forrige eier og at tiltakshaver med sin s\u00f8knad tar \u00abansvar\u00bb for b\u00e5de forrige eier og sin egen terrengsenkning fra husvegg og helt mot og under v\u00e5r terrengh\u00f8yde i grenselinjen i legaliserings\u00f8yemed. Han bygger dette p\u00e5 byggetegninger fra 1976 f\u00f8r oppf\u00f8ring av huset og legger til grunn et terrengniv\u00e5 som aldri har v\u00e6rt reelt ved forrige eier. Vi mener derfor at terrengniv\u00e5 som p\u00e5 hans tegninger er markert med eksisterende terrengniv\u00e5 er feil! Dette benytter han kun for \u00e5 hevde at han ikke har hevet terrenget p\u00e5 oppsiden av st\u00f8ttemuren sin vesentlig. Kommer tilbake til dette under Forst\u00f8tningsmur. Ved terrengsenkningen p\u00e5 nedsiden av st\u00f8ttemuren langs fasade mot oss er det gravd av og senket terreng med inntil 2 meter og til under v\u00e5r terrengh\u00f8yde helt til grenselinjen. Som resultat er det n\u00e5 ingen fyllingsfot mot oss. Ser man bort i fra skaden som ble p\u00e5f\u00f8rt gjerde i grenselinjen i 2016 og som det p\u00e5 seks \u00e5r ikke ble gjort noe for \u00e5 reparere er det n\u00e5 tilkommet sig i grunnen. Midlertidig reparasjon av gjerde er utf\u00f8rt av oss, men det er ikke mulig \u00e5 tilfredsstillende ferdigstille noe her. Alle planer for tiltak p\u00e5 v\u00e5r side, ferdigstilling av gjerde etc. st\u00e5r p\u00e5 vent og har gjort det i seks \u00e5r fordi vi ikke vet hva tiltakshaver har tenkt \u00e5 gj\u00f8re med dette omr\u00e5det. Det fremkommer ikke i n\u00e5 tilsendte nabovarsel hva vi kan forvente oss her. Vi har derimot forventninger om at Plan og Bygningsetaten p\u00e5legger tiltakshaver at grunnen under grenselinjen reetableres i v\u00e5r terrengh\u00f8yde og eventuelle andre tiltenkte tiltak har korrekt avstand, h\u00f8yde og fyllingsfot som regulert etter plan og bygningsloven. Noe annet vil bli p\u00e5klaget i etterkant. Forst\u00f8tningsmur og terrengheving p\u00e5 oppsiden av denne. Plan og bygningsloven (Pbl) \u00a729-4 har lovfestet at \"avstand til nabo p\u00e5 minimum 4 meter skal overholdes\" og at det skal s\u00e6rskilte grunner til for \u00e5 avvike fra dette. Vi gj\u00f8r oppmerksom p\u00e5 at forst\u00f8tningsmur alt er bygget og v\u00e5re kommentarer tar utgangspunkt i faktisk opplevd \u00f8kt ulempe. N\u00e5v\u00e6rende st\u00f8ttemur er bygget 30 cm fra grensen og h\u00f8yden er fra 1 til over 2 meter fra v\u00e5r terrengh\u00f8yde. If\u00f8lge innledning i vedlegg i nabovarsel: \u00abTiltakshaver \u00f8nsker \u00e5 endre s\u00f8knaden slik som vedlagte tegninger viser, ved \u00e5 fjerne muren som bygger over avl\u00f8psr\u00f8ret til naboen\u00bb. Det er alt som st\u00e5r. Tegninger viser en trekantmur p\u00e5 1,2 meter hengende i luften mot der det er antatt at spillvannsr\u00f8r i grunn befinner seg. Fra trekantmuren og videre mot v\u00e5r eiendom skal eksisterende mur fjernes, men hva gj\u00f8res med terrenget bak den muren som skal vekk? Tiltakshaver har kastet p\u00e5 masser bak muren her til h\u00f8yde p\u00e5 1,3 meter. Hvordan tenker tiltakshaver \u00e5 stabilisere dette uten mur? Hvordan blir eventuell fyllingsfot mot oss? Med den h\u00f8yden sier Pbl at fyllingsfot skal starte en meter inne p\u00e5 egen grunn. Hvordan f\u00e5r tiltakshaver til dette i det omr\u00e5det? Tiltakshaver har i tegning og vedlegg tilsynelatende senket \u00abmuren med flere trinn for \u00e5 dempe h\u00f8yden noe\u00bb. Tilsynelatende blir muren 1,282 meter 27,4 cm fra grensen mot oss og inntil 3 meter der muren/tilbygget er forankret i husvegg. Legger vi til grunn standard h\u00f8yde p\u00e5 gjerde p\u00e5 1,0 meter vil st\u00f8ttemur og planlagte trapp med rekkverk utgj\u00f8re en massiv konstruksjon p\u00e5 6 meters lengde og med rekkverk mellom 2 til 2,5 meters h\u00f8yde 30 cm fra grensen. St\u00f8ttemur i grenselinje skal etter Plan og bygningsloven ikke v\u00e6re h\u00f8yere enn 0,5 meter og er den h\u00f8yere enn 1 meter, noe denne er, skal den v\u00e6re 4 meter fra grensen. Siden han har forankret st\u00f8ttemuren i bolig er den da regnet som et tilbygg og avstand fra fasadeliv til nabogrense skal v\u00e6re 4 meter. Vi viser igjen til PBL \u00a729-4 om lovfestet \"avstand til nabo p\u00e5 minimum 4 meter skal overholdes\" og at det skal s\u00e6rskilte grunner til for \u00e5 avvike fra dette. Vi ser ingen s\u00e6rskilt grunn til at det skal fravikes fra disse reglene i dette tilfellet bare fordi at muren allerede er utf\u00f8rt av tiltakshaver. Som bringer oss til terrengheving p\u00e5 oppside av mur som tiltakshaver hevder kun er uvesentlig endret. Ansvarlig s derfor ikke utgj\u00f8r noen forskjell fra terrenget slik det var f\u00f8r. Her legges terrenget fra byggetegninger i 1976 til grunn (som nevnt over) og det hevdes derfor at (fra vedlegg) \u00abtiltaket som oms\u00f8kes er tiln\u00e6rmet p\u00e5 samme niv\u00e5 som eksisterende terreng jf. bildet over, og innsynet er etter v\u00e5r vurdering den samme som f\u00f8r\u00bb. Tiltakshaver har hevet terrenget direkte bak st\u00f8ttemuren med over 1 meter og etter egen bekrivelse lagt p\u00e5 50 cm til langs hele grenselingen mot oss. Dette for \u00e5 f\u00e5 flat plen til lek og aktiviteter. Han hadde flat plen her f\u00f8r han begynte sitt tiltak, noe som vises i bilder i vedlegg mottatt. Fyllingsfot starter n\u00e5 helt i grensen, det f\u00f8rer til at vedlikehold p\u00e5 v\u00e5r levegg vanskeliggj\u00f8res. Fyllingsfot b\u00f8r etableres 1m inne p\u00e5 egen grunn, terrengheving ser ogs\u00e5 ut til \u00e5 v\u00e6re over 50cm. BILDE F\u00f8r og etter utfylling til grense Tiltakshaver har ogs\u00e5 tilrettelagt for opphold og kommende daglig bruk helt i grenselinjen frem mot forst\u00f8tningsmur, der terrenget f\u00f8r var over 1,3 meter lavere og hadde en planert skr\u00e5ning uten mulighet for daglig bruk og oppholdelse. Vi finner det merkelig at man skal kunne legge til grunn en terrengh\u00f8yde som aldri har v\u00e6rt der og hevde ut ifra dette at terrenget ikke er vesentlig endret og dermed ikke f\u00f8rer til \u00f8kt innsyn hos oss. Innsynet er endret ved at h\u00f8yden som var ved gangvei langs huset n\u00e5 er \u00f8ket med 1 meter og er flyttet 2 3 meter n\u00e6rmere grensen. Det er fullt innsyn gjennom kj\u00f8kkenvindu og helt inn i stuen og hele uteplassen v\u00e5r er eksponert for innsyn i sin helhet. Det beskrives som nevnt over ikke hva han skal gj\u00f8re med mur han hevder \u00e5 skulle fjerne, hva han gj\u00f8r med terrenget bak den, om han skal senke terrenget ned eller noe annet og vi f\u00e5r dermed ikke mulighet til \u00e5 ta stilling til hvordan det blir her. N\u00e5r vi kan oppholde oss i stuen p\u00e5 motsatt side av huset og formelig har \u00f8yekontakt med personer som n\u00e5 befinner seg rett utenfor kj\u00f8kkenvinduet v\u00e5rt s\u00e5 er det til sjenerende innsyn for oss. N\u00e5r v\u00e5re barn sp\u00f8r om vi kan dra opp gardinen p\u00e5 kj\u00f8kkenet fordi de f\u00f8ler seg beglodd i eget kj\u00f8kken og stue s\u00e5 er det til sjenerende innsyn for oss. N\u00e5r jentene v\u00e5re f\u00f8ler de ikke kan sole og bade fritt p\u00e5 terrassen pga innsyn s\u00e5 er det til sjenerende innsyn for oss. Vi mener vi p\u00e5 de snart fire \u00e5rene som er g\u00e5tt siden tiltaket ble utf\u00f8rt er blitt p\u00e5f\u00f8rt en vesentlig ulempe med tiltaket og at disse ulempene vil bli ytterligere fremhevet ved tiltakets kommende planlagte daglige bruk. Alt tr\u00e5kk opp til \u00f8vre del at tiltakshavers tomt vil gi fullt innsyn til uteplass og som bildet viser er det ikke en eneste del av uteplass som ikke er eksponert for innsyn. Vi refererer til vesentlig ulempe etter Pbl \u00a729-4 \"tiltaket p\u00e5f\u00f8rer naboeiendom sjenerende innsyn til bolig og uteareal\". S\u00e5 til det som behendig utelates fra nabovarsel og vedlegg pga at det skal fjernes en forsvinnende liten del av mur. Tilkomst til spillvannsledning. N\u00e5v\u00e6rende st\u00f8ttemur er fokus for en ulovlighetssak hos Bergen Kommune. Sist innsendte bygges\u00f8knad ble avvist 9. desember 2022 grunnet tiltakshavers manglende privatrettslige rettigheter. At han n\u00e5 pr\u00f8ver \u00e5 omg\u00e5 dette ved \u00e5 fjerne en knapp meter av st\u00f8ttemuren, der denne g\u00e5r over spillvannsledningen, mener vi ikke kan tillegges noe relevans. Det finnes ingen dokumenter som underst\u00f8tter hvor spillvannsledning fra gnr. 26/176 krysser fra tiltakshavers tomt og inn p\u00e5 v\u00e5r tomt. Det eksisterer et dokument fra 1964 med en p\u00e5tegnet trasegate i kulepenn som vi vet ikke er fra 1964 da spillvannsr\u00f8ret er lagt ned i 1972. Eier av r\u00f8ret (gnr. 26/176) har muntlig orientert om hvor han grov det ned, men \u00e5 bare anta at det ligger klistret i v\u00e5r mur slik som tiltakshaver gj\u00f8r er ikke holdbart. Offentlige dokumenter viser at v\u00e5r mur langs grensen er fra f\u00f8r 1964. BILDE Inntegnet spillvannsledning f\u00f8r bygging av Nils Langhelles vei 7, viser eksisterende mur langs grense mot J. L. Mowinckels vei 104. Vi finner det lite trolig at de grov seg halvannen meter ned 20 cm fra muren for \u00e5 legge ned dette r\u00f8ret. Trolig ligger det lengre inn p\u00e5 tiltakshavers tomt, men han har ikke v\u00e6rt villig til \u00e5 gj\u00f8re et trases\u00f8k for \u00e5 kartlegge dette. BILDE - P\u00e5tegnet trase fra 1972 i forbindelse med tilkobling til offentlig anlegg Dermed mener vi at \u00e5 bare omg\u00e5 dette og tro at problemet er ute av verden blir for enkelt. R\u00f8ret har n\u00e5dd sin levetid p\u00e5 50 \u00e5r i 2022. Uansett hvordan man ser p\u00e5 det s\u00e5 vil st\u00f8ttemuren med p\u00e5tenkt trapp i hele sin lengde utgj\u00f8re en 6 meter lang hindring for fremtidig vedlikehold. TEK17 \u00a715-8 setter krav til at det skal foretas avb\u00f8tende tiltak ved etablering over VA-anlegg s\u00e5nn som inntrekning av r\u00f8r, tilrettelegging for fremtidig vedlikehold/utskifting av r\u00f8r med mer. Ingenting er utf\u00f8rt for \u00e5 gj\u00f8re det mulig \u00e5 f\u00e5 til dette p\u00e5 en smidig m\u00e5te. Om det blir en komplisert fremtidig skade p\u00e5 r\u00f8r er tilkomst over hjemmelshavers eiendom umuliggjort av tiltaket. Dette endres ikke av at det fjernes en snau meter. Eier av r\u00f8ret har rett til \u00e5 utf\u00f8re vedlikehold over v\u00e5r tomt for sin regning, men vi aksepterer ikke at vi i et slikt tilfelle p\u00e5f\u00f8res mer skade p\u00e5 v\u00e5r tomt enn det som ville v\u00e6rt rimelig, kun fordi det er plassert en massiv konstruksjon i grenselinjen. \u00c5 tro at problemet er eliminert ved det som oms\u00f8kes n\u00e5 er \u00f8nsketenkning. Vi kan ikke se at verken vi eller eier av spillvannledning er tjent med at tilkomst til r\u00f8r er gjort n\u00e6rmest utilgjengelig og vi hevder at dette er en vesentlig ulempe med tiltaket. Vi mener derfor at Pbl \u00a721-6 annet punktum fortsatt m\u00e5 vurderes i relasjon til de manglende privatrettslige forholdene rundt stikkledningen. Endre tiltak mot oss. Plan og bygningsloven \u00a729-4 sier at et sterkt argument for \u00e5 ikke godkjenne vil v\u00e6re hvis det aktuelle tiltaket kan plasseres et annet sted slik at man unng\u00e5r eller i vesentlig grad reduserer ulempene p\u00e5pekt av nabo. Slik vi ser det har tiltakshaver masse flat plen til overs om han fullstendig fjerner st\u00f8ttemuren/tilbygget mot oss. Han kan trekke sin trapp helt inn mot husvegg og ved \u00e5 fjerne litt av sin platting langs fasaden dermed trekke trappen rundt hushj\u00f8rnet og opp mot det som er hovedinngang. Deretter kan terrenget senkes med en meter mot oss, anlegge fyllingsfot mot oss etter Plan -og bygningslovens regler, alts\u00e5 starte 1 meter inne p\u00e5 egen grunn og dertil tillatte h\u00f8yder. Det kan planeres slakk skr\u00e5ning nedover langs hele tomten mot oss, anlegge gressplen og dermed bygge opp igjen det terrengsenkede omr\u00e5det som ligger langs v\u00e5r tomt og som for\u00e5rsaker utglidning av v\u00e5re masser. Vil ogs\u00e5 p\u00e5peke at en bratt trapp synes lite universelt utformet i disse dager. Vi bemerker ogs\u00e5 Plan og bygningslovens \u00a729-2 vedr\u00f8rende tiltakets visuelle kvaliteter. En nesten tre meter h\u00f8y st\u00f8ttemur med 1 meter gjerde p\u00e5 toppen slik den n\u00e5 fremst\u00e5r, og som if\u00f8lge tiltakshaver ikke skal endres mer enn noen f\u00e5 trappetrinn, virker ikke \u00e5 ha gode visuelle kvaliteter i forhold til de bygde og naturlige omgivelser den er plassert i. Slik muren fremst\u00e5r b\u00e5de i h\u00f8yde og med den malplasserte trappen lengst vekk fra egen husvegg klistret i grenselinjen fremst\u00e5r den som tilfeldig utformet og lite faglig begrunnet. Vi vet jo ogs\u00e5 at den hadde et annet form\u00e5l som ikke lar seg realisere. Vedr\u00f8rende dispensasjon fra Pbl \u00a729-4 fremg\u00e5r det for oss klart og tydelig at to absolutte vilk\u00e5r skal v\u00e6re oppfylt for \u00e5 gi dispensasjon, ref Pbl \u00a719-2. F\u00f8rste vilk\u00e5r er at hensynene bak bestemmelsen det dispenseres fra, og hensynene i lovens form\u00e5lsbestemmelse, ikke m\u00e5 bli vesentlig tilsidesatt og fordelene med \u00e5 gi dispensasjon m\u00e5 v\u00e6re klart st\u00f8rre enn ulempene etter en samlet vurdering. Andre vilk\u00e5r inneb\u00e6rer at det m\u00e5 foreligge en klar overvekt av hensyn som taler for dispensasjon og det m\u00e5 foreligge relevante fordeler. Fordeler m\u00e5 v\u00e6re tilstrekkelig spesifisert og klart angitt og m\u00e5 ligge innenfor de rammer plan og bygningsloven setter. Bestemmelsen ber\u00f8rer prim\u00e6rt brannhensyn, men ogs\u00e5 lysforhold, st\u00f8y, utsikt, innsyn, luft og trivsel p\u00e5 tomt, samt ivareta naboers interesser best mulig. Vi mener vi har fremlagt klart at hensynene i lovens form\u00e5lsbestemmelse blir vesentlig tilsidesatt ved ulemper som innsyn i hus og til uteplass, trivsel p\u00e5 tomt, st\u00f8y og naboers og v\u00e5re interesser i forhold til spillvannsledning. Slik vi ser det ut ifra nabovarsel med dispensasjonss\u00f8knad s\u00e5 fremg\u00e5r det for oss at den eneste fordelen med dispensasjon/tiltaket er til tiltakshavers bruk av flat plen til lek og aktiviteter. Dette har han resten av hagen til og tiltaket verken tilf\u00f8rer eller tar bort noe i forhold til dette. Det foreligger ingen andre selvstendige fordeler med tiltaket eller fordeler for andre enn tiltakshaver. Ulempene er derimot mange og etter v\u00e5rt syn store. Det foreligger klar overvekt av hensyn som taler mot dispensasjon og det foreligger ingen relevante fordeler med \u00e5 la tiltaket st\u00e5 som det er bygget. \u00c5 endre minimalt p\u00e5 h\u00f8yde mot grense og ta bort litt av muren endrer ikke ulempene. Vi h\u00e5per n\u00e5 p\u00e5 at tiltakshaver kan se p\u00e5 utformingen p\u00e5 nytt. Vennlig hilsen Bjarte Gjerde og Rigmor Gjerde Fyllingsdalen, 8/3 - 23 Gnr. 26 bnr. 51, J. L. Mowinckels vei 106 "
}