{
  "dokument_id": "63855b50-e646-5853-8521-c703d98a4033",
  "doc_type": "case_attachment",
  "kommune": 5536,
  "tittel": "Notat - Gebyreffekten av endringer i Lyngen Reker AS sitt vannforbruk(Vedlegg, 227KB)",
  "url": "https://innsyn.lyngen.kommune.no/wfdocument.aspx?journalpostid=2013051083&dokid=101692&versjon=1&variant=A&",
  "tekst": " Dato: 24.05.2024 Utarbeidet av: Andreas Grimen Mottaker: Berit Jegervatn Side: 1 av 5 Gebyreffekten av endringer i Lyngen Reker AS sitt vannforbruk 1. Bakgrunn og sammendrag Visma Enterprise har p\u00e5 foresp\u00f8rsel fra Lyngen kommune beregnet gebyreffekten p\u00e5 vanntjenesten hvis Lyngen Reker AS bygger sin egen vannforsyning og dermed endrer forbruket av kommunalt vann. Vi har analysert tre scenarioer: I Scenario 1 slutter selskapet \u00e5 kj\u00f8pe vann fra kommunen, mens i Scenario 2 og 3 kj\u00f8per selskapet mer kommunalt vann. Analysen viser at normalgebyret til en vanlig husholdning kan \u00f8ke med over 500 kr hvis kommunen mister Lyngen Reker AS som abonnent, mens det kan reduseres med opptil 1 000 kr hvis selskapet \u00f8ker forbruket av kommunalt vann til ca. 157 000 kubikkmeter. 2. Forutsetninger i analysen av gebyreffekten F\u00f8lgende forutsetninger er brukt i alle scenarioene: - Samtlige scenarioer viser utviklingen fra 2025 til 2029. Analysen begynner i 2025 fordi det forventes at Lyngen Reker AS ferdigstiller og tar i bruk egen vannforsyning i dette \u00e5ret. - Kapitalkostnadene er hentet fra kommunens selvkostmodell og er lik i alle scenarioene. Investeringene har en restverdi p\u00e5 ca. 113 millioner kr ved inngangen til 2025, og kalkylerenten er estimert til \u00e5 ligge rundt 3,9 % i denne perioden. - \u00d8vrige kostnader og abonnentgrunnlag er ogs\u00e5 hentet fra selvkostmodellen. Vi antar at str\u00f8mkostnaden vil variere i takt med kommunens vannproduksjon. Str\u00f8mkostnaden er hentet fra kommunens regnskap for 2023. Andre kostnadsantakelser vil endre analysen. - L\u00f8nnskostnader inflasjonsjusteres med 3,5 % i \u00e5ret, mens \u00f8vrige driftskostnader justeres med 2,5 %. Gebyreffekten av endringer i Lyngen Reker AS sitt vannforbruk side 1 av 5 - Antar at normalgebyret er summen av et abonnementsgebyr og et \u00e5rlig forbruk p\u00e5 150 kubikkmeter. Alle gebyrer er ekskl. mva. Scenario 0: Dagens situasjon - Lyngen Reker AS bruker 40 000 kubikkmeter av kommunalt vann i \u00e5ret. - 1044 kommunale abonnenter og det totale \u00e5rlige forbruket er ca. 248 000 kubikkmeter. - Gebyrgrunnlag p\u00e5 5 547 600 i 2025, hvor str\u00f8mkostnadene utgj\u00f8r 223 000 kr. Scenario 1: Lyngen Reker AS bruker bare egen vannforsyning - Lyngen Reker AS kj\u00f8per ikke kommunalt vann. - 1043 abonnenter i hele kommunen og det totale forbruket er 208 000 kubikkmeter. - Gebyrgrunnlag p\u00e5 5 512 000 kr i 2025, hvor str\u00f8mkostnadene utgj\u00f8r 187 200 kr. Scenario 2: Lyngen Reker AS \u00f8ker forbruk av kommunalt vann med 32 000 kubikkmeter - Lyngen Reker AS bruker 72 000 kubikkmeter av kommunalt vann. - 1044 abonnenter i hele kommunen og det totale forbruket er ca. 280 000 kubikkmeter. - Gebyrgrunnlag p\u00e5 5 576 400 kr i 2025, hvor str\u00f8mkostnadene utgj\u00f8r 252 400 kr. Scenario 3: Lyngen Reker AS \u00f8ker forbruk av kommunalt vann med 157 000 kubikkmeter - Lyngen Reker AS bruker 197 100 kubikkmeter av kommunalt vann. - 1044 abonnenter i hele kommunen og det totale forbruket er ca. 405 200 kubikkmeter. - Gebyrgrunnlag p\u00e5 5 687 400 kr i 2025, hvor str\u00f8mkostnadene utgj\u00f8r 364 700 kr. 3. Analysen av gebyreffekten 3.1 Scenario 0 Dagens situasjon hvor Lyngen Reker AS bruker 40 000 kubikkmeter av kommunalt vann blir brukt som sammenligningsgrunnlag for de andre scenarioene. Gebyrer i Scenario 0 2025 2026 2027 2028 2029 Abonnementsgebyret 2 537 3 835 4 097 4 384 4 403 Kubikkmeterprisen 11,39 17,21 18,39 18,45 18,53 Normalgebyret i Scenario 0 4 246 6 417 6 856 7 152 7 183 Tabell 1: Tabellen viser utviklingen av abonnementsgebyret, kubikkmeterprisen og normalgebyret i dagens situasjon. Alle tall er i hele kroner. Gebyreffekten av endringer i Lyngen Reker AS sitt vannforbruk side 2 av 5 3.2 Scenario 1 N\u00e5r selskapet slutter \u00e5 kj\u00f8pe kommunalt vann s\u00e5 f\u00e5r kommunen et mindre kubikkmetergrunnlag \u00e5 fordele kostnadene p\u00e5, men kostnadene reduseres ogs\u00e5 p\u00e5 grunn av et redusert str\u00f8mforbruk p\u00e5 vanninfrastrukturen. Dette f\u00f8rer til en liten reduksjon i abonnementsgebyret, men en forholdsmessig st\u00f8rre \u00f8kning i kubikkmeterprisen. Summen av disse effektene er at normalgebyret \u00f8ker med over 500 kr i 2027-2029 i forhold til Scenario 0. Gebyrer i Scenario 1 2025 2026 2027 2028 2029 Abonnementsgebyret 2 523 3 822 4 083 4 369 4 388 Kubikkmeterprisen 13,49 20,43 21,83 21,91 22,00 Normalgebyret i Scenario 1 4 547 6 887 7 358 7 656 7 688 Endring i normalgebyret i forhold til Scenario 0 301 470 502 504 506 Tabell 2: Tabellen viser utviklingen av abonnementsgebyret, kubikkmeterprisen og normalgebyret n\u00e5r selskapet slutter \u00e5 kj\u00f8pe kommunalt vann. Den nederste raden viser endringen i normalgebyret i Scenario 1 sammenlignet med Scenario 0. Alle tall er i hele kroner. Utviklingen i normalgebyret 8 000 7 500 7 000 6 500 6 000 5 500 5 000 4 500 4 000 2025 2026 2027 2028 2029 Normalgebyret i Scenario 0 Normalgebyret i Scenario 1 Figur 1: Utviklingen til normalgebyret i Scenario 0 og Scenario 1. Y-aksen viser normalgebyret i hele kroner. Gebyreffekten av endringer i Lyngen Reker AS sitt vannforbruk side 3 av 5 3.3 Scenario 2 N\u00e5r selskapet \u00f8ker forbruket sitt med 32 000 kubikkmeter s\u00e5 f\u00e5r kommunen et st\u00f8rre kubikkmetergrunnlag \u00e5 fordele kostnadene p\u00e5, men kostnadene \u00f8ker ogs\u00e5 p\u00e5 grunn av \u00f8kt str\u00f8mforbruk p\u00e5 vanninfrastrukturen. Dette f\u00f8rer til en liten \u00f8kning i abonnementsgebyret, men en forholdsmessig st\u00f8rre reduksjon i kubikkmeterprisen. Summen av disse effektene er at normalgebyret reduseres med opptil 300 kr i enkelte \u00e5r forhold til Scenario 0. Gebyrer i Scenario 2 2025 2026 2027 2028 2029 Abonnementsgebyret 2 551 3 849 4 111 4 399 4 418 Kubikkmeterprisen 10,12 15,28 16,32 16,38 16,45 Normalgebyret i Scenario 2 4 069 6 141 6 559 6 856 6 886 Endring i normalgebyret i forhold til Scenario 0 -177 -276 -297 -296 -297 Tabell 3: Tabellen viser utviklingen av abonnementsgebyret, kubikkmeterprisen og normalgebyret n\u00e5r selskapet \u00f8ker forbruket sitt med 32 000 kubikkmeter. Den nederste raden viser endringen i normalgebyret i Scenario 2 sammenlignet med Scenario 0. Alle tall er i hele kroner. Utviklingen i normalgebyret 7 500 7 000 6 500 6 000 5 500 5 000 4 500 4 000 2025 2026 2027 2028 2029 Normalgebyret i Scenario 0 Normalgebyret i Scenario 2 Figur 2: Utviklingen til normalgebyret i Scenario 0 og Scenario 2. Y-aksen viser normalgebyret i hele kroner. Gebyreffekten av endringer i Lyngen Reker AS sitt vannforbruk side 4 av 5 3.4 Scenario 3 N\u00e5r selskapet \u00f8ker forbruket sitt med 157 000 kubikkmeter s\u00e5 f\u00e5r kommunen et enda st\u00f8rre kubikkmetergrunnlag \u00e5 fordele kostnadene p\u00e5, men kostnadene \u00f8ker ogs\u00e5 mer p\u00e5 grunn av en st\u00f8rre \u00f8kning i str\u00f8mforbruket p\u00e5 vanninfrastrukturen. Dette f\u00f8rer ogs\u00e5 til en liten \u00f8kning i abonnementsgebyret, men en forholdsmessig mye st\u00f8rre reduksjon i kubikkmeterprisen. Summen av disse effektene er at normalgebyret reduseres med opptil 1 000 kr i forhold til Scenario 0. Gebyrer i Scenario 3 2025 2026 2027 2028 2029 Abonnementsgebyret 2 602 3 903 4 166 4 457 4 478 Kubikkmeterprisen 7,15 10,72 11,44 11,48 11,54 Normalgebyret i Scenario 3 3 675 5 511 5 882 6 179 6 209 Endring i normalgebyret i forhold til Scenario 0 -571 -906 -974 -973 -974 Tabell 4: Tabellen viser utviklingen av abonnementsgebyret, kubikkmeterprisen og normalgebyret n\u00e5r selskapet \u00f8ker forbruket sitt med 157 000 kubikkmeter. Den nederste raden viser endringen i normalgebyret i Scenario 3 sammenlignet med Scenario 0. Alle tall er i hele kroner. Utviklingen i normalgebyret 7 500 7 000 6 500 6 000 5 500 5 000 4 500 4 000 2025 2026 2027 2028 2029 Normalgebyret i Scenario 0 Normalgebyret i Scenario 3 Figur 3: Utviklingen til normalgebyret i Scenario 0 og Scenario 3. Y-aksen viser normalgebyret i hele kroner. Gebyreffekten av endringer i Lyngen Reker AS sitt vannforbruk side 5 av 5 "
}