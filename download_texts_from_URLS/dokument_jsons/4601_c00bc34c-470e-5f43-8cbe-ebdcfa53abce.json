{
  "dokument_id": "c00bc34c-470e-5f43-8cbe-ebdcfa53abce",
  "doc_type": "case_minutes",
  "kommune": 4601,
  "tittel": "Saksprotokoll UBSI, 11032025, Sak 22/25, Eventuelt utvalg for barnehage, skole og idrett 11.03.2025",
  "url": "https://bergen.kommune.no/politikere-utvalg/api/fil/bk360/12297148/Innstilling-vedtak-Eventuelt-utvalg-for-barnehage-skole-og-idrett-11-03-2025-",
  "tekst": "Eventuelt utvalg for barnehage, skole og idrett 11.03.2025 Utvalg for barnehage, skole og idrett behandlet saken i m\u00f8tet 11.03.2025 sak 22/25: EVENTUELT SAK 1 \u2013 Oppf\u00f8lging Varegg Arena / Varegg Allianseidrettslag Utvalg for barnehage, skole og idretts behandling F\u00f8lgende representanter tok ordet: Thor Haakon Bakke (MDG), Vasan Singaravel (H), Jan-Rune Bang Hansen (A). Forslag fremsatt i utvalget: Thor Haakon Bakke (MDG) fremsatte p\u00e5 vegne av MDG, f\u00f8lgende forslag til vedtak: Utvalg for barnehage-, skole og idrett ber byr\u00e5det levere en sak som vurderer fritak for festeavgift for parkeringsdelen av Varegg Arena AS sitt anlegg. Saken skal leveres innen mai 2025. Jan-Rune Bang Hansen (A) fremsatte p\u00e5 vegne av A, f\u00f8lgende tilleggsforslag: Byr\u00e5det bes i tillegg om \u00e5 vurdere kompensasjon for Varegg Arenas inntektsbortfall som f\u00f8lge av forsinkelser knyttet til rekkef\u00f8lgekravene. Vasan Singaravel (H) fremsatte p\u00e5 vegne av H, FrP og BL, f\u00f8lgende alternative forslag: Fremmer forslag om \u00e5 avvise realitetsbehandling av forslag fra MDG. Votering: 6 representanter motsatte seg at saken ble realitetsbehandlet (H, FrP, BL). Forslag til vedtak ble derfor ikke votert over, jf. kommuneloven \u00a7 11-3. EVENTUELT SAK 2 Utvalgsleder Mikkel Gr\u00fcner (SV) informerte om kommende aktiviteter for utvalg for barnehage, skole og idrett. \u2022 3.juni arrangeres seminar i forbindelse med sak om organisering av spesialpedagogiske tjenester. Seminaret avholdes f\u00f8r ordin\u00e6rt utvalgsm\u00f8te, estimert starttidspunkt kl.12:00. \u2022 11.juni arrangeres m\u00f8te for innkalling av resultatenheter i forbindelse med kommunens \u00e5rsmelding. Starttidspunkt kl. 09:00. "
}