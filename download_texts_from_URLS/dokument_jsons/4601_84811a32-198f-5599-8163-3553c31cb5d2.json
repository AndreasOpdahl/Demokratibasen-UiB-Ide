{
  "dokument_id": "84811a32-198f-5599-8163-3553c31cb5d2",
  "doc_type": "case_attachment",
  "kommune": 4601,
  "tittel": "Fagnotat datert 04.09.2023",
  "url": "https://bergen.kommune.no/politikere-utvalg/api/fil/bk360/9036531/Fagnotat-datert-04-09-2023",
  "tekst": " Plan- og bygningsetaten Til Fagnotat BKMB - Seksjon forvaltning og samhandling V\u00e5r referanse: KLAGE-2023/14202-6 (Arbeidssted) Saksbehandler: Anita Reimers Dato: 04.09.2023 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 6/205/0/0 Helldalsst\u00f8len 49. Klage p\u00e5 rammetillatelse. Nybygg bolig. Hvem klager? Roar Tveit og Trude Gildestad, som bor i Helldalsst\u00f8len 41, den 16.06.2023. -Nytt boligfelt i helldalsst\u00f8len, totalt 21 nye boenheter. -Oppf\u00f8ring av felles parkeringsgarasje. -Oppf\u00f8ring av felleshus for sykler/redskaper. Tiltaket -Anlegging av ny tilkomstvei, diverse nye murer, skj\u00e6ringer, fyllinger, gr\u00f8fter og planering. -Opparbeiding av lekeplasser og beplantning. Ny trafo og avfallsplass. Rammetillatelse av 26.05.2023. Det er innvilget dispensasjon fra Vedtaket reguleringsplankartet og regulert byggegrense. Eiendommen omfattes av reguleringsplan ID 63930000, FANA. HELLDAL, GNR 6 BNR 49 OG 205 MFL., HELLDALSST\u00d8LEN BOLIGOMR\u00c5DE, ikrafttredelsesdato 19.09.2018 og er regulert til boligbebyggelse \u2013 konsentrert sm\u00e5husbebyggelse, trafo, samleplass for avfall, lekeplass, Planstatus gr\u00f8nnstruktur mm. Kommuneplanens arealdel (KPA2018) viser eiendommen som bebyggelse og anlegg (\u00f8vrig byggesone) og den ligger innenfor hensynssonen veist\u00f8y gul sone og aktsomhetsomr\u00e5der for steinsprang, jord- og flomskred og sn\u00f8skred. Klager p\u00e5klager vedtaket p\u00e5 bakgrunn av at sp\u00f8rsm\u00e5l ikke er besvart og at Klagegrunner s\u00f8knaden ikke er sendt til statsforvalter for uttalelse. Behov for ytterligere Nei saksbehandling ved eventuell omgj\u00f8ring Anbefalt vedtak Vedtak av 26.05.2023 opprettholdes. Klage tas ikke til f\u00f8lge. Med hilsen Plan- og bygningsetaten Ulf S\u00e6terdal Avdelingsleder Tarje Iversen Wanvik Etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Det er s\u00f8kt om 21 nye boenheter fordelt p\u00e5 16 boligblokker, oppf\u00f8ring av parkeringsgarasje, felleshus for sykler/ redskap, anlegging av ny tilkomstvei, murer, skj\u00e6ringer, fyllinger, gr\u00f8fter og planering, opparbeiding av lekeplasser, beplantning, ny trafo og avfallsplass. Det ble innvilget rammetillatelse 26.05.2023. Roar Tveit og Trude Gildestad klaget 16.06.2023. Det kom forslag til endring fra klager den 12.07.2023. Det er gitt igangsettingstillatelse for deler av tiltaket den 26.06.2023. 1.2. Opplysninger av vesentlig betydning for behandling av klagen Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og det er mottatt merknad fra gnr6/bnr76 (Bj\u00f8rn Rune Hanseth), gnr6/bnr27 (Monica Gr\u00f8tteb\u00f8 Knapstad), gnr6/bnr273 (P\u00e5l Kristian Takvam), gnr6/bnr97 (Hanne Gjerde), gnr6/bnr27 (Thomas Bowitz), gnr6/bnr273 (Henrik Nygaard), gnr6/bnr274 (Trude Gildestad), gnr6/bnr276 (Frode Andersen), gnr6/bnr273 (Hilde Navdal), gnr6/bnr273 (Arild Borge Nordrevoll), gnr6/bnr205 (Pernille Schaathun Berge), gnr6/bnr55 og gnr6/bnr84 (Jon Petter Rui), gnr6/bnr74 (Bodil Jorunn Dalheim), gnr6/bnr125 og gnr6/bnr98 (Arne Lylund), gnr6/bnr273 (Daniel Fidje Augl\u00e6nd), gnr6/bnr273 (Alex Focus Alexander), gnr6/bnr273 (Kristian Jansen), gnr6/bnr273 (Christer Hovland). Merknad g\u00e5r i hovedsak p\u00e5 bekymringer for ras og overvann. Det blir ogs\u00e5 hevdet at barna som bor i Helldalsst\u00f8len vi f\u00e5 en langt mer utsatt skolevei og at omr\u00e5det er tr\u00e5kk for stor hjortestamme. Vi viser til merknader fra naboer og s\u00f8kers kommentarer til merknader fra naboer i sin helhet slik det fremg\u00e5r av rammetillatelsen. 2. Om klagen Klagen er hovedsakelig en gjentakelse av merknad til nabovarsel og klage p\u00e5 reguleringsplanen. Klager \u00f8nsker en mer detaljert oversikt/skisse om hvordan bebyggelsen i n\u00e6rheten av eksisterende bebyggelse er tenkt etablert og hvordan dette vil p\u00e5virke eksisterende bebyggelse. Klager kan ikke se at sp\u00f8rsm\u00e5l knyttet til fortau/vei fra Helldalsst\u00f8len 39 mot det nye omr\u00e5det som skal bebygges er besvart. Videre er det ustabilt fjell bak Helldalsst\u00f8len 41 (og mest sannsynlig bak nr. 39 og 37). Dette b\u00e6rer veien som g\u00e5r over eiendommene. Klager stiller sp\u00f8rsm\u00e5l om hvordan m\u00e5lere p\u00e5 Saksnummer KLAGE-2023/14202 Side 2 av 6 n\u00e6rliggende boliger skal etableres med tanke p\u00e5 fjell og om dette er unders\u00f8kt og vurdert med tanke p\u00e5 ras. Klager kan ikke se at s\u00f8knaden er sendt til Statsforvalteren for uttale og mener at s\u00f8knaden burde ha blitt sendt til Statsforvalteren da denne instansen tidligere har hatt innsigelser knyttet til dette omr\u00e5det. Videre hevder klager at mange av innsigelsene fra naboer vil l\u00f8ses ved at det etableres en egen vei inn i det nye boligomr\u00e5det fra s\u00f8r. I forbindelse med at det ble sendt ut bekreftelse p\u00e5 mottatt klage fra fagetaten den 27.06.2023, kom det 12.07.2023 e-post fra klager med forslag om endringer som m\u00e5 gjennomf\u00f8res ut fra hva utbygger har foresl\u00e5tt. Dette gjelder gr\u00f8ntareal og lekeomr\u00e5de ved siden av Helldalsveien 41. Det vises til klagen i sin helhet. 3. Vurdering av klagen Etter en gjennomgang av klagen kan vi ikke se at det har kommet inn noen vesentlige nye momenter/ opplysninger i denne vurderingen. Anf\u00f8rsler er i hovedsak en gjentagelse av merknader i forbindelse med nabovarsling. Disse merknadene er kommentert av s\u00f8ker og av fagetaten i Rammetillatelse av 26.05.2023. Anf\u00f8rslene er ogs\u00e5 i hovedsak en gjentagelse av klage p\u00e5 plansaken. Fagetaten vil ikke kommentere klagers forslag som ble mottatt 12.07.2023. Det ble informert i brev fra fagetaten den 27.06.2023 at dersom klagen inneholder forslag til endringer av tiltaket vil disse ikke bli behandlet i klageomgangen. Tiltaket skal i utgangspunktet godkjennes dersom kravet til avstand og h\u00f8yde er oppfylt. Plan- og bygningsloven er en ja-lov. Dette inneb\u00e6rer at tiltakshaver som et generelt utgangspunkt har rettskrav p\u00e5 \u00e5 f\u00e5 innvilget s\u00f8knad om tiltak som er i tr\u00e5d med regelverket, herunder ogs\u00e5 plan. Dette omtales gjerne som utbyggingsretten. I praksis skal det mye til for at naboer i tettbygd str\u00f8k blir h\u00f8rt med protest eller klage over tap av utsikt eller reduksjon i solforhold. Dette er forhold som vil v\u00e6re p\u00e5regnelig i boligfelt, og s\u00e6rlig i forbindelse med kommunal fortettingspolitikk. Hovedregelen er alts\u00e5 at ubebygde tomter skal kunne utnyttes innenfor det regelverket \u00e5pner for. I dette tilfellet er tiltaket i hovedsak i tr\u00e5d med plan. I pbl. \u00a7 1-9 st\u00e5r det f\u00f8lgende: \u00abDet kan i byggesaken ikke klages p\u00e5 forhold som er avgjort i bindende reguleringsplan, ved dispensasjon eller i tidligere vedtak i byggesaken, og hvor klagefristen for disse vedtakene er utl\u00f8pt. Dersom det finnes hensiktsmessig, kan klagen realitetsbehandles i stedet for \u00e5 avvises. Det er som sagt ikke kommet andre/ nye innsigelser etter at plan ble stadfestet av Fylkesmannen i Vestland (n\u00e5 Statsforvalteren i Vestland) den 29.04.2019. Saksnummer KLAGE-2023/14202 Side 3 av 6 Det er innvilget dispensasjon fra reguleringsplankartet og regulert byggegrense. Da fagetaten ikke knytter klagen opp til disse vurderingene, vil begrunnelsen for innvilgelse av dispensasjoner bli kort kommentert. Tiltaket kommer i strid med reguleringsplankartet fordi enebolig og sykkel/forsamlingslokale bygges i strid med plankartet. Enebolig kunne bare oppf\u00f8res i felt B3 syd for avfallsstasjon og det m\u00e5tte derfor vurderes om tiltaket tilsidesetter hensynet bak bestemmelsen. Vi er enig i s\u00f8kers vurdering at det vil v\u00e6re mest naturlig \u00e5 bygge enebolig i felt B4 ved siden av eksisterende enebolig. Fordelen er at det blir mer luft og lys mot naboen da det blir en lavere tomteutnyttelse enn det hadde blitt ved \u00e5 bygge konsentrert sm\u00e5husbebyggelse. En annen fordel er at det estetisk passer bedre inn med omgivelsene. Vi anser det ogs\u00e5 som positivt at det bygges et felles sykkelhus for oppbevaring og vedlikehold av sykler, noe som bidrar til nullvekst visjonen av biltrafikken. Det bygges ikke flere boenheter enn det reguleringsplanen legger opp til og prosjektet vil ta mer hensyn til omgivelsene ved oppf\u00f8ring av enebolig i felt B4. I tillegg kommer tiltaket i strid med regulert byggegrense fordi utvendige trapper kommer utenfor byggegrensen. Det kun er en liten del av terrassen og trapp som stikker utenfor byggegrensen. Vi kan ikke se at tiltaket tilsidesetter hensynet i reguleringsplanen da tilkomst og tilgjengelighet blir bedre ved oms\u00f8kt l\u00f8sning. Den delen av tiltaket som kommer utenfor byggegrensen vender vekk fra boligene og mot en fjellskrent, slik at luft, lys og \u00e5penhet mellom boligene ikke blir redusert. Fjellskrenten bak boligene dempes visuelt og tilkomst og tilgjengelighet til boligene blir bedre. Saksnummer KLAGE-2023/14202 Side 4 av 6 N\u00e5r det gjelder bekymring for ras, har fagetaten satt som vilk\u00e5r til igangsettingstillatelse at et uavhengig foretak m\u00e5 kontrollere prosjekteringen av skred og overvannsh\u00e5ndteringen f\u00f8r prosjektet kan starte opp. Vi har ogs\u00e5 satt det som krav at et uavhengig foretak m\u00e5 kontrollere gjennomf\u00f8ringen av skredsikringen og overvannsh\u00e5ndteringen f\u00f8r det kan gis midlertidig brukstillatelse eller ferdigattest til tiltaket. Sweco Norge AS har den 12.12.2022 utf\u00f8rt ingeni\u00f8rgeologiske vurderinger for sikring av bergskj\u00e6ringer f\u00f8r og etter utsprenging. Arbeidet med etablering av skj\u00e6ring er gjennomf\u00f8rbart med konvensjonelle metoder for bergsikring. Opticonsult utarbeidet i 2008 en skredfarevurdering for planomr\u00e5det. I rapporten konkluderes det med at det ikke er fare for skred i omr\u00e5det. N\u00e5r det gjelder gr\u00f8ntomr\u00e5det er det opplyst fra s\u00f8ker at gr\u00f8ntomr\u00e5det er felles gr\u00f8ntomr\u00e5de for felt B1-B4. For \u00e5 sikre god landskapstilpasning skal omr\u00e5det tilplantes med stedegen vegetasjon. Registrert veite innenfor feltet skal bevares. Felt G3 er et stort skogkledd gr\u00f8ntomr\u00e5de p\u00e5 11024 m2. Omr\u00e5det skal bevares som det er med skogsareal og en plass for fri lek og utfoldelse i den uber\u00f8rte naturen. Alle biler skal ha sin parkeringsplass i begynnelsen av feltet. Omr\u00e5det fra lekeplass og sydover skal ikke ha trafikk og b\u00f8r etter s\u00f8kers mening kunne brukes som gatetun for lek og sammenkomst under trygge omgivelser. Trafikk i dette omr\u00e5det blir sporadisk og reguleres ved skilting. Av den grunn b\u00f8r man kunne anse veien lengst mot syd som egnet fellesuteareal i tillegg til \u00f8vrige areal. Anf\u00f8rsel om fortau/ vei knyttet til Helldallsst\u00f8len 39 mot tiltaket er besvart av s\u00f8ker i tilknytning til nabomerknader. Det ble opplyst om at oms\u00f8kte tiltak er planlagt med sikker og trygg skolevei. Det er fortau langs hele Heldalsst\u00f8len som gir en trygg vei for myke trafikanter til og fra boligomr\u00e5det. Ang\u00e5ende \u00f8nske om ny vei har s\u00f8ker tidligere kommentert at garasjen ikke er dyp nok til \u00e5 kunne ha en innkj\u00f8ring fra syd og at det er uheldig \u00e5 lede biltrafikk lenger inn p\u00e5 boligomr\u00e5det fremfor l\u00f8sningen som f\u00f8lger reguleringsplanen. Klager mener videre at s\u00f8knaden b\u00f8r sendes til statsforvalteren da denne instansen tidligere har hatt innsigelser knyttet til dette omr\u00e5det. Fagetaten har tidligere f\u00e5tt brev fra Fylkesmannen i Vestland om hva som skal til uttale/ h\u00f8ring. Denne saken er i hovedsak i tr\u00e5d med plan. Fagetaten har vurdert at denne saken ikke sendes p\u00e5 h\u00f8ring for uttalelse da planen er stadfestet av Fylkesmannen i Vestland, n\u00e5 Statsforvalteren i Vestland. Saken faller utenfor den generelle opplistingen i brev av 07.07.2020 fra Fylkesmannen i Vestland om hva de skal ha p\u00e5 h\u00f8ring for plankrav eller dispensasjon. Vi viser til og opprettholder vedtakets begrunnelse. 4. Konklusjon Vedtak av 26.05.2023 opprettholdes. Klage tas ikke til f\u00f8lge. Saksnummer KLAGE-2023/14202 Side 5 av 6 Vedlegg: 1. Oversiktskart 2. Flyfoto 3. Situasjonsplan 4. Forslag til endring fra klager 5. Klage 6. Rammetillatelse 7. Igangsettingstillatelse for deler av tiltaket 8. Tegninger 9. S\u00f8knad 10. Rapport fra Sweco Norge AS 11. Stadfestelse reguleringsplan 12. Klage p\u00e5 reguleringsplan Saksnummer KLAGE-2023/14202 Side 6 av 6 "
}