{
  "dokument_id": "0861c4fb-3022-50c6-8df8-11376032bd0f",
  "doc_type": "case_presentation",
  "kommune": 5501,
  "tittel": "Valg av varamedlemmer til hasteutvalget for felleskap og sosial utjevning",
  "url": "https://innsyn.tromso.kommune.no/application/getMoteDokument?dokid=2001565515",
  "tekst": "Arkivsaksnr. 23/21148-1 Saksbehandler Jonas Torgersen Saksgang M\u00f8tedato Formannskapet 16.01.2024 Kommunestyret 14.02.2024 Valg av varamedlemmer til hasteutvalget for felleskap og sosial utjevning Kommunedirekt\u00f8rens innstilling til vedtak: Som varamedlemmer til hasteutvalget for felleskap og sosial utjevning velges to for posisjonen og to for opposisjonen. Varamedlemmer for posisjonen: 1. 2. Varamedlemmer for opposisjonen: 1. 2. Stig Tore Johnsen Mari Enoksen Hult Kommunedirekt\u00f8r Direkt\u00f8r for organisasjon 1 Hva saken gjelder Hasteutvalget for felleskap og sosial utjevning har vedtatt at det skal velges to varamedlemmer for posisjonen, og to varamedlemmer for opposisjonen. Saksutredning Hasteutvalget for felleskap og sosial utjevning vedtok 16. november at det skal velges to varamedlemmer for posisjonen, og to varamedlemmer for opposisjonen. Kommunestyret kan selv opprette utvalg for kommunale form\u00e5l og for deler av den kommunale virksomheten. Utvalg etter denne paragrafen skal ha minst tre medlemmer. Kommunestyret velger selv en leder, en nestleder og \u00f8vrige medlemmer og varamedlemmer til utvalget. Kommunestyret kan selv n\u00e5r som helst omorganisere eller nedlegge utvalg. Kommunestyret fastsetter selv hva slags saker utvalget skal behandle. Utvalget kan f\u00e5 tildelt vedtaksmyndighet hvis ikke noe annet f\u00f8lger av lov (\u00a75-7). Utvalget trer i funksjon straks det er valgt (\u00a77-1). Folkevalgte organer skal ha et reglement som fastsetter (\u00a75-13): a. organets virkeomr\u00e5de og eventuelle vedtaksmyndighet b. tidsperioden som organet er opprettet for c. eventuelle andre sentrale bestemmelser om organets virksomhet For folkevalgte organer der nye medlemmer ikke blir valgt i det konstituerende m\u00f8tet, utvides de sittende medlemmenes funksjonstid til det er avholdt nyvalg, men ikke lenger enn til f\u00f8rste \u00e5rsskifte i den nye valgperioden (\u00a77-1). I tillegg er det noen generelle bestemmelser i kommuneloven om valgbarhet og plikt til \u00e5 ta imot valg. En person er valgbar og har plikt til \u00e5 ta imot et valg dersom personen har stemmerett ved kommunestyre- og fylkestingsvalg, er folkeregistrert i kommunen p\u00e5 tidspunktet valget skjer og har skriftlig samtykket til \u00e5 stille til valg (\u00a77-2). Forslagsstiller er pliktig til \u00e5 innhente skriftlig samtykke fra personen som foresl\u00e5s valgt. Det er ingen krav til hvordan det skriftlige samtykket skal innhentes. Disse er ikke valgbare til folkevalgte organer: statsforvalter og assisterende statsforvalter, kommunedirekt\u00f8ren i kommunen og hans/hennes stedforfortreder, kommunalsjefer, etatssjefer og ledere p\u00e5 tilsvarende niv\u00e5, sekret\u00e6rer for kommunestyret, den som har ansvar for regnskapsfunksjonen i kommunen, de som foretar revisjon av kommunen, ansatte i sekretariatet som utf\u00f8rer tjenester for kontrollutvalget i kommunen og ansatte i sekretariatet til kommuner\u00e5det som har f\u00e5tt delegert myndighet fra r\u00e5det (\u00a77-3). Valgform Utvalget kan velges ved avtalevalg, med mindre minst ett medlem krever forholdsvalg (\u00a77- 4). Ved avtalevalg gjennomf\u00f8res valget p\u00e5 grunnlag av en innstilling med forslag til medlemmer og varamedlemmer hvor det skal fremg\u00e5 hvilket parti eller gruppe medlemmene representerer. Innstillingen kan ogs\u00e5 inneholde navn p\u00e5 varamedlemmer for hvert parti eller hver gruppe. Antall varamedlemmer kan v\u00e6re inntil to flere enn de faste medlemmene fra partiet eller gruppen. Innstillingen vedtas enstemmig av kommunestyret (\u00a77-7). Ved avtalevalg skal hvert kj\u00f8nn v\u00e6re representert med minst 40 % b\u00e5de blant faste medlemmer og blant varamedlemmer. Ved valg til folkevalgte organer som etter lov bare skal best\u00e5 av medlemmer av kommunestyre skal reglene i dette leddet f\u00f8lges s\u00e5 langt det er mulig. Dette gjelder ogs\u00e5 ved valg av varamedlemmer (\u00a77-7). 2 Ved forholdsvalg skal partier eller grupper levere inn lister p\u00e5 forh\u00e5nd og hvert parti eller gruppe kan bare levere ett listeforslag hver. Antall navn p\u00e5 listen kan v\u00e6re dobbelt s\u00e5 h\u00f8yt som antall medlemmer som skal velges. Kandidater fra et parti eller en gruppe kan bare f\u00f8res opp p\u00e5 partiets eller gruppens listeforslag eller p\u00e5 en fellesliste som utg\u00e5r fra flere partier eller grupper (\u00a77-5). Hvis det skal velges fire medlemmer eller flere, skal hvert kj\u00f8nn v\u00e6re representert med minst 40 prosent blant de foresl\u00e5tte kandidatene p\u00e5 den enkelte listen. Hvis det skal velges to eller tre medlemmer, skal begge kj\u00f8nn v\u00e6re representert. Listeforslaget skal v\u00e6re underskrevet av minst ett medlem av det partiet eller den gruppen som fremmer forslaget. Den som underskriver forslaget, m\u00e5 v\u00e6re medlem av det velgende organet (\u00a77-5). Valgoppgj\u00f8r ved forholdsvalg foreg\u00e5r ved at organets medlemsplasser fordeles p\u00e5 de ulike listene etter hvor mange stemmesedler hver liste har f\u00e5tt, ved bruk av delingstall 1, 2, 3, 4 osv. Hvis flere lister har samme kvotient, tilfaller plassen den av listene som har f\u00e5tt flest stemmer. Har listene f\u00e5tt like mange stemmer, avgj\u00f8res valget ved loddtrekning (\u00a77-6). N\u00e5r det er avgjort hvor mange medlemsplasser en liste vil f\u00e5, pekes medlemmene fra den enkelte listen ut i den rekkef\u00f8lgen de st\u00e5r oppf\u00f8rt p\u00e5 det innleverte listeforslaget. Hvis en liste f\u00e5r minst fire medlemmer i organet, skal hvert kj\u00f8nn v\u00e6re representert med minst 40 prosent fra listen. F\u00e5r listen tre eller f\u00e6rre medlemmer i organet, skal begge kj\u00f8nn v\u00e6re representert fra listen. Viser det seg at de valgte medlemmene fra et parti eller gruppe f\u00f8rer til at kravene om kj\u00f8nnsbalanse ikke er oppfylt, skal kandidater fra det underrepresenterte kj\u00f8nnet rykke opp p\u00e5 listen inntil kravet er oppfylt (\u00a77-6). Hver liste skal tildeles varamedlemmer. S\u00e5 langt det er mulig, skal det v\u00e6re to flere varamedlemmer enn faste medlemmer. Varamedlemmene velges p\u00e5 samme m\u00e5te som de faste medlemmene, med rekkef\u00f8lgene de er satt opp p\u00e5 listen dersom kravene til kj\u00f8nnsbalanse er oppfylt. Hvis ikke, rykker det underrepresenterte kj\u00f8nn opp p\u00e5 listen inntil kravet er oppfylt (\u00a77-6). Ved valg til folkevalgte organer som etter lov bare skal best\u00e5 av medlemmer av kommunestyret skal reglene om kj\u00f8nnsbalanse f\u00f8lges s\u00e5 langt det er mulig (\u00a77-6/\u00a77-7). Utvalget trer i funksjon straks det er valgt (\u00a77-1). Avstemninger Ved avtalevalg m\u00e5 valget v\u00e6re enstemmig. Ved forholdsvalg avgj\u00f8r kommunestyret selv om valget skal foretas ved skriftlig avstemming eller ved \u00e5 vise stemmetegn (\u00a77-5 fjerde ledd). Som utgangspunkt plikter medlemmer av et folkevalgt organ \u00e5 stemme n\u00e5r en sak tas opp til avstemning. Dette gjelder ikke ved valg og vedtak om ansettelse, da er det adgang til \u00e5 stemme blankt, jamf\u00f8r kommuneloven \u00a7 8-1 tredje ledd. Vedtakskompetanse Kommunestyret. Vedlegg 3 "
}