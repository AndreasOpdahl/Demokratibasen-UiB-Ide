{
  "dokument_id": "301b2c5e-13ed-5258-b3be-dd1e23611c5e",
  "doc_type": "case_presentation",
  "kommune": 4601,
  "tittel": "Representantforslag fra Marte Teigen, Torstein Dahle og Mailiss Solheim-\u00c5kerblom (R) om gratis tannhelse",
  "url": "https://bergen.kommune.no/politikere-utvalg/api/fil/bk360/11047595/Framstilling-Representantforslag-fra-Marte-Teigen-Torstein-Dahle-og-Mailiss-Solheim-Akerblom-R-om-gratis-tannhelse",
  "tekst": " Utvalg for helse og sosial Saksframstilling V\u00e5r referanse: 2024/100852-10 Saksbehandler: Elise St\u00f8ver Representantforslag fra Marte Teigen, Torstein Dahle og Mailiss Solheim- \u00c5kerblom (R) om gratis tannhelse Hva saken gjelder: Bystyrerepresentantene Marte Stadheim Teigen (R), Torstein Dahle (R) og Mailiss Solheim- \u00c5kerblom (R) har overlevert et representantforslag iht. punkt 3.2. i Reglement for Bergen bystyre og utvalgene 2023 - 2027. Forslaget ble overlevert ordf\u00f8reren i bystyrets m\u00f8te 19.06.24. Forslaget lyder slik: Rekordmange mennesker i Norge har ikke r\u00e5d til \u00e5 g\u00e5 til tannlegen. P\u00e5 bare to \u00e5r har tallet mer enn doblet seg. I en levek\u00e5rsunders\u00f8kelse fra SSB vises det til at 329 000 ikke har r\u00e5d til \u00e5 g\u00e5 til tannlegen. Samtidig sier Tannlegeforeningen at \u00f8kning i tannskader prim\u00e6rt rammer mennesker med d\u00e5rlig \u00f8konomi. Representantene er sv\u00e6rt bekymret for utviklingen med at mennesker med store tannhelseplager ikke f\u00e5r disse behandlet av tannlege. Tannhelseproblemer henger ogs\u00e5 tett sammen med andre helsemessige utfordringer, b\u00e5de fysisk og ikke minst psykisk. At s\u00e5 mange ikke har r\u00e5d til \u00e5 ta vare p\u00e5 tennene sine, er et paradoks i et land der vi har et prinsipp om at helsetjenester skal v\u00e6re gratis. Vi jobber for at tannhelse skal sidestilles med resten av kroppen n\u00e5r det gjelder prinsippet om gratis helsetjenester. Selv om en nasjonal tannhelsereform m\u00e5 vedtas p\u00e5 Stortinget, og det er fylkeskommunen som har ansvar for den offentlige tannhelsetjenesten, er representantene av den oppfatning at situasjonen er s\u00e5 akutt at vi m\u00e5 gjennomf\u00f8re lokale tiltak for \u00e5 hindre at enda flere bergensere m\u00e5 velge mellom tannlegebes\u00f8k eller mat p\u00e5 bordet. En m\u00e5te \u00e5 b\u00f8te p\u00e5 problemene lokalt, kan v\u00e6re ved \u00e5 opprette en s\u00f8knadsbasert tannhelsehjelp-ordning. I 2023 vedtok Stavanger kommune en slik ordning. Ordningen ble etablert for innbyggere som er bosatt og har folkeregistrert adresse i kommunen, st\u00f8tten tildeles etter kommunale retningslinjer og Nav er saksbehandler. Ved innf\u00f8ring av en lignende ordning i Bergen kommune, b\u00f8r det innhentes erfaringer fra Stavanger kommune og innretningen p\u00e5 ordningen b\u00f8r utformes i dialog med bla. Tannlegeforeningen og pasientforeninger. En viktig m\u00e5lgruppe for tannehelsehjelp-ordningen er personer med vedvarende lavinntekt som ikke f\u00e5r dekket sine tannhelsebehov gjennom HELFO eller sosialtjenesten. Personer som har l\u00f8se tenner eller har mistet tenner, ikke har v\u00e6rt hos tannlege p\u00e5 flere \u00e5r, eller som har andre tannsykdommer hvor HELFO-st\u00f8tte ikke er tilstrekkelig for \u00e5 sikre behandling, b\u00f8r prioriteres. Det er p\u00e5 tide \u00e5 tette hullene i velferdsstaten og sikre at tannhelse sidestilles med resten av kroppen n\u00e5r det gjelder prinsippet om gratis helsetjenester. 1 Forslag til vedtak: 1. Bystyret setter av 10 millioner kroner til en s\u00f8knadsbasert tannhelsehjelp-ordning. 2. Bystyret ber byr\u00e5det g\u00e5 i dialog med bl.a. Tannlegeforeningen og Stavanger kommune for \u00e5 utarbeide s\u00f8knadsordningen 3. Tannhelse-ordningen skal spesielt ivareta innbyggere som har l\u00f8se tenner eller har mistet tenner, ikke har v\u00e6rt hos tannlege p\u00e5 flere \u00e5r, eller som har andre tannsykdommer hvor HELFO-st\u00f8tte ikke er tilstrekkelig for \u00e5 sikre behandling. 4. Byr\u00e5det bes prioritere dette tiltaket sv\u00e6rt h\u00f8yt, og levere sak om s\u00f8knadsordning, administrasjon og markedsf\u00f8ring av tiltaket innen mai 2025 til Utvalg for helse og sosial, med m\u00e5l om utlysning av tiltak innen utgangen av andre kvartal 2025. Forretningsutvalget behandlet saken i m\u00f8te 25.06.2024, sak 247/24, og fattet f\u00f8lgende vedtak: 1. Representantforslag fra Marte Stadheim Teigen (R), Torstein Dahle (R) og Mailiss Solheim-\u00c5kerblom (R) om gratis tannhelse, oversendes byr\u00e5det for videre utredning. 2. Byr\u00e5det bes om \u00e5 vurdere forslaget og \u00e5 utarbeide et notat slik at bystyret kan behandle saken senest innen 17.12.2024. 3. Utvalg for helse og sosial avgir innstilling i saken. Bystyrets kontor mottok 20.11.2024 notat med svar fra byr\u00e5det. Notatet f\u00f8lger som vedlegg. Forslag til vedtak: 1. Bystyret setter av 10 millioner kroner til en s\u00f8knadsbasert tannhelsehjelp-ordning. 2. Bystyret ber byr\u00e5det g\u00e5 i dialog med bl.a. Tannlegeforeningen og Stavanger kommune for \u00e5 utarbeide s\u00f8knadsordningen 3. Tannhelse-ordningen skal spesielt ivareta innbyggere som har l\u00f8se tenner eller har mistet tenner, ikke har v\u00e6rt hos tannlege p\u00e5 flere \u00e5r, eller som har andre tannsykdommer hvor HELFO-st\u00f8tte ikke er tilstrekkelig for \u00e5 sikre behandling. 4. Byr\u00e5det bes prioritere dette tiltaket sv\u00e6rt h\u00f8yt, og levere sak om s\u00f8knadsordning, administrasjon og markedsf\u00f8ring av tiltaket innen mai 2025 til Utvalg for helse og sosial, med m\u00e5l om utlysning av tiltak innen utgangen av andre kvartal 2025. Dato: 21. november 2024 \u00d8ivind Hauge St\u00f8le - Fagleder Elise St\u00f8ver - R\u00e5dgiver Dokumentet er godkjent elektronisk. Vedlegg: Svar p\u00e5 representantforslag fra Marte Teigen (R), Torstein Dahle (R) og Mailiss Solheim- \u00c5kerblom (R) om gratis tannhelse 2 "
}