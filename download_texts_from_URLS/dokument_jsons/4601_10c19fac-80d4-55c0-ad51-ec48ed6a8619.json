{
  "dokument_id": "10c19fac-80d4-55c0-ad51-ec48ed6a8619",
  "doc_type": "case_attachment",
  "kommune": 4601,
  "tittel": "Vedtak - Bergen 167_1195 - Skanselien 37 - matrikkelf\u00f8ring av grensejustering 10906065_1_1 (1)",
  "url": "https://bergen.kommune.no/politikere-utvalg/api/fil/bk360/10928405/Vedtak-Bergen-167-1195-Skanselien-37-matrikkelforing-av-grensejustering-10906065-1-1-1-",
  "tekst": " V\u00e5r dato: V\u00e5r ref: 06.08.2024 2023/15514 Deres dato: Deres ref: 50045503/2603023 HARRIS ADVOKATFIRMA AS Saksbehandler, innvalgstelefon Postboks 4115 Sandviken Hugo Morken, 5557 2117 5835 BERGEN Att. advokat Nina Forland Klepsvik Klage over matrikkelf\u00f8ring av grensejustering - gnr. 167 bnr. 244 m fl i Bergen kommune Vi viser til klage fra Per Lynghaug fremsatt ved brev fra Harris Advokatfirma AS den 14.03.2023. Videre viser vi til Bergen kommunes oversendelse av klagesaken 12.10.2023, med referanse KLAGE- 2023/11980-22. Vedtak Statsforvalteren i Vestland stadfester Bergen kommunes matrikkelf\u00f8ring av grensejustering mellom eiendommene gnr. 167 bnr. 244 og gnr. 167 bnr. 1195. Sakens bakgrunn Ved vedtak 07.07.2021 innvilget Bergen kommune dispensasjon \u00abi forkant av oppm\u00e5lingsforretning for \u00e5 kunne etablere nye grenser i strid med gjeldende arealform\u00e5l og form\u00e5lsgrenser i kommunedelplan nummer 15750000 - BERGENHUS. KDP SANDVIKEN - FJELLSIDEN NORD, for \u00e5 kunne overf\u00f8re et mindre areal fra offentlig veggrunn gnr 167, bnr 1195 til boligeiendommen gnr 167, bnr 144\u00bb. Eiendommen gnr. 167 bnr. 1195 (167/1195) er eiet av Bergen kommune, og eiendommen gnr. 167 bnr. 244 (167/244) er eiet av Eric Francois Lithun. Oppm\u00e5lingsforretning for grensejustering mellom eiendommene ble avholdt den 27.10.2021, med det resultat at ca. 15 m2 ble overf\u00f8rt fra 167/1195 til 167/244. Grensejusteringen ble matrikkelf\u00f8rt den 11.11.2021. Utvalg for milj\u00f8 og byutvikling behandlet i m\u00f8te den 05.04.2022 (sak 172/22) klage fra Per Lynghaug p\u00e5 dispensasjonsvedtaket av 07.07.2021. Det ble fattet f\u00f8lgende vedtak: \u00ab1) Plan- og bygningsetatens vedtak datert 07.07.2021 opprettholdes med tillegg av f\u00f8lgende vilk\u00e5r: a. Trappen som ligger p\u00e5 bnr 244 og f\u00f8rer opp til naboeiendommene bnr 245, 247 og 249 skal reetableres f\u00f8r arealoverf\u00f8ringen gjennomf\u00f8res. 2) Klagen tas delvis til f\u00f8lge.\u00bb E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/6 Kommunen tilbakef\u00f8rte/omgjorde grensejusteringen ved matrikkelbrev datert 09.09.2022, sendt ut til rekvirenten med orientering om klagerett den 13.09.2022. Rekvirenten klaget p\u00e5 tilbakef\u00f8ringen/omgj\u00f8ringen den 04.10.2022. Byr\u00e5d for klima, milj\u00f8 og byutvikling behandlet klagen den 20.02.2023. Det ble fattet f\u00f8lgende vedtak: \u00ab1. Vedtak datert 13.09.2022 oppheves. Matrikkelf\u00f8ring datert 27.10.2021 gjelder dermed. 2. Klagen tas til f\u00f8lge\u00bb Ut fra matrikkelen kan det synes som om oppm\u00e5lingsforretningen igjen ble matrikkelf\u00f8rt den 09.03.2023. Per Lynghaug har klaget p\u00e5 byr\u00e5dens vedtak ved brev fra Harris Advokatfirma AS 14.03.2023. Det gj\u00f8res i det vesentlige gjeldende at grensejusteringen er avhengig av dispensasjon for \u00e5 v\u00e6re lovlig, og at grensejusteringen ved byr\u00e5dens vedtak er gjennomf\u00f8rt til tross for at vilk\u00e5ret for dispensasjonen i vedtaket 05.04.2023 ikke er oppfylt. Dette anf\u00f8res \u00e5 v\u00e6re i strid med kravet i matrikkelloven \u00a7 16 f\u00f8rste ledd tredje punktum om at en grense ikke kan justeres i strid med bestemmelser gitt i eller i medhold av annen lovgivning. Utvalg for milj\u00f8 og byutvikling behandlet klagen i m\u00f8te den 05.10.2023. Klagen ble ikke tatt til f\u00f8lge. Klagen er derfor sendt til Statsforvalteren som klageinstans. I etterkant av at klagesaken var mottatt her har det i dialog mellom Statsforvalteren og kommunen blitt avklart at saken gjelder klage over matrikkelf\u00f8ring av grensejustering. Videre er det avklart at grensejusteringen er gjennomf\u00f8rt ved at oppm\u00e5lingsforretningen av 27.10.2021 i etterkant av byr\u00e5dens vedtak 20.02.2023 igjen er matrikkelf\u00f8rt og matrikkelbrev er sendt ut. Som foran nevnt skjedde matrikkelf\u00f8ringen trolig den 09.03.2023. Regelverk Statsforvalteren er delegert myndighet til \u00e5 avgj\u00f8re klager p\u00e5 kommunale enkeltvedtak etter matrikkelloven, og p\u00e5 enkelte andre avgj\u00f8relser som nevnt i matrikkelloven \u00a7 46 f\u00f8rste ledd, jf. bestemmelsens andre og tredje ledd og matrikkelforskriften \u00a7 20 (1) bokstav a. Bestemmelsene i forvaltningsloven kap. VI om klage, klagefrist og avvisning mv. gjelder tilsvarende for klagesaker etter matrikkelloven. Statsforvalteren kan pr\u00f8ve alle sider ved vedtaket, ogs\u00e5 de skj\u00f8nnsmessige vurderingene som kommunen har gjort, jf. forvaltningsloven \u00a7 34. Ved pr\u00f8ving av kommunens frie skj\u00f8nn skal Statsforvalteren legge stor vekt p\u00e5 hensynet til det lokale selvstyret. Grensejustering Grensejustering mellom matrikkelenheter kan etter matrikkelloven \u00a7 16 skje for mindre arealer, forutsatt blant annet av at man derved ikke kommer i konflikt med regler gitt i eller i medhold av annen lovgivning, f.eks. vedtatt tomteinndeling. En grensejustering regnes i prinsippet som justering av en ulagelig grense, og ikke overf\u00f8ring av arealstykker mellom eiendommer, og bygger p\u00e5 privatrettslig avtale mellom partene. Grensejustering er ikke et s\u00f8knadspliktig tiltak som er avhengig av tillatelse etter plan- og bygningsloven \u00a7 20-1 f\u00f8rste ledd bokstav m. En grensejustering skiller seg Side: 3/6 her fra en arealoverf\u00f8ring etter matrikkelloven \u00a7 15, som er et s\u00f8knadspliktig tiltak som krever tillatelse etter plan- og bygningsloven \u00a7 20-1 f\u00f8rste ledd bokstav m. Erkl\u00e6ring om pantefrafall er ved grensejustering ikke p\u00e5krevd, og panteretten \u00abfylgjer dei nye grensene\u00bb. Tilsvarende gjelder for andre rettigheter \u00abs\u00e5 langt det passer\u00bb. Grensejustering blir ikke tinglyst, kun innf\u00f8rt i matrikkelen. N\u00e6rmere regler for grensejustering er gitt i matrikkelforskriften \u00a7 34. Ved grensejustering kan arealet for involverte enheter \u00f8kes eller reduseres med inntil 5 %, men maksimalt 500 m2. En enhet kan likevel ikke avgi areal som i sum overstiger 20 % av enhetens areal f\u00f8r justeringen. Grensejusteringen m\u00e5 ikke redusere eller \u00f8ke verdien p\u00e5 noen av de involverte enhetene med mer enn folketrygdens grunnbel\u00f8p. Etter matrikkelloven \u00a7 6 f\u00f8rste ledd bokstav d er krav om oppm\u00e5lingsforretning f\u00f8r kommunen kan matrikkelf\u00f8re en grensejustering. Etter matrikkelloven \u00a7 46 f\u00f8rste ledd bokstav a kan det klages p\u00e5 \u00abmatrikkelf\u00f8ring av saker som krev oppm\u00e5lingsforretning etter \u00a7 6, under dette feil ved varslinga eller utf\u00f8ringa av forretninga\u00bb. Det er f\u00f8lgelig matrikkelf\u00f8ringen av saken som utl\u00f8ser klagerett. Planstatus Det aktuelle arealet er ikke regulert. I kommunedelplan for BERGENHUS. KDP SANDVIKEN - FJELLSIDEN NORD er arealet vist som veiareal. KPA 2018 viser arealet som Bebyggelse og anlegg i Ytre fortettingssone og den ligger innenfor hensynssonene H570_2 Ladeg\u00e5rden og H570_7 Historisk sentrum. Statsforvalterens vurdering Saken gjelder klage over matrikkelf\u00f8ring av grensejustering. Det sp\u00f8rsm\u00e5let klagen reiser er om den matrikkelf\u00f8rte grensejusteringen er i strid med bestemmelser gitt i eller i medhold av annen lovgivning, jf. matrikkelloven \u00a7 16 f\u00f8rste ledd tredje punktum. De \u00f8vrige vilk\u00e5rene for grensejustering synes ikke \u00e5 v\u00e6re omtvistet, og vi legger derfor til grunn at disse er oppfylt. Bestemmelsen i matrikkelloven \u00a7 16 f\u00f8rste ledd tredje punktum lyder som f\u00f8lger: \u00abGrensa kan ikkje justerast i strid med f\u00f8resegner gitt i eller i medhald av anna lovgiving.\u00bb Det er etter bestemmelsen et n\u00f8dvendig vilk\u00e5r at grensejusteringen ikke er i strid med bestemmelser gitt i eller i medhold av annen lovgivning. Dette inneb\u00e6rer at det prejudisielt m\u00e5 vurderes om grensejusteringen vil v\u00e6re i strid med slike bestemmelser. Mer konkret reiser saken sp\u00f8rsm\u00e5let om grensejusteringen er i strid med gjeldende arealplan, slik at den er avhengig av dispensasjon fra planen for \u00e5 kunne gjennomf\u00f8res. Bergen kommune synes \u00e5 ha v\u00e6rt av den oppfatning at grensejusteringen/arealoverf\u00f8ringen var i strid med arealplan, og kommunen gav i vedtak 07.07.2021 dispensasjon \u00abi forkant av oppm\u00e5lingsforretning for \u00e5 kunne etablere nye grenser i strid med gjeldende arealform\u00e5l og form\u00e5lsgrenser i kommunedelplan nummer 15750000 - BERGENHUS. KDP SANDVIKEN - FJELLSIDEN NORD, Side: 4/6 for \u00e5 kunne overf\u00f8re et mindre areal fra offentlig veggrunn gnr 167, bnr 1195 til boligeiendommen gnr 167, bnr 144\u00bb. Kommunens utvalg for milj\u00f8 og byutvikling opprettholdt dispensasjonsvedtaket p\u00e5 n\u00e6rmere vilk\u00e5r i sitt vedtak i sak 172/22. Etter det vi kan se er det i vedtaket imidlertid ikke gitt noen n\u00e6rmere begrunnelse for hvorfor planen ble forst\u00e5tt \u00e5 v\u00e6re til hinder for grensejusteringen, ut over \u00e5 vise til at arealet er vist som \u00abveiareal\u00bb. Det er slik vi forst\u00e5r det imidlertid ikke noe forbud mot at arealer/grunn som i plan er avsatt til veiform\u00e5l kan v\u00e6re i privat eie. Det er heller ikke noen generell forutsetning om at eiendomsgrensene m\u00e5 f\u00f8lge planbestemte form\u00e5lsgrenser, eller at en arealform\u00e5lsgrense i seg selv er til hinder for grensejustering i strid med denne. Dette vil v\u00e6re annerledes dersom det ved s\u00e6rskilt planbestemmelse er fastsatt hvor eiendomsgrensen skal g\u00e5, eller det ved planbestemmelse er bestemt at eiendomsgrensen skal sammenfalle med form\u00e5lsgrensen. En grensejustering vil ogs\u00e5 v\u00e6re i strid med arealplan dersom den er i strid med s\u00e6rskilt planbestemmelse som fastsetter hvor eiendomsgrensen skal g\u00e5. Vi viser i s\u00e5 m\u00e5te til det dav\u00e6rende Milj\u00f8verndepartementets uttalelse av 14.03.2013 (sak 13/1104), hvor det blant annet ble uttalt f\u00f8lgende: \u00abDersom grensejusteringen vil medf\u00f8re at eiendomsgrensen gis en beliggenhet som er i strid med vedtatt plan, vil justeringen v\u00e6re betinget av at kommunen endrer planen eller gir dispensasjon. For eksempel kan det i vedtatt arealplan v\u00e6re bestemt at eiendomsgrensen skal sammenfalle med form\u00e5lsgrensen. Dersom grensejusteringen i slike tilfeller f\u00f8rer til avvik mellom form\u00e5lsgrense og eiendomsgrense, m\u00e5 kommunen vedta en endring i planen om \u00e5 flytte form\u00e5lsgrensen \u2013 eventuelt kan det som nevnt s\u00f8kes og gis tillatelse om dispensasjon. Det er imidlertid ikke noe generelt prinsipp om at eiendomsgrensene skal f\u00f8lge form\u00e5lsgrensene. Eiendomsgrensen kan s\u00e5ledes gjerne avvike fra form\u00e5lsgrensene etter justering s\u00e5 lenge dette ikke er i strid med plan. Justeringen flytter ikke form\u00e5lsgrensen. Vi kan vanskelig se at grensejustering kommer i strid med delingsforbud fastsatt i plan p\u00e5 generelt grunnlag, herunder delingsforbud i omr\u00e5der avsatt til LNFR i kommuneplanen, med mindre delingsforbudet gjennom s\u00e6rskilt fastsatt bestemmelse er ment ogs\u00e5 \u00e5 omfatte grensejustering eller det er fastsatt andre bestemmelser som \u201dl\u00e5ser\u201d eiendomsgrensens faktiske beliggenhet i terrenget. Det samme gjelder tomtedeling fastsatt i plan.\u00bb Uttalelsen er opprettholdt av dav\u00e6rende Kommunal- og moderniseringsdepartementet i en uttalelse av 06.11.2020 (sak 20/5065). I denne uttalelsen uttalte for \u00f8vrig departementet blant annet f\u00f8lgende: \u00abI hvilken grad en grensejustering eller en arealoverf\u00f8ring er i strid med gjeldende plan, m\u00e5 avgj\u00f8res konkret ut fra tiltakets omfang, og planens bestemmelser og plangrunnlaget for \u00f8vrig. Et viktig moment vil v\u00e6re om tiltaket p\u00e5 sikt kan inneb\u00e6re en \u00f8kt eller endret faktisk bruk av arealet i strid med arealform\u00e5let.\u00bb Det foreligger i saken ingen opplysninger om at den aktuelle grensejusteringen gir eiendomsgrensen en beliggenhet som er strid med regulerte eiendomsgrenser, eller at det i planen er bestemt at eiendomsgrensen skal sammenfalle med form\u00e5lsgrensen. Til n\u00e6rmere belysning av sp\u00f8rsm\u00e5let ba Statsforvalteren den 12.03.2024 kommunen gj\u00f8re n\u00e6rmere rede for hvorfor den vurderte at arealform\u00e5let, eller eventuelt andre forhold ved planen, var til hinder for grensejusteringen. Side: 5/6 I brev 18.03.2024 redegjorde kommunen som f\u00f8lger: \u00abBBU viser til at Kommunedelplan for Bergenhus, Sandviken \u2013 Fjellsiden nord (plan nr. 15750000) viser det aktuelle arealet som \u00abveiareal\u00bb. Der en oppm\u00e5lingsforretning har til hensikt \u00e5 etablere nye grenser i strid med gjeldende arealform\u00e5l, for \u00e5 kunne overf\u00f8re et mindre areal fra offentlig veigrunn til boligeiendom, kreves det enten dispensasjon eller reguleringsendring. Hovedhensynet bak arealform\u00e5let veiareal (offentlig), er \u00e5 sikre at arealer som omfattes av offentlige samferdselsanlegg (vei) er sikret n\u00f8dvendige arealer til vei, fortau, tekniske installasjoner, opplag for sn\u00f8, gr\u00f8ftearealer, beplantning, skr\u00e5ningsutslag, samt sikkerhetssoner som forutsettes \u00e5 inng\u00e5 i den offentlige veiens eiendomsomr\u00e5de. Kommunaldepartementet uttalte f.eks. i sin uttale 06.11.2020 (20/5065-2) at: \u00abI hvilken grad en grensejustering eller en arealoverf\u00f8ring er i strid med gjeldende plan, m\u00e5 avgj\u00f8res konkret ut fra tiltakets omfang, og planens bestemmelser og plangrunnlaget for \u00f8vrig. Et viktig moment vil v\u00e6re om tiltaket p\u00e5 sikt kan inneb\u00e6re en \u00f8kt eller endret faktisk bruk av arealet i strid med arealform\u00e5let.\u00bb Videre viser Departementet til en tidligere uttale fra 2013 (13/1104, dato 14.03.2013) som blant annet sier: \u00abDersom grensejusteringen vil medf\u00f8re at eiendomsgrensen gis en beliggenhet som er i strid med vedtatt plan, vil justeringen v\u00e6re betinget av at kommunen endrer planen eller gir dispensasjon\u00bb. Det er videre ikke et generelt prinsipp at eiendomsgrenser skal f\u00f8lge form\u00e5lsgrensen. En konkret vurdering tilsa i dette tilfellet at arealet fikk en \u00abendret faktisk bruk i strid med arealform\u00e5let\u00bb. I denne saken var arealet avsatt til \u00abveiareal\u00bb. Tiltakshaver ville kj\u00f8pe arealet og tillegge det sin eiendom som var avsatt til bolig. Etter en konkret vurdering kom fagetaten til at dette var en overf\u00f8ring av areal som krevde dispensasjon.\u00bb Slik vi forst\u00e5r det bygget kommunens standpunkt p\u00e5 en konkret vurdering av tiltakets omfang p\u00e5 bakgrunn av plangrunnlaget, slik departementet foreskriver i sin uttalelse i sak 20/5065. Ved vurderingen vektla kommunen at hensynet bak arealform\u00e5let \u00abveiareal\u00bb er \u00e5 sikre n\u00f8dvendige arealer for samferdselsanlegg. Videre mente kommunen en konkret vurdering tilsa at arealet kunne f\u00e5 en endret faktisk bruk i strid med arealform\u00e5let. Statsforvalteren vil for v\u00e5r del peke p\u00e5 at form\u00e5lsgrensen ikke flyttes ved grensejusteringen, slik departementet har fastsl\u00e5tt i uttalelsen i sak 13/1104. Arealet vil derfor i plansammenheng fortsatt v\u00e6re avsatt til veiareal. Videre vil vi peke p\u00e5 at det i denne saken er tale om et etablert veganlegg, og det fremst\u00e5r som at planen er realisert hva gjelder samferdselsanlegget p\u00e5 det aktuelle arealet. Vi peker ogs\u00e5 p\u00e5 at det er kommunen som eier grunnen til arealet avsatt til \u00abveiareal\u00bb. Kommunen er derved, formodentlig ved den etaten som forvalter veganlegget, f\u00f8lgelig part i avtalen om grensejustering, og det m\u00e5 legges til grunn at kommunen f\u00f8r avtalen om grensejustering har foretatt en vurdering av hvilket areal som trengs til samferdselsform\u00e5l. P\u00e5 dette grunnlag vurderer ikke Statsforvalteren at den aktuelle grensejusteringen har et slikt omfang at den vil hindre realiseringen av planen. Ut fra en konkret og helhetlig vurdering av de foreliggende opplysningene, i lys av de retningslinjer som departementet har gitt i sine uttalelser av henholdsvis 14.03.2013 og 06.11.2020, finner ikke Statsforvalteren grunnlag for \u00e5 konkludere med at grensejusteringen er i strid med gjeldende arealplan. Vi finner derfor ikke at grensejusteringen er i strid med vilk\u00e5ret i matrikkelloven \u00a7 16 f\u00f8rste ledd tredje punktum. Side: 6/6 Etter dette konkluderer vi med at vilk\u00e5rene for grensejustering er oppfylt. Kommunens matrikkelf\u00f8ring av grensejusteringen i henhold til oppm\u00e5lingsforretning gjennomf\u00f8rt den 27.10.2021 blir derfor \u00e5 stadfeste. Klagen har etter dette ikke f\u00f8rt frem. Det er ikke klagerett p\u00e5 dette vedtaket, jf. forvaltningsloven \u00a7 28 tredje ledd. Med hilsen Anne Kjersti Sande Hugo Morken fung. seksjonsleder seniorr\u00e5dgiver Dokumentet er elektronisk godkjent Kopi til: Bergen kommune Postboks 7700 5020 BERGEN Eric Francois Lithun Skanselien 37 5034 Bergen "
}