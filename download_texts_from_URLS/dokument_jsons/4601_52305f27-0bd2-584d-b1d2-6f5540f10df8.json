{
  "dokument_id": "52305f27-0bd2-584d-b1d2-6f5540f10df8",
  "doc_type": "case_attachment",
  "kommune": 4601,
  "tittel": "Naturmangfoldsrapport datert 29.11.2023",
  "url": "https://bergen.kommune.no/politikere-utvalg/api/fil/bk360/9983036/Naturmangfoldsrapport-datert-29-11-2023",
  "tekst": " Naturmangfoldsrapport for Fana, gnr. 41 bnr. 636 mfl. Troldhaugvegen Datert: 03.08.2021 Sist revidert: 29.11.2023 1. Innledning Form\u00e5let med planarbeidet er \u00e5 rive den eksisterende boligen i planomr\u00e5det for \u00e5 kunne legge til rette for fire hus i rekke med tilh\u00f8rende uteareal og parkering. Figur 1: Kart over planomr\u00e5det, markert omtrentlig med r\u00f8d sirkel. Kilde: norgeibilder.no 2. Omr\u00e5dets naturmangfold N\u00e6romr\u00e5det er i hovedsak utbygd med boliger. Innenfor planomr\u00e5det st\u00e5r det i dag en enebolig. Det er ikke registrert noen spesielle eller viktige \u00f8kosystem og naturtyper innenfor planomr\u00e5det. Det er gjort noen registeringer i n\u00e6rheten av planomr\u00e5det, og flere er gjort i samme punkt. Se tabellen og kartet under for mer informasjon. Nr. Arter Arter p\u00e5 norsk r\u00f8dliste 2018 1 Aund\u00e5 (CR), aks (EN), sm\u00e5snelle (VU), ramsl\u00f8k (NT) 2 Gr\u00e5spurv (NT) 3 Ask (NT) 4 Ramsl\u00f8k (NT), gr\u00f8nnfink (NT), gr\u00e5spurv (NT), lundgj\u00f8khumple (VU) 5 Piggsvin (NT) 6 Gr\u00f8nnfink (VU), granmeis (VU), h\u00f8nsehauk (VU), tyrkedue (NT), gr\u00e5spurv (NT), st\u00e6r (NT), t\u00e5rnseiler (NT), tjeld (NT) 7 Gr\u00f8nnfink (NT), gr\u00e5spurv (NT), st\u00e6r (NT), tyrkerdue (NT) 8 Gr\u00f8nnfink (NT), gr\u00e5spurtv (NT) og tyrkerdue (NT) 9 Fiskem\u00e5ke (VU), Gr\u00f8nnfink (NT), gr\u00e5spurtv (NT), tyrkerdue (NT), st\u00e6r (NT), storskarv (NT), t\u00e5rnseiler (NT) Arter p\u00e5 fremmedartslista 2023 1 Bladfaks (SE), hageeple (SE), klistersvineblom (SE), arkslirekne (SE), platanl\u00f8nn (SE), ugrasklokke (HI), dagfiol (HI), stikkelsb\u00e6r (PH), r\u00f8d lungeurt (PH), nutkasypress (LO), markkarse (LO), chilegj\u00f8glerblom (LO) 9 Runkerose (SE) og rakslirekne (SE) 11 Sn\u00f8klokke (PH), r\u00f8d lungeurt (PH) 12 Gul lerkespore (PH) 13 Platanl\u00f8nn (SE) 14 Parkslirekne (SE) og platanl\u00f8nn (SE) 5 8 7 12 9 6 11 10 1 2 13 14 4 3 Figur 2: Kart over registrerte arter i n\u00e6romr\u00e5det. Planomr\u00e5det er markert omtrentlig med stiplet svart sirkel. Kilde: artskart.artsdatabanken.no En er ikke kjent med at det foreligger faglige rapporter og utredninger om naturmangfold i planomr\u00e5det. Det foreligger heller ikke erfaringsbasert kunnskap utenom det som er kjent fra artsdatabanken. Registreringer fra artsdatabanken er imidlertid lokalisert utenfor planomr\u00e5det. 3. Mulige virkninger av tiltak 3.1 Innvirkning p\u00e5 naturmangfold Planen vil legge til rette for et leilighetsbygg i et etablert boligomr\u00e5de. Det vil bli noe terrenginngrep ved utbygging. Da det ikke er registrert viktige \u00f8kosystem, naturtyper eller arter i omr\u00e5det vil ikke planen ha noen p\u00e5virkning for dette. 3.2 Hensynet til arter og naturtyper Planforslaget vil ikke ha innvirkning p\u00e5 utvalgte naturtyper eller prioriterte arter da det ikke er gjort funn av dette innenfor planomr\u00e5det. L\u00f8vtr\u00e6rene i og rundt planom\u00e5rdet kan sees i figurene under. Basert p\u00e5 flyfoto ser det ikke ut til at det er l\u00f8vtr\u00e6r av bevaringsverdi i seg selv, men de er blant annet viktig for det biologiske mangfoldet. Tr\u00e6rene skal bevares i st\u00f8rst mulig grad. Figur 3: skr\u00e5foto av planomr\u00e5det. Kilde: kart.1881.no Figur 4: Foto fra bakkeplan som viser planomr\u00e5det. Kilde: google maps, mai 2022. Figur 5: foto som viser noe av vegetasjonen i planomr\u00e5det. Kilde: google maps, mai 2022. 3.2.1 Hensynet til r\u00f8dlistede arter og naturtyper Planforslaget vil ikke p\u00e5virke truete og n\u00e6rt truete arter p\u00e5 Norsk r\u00f8dliste for arter 2021 eller truete og n\u00e6r truete naturtyper p\u00e5 Norsk r\u00f8dliste for naturtyper 2018 da det ikke er gjort registreringer av dette innenfor planomr\u00e5det. 3.3 Hensynet til viktige naturomr\u00e5der Planforslaget vil ikke p\u00e5virke verneomr\u00e5der, n\u00e6romr\u00e5der til verneomr\u00e5der, marint beskyttede omr\u00e5der eller vernede vassdrag da planomr\u00e5det ikke ligger i tilknytning til slike omr\u00e5der. Planforslaget vil ikke p\u00e5virke utvalgte kulturlandskap da det ikke er gjort registreringer av dette innenfor planomr\u00e5det. Planforslaget vil ikke p\u00e5virke inngrepsfrie naturomr\u00e5der (INON) da det ikke er gjort registrering av dette innenfor planomr\u00e5det. 3.4 Hensynet til vannressurser Planforslaget vil ikke p\u00e5virke tilstand i sj\u00f8 eller vannforekomster da planomr\u00e5det ikke ligger i direkte tilknytning til sj\u00f8 eller vann. Planforslaget vil ikke p\u00e5virke milj\u00f8registreringer i skog da det ikke er gjort registrering av dette i planomr\u00e5det. 4. Kunnskapsgrunnlag om naturmangfold i omr\u00e5det Vurderingene i rapporten baserer seg p\u00e5 innhentet informasjon fra ulike faglige nettsider som milj\u00f8status, artskart, naturbase mm., samt kart og rapporter utarbeidet av Bergen kommune. 4.1 Vurdering av naturmangfold Under f\u00f8lger en vurderinger etter naturmangfoldloven \u00a7\u00a7 8 til 12. \u00a7 8 Kunnskapsgrunnlaget Nml. \u00a7 8 stiller krav om at offentlige avgj\u00f8relser som ber\u00f8rer naturmangfoldet skal bygge p\u00e5 \u00abvitenskapelig kunnskap om arters bestandssituasjon, naturtypers utbredelse og \u00f8kologiske tilstand, samt effekten av p\u00e5virkninger\u00bb. Kunnskapsgrunnlaget skal st\u00e5 i rimelig forhold til sakens karakter og risiko for skade p\u00e5 naturmangfoldet. Man skal ogs\u00e5 legge vekt p\u00e5 \u00abkunnskap som er basert p\u00e5 generasjoners erfaringer gjennom bruk av og samspill med naturen\u00bb. Vurdering: Det vurderes ikke at planen f\u00f8rer til stor riksiko p\u00e5 naturmangfoldet. Det er tatt utgangspunkt i artsregistreringer i databser som artskart og naturbase, hvor det ikke registrert arter innenfor planomr\u00e5det. Basert p\u00e5 sakens karakter og tilgjengelige registreringer, vurderes det at kunnskapsgrunnlaget er tilstrekkelig. \u00a7 9 F\u00f8re-var-prinsippet Videre skal det etter nml. \u00a7 9 legges til grunn et f\u00f8re-var-prinsipp i vurderingen av tiltak, for \u00e5 unng\u00e5 mulig vesentlig skade p\u00e5 naturmangfoldet. Det skal ikke gis tillatelse til tiltak dersom man ikke har tilstrekkelig kunnskap. Det foreligger tilstrekkelig kunnskap om naturmangfoldet og virkningene denne reguleringsplanen vil ha p\u00e5 naturmangfoldet Vurdering: Det er vurdert at det foreligger tilstrekkelig kunnskap for \u00e5 unng\u00e5 skade p\u00e5 naturmangfoldet. F\u00f8re-var-prinsippet komme etter dette ikke til anvendelse, jf. Nml. \u00a7 9. \u00a7 10 \u00d8kosystemetiln\u00e6rming og samlet belastning Nml. \u00a7 10 stiller krav om at man skal vurdere hvordan tiltaket p\u00e5virker \u00f8kosystemet. Den samlede belastningen p\u00e5 \u00f8kosystemet skal legges til grunn for hva som kan tolereres. Dette m\u00e5 ogs\u00e5 sees i sammenheng med pbl. \u00a7 4-2 om \u00abplanens forhold til rammer og retningslinjer som gjelder for omr\u00e5det\u00bb og vilk\u00e5rene for krav om konsekvensutredning. Vurdering: Man er ikke kjent med at tiltakene i planforslaget vil medf\u00f8re nevneverdig virkning for landskap, \u00f8kosystem, naturtyper eller arter. Naturmangfold av stor viktighet vil ikke bli ber\u00f8rt av planforslaget. Det er heller ikke kjent at det foreligger andre tilsvarende tiltak eller andre typer tiltak eller inngrep i omr\u00e5det som p\u00e5virker naturmangfoldet. \u00a7 11 Tiltakshavet betaler Tiltakshaveren skal dekke kostandene ved \u00e5 hindre eller begrense skade p\u00e5 naturmangfoldet, dersom det ikke er urimelig. Vurdering: Det er ikke kjent at planforslaget vil medf\u00f8re milj\u00f8forringelse, slik at det vil oppst\u00e5 kostnader som tiltakshaver skal dekke etter prinsippet i nml. \u00a7 11. \u00a712 Milj\u00f8forsvarlige teknikker For \u00e5 unng\u00e5 eller avgrense skader p\u00e5 naturmangfoldet skal man ta utgangspunkt i \u00abslike driftsmetoder og slik teknikk og lokalisering som, ut fra en samlet vurdering av tidligere, n\u00e5v\u00e6rende og framtidig bruk av mangfoldet og \u00f8konomiske forhold, gir de beste samfunnsmessige resultater\u00bb. Vurdering: De er ikke kjent at forslaget vil medf\u00f8re skader p\u00e5 naturmangfoldet. Planen s\u00f8ker \u00e5 ivareta mest mulig av de store l\u00f8vtr\u00e6rne som er \u00e5 finne i planomr\u00e5det. 5. Konklusjon Planforslaget vil ikke ha vesentlig p\u00e5virkning for naturmangfoldet da det ikke er gjort viktige registreringer ift. dette innenfor planomr\u00e5det. I planforslaget vil det bli lagt til rette for b\u00e5de privat og felles uteareal, samt at eksisterende vegetasjon skal s\u00f8kes bevart s\u00e5 godt dette lar seg gj\u00f8re. "
}