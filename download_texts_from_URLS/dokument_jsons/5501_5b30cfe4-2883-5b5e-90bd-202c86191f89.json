{
  "dokument_id": "5b30cfe4-2883-5b5e-90bd-202c86191f89",
  "doc_type": "case_attachment",
  "kommune": 5501,
  "tittel": "Biosikkerhetsplan 20.09.23",
  "url": "https://innsyn.tromso.kommune.no/application/getMoteDokument?dokid=2001519533",
  "tekst": " FISKEOPPDRETT AS Sjurelv Fiskeoppdrett AS Biosikkerhetsplan Gjelder fra 20.09.2023 M\u00e5l, omfang, ansvarlig Biosikkerhetsplanen gjelder: Alle lokaliteter som tilh\u00f8rer Sjurelv fiskeoppdrett (13804 Rogndalen, 29458 Bl\u00e5mannsvik og 35838 Vengs\u00f8y - alle er \u00e5pne merdanlegg i sj\u00f8). M\u00e5let med planen er \u00e5 klargj\u00f8re hvordan aktiviteten skal innrettes for \u00e5 hindre smitte til og fra oppdrettsfisken. Ansvarlig for gjennomf\u00f8ring: Driftsleder. Driftsleder skal s\u00f8rge for at alle ansatte som arbeider med fisken og merdanleggene er kjent med innholdet i planen og f\u00f8lger prosedyrene. D\u00f8dfisk opptak og h\u00e5ndtering D\u00f8dfisk h\u00e5ndteres slik som beskrevet i prosedyre for d\u00f8dfisk- og ensilasjeh\u00e5ndtering (dokument D\u00f8dfisk og ensilasjeh\u00e5ndtering). Ved massed\u00f8d og sykdom er det egne beredeskapssplaner og prosedyrer. Vask og desinfeksjon av utstyr Utstyr som brukes p\u00e5 flere lokaliteter rengj\u00f8res og desinfiseres slik som beskrevet i prosedyre Vask av utstyr som brukes p\u00e5 flere lokaliteter. Rutiner ved bes\u00f8k av personer Bes\u00f8kende som skal ut p\u00e5 b\u00e5t og merdanlegg skal ikke ha med seg gjenstander som kan overf\u00f8re smitte. Gjenstander m\u00e5 derfor v\u00e6re rengjort og desinfisert hvis de tidligere har v\u00e6rt i kontakt med mulig smittef\u00f8rende materiale. Bes\u00f8kende skal bytte til anleggets fott\u00f8y og overtrekkskl\u00e6r p\u00e5 landbasen og skal f\u00f8lge Sjurelv fiskeoppdretts Prosedyre for eksternt bes\u00f8k og hygienerutiner slik som anvist av driftsleder eller \u00f8vrige ansatte. Rutiner for dokumentkontroll ved anl\u00f8p av br\u00f8nnb\u00e5ter og serviceb\u00e5ter Ved anl\u00f8p av br\u00f8nnb\u00e5t for lasting eller lossing av fisk skal det i forkant kontrolleres at b\u00e5ten kan dokumentere at vask og desinfeksjon er utf\u00f8rt. Driftsleder s\u00f8rger for \u00e5 f\u00e5 tilsendt kopi av b\u00e5tens dokumentasjon p\u00e5 utf\u00f8rt vask og desinfeksjon (jmf prosedyre Dokumentkontroll anl\u00f8p av br\u00f8nnb\u00e5t og serviceb\u00e5t sjekkliste/egenerkl\u00e6ring/attest eller tilsvarende). Anl\u00f8p av serviceb\u00e5ter som kommer fra lokaliteter tilh\u00f8rende andre selskap utgj\u00f8r en mulig \u00f8kt smittefare og risikoen m\u00e5 vurderes n\u00f8ye i hvert tilfelle. Dokumentasjon p\u00e5 utf\u00f8rt vask og desinfeksjon innhentes som for br\u00f8nnb\u00e5ter. Hvis ballastvann ikke kan desinfiseres skal det ikke pumpes inn eller ut p\u00e5 eller n\u00e6r lokalitet som er i drift. Ved mistanke om ILA eller tilsvarende alvorlig sykdom hos Sjurelv Fiskeoppdrett stoppes alle anl\u00f8p av eksterne b\u00e5ter inntil det er laget en plan som er godkjent av Mattilsynet. Rutiner for flytting av fisk til annen lokalitet F\u00f8r flytting mellom egne lokaliteter informeres fiskehelsetjenesten slik at helsestatus blir vurdert med tanke p\u00e5 \u00e5 motvirke at sykdom spres eller fisken f\u00e5r redusert velferd. Flyttingen skal v\u00e6re i Sjurelv Fiskeoppdrett AS Organisasjonsnummer: Fjordvegen 255 NO-921 601 123 MVA 9107 Kval\u00f8ya FISKEOPPDRETT AS samsvar med akvakulturdriftsforskriften(\u00a7 28 og \u00a7 29). Flyttingen gjennomf\u00f8res slik som beskrevet i gjeldende driftsplan og prosedyre Sortering, flytting og levering av fisk. Generelt om helsestatus og smitterisiko i omr\u00e5det Laks i produksjonsomr\u00e5de 11 har generelt noen problemer med bakterier som gir s\u00e5r, virus som bl.a. skader hjertet samt ILA. Enkelte anlegg synes \u00e5 v\u00e6re betydelig mer utsatt for ILA-utbrudd enn andre. Det varierer ogs\u00e5 i hvilken grad lokaliteter i omr\u00e5det er utsatt for p\u00e5slag av lakselus, men i omr\u00e5det sett under ett er lakselus et mindre problem enn i produksjonsomr\u00e5der lenger s\u00f8r. Et organisert samarbeid om lakselus og bekjempelse i produksjonsomr\u00e5det vurderer l\u00f8pende om det er behov for koordinerte tiltak. Samarbeidet har siden januar 2023 ogs\u00e5 omfattet meldepliktige sykdommer utover lakselus, i samarbeidet. Sjurelv Fiskeoppdrett drifter 3 lokaliteter som alle ligger i ett fjordsystem (Kaldfjorden- Vengs\u00f8yfjorden). Det er ikke andre lokaliteter i dette fjordsystemet og avstandene til de n\u00e6rmeste nabolokalitetene etter vannvegen er over 10 km. Det er derfor sv\u00e6rt lav risiko for overf\u00f8ring av smitte fra eksterne lokaliteter med vannstr\u00f8mmer, med unntak av svak til moderat (eller tidvis noe sterkere p\u00e5 grunn av vindforhold) overf\u00f8ring av luselarver. Sjurelv Fiskeoppdrett bruker normalt ikke eksterne serviceb\u00e5ter n\u00e5r det der er fisk p\u00e5 lokalitetene. I beredskapsplanen inng\u00e5r bruk av fiskefart\u00f8yet B\u00e5ragutt som normalt ikke anl\u00f8per oppdrettsanlegg og derfor ikke utgj\u00f8r noen smittefare. En del br\u00f8nnb\u00e5ter g\u00e5r i ordin\u00e6r trafikk gjennom Vengs\u00f8yfjorden. Dette medf\u00f8rer en mulighet for smitteoverf\u00f8ring, men neppe st\u00f8rre enn for en rekke andre lokaliteter i omr\u00e5det. Tromvikvassdraget er det eneste vassdraget med munning i Kaldfjorden-Vengs\u00f8yfjorden som har forskriftsregulert fiske p\u00e5 grunn av oppgang av anadrom laksefisk. Vassdragets munning ligger lenger ut i fjordsystemet enn oppdrettslokalitetene til Sjurelv Fiskeoppdrett. Avstand fra munningen og til 35838 Vengs\u00f8y er knapt 7 km. Hvis det skulle r\u00f8mme laks fra en av lokalitetene til Sjurelv Fiskeoppdrett kan det tenkes at noe laks vil s\u00f8ke seg mot dette vassdraget. For\u00f8vrig er det grunn til \u00e5 anta at sannsynligheten for smitteoverf\u00f8ring mellom oppdrettslaks og villfisk i dette vassdraget er liten og omtrent lik for alle oppdrettslokalitetene p\u00e5 yttersida av Kval\u00f8ya. Helsestatus p\u00e5 fisk som tas inn i anlegget Sjurelv Fiskeoppdrett kj\u00f8per s\u00e5 lenge som mulig all smolt fra en og samme produsent i n\u00e6romr\u00e5det. Det reduserer risikoen for \u00e5 f\u00e5 inn nye smittestoff med smolten betydelig. Helsestatus p\u00e5 smolten har vist seg gjennom erfaringer over \u00e5r \u00e5 v\u00e6re god. Laksen vaksineres med flerkomponentvaksine som ogs\u00e5 immuniserer mot ILA. Smitterisiko ved drift V\u00e5r- og h\u00f8stutsettet settes ut p\u00e5 hver sine brakklagte lokaliteter og holdes adskilt en kortere periode. Dette \u00f8ker muligheten for \u00e5 oppdage eventuell smitte som kommer med fisken og eventuelt gj\u00f8re tiltak f\u00f8r v\u00e5r- og h\u00f8stutsett settes sammen. Lokalitet 29458 Bl\u00e5mannsvik brukes hvert \u00e5r til v\u00e5rutsettet og brakklegges hver vinter etter at fisken har blitt flyttet til samme lokalitet som h\u00f8stutsettet. Det brukes egen driftsb\u00e5t for hvert \u00e5rsutsett (\u00e5rets v\u00e5r- og h\u00f8stutsett). Alle tre lokaliteter driftes fra en landbase, ett nytt bygg er under bygging, slik at det blir egen garderobe til hver b\u00e5t/\u00e5rsutsett. Sjurelv Fiskeoppdrett AS Organisasjonsnummer: Fjordvegen 255 NO-921 601 123 MVA 9107 Kval\u00f8ya FISKEOPPDRETT AS Utstyr som kommer i direkte kontakt med fisk eller merdanlegg holdes adskilt p\u00e5 hver b\u00e5t og desinfiseres i henhold til angitt prosedyre dersom det m\u00e5 flyttes. Lusestatus kontrolleres ihht krav i luseforskriften, det er egne prosedyre Lusekontroll/telling som beskriver definere krav og gjennomf\u00f8ring. For \u00e5 redusere p\u00e5slag av lakselus brukesluseskj\u00f8rt p\u00e5 alle merder som er i drift i perioden sommer og h\u00f8st. Lusesamarbeidsutvalget i produksjonsomr\u00e5det 11 har satt egne tiltaktsgrenser, som selskapet tilstrebe \u00e5 etterholde. Prosedyre lusebehandling f\u00f8lges med form\u00e5let \u00e5 ha kontroll p\u00e5 lusesituasjon og begrense mengden luselarver som spres fra lokalitetene. Det er gode erfaringer i forhold til plan p\u00e5 lusebekjempelse, som vil fungere like godt ved \u00f8kt produksjon. Avstanden fra lokalitet 35838 Vengs\u00f8y til n\u00e6rmeste lokalitet 13804 Rogndalen er vel 7 km m\u00e5lt vannvegen. Lokalitetene ligger p\u00e5 hver sin side av hovedstr\u00f8mmen midtfjords. Imidlertid snur str\u00f8mmen ytterst i Kaldfjorden og g\u00e5r inn p\u00e5 motsatt side av Rogndalen. Dette medf\u00f8rer lite vannf\u00f8ring og smitterisiko fra lokalitet Rogndalen til lokalitet Vengs\u00f8y. En smittemodell viser sterkt redusert smitte av virus mm ved avstander over 5 km. Passiv smitte med vannstr\u00f8m til og fra lokalitet Vengs\u00f8y er derfor av underordnet betydning for alle smittestoff unntatt lakselus. Sjurelv Fiskeoppdretts Lokalitet 35838 Vengs\u00f8y er n\u00e6rmest lokalisert i forhold til lokaliteter til andre selskap. Tidligere analyser viser at lokalitet Vengs\u00f8y er noe utsatt for smitte fra vest siden. N\u00e6rmeste lokalitet vest er Sess\u00f8y, Ler\u00f8y Aurora AS som er vel 13 km m\u00e5lt vannvegen unna lokalitet Vengs\u00f8y. Dette er lokaliteter som er i forskjellige hovedstr\u00f8m retninger, noe som medf\u00f8rer lav risiko for smitte. Sjurelv Fiskeoppdretts lokalitet 29458 Bl\u00e5mannsvik og lokalitet 13804 Rogndal ligger i samme hovedstr\u00f8m. Det er vel 6 km m\u00e5lt vannvegen mellom lokalitetene. Hovedstr\u00f8mmen ytterst i Kaldfjord over til andre side og inn igjen. Dette medf\u00f8rer redusert vannf\u00f8ring fra lokalitet Rogndal til lokalitet Bl\u00e5mannsvik. Det er st\u00f8rst fare for smitte fra lokalitet Bl\u00e5mannsvik til lokalitet Rogndal. Imidlertid reduseres smitterisiko ved en stor vik og elv mellom lokalitetene. Parvicapsula antas \u00e5 forekomme langs hele kysten, men enkelte lokaliteter kan v\u00e6re s\u00e6rlig utsatte. Sjukdom oppst\u00e5r bare i fisk som ikke klarer \u00e5 n\u00f8ytralisere smitten, typisk liten smolt som settes ut i september-oktober. Parvicapsulose har v\u00e6rt p\u00e5vist i Kaldfjorden-Vengs\u00f8yfjorden, men bare p\u00e5 enkeltfisk eller i sm\u00e5 utbrudd. Det er derfor ikke dokumentert behov for omfattende tiltak. Sjurelv Fiskeoppdrett AS har ikke hatt ILA sykdom siste 25 \u00e5r. \u00d8kt biomasse medf\u00f8rer st\u00f8rre fare for smitte av ILA. Selskapets har innf\u00f8rt strengere rutiner rundt daglig drift, grunnet \u00f8kt biomasse. Dette skiller lokalitetene fra hverandre og hindrer smittespredning p\u00e5 tvers av \u00e5rsklassene/lokaltiter og fra utenforst\u00e5ende. Helseoverv\u00e5king Daglig klassifiseres d\u00f8dfisk i journalsystemet. Fiskehelsetjenesten vurderer smittesituasjonen ved bes\u00f8k. Det utf\u00f8res lusetelling og pr\u00f8vetaking for virussmitte slik som angitt i forskrifter. Detaljert informasjon Det henvises til selskapets plan for fiskehelsetiltak(AHP) for n\u00e6rmere beskrivelse av krav til eller begrensninger p\u00e5 gjennomf\u00f8ring av fiskehelsetiltak p\u00e5 oppdrettslokalitetene. Plan ivaretar s\u00e6rlig hensyn til milj\u00f8 og matsikkerhet samt biosikkerhet. Det henvises ogs\u00e5 til selskapets internkontroll for detaljerte enkelt prosedyrer. Sjurelv Fiskeoppdrett AS Organisasjonsnummer: Fjordvegen 255 NO-921 601 123 MVA 9107 Kval\u00f8ya "
}