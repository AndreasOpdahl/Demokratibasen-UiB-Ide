{
  "dokument_id": "42032c2a-1040-57e3-8b20-913f9556681e",
  "doc_type": "case_presentation",
  "kommune": 4601,
  "tittel": "Bestilling av prosjektplanar til eigarskapskontrollprosjekt",
  "url": "https://bergen.kommune.no/politikere-utvalg/api/fil/bk360/10220785/Framstilling-Bestilling-av-prosjektplanar-til-eigarskapskontrollar-2024",
  "tekst": " Kontrollutvalget Saksframstilling V\u00e5r referanse: 2024/59501-2 Saksbehandler: Lillian Kristin Bolstad Bestilling av eigarskapskontrollar 2024 Kva saka gjeld: I denne saka kan kontrollutvalet eventuelt bestille prosjektplan til eigarskapskontrollprosjekt. Dette blir i s\u00e5 fall gjort under f\u00f8resetnad om at prosjekta kontrollutvalet bestiller i dette m\u00f8tet blir blant dei prioriterte prosjekt i plan for eigarskapskontroll 2024-2028. Bystyret skal sj\u00f8lv vedta planen p\u00e5 bakgrunn av tilr\u00e5ding fr\u00e5 kontrollutvalet. I utkast til plan for eigarskapskontroll 2024-2028 har revisor foresl\u00e5tt f\u00f8lgande prioriterte eigarskapskontrollprosjekt, i uprioritert rekkef\u00f8lge: 1. Kommunen si forvaltning og oppf\u00f8lging av \u00f8konomisk vesentlege selskap 2. Kommunen si forvaltning og oppf\u00f8lging av kulturbedrifter 3. Oppf\u00f8lging og forvaltning av selskap knytt til infrastruktur, eigendom og n\u00e6ring 4. Korleis kommunen fremmer og f\u00f8lger opp samfunnsansvar i sine eigarskap 5. Korleis kommunen f\u00f8lger opp sitt eigarskap i EVINY 6. Korleis kommunen f\u00f8lger opp sitt eigarskap i Bergen sentrum AS 7. Korleis kommunen f\u00f8lger opp sitt eigarskap i BIR 8. Korleis kommunen f\u00f8lger opp sitt eigarskap i Bergen Havn AS Lovgrunnlag Kontrollutvalet skal sj\u00e5 til at det blir f\u00f8rt kontroll med forvaltninga av eigarinteressene til kommunen i selskap mv. (eigarskapskontroll), jf. kommunelova 23-2 f\u00f8rste ledd bokstav d. Eigarskapskontroll medf\u00f8rer \u00e5 kontrollere om den som ut\u00f8ver eigarinteressene til kommunen, gjer dette i samsvar med lover og forskrifter, bystyrevedtak og anerkjente prinsipp for eigarstyring, jf. kommunelova 23-4 f\u00f8rste ledd. Sekretariatet si vurdering: Kontrollutvalet b\u00f8r sikre jamn leveranse av rapportar ut fr\u00e5 vedtatt \u00e5rsbudsjett og inng\u00e5tt kontrakt om revisjonstenester, ved \u00e5 bestille nye prosjekt hos revisor om lag kvart halv\u00e5r. Sannsynlegvis vil prosjekt som blir bestilt i dette m\u00f8tet, i hovudsak bli fakturert i 2024. Vi anbefaler medlemmene \u00e5 tenke gjennom om dei har innspel til aktuelle prosjektplanar. Dersom kontrollutvalet ikkje er klare til \u00e5 bestille i f\u00f8rstkomande m\u00f8te, kan saka eventuelt utsetjast til neste m\u00f8te. 1 Forslag til vedtak: Alternativ 1: Kontrollutvalet ber revisor legge frem utkast til prosjektplan for f\u00f8lgande eigarskapskontrollprosjekt: - Alternativ 2: Saka blir utsett til neste m\u00f8te. Dato: 16. april 2024 Eli M. Velle - leiar Lillian K. Bolstad - saksbehandlar Dokumentet er godkjent elektronisk. Vedlegg: Plan for eierskapskontroll 2024-2028 - Bergen kommune - utkast 2 "
}