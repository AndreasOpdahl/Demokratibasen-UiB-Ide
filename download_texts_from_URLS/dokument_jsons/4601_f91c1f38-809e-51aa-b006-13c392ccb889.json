{
  "dokument_id": "f91c1f38-809e-51aa-b006-13c392ccb889",
  "doc_type": "case_minutes",
  "kommune": 4601,
  "tittel": "Saksprotokoll UMBY, 06062024, Sak 170/24, Handlingsprogram for Milj\u00f8l\u00f8ftet 2025 - 2028",
  "url": "https://bergen.kommune.no/politikere-utvalg/api/fil/bk360/10603475/Innstilling-vedtak-Handlingsprogram-for-Miljoloftet-2025-2028",
  "tekst": "Handlingsprogram for Milj\u00f8l\u00f8ftet 2025 - 2028 Utvalg for milj\u00f8 og byutvikling behandlet saken i m\u00f8tet 06.06.2024 sak 170/24 og avga f\u00f8lgende innstilling: Bystyret slutter seg til det fremlagte forslaget til Handlingsprogram for Milj\u00f8l\u00f8ftet 2025- 2028. Utvalg for milj\u00f8 og byutviklings behandling F\u00f8lgende representanter tok ordet: Geir Steinar Dale (A), Andreas Madsen Berg (A), Katrine Berg N\u00f8dtvedt (MDG), Trond Tystad (BL), Eivind Sk\u00e5r (KrF), Mailiss Solheim-\u00c5kerblom (R). Forslag fremsatt i utvalget: Katrine Berg N\u00f8dtvedt (MDG) fremsatte p\u00e5 vegne av MDG f\u00f8lgende alternative forslag i 3 punkter: 1. Bystyret ber byr\u00e5det prioritere planprosessene for de st\u00f8rre sykkelprosjektene. 2. Bystyret mener nullvekstm\u00e5let er et gode for innbyggerne i innbyggerne i Bergen, og ber byr\u00e5det jobbe for at klimagassutslipp, k\u00f8, luftforurensning og st\u00f8y skal reduseres gjennom effektiv arealbruk og ved at veksten i persontransporten tas med kollektivtransport, sykling og gange. 3. Bystyret merker seg at gjennomsnittsinntekten for en passering gjennom bomringen g\u00e5r ned, samtidig som det blir flere biler p\u00e5 veien. Dette betyr i praksis at trafikken \u00f8ker, inntektene svikter, og at det blir billigere for gjennomsnittsbergenseren \u00e5 kj\u00f8re personbil og forurense i Bergen. \u00c5 gj\u00f8re det billigere og enklere for folk \u00e5 kj\u00f8re privatbil, slik byr\u00e5det legger opp til gjennom sin politikk, konstituerer et avtalebrudd med de andre partene i Milj\u00f8l\u00f8ftet. Bystyret ber byr\u00e5det snarest sikre at bompengene er tilbake p\u00e5 det vedtatte niv\u00e5et. Eivind Sk\u00e5r (KrF) fremsatte p\u00e5 vegne av KrF f\u00f8lgende tilleggsforslag: Kj\u00f8kkelvikveien sammenhengende gang og sykkeltilbud skal utvides til \u00e5 inkludere gang- og sykkelvei til Ask\u00f8y. Varsel om oppstart av arbeidet med reguleringsplanen er p\u00e5 h\u00f8ring. Planomr\u00e5det m\u00e5 utvides for \u00e5 inkludere omr\u00e5det frem til Ask\u00f8ybroen. Planprosessen m\u00e5 vurdere hva som er beste vei for \u00e5 gj\u00f8re det lettere \u00e5 sykle fra Ask\u00f8y til den planlagte gang- og sykkelveien i Kj\u00f8kkelvik. Det skal vurdere om deler av strekket kan v\u00e6re skiltet i blandet trafikk. Mailiss Solheim-\u00c5kerblom (R) fremsatte p\u00e5 vegne av R f\u00f8lgende tilleggsforslag: Utvalg for milj\u00f8- og byutvikling ber byr\u00e5det legge frem et tilleggsnotat som gir en enkel oversikt over hvordan ulike bydeler i Bergen er tilgodesett med midler/tiltak i Handlingsprogram. Andreas Madsen Berg (SV) fremsatte p\u00e5 vegne av SV f\u00f8lgende tilleggsforslag i 3 punkter: 1. Bystyret ber byr\u00e5det levere en sak hvor en vurdere om det er mulig \u00e5 \u00f8ke samfunnsnytten i prosjektene som utf\u00f8res i Bergen ved at Bergen kommune selv bidrar med \u00f8kte midler. 2. Bystyre ber byr\u00e5det g\u00e5 i dialog med sammarbeidspartnerne i Milj\u00f8l\u00f8ftet med m\u00e5l om \u00e5 etablere hjertesone i tilknytning til Christi Krybbe, stenge \u00d8vregaten for trafikk mellom Vetrlidsallmenningen og Lodin Lepps gate og etablere milj\u00f8gate i resten av \u00d8vregaten. 3. Bystyret ber byr\u00e5det f\u00f8lge opp kravet om brosteinsgate og g\u00e5 i dialog med fylkeskommunen for \u00e5 sikre dette. Merknader fremsatt i utvalget: Mailiss Solheim-\u00c5kerblom (R) fremsatte p\u00e5 vegne av R f\u00f8lgende merknader: Merknad 1 \u00c5 f\u00e5 gjort noe med veiavviklingen i Grimesvingene, ble alt i 1979 omtalt som en hastesak av dav\u00e6rende Hordaland veikontor. Siden den gangen har vogntogene blitt mye st\u00f8rre, og vanskene med \u00e5 passere omr\u00e5det, gj\u00f8r at mye tungtransport i dag g\u00e5r gjennom Bergensdalen. I tillegg til at dette skaper store ulemper for Bergens befolkning, er det dypt problematisk at det ikke finnes en tilfredsstillende sykkel- og gangl\u00f8sning i omr\u00e5det ved Grimesvingene, av hensyn til innbyggernes muligheter til \u00e5 velge milj\u00f8vennlig og trygg ferdsel, og bevegelsesfriheten til de som ikke disponerer bil. Bystyret ber derfor byr\u00e5det arbeide aktivt for \u00e5 sikre en l\u00f8sning for dagens utfordringer i Grimesvingene. Merknad 2 I 2022 la Norconsult frem rapporten \u00abBedre byliv p\u00e5 Danmarksplass \u2013 en mulighetsstudie\u00bb. Her presenteres mange ulike tiltak som kan v\u00e6re med p\u00e5 \u00e5 fredeliggj\u00f8re omr\u00e5det. Dessverre er det knapt tiltak for omr\u00e5det i Milj\u00f8l\u00f8ftets Handlingsprogram 2025-2028. Bystyret ber derfor byr\u00e5det starte arbeide med \u00e5 realisere tiltak som bedrer sikkerheten til fotgjengere og syklister, og fredeliggj\u00f8r omr\u00e5det for innbyggerne, med utgangspunkt i nevnte rapport. Andreas Madsen Berg (SV) fremsatte p\u00e5 vegne av SV f\u00f8lgende merknad: Bystyret viser til planlagt gategrunnoppgradering i Klostergaten og p\u00e5g\u00e5ende arbeid i \u00d8vregaten. Det er uheldig at store investeringer som dette ikke utformes for \u00e5 n\u00e5 langsiktige m\u00e5l for trafikksystemet i Bergen sentrum, deriblant stenging av Torget. Bystyret ber byr\u00e5det ta en mer aktiv rolle i saker som omfatter sentrumsgater. Chris J\u00f8rgen Knudsen R\u00f8dland (H) fremsatte p\u00e5 vegne av Ungdomsr\u00e5det f\u00f8lgende merknader: Merknad 1 Bel\u00f8nningssystem for samkj\u00f8ring, slik som Nabogo som tidligere har v\u00e6rt brukt, b\u00f8r innf\u00f8res. Det er samtidig sv\u00e6rt viktig at et slikt system blir godt markedsf\u00f8rt for \u00e5 sikre at det blir kjent for byens innbyggere. Merknad 2 Innfartsparkering b\u00f8r prioriteres. Dette er spesielt viktig i omr\u00e5der hvor bussforbindelser er d\u00e5rlige. Votering: Alternativt forslag punkt 1 fra MDG, fremsatt av Katrine Berg N\u00f8dtvedt (MDG) fikk 4 stemmer (SV, MDG, KrF). 2 Alternativt forslag punkt 2 fra MDG, fremsatt av Katrine Berg N\u00f8dtvedt (MDG) fikk 7 stemmer (A, SV, MDG, KrF). Alternativt forslag punkt 3 fra MDG, fremsatt av Katrine Berg N\u00f8dtvedt (MDG) fikk 4 stemmer (SV, MDG, KrF). Innstillingen ble tiltr\u00e5dt enstemmig. Tilleggsforslag fra KrF, fremsatt av Eivind Sk\u00e5r (KrF) fikk 7 stemmer (A, SV, MDG, KrF). Tilleggsforslag punkt 1 fra SV, fremsatt av Andreas Madsen Berg (SV) fikk 7 stemmer (A, SV, MDG, KrF). Tilleggsforslag punkt 2 fra SV, fremsatt av Andreas Madsen Berg (SV) fikk 5 stemmer (SV MDG, KrF, BL). Tilleggsforslag punkt 3 fra SV, fremsatt av Andreas Madsen Berg fikk 7 stemmer (A, SV, MDG, BL). Tilleggsforslag fra R, fremsatt av Mailiss Solheim-\u00c5kerblom (R) fikk 1 stemme (R). Merknad fra SV, fremsatt av Andreas Madsen Berg (SV) fikk 4 stemmer (SV, MDG, KrF). Merknad 1-2 fra R, fremsatt av fremsatt av Mailiss Solheim-\u00c5kerblom (R) fikk 1 stemme (R). Merknad 1-2 fra Ungdomsr\u00e5det, fremsatt av Chris J\u00f8rgen Knudsen R\u00f8dland (H), fikk 0 stemmer. Byr\u00e5det behandlet saken i m\u00f8tet 23.05.2024 sak 172/24 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende. 3 "
}