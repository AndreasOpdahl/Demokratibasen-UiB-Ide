{
  "dokument_id": "3baa8b85-9f94-5bf9-8645-90a370d5082c",
  "doc_type": "case_attachment",
  "kommune": 4601,
  "tittel": "Statsforvalterens vedtak datert 22.11.2019.pdf",
  "url": "https://bergen.kommune.no/politikere-utvalg/api/fil/bk360/9704926/Statsforvalterens-vedtak-datert-22-11-2019-pdf",
  "tekst": " V\u00e5r dato: V\u00e5r ref: 22.11.2019 2019/20397 Deres dato: Deres ref: BERGER ARKITEKTKONTOR Saksbehandler, innvalgstelefon Postboks 33 Guri Lovise Kvalsvik, 5764 3188 5327 HAUGLANDSHELLA Vedtak i klagesak som gjelder oppf\u00f8ring av uthus/bod p\u00e5 gbnr. 158/400 i Bergen kommune Vi viser til deres klage av 15.08.2018 og til oversendelsen av klagesaken fra Bergen kommune den 24.10.2019. Vedtak Fylkesmannen stadfester Bergen kommunes vedtak av 24.07.2018, sak 201009345, om avvisning av klage. Sakens bakgrunn Saken m\u00e5 ses i sammenheng med to andre klagesaker p\u00e5 den samme eiendommen (se sak 2019/17674 og 2019/17676). Disse klagene blir behandlet i egne vedtak, ettersom sakene gjelder tre ulike tiltak. Kommunen ga den 03.07.2010 tillatelse til oppf\u00f8ring av bod med levegg p\u00e5 eiendommen gbnr. 158/400. Det ble gitt tillatelse til oms\u00f8kte st\u00f8rrelse p\u00e5 50 m2 BYA. Det ble s\u00f8kt om endringstillatelse den 09.11.2013. S\u00f8knaden ble ikke besvart av kommunen. Dere sendte inn ny s\u00f8knad om endringstillatelse p\u00e5 vegne av tiltakshaver den 30.04.2018. Det er s\u00f8kt om \u00e5 redusere bodens st\u00f8rrelse fra 50 til 30 m2 BYA. Endringss\u00f8knaden er nabovarslet i samsvar med plan- og bygningsloven (pbl.) \u00a7 21-3. Det er mottatt merknad fra naboen p\u00e5 eiendommen gbnr. 158/401, som g\u00e5r ut p\u00e5 at hun mener at st\u00f8rrelsen og h\u00f8yden p\u00e5 boden blir altfor ruvende og m\u00e5 reduseres. Kommunen svarte p\u00e5 s\u00f8knaden med brevet Bortfall av tillatelse datert 08.06.2018, der kommunen sl\u00e5r fast at tillatelsen av 03.07.2010 er falt bort. Dere klaget p\u00e5 vegne av tiltakshaver den 19.06.2018. I klagen er det gjort gjeldende at tiltaket ble igangsatt i 2010 og at arbeidet har v\u00e6rt i kontinuerlig fremdrift etter dette. E-postadresse: Postadresse: Bes\u00f8ksadresse: Telefon: 57 64 30 00 fmvlpost@fylkesmannen.no Nj\u00f8savegen 2 Nj\u00f8savegen 2, Leikanger www.fylkesmannen.no/vl Sikker melding: 6863 Leikanger Statens hus, Kaigaten 9, Bergen www.fylkesmannen.no/melding Fjellvegen 11, F\u00f8rde Org.nr. 974 760 665 Side: 2/4 Kommunen avviste klagen den 24.07.2018 med den begrunnelse at klagen ikke gjelder et enkeltvedtak. Avvisningsvedtaket ble p\u00e5klaget i e-post fra dere datert 15.08.2018. Kommunen ved plan- og bygningsetaten har vurdert klagen av 15.08.2018, men ikke funnet grunnlag for \u00e5 komme til et annet resultat i saken. Saken er oversendt Fylkesmannen for endelig avgj\u00f8relse. I etterkant av oversendelsen har Fylkesmannen mottatt tilsvar til kommunens klagevurdering fra Einar Jan Eriksen p\u00e5 vegne av tiltakshaver. Vi finner saken tilstrekkelig opplyst til at vi kan ta stilling til klagen, jf. forvaltningsloven (fvl.) \u00a7 33 siste ledd, jf. \u00a7 17. Regelverk Fylkesmannen er delegert myndighet til \u00e5 avgj\u00f8re klager som gjelder enkeltvedtak etter plan- og bygningsloven hos kommunene, se pbl. \u00a7 1-9 femte ledd og rundskriv T-2/09 fra Kommunal- og moderniseringsdepartementet. Ved klager p\u00e5 enkeltvedtak etter pbl. gjelder forvaltningsloven (fvl.), med mindre annet f\u00f8lger av s\u00e6rlige bestemmelser, se pbl. \u00a7 1-9. Fylkesmannen kan under pr\u00f8ve alle sider ved vedtaket, ogs\u00e5 de skj\u00f8nnsmessige vurderingene som kommunen har gjort. Ved pr\u00f8ving av saker undergitt fritt skj\u00f8nn, skal Fylkesmannen legge stor vekt p\u00e5 hensynet til det lokale selvstyret. Fylkesmannen kan stadfeste, oppheve eller omgj\u00f8re kommunens vedtak, jf. fvl. \u00a7 34. Utgangspunktet er at kommunen skal gi tillatelse til tiltak som ikke strider mot bestemmelser gitt i eller i medhold av plan- og bygningsloven, jf. \u00a7 21-4 f\u00f8rste ledd. Det f\u00f8lger av pbl. \u00a7 21-9 f\u00f8rste ledd at hvis tiltaket ikke er \u00absatt i gang senest tre \u00e5r etter at tillatelsen er gitt, faller tillatelsen bort\u00bb. Videre fremg\u00e5r det at det samme gjelder hvis \u00abtiltaket innstilles i mer enn 2 \u00e5r\u00bb. Konstateringen av at tillatelsen har falt bort er ikke et enkeltvedtak som kan p\u00e5klages, se Kommunal- og moderniseringsdepartementet tolkningsuttalelse datert 11.04.2019.1 Fylkesmannens vurdering Kommunen har ikke realitetsbehandlet s\u00f8knaden om endringstillatelse, men besvart den med et brev som sl\u00e5r fast at tillatelsen det er s\u00f8kt om \u00e5 endre har falt bort. Dette brevet er p\u00e5klaget, og klagen er videre avvist i vedtak av 24.07.2018 fordi brevet Bortfall av tillatelse av 08.06.2018 ikke er et enkeltvedtak som kan p\u00e5klages, jf. fvl. \u00a7 33 andre ledd, siste punktum. Saken slik den st\u00e5r for v\u00e5r behandling gjelder deres klage p\u00e5 avvisningsvedtaket. Fylkesmannen er enig i kommunens vurdering av at konstateringen av at tillatelsen har falt bort ikke er et enkeltvedtak som kan p\u00e5klages, jf. Kommunal- og moderniseringsdepartementet tolkningsuttalelse datert 11.04.2019. 1 Se Regjeringens nettsider: https://www.regjeringen.no/no/dokumenter/-21-9-departementets-svar- pa-sporsmal-om-nar-et-tiltak-er-satt-i-gang-etter-plan--og-bygningsloven--21-9/id2645487/ Side: 3/4 Imidlertid skulle kommunen realitetsbehandlet s\u00f8knaden om endringstillatelse ved \u00e5 gi et enkeltvedtak best\u00e5ende av enten en innvilgelse, et avslag eller en avvisning av s\u00f8knaden. Kommunen vedg\u00e5r selv denne feilen i oversendelsesbrevet, og av den grunn har de valgt \u00e5 ta klagen til behandling likevel. Etter \u00e5 ha vurdert saken p\u00e5 nytt har kommunen kommet til at endringss\u00f8knaden skulle v\u00e6rt avvist, ettersom tillatelsen har falt bort, og det dermed ikke foreligger en gyldig tillatelse som kan endres. P\u00e5 bakgrunn av at tiltakshaver n\u00e5 har f\u00e5tt saken vurdert p\u00e5 nytt gjennom klagebehandlingen, mener kommunen at deres saksbehandlingsfeil er reparert. Kommunen har sett p\u00e5 saken p\u00e5 nytt og kommet til at det ville v\u00e6rt riktig \u00e5 avvise s\u00f8knaden, og Fylkesmannen er enig i at feilen ved saksbehandlingen dermed er reparert. Vi finner ikke grunn til \u00e5 regne med at feilen kan ha virket bestemmende for vedtakets innhold, jf. fvl. \u00a7 41. Videre bygger kommunens vurdering om at endringss\u00f8knaden m\u00e5 avvises p\u00e5 at tillatelsen har falt bort. Denne vurderingen ligger utenfor hva vi som klageinstans kan ta stilling til, ettersom avgj\u00f8relsen ikke er et enkeltvedtak som kan p\u00e5klages, jf. tolkningsuttalelsen fra departementet. Vi har dermed ikke myndighet til \u00e5 g\u00e5 inn p\u00e5 dette sp\u00f8rsm\u00e5let. N\u00e5r det gjelder det som ellers er gjort gjeldende fra tiltakshavers side i saken vedr\u00f8rende kommunens saksbehandling vil vi bemerke at det er uheldig at kommunen har unnlatt \u00e5 behandle s\u00f8knader som er kommet inn i saken. Tiltakshaver mener blant annet at kommunen har brutt sin veiledningsplikt ved \u00e5 ikke varsle om at tillatelsen stod i fare for \u00e5 falle bort. Vi vil p\u00e5peke at selv om kommunen har er viss veiledningsplikt etter fvl. \u00a7 11, gjelder det ingen plikt etter plan- og bygningsloven om \u00e5 sende ut varsel om bortfall av tillatelse. Fylkesmannen har etter en gjennomgang av saken ikke funnet forhold ved saksbehandlingen som det er grunn til \u00e5 regne med kan ha virket bestemmende for vedtakets innhold, jf. fvl. \u00a7 41. P\u00e5 bakgrunn av det ovennevnte finner Fylkesmannen ikke grunnlag for \u00e5 sette til side Bergen kommunes vedtak av 24.07.2018. Klagen har ikke f\u00f8rt frem. Vedtaket er endelig og kan ikke p\u00e5klages, jf. forvaltningsloven \u00a7 28 tredje ledd. Med hilsen Anne Kjersti Sande Guri Lovise Kvalsvik fagdirekt\u00f8r r\u00e5dgiver Dokumentet er elektronisk godkjent Kopi til: Astrid A Kristiansen S\u00f8ndre Skogveien 35 B 5055 Bergen Side: 4/4 Einar Jan Eriksen Kokstadgrenda 4 5257 Kokstad S. J. ERIKSEN BOLIGUTVIKLING S\u00f8ndre Skogveien 35A 5055 BERGEN BERGEN KOMMUNE Postboks 7700 5020 BERGEN "
}