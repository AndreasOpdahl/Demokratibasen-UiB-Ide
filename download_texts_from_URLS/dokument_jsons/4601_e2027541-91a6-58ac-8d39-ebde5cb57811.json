{
  "dokument_id": "e2027541-91a6-58ac-8d39-ebde5cb57811",
  "doc_type": "case_presentation",
  "kommune": 4601,
  "tittel": "Reglement for bistand til partigrupper og uavhengige i bystyret - revisjon ",
  "url": "https://bergen.kommune.no/politikere-utvalg/api/fil/bk360/9903334/Framstilling-Reglement-for-bistand-til-partigrupper-og-uavhengige-i-bystyret-revisjon-",
  "tekst": " Forretningsutvalget Saksframstilling V\u00e5r referanse: 2023/269071-25 Saksbehandler: Helene Margrete Halse Forslag til revidert Reglement for bistand til partigrupper og uavhengige i bystyret 2024-2027 Hva saken gjelder: Forslag til revidert reglement er, som informert om i forretningsutvalget, utarbeidet p\u00e5 bakgrunn av samtaler med revisor etter revisors gjennomgang av gruppenes regnskap for 2023. Revisor har da s\u00e6rlig pekt p\u00e5 tre forhold: \uf02d Det er hensiktsmessig \u00e5 ytterligere presisere hva partist\u00f8tten kan brukes til, s\u00e6rlig n\u00e5r det gjelder kostnader som kan knytte seg til tiltak og aktiviteter i forbindelse med valgkamp \uf02d Det er videre hensiktsmessig \u00e5 presisere at l\u00f8nn for hel- eller deltidsstilling som gruppesekret\u00e6r forutsetter at godtgjort stillingsandel og annet l\u00f8nnet arbeid ikke overstiger full stilling, jf. \u00abForskrift om folkevalgtes rett til godtgj\u00f8ring og velferdsgoder i Bergen kommune\u00bb \uf02d Reglementet b\u00f8r tydelig angi hvorvidt partigruppene skal sende kopi av sine regnskap til Bystyrets kontor etter godkjenning av revisor. Revisor har ikke anledning til \u00e5 videreformidle regnskapene, det kan bare partigruppene gj\u00f8re selv. Forslag til reglement er ellers i stor grad basert p\u00e5 gjeldende reglement, men i samsvar med erfaringene som vist over. Samlet foresl\u00e5r bystyredirekt\u00f8ren slike presiseringer: \u2022 Hva partist\u00f8tten kan benyttes til er noe mer presisert gjennom eksempler \u2022 Det blir presisert at l\u00f8nn for hel- eller deltidsstilling som gruppesekret\u00e6r forutsetter at godtgjort stillingsandel og annet l\u00f8nnet arbeid ikke overstiger full stilling \u2022 Partigruppene skal sende kopi av sine regnskap til Bystyrets kontor n\u00e5r de er godkjent av revisor. Dette for \u00e5 sikre \u00e5penhet og transparens Forslag til innstilling: Bystyret vedtar endringer i Reglement for bistand til partigrupper og uavhengige i Bergen bystyre 2023 \u2013 2027 slik det kommer frem av saken 1 Dato: 6. desember 2024 Trine Pettersen Gr\u00f8nbech - Bystyredirekt\u00f8r Helene Halse - \u00f8konomir\u00e5dgiver Dokumentet er godkjent elektronisk. Vedlegg: Forslag til Reglement for bistand til partigrupper og uavhengige i bystyret 2024-2027 Saksutredning: Reglement for bistand til partigrupper og uavhengige i bystyret 2024 \u2013 2027 er hjemlet b\u00e5de i partiloven og i kommuneloven: Arbeidsforholdene til representanter og partier som ikke sitter i byr\u00e5det, skal sikres med n\u00f8dvendig utredningsmessig og kontormessig assistanse, jf. kommuneloven \u00a7 10-10. St\u00f8tten til de folkevalgte gruppene i bystyret skal ytes forholdsmessig etter deres oppslutning ved valget, jfr. partiloven \u00a7 10 annet ledd. Alle partier og grupperinger som ut ifra valgresultat blir representert i bystyret gis en grunnst\u00f8nad som skal dekke utgifter til ansettelse av gruppesekret\u00e6rer St\u00f8tten slik den er regulert i reglement for bistand til partigrupper og uavhengige i bystyret, er todelt: 1) Den delen som kalles grunnst\u00f8nad er lik for alle partier, og skal bare brukes til alle kostnader i forbindelse med bystyregruppenes ansatte sekret\u00e6rer/r\u00e5dgivere, det vil si l\u00f8nn og sosiale kostnader. 2) Den deles som kalles representantst\u00f8tte st\u00e5r gruppene friere til \u00e5 disponere selv. St\u00f8rrelsen p\u00e5 denne avhenger av antall representanter i bystyret, og om partiet er i posisjon eller opposisjon. N\u00e5r det gjelder representantst\u00f8tten blir det fra tid til annen stilt sp\u00f8rsm\u00e5l om hva st\u00f8tten kan brukes til. I eget reglement er dette presisert slik at: \u00abDen \u00f8konomiske st\u00f8tten etter dette reglementet skal kun brukes til bystyregruppenes arbeid for bystyret og bystyreutvalgene. St\u00f8tten skal dekke aktuelle aktiviteter og tiltak i regi av bystyregruppene. Representantst\u00f8tten skal benyttes til \u00e5 dekke utgifter for bystyregruppenes medlemmer og gruppesekret\u00e6rer, men kan ogs\u00e5 brukes til \u00e5 dekke utgifter for andre n\u00e5r disse utf\u00f8rer arbeid for bystyregruppen.\u00bb Bystyrets kontor har innhentet utdrag av andre kommuner og Stortingets regelverk for bruk av denne type st\u00f8tte: \uf02d Stortinget: \u00abMed virksomhet i \u00a7 1 menes drift av et politisk og administrativt st\u00f8tteapparat for stortingsgruppene, samt anskaffelse av varer og tjenester som gruppene finner n\u00f8dvendig for \u00e5 ivareta sine funksjoner i Stortinget.\u00bb \uf02d Oslo kommune: \u00abGruppest\u00f8tten skal brukes til gruppens arbeid i bystyret. Det omfatter drift av et politisk og administrativt st\u00f8tteapparat og anskaffelse av varer og tjenester som gruppene trenger for \u00e5 ivareta sine funksjoner i bystyret.\u00bb 2 \uf02d Trondheim kommune: \u00abRepresentantst\u00f8tten utbetales p\u00e5 grunnlag av valgresultatet, og kan benyttes fritt av den enkelte gruppe til aktiviteter knyttet til bystyregruppenes arbeid.\u00bb \uf02d Stavanger kommune: Bystyregruppen avgj\u00f8r selv hvordan de ulike delene av partist\u00f8tten skal benyttes, med f\u00f8lgende retningslinjer: o Partist\u00f8tten skal brukes til bystyregruppenes arbeid for bystyret og de \u00f8vrige organene. o St\u00f8tten kan brukes til \u00e5 dekke aktuelle aktiviteter og tiltak i regi av bystyregruppene, valgarbeid og annet politisk arbeid som gruppa anser som n\u00f8dvendig for sitt virke. Denne oppsummeringen viser at i andre kommuner st\u00e5r gruppene relativt fritt til \u00e5 disponere midlene, men likevel slik at representantst\u00f8tten skal benyttes til bystyregruppens arbeid for bystyret. I Bergen har det v\u00e6rt etterlyst et klarere regelverk for hva som defineres som \u00abarbeid for bystyregruppen\u00bb og bystyredirekt\u00f8ren har etter samtaler med revisor lagt inn eksempler i sitt forslag til revidert reglement. Det gjelder s\u00e6rlig n\u00e5r det gjelder kostnader som kan knytte seg til tiltak og aktiviteter i forbindelse med valgkamp. Gjeldende ordlyd er ellers foresl\u00e5tt videref\u00f8rt, jf. ogs\u00e5 Bergen bystyrets vedtak i sak 302/19. Det er ogs\u00e5 foresl\u00e5tt en presisering for \u00e5 sikre at reglementet er i samsvar med vedtatt \u00abForskrift om folkevalgtes rett til godtgj\u00f8ring og velferdsgoder i Bergen kommune\u00bb som i kapittel 4 \u00a7 11 f sier at: Godtgj\u00f8relse for hel- eller deltidsverv forutsetter at godtgjort hel- eller deltidsverv, samt annet l\u00f8nnet arbeid, samlet sett, ikke overstiger full stilling. Forslaget lyder slik: \u00abL\u00f8nn for hel- eller deltidsstilling forutsetter at godtgjort stillingsandel og annet l\u00f8nnet arbeid ikke overstiger full stilling.\u00bb For \u00e5 sikre \u00e5penhet og transparens er det ogs\u00e5 lagt inn et forslag om at regnskapet skal sendes til Bystyrets kontor n\u00e5r det er godkjent av revisor. Bystyrets kontor mottar innsynsbegj\u00e6ringer for disse regnskapene hvert \u00e5r, og har hittil v\u00e6rt avhengig av at gruppene p\u00e5 frivillig basis sender regnskapet til Bystyrets kontor. I tillegg har ikke bystyrets kontor innsikt i regnskapene selv, og kan vanskelig veilede om det er sp\u00f8rsm\u00e5l om praksis for bruk el. andre sp\u00f8rsm\u00e5l som kan oppst\u00e5 rundt forst\u00e5else og praktisering av reglementet. Bystyredirekt\u00f8ren anbefaler p\u00e5 den bakgrunn at reglementet har en bestemmelse om at partigruppene og eventuelle uavhengige skal sende godkjent regnskap til bystyrets kontor til orientering. 3 "
}