{
  "dokument_id": "a94d00b2-e4b6-5390-9967-658bd69f01f2",
  "doc_type": "case_presentation",
  "kommune": 5501,
  "tittel": "Stopp av planinitiativ for Kval\u00f8yvegen 166-168 til endelig avgj\u00f8relse",
  "url": "https://innsyn.tromso.kommune.no/application/getMoteDokument?dokid=2002021628",
  "tekst": "Arkivsak-dok. PLAN-23/02179-25 Saksbehandler Margareth Sundf\u00f8r Saksgang M\u00f8tedato Kommune- og byutviklingsutvalget, 3. april 2025 Til endelig avgj\u00f8relse \u2013 beslutning om stopp av planinitiativ for detaljregulering Kval\u00f8yvegen 166-168 Kommunedirekt\u00f8rens innstilling: Troms\u00f8 kommunes beslutning av 9. oktober 2024, om \u00e5 stoppe planinitiativ for detaljregulering for Kval\u00f8yvegen 166-168 av 2. mai 2024, opprettholdes. Vedtaket er hjemlet i plan- og bygningsloven \u00a7 12-8 andre ledd. Stig Tore Johnsen Mette Moh\u00e5g kommunedirekt\u00f8r direkt\u00f8r for bymilj\u00f8 Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Org.nr.: Foretaksregisteret NO 940 101 808 MVA Telefon: 77 79 00 00 Hva saken gjelder Multiconsult sendte 2. mai 2024, p\u00e5 vegne av forslagstiller Consept Eiendom AS, planinitiativ for detaljregulering for Kval\u00f8yvegen 166-168. Planinitiativet omfatter Consept Eiendom AS sine eiendommer i Kval\u00f8yvegen 166-168. Administrasjonen varslet stopp av planinitiativet 8. juli 2024. Multiconsult ga, p\u00e5 vegne av forslagstiller, tilbakemelding p\u00e5 varsel om stopp 19. august 2024. Ved tilbakemeldingen var det lagt ved en vurdering av varsel om stopp fra advokatfirmaet Rekve Pleym. Med bakgrunn i mottatt tilbakemelding gjorde byutvikling en ny vurdering av planinitiativet. Tilbakemeldingen fra Multiconsult, med vurdering av varsel om stopp fra advokatfirmaet, inneholdt ikke nye opplysninger som endret v\u00e5r vurdering av mottatt planinitiativ. P\u00e5 bakgrunn av dette besluttet administrasjonen 9. oktober 2024, med hjemmel i plan- og bygningsloven \u00a7 12-8 andre ledd og i samsvar med godkjent delegasjonsinstruks, f\u00f8lgende: Planinitiativ av 2. mai 2024 for detaljregulering Kval\u00f8yvegen 166-168 stoppes. Multiconsult ba i e-post 4. desember 2024 om at beslutningen om stopp av planinitiativet blir lagt fram for KOBY. Saksutredning I planinitiativet vi mottok 2. mai 2024 er det oppgitt at form\u00e5let med planarbeidet er \u00e5 legge til rette for etablering av fire boliglameller med inntil 145 boenheter, og med et samlet bruksareal p\u00e5 15 204 m2 inkludert parkeringskjeller. Dette er vist i figur 1. Figur 1 Illustrasjonen viser fire boliglameller i front med eksisterende bebyggelsesstruktur for boliger i bakgrunnen. Utsnittet er hentet fra planinitiativ for detaljregulering for Kval\u00f8yvegen 166-168 av 2. mai 2024. Gjeldende planstatus og innspill til p\u00e5g\u00e5ende revisjon av kommuneplanens arealdel Arealbruken for Kval\u00f8yvegen 166-168 er i kommuneplanens arealdel (KPA) angitt til boligform\u00e5l og friomr\u00e5de. I punkt 13.2.2 i bestemmelsene er det krav om at gjennomg\u00e5ende tursti i tilliggende friomr\u00e5de skal v\u00e6re opparbeidet f\u00f8r utbygging av boligomr\u00e5det. Videre st\u00e5r det at omr\u00e5det kan reguleres for ca. 10 boliger i rekke. I tillegg kan eksisterende lagerbygg transformeres til boligform\u00e5l. Multiconsult sendte 20. oktober 2021, p\u00e5 vegne av Consept Eiendom AS, innspill om utvidet fylling i sj\u00f8 for etablering av boligbebyggelse i blokk i omr\u00e5det i forbindelse med den p\u00e5g\u00e5ende revisjonen av kommuneplanens arealdel for perioden 2023-2034. I innspillet var det oppgitt et forel\u00f8pig antall boenheter p\u00e5 165\u2010199. 2 I \u00abKonsekvensutredning for enkeltomr\u00e5der byomr\u00e5det\u00bb vedlagt forslaget til revisjon av kommuneplanens arealdel 2023-2034, er vurderingen av innspillet oppsummert slik (s. 81): Det anbefales \u00e5 videref\u00f8re boligform\u00e5let i KPA, men kommunen er negativ til presentert prosjekt. Dette p\u00e5 grunn av innspillets omfang, byggeh\u00f8yder, volum og utfylling i sj\u00f8. Det er \u00f8nskelig med bebyggelsesstruktur for boliger som ikke g\u00e5r p\u00e5 bekostning av landskap, utsikt, vannmilj\u00f8 eller endring av karakter langs sj\u00f8 p\u00e5 s\u00f8r-vestsiden av Troms\u00f8ya. Prosjektet b\u00f8r i en ev. regulering nedskaleres, samt utformes slik at prosjektet oppn\u00e5r en allment tilgjengelig promenade/park langs sj\u00f8. Arealbruken for omr\u00e5det er p\u00e5 bakgrunn av dette foresl\u00e5tt videref\u00f8rt i det p\u00e5g\u00e5ende arbeidet med \u00e5 revidere kommuneplanens arealdel, inkludert f\u00f8ringen om at utbyggingen begrenses til ca. 10 boliger i rekke. Dette g\u00e5r fram av punkt 15.3.2 i foresl\u00e5tte bestemmelser. Forslaget til kommuneplanens arealdel 2023-2034 var p\u00e5 h\u00f8ring v\u00e5ren 2023, og forslaget med konsekvensutredning kan ses i innsynsportalen i KOBY sin behandling 20. april 2023 i sak 19/23. Advokatfirmaet B\u00e5rdlund/Kvamme & Co sendte 5. juni 2023, p\u00e5 vegne av Consept Eiendom AS, merknader til forslag til revidert arealdel. Advokatfirmaet ber om at retningslinjen til punkt 15.3.2 i foresl\u00e5tte bestemmelser tas ut. I det p\u00e5g\u00e5ende arbeidet med revisjon av KPA er den nevnte retningslinjen i kapittel15.3.2 i planbestemmelsene ikke endret etter h\u00f8ringen v\u00e5ren 2023. Retningslinjen er en f\u00f8ring, og den antyder at det i det aktuelle omr\u00e5det kan etableres et begrenset antall boliger. Merknaden fra advokatfirmaet blir behandlet i arbeidet med revisjon av kommuneplanens areadel. Oppsummering av mottatte merknader til varsel om stopp I Multiconsult sine merknader til varsel om stopp 19. august 2024, p\u00e5 vegne av forslagstiller, er det vist til et m\u00f8te 3. januar 2024 hvor plankonsulent, forslagstiller og kommunen deltok. I merknadene er det vist til at byplan p\u00e5 m\u00f8tet \u00e5pnet for at planarbeidet kan igangsettes siden \u00f8nsket form\u00e5l er i tr\u00e5d med gjeldende KPA. Videre er det i merknadene vist til at kommunen 14. april 2023 ga tillatelse til \u00e5 rive eksisterende lagerbygning (BYGG-22/02437) p\u00e5 eiendommen 118/159. Merknaden til dette vedtaket g\u00e5r ut p\u00e5 at riving av lagerbygningen uthuler KPA siden det i bestemmelsen for omr\u00e5det st\u00e5r at eksisterende lagerbygg kan transformeres til boligform\u00e5l. Avslutningsvis i merknadene blir det vist til et brev fra Advokatfirmaet Rekve Pleym 19. august 2024 hvor det p\u00e5pekes at det ikke er hjemmel i plan- og bygningsloven til \u00e5 stille krav om antall boenheter i KPA. Advokatfirmaet sin vurdering er derfor at det ikke er grunnlag for \u00e5 stoppe planinitiativet p\u00e5 bakgrunn av at det avviker vesentlig fra bestemmelsen i gjeldende KPA. Videre skriver Rekve Pleym at det heller ikke foreligger hjemmel for \u00e5 avvise planinitiativet med begrunnelse i antall boenheter nedfelt i en retningslinje. Vurdering av mottatte merknader og stopp av planinitiativet Byplan forklarte i m\u00f8tet 3. januar 2024 at regulering i strid med KPA er mulig, men at det vil v\u00e6re en h\u00f8yere risiko knyttet til planarbeidet, sammenlignet med et planarbeid i tr\u00e5d med KPA. Dette g\u00e5r fram av referatet fra m\u00f8tet. Hensikten med m\u00f8tet var \u00e5 avklare veien videre, og to ulike alternativer ble dr\u00f8ftet. Det ene alternativet var \u00e5 sende inn planinitiativ f\u00f8r endelig vedtak av ny arealdel, og det andre alternativet var \u00e5 avvente endelig vedtak. Et tredje alternativ hadde v\u00e6rt \u00e5 starte detaljregulering i tr\u00e5d med KPA, men dette alternativet ser det ikke ut til at ble diskutert p\u00e5 m\u00f8tet. Forslagstiller valgte \u00e5 sende inn planinitiativ f\u00f8r ny KPA er vedtatt. I vedtaket om riving i brev 14. april 2023 (BYGG-22/02437) har kommunen vist til at oms\u00f8kte eiendom (118/159) er angitt til boligform\u00e5l i gjeldende KPA. I behandlingen av s\u00f8knaden om riving av eksisterende lagerbygning er det lagt til grunn opplysninger fra s\u00f8ker om at bygningen har st\u00e5tt tom i mange \u00e5r. S\u00f8ker argumenterte med at lagerbygningen ikke er egnet til boligform\u00e5l og at den hindrer videre utvikling av eiendommen. Byplan kan ikke se at vedtaket om riving uthuler bestemmelsen i KPA om at lagerbygningen kan transformeres til boligform\u00e5l. Med bakgrunn i opplysninger fra s\u00f8ker er det vurdert at lagerbygningen kan rives. 3 Advokatfirmaet Rekve Pleym har i sitt brev p\u00e5pekt at det ikke er hjemmel i plan- og bygningsloven kapittel 11 til \u00e5 gi bestemmelse om antall boenheter for et boligomr\u00e5de i KPA. Mangel p\u00e5 hjemmel er bakgrunnen for at vi i forslag til revidert KPA ikke har videref\u00f8rt bestemmelsen om antall boenheter. I forslaget som var p\u00e5 h\u00f8ring v\u00e5ren 2023, er bestemmelsen om at det kan etableres ca. 10 boliger i rekke p\u00e5 eiendommene 118/159 og 118/145, isteden videref\u00f8rt som en veiledende retningslinje. N\u00e5r det gjelder beslutning om stopp av planinitiativ st\u00e5r det i Prop. 149 L (2015-2016) s. 74 blant annet: Det er i prinsippet samme lave terskel for kommunen til \u00e5 stoppe et planinitiativ etter \u00a7 12-8 andre ledd som det er til \u00e5 unnlate \u00e5 fremme et planforslag etter \u00a7 12-11 andre ledd. Begge avgj\u00f8relser beror p\u00e5 et fritt skj\u00f8nn. Lenger ned i samme avsnitt st\u00e5r dette: Kommunen m\u00e5 gj\u00f8re en konkret faktisk og samlet vurdering, hvor den tar hensyn til statlige og regionale rammer og m\u00e5l, overordnede planer, lokale bestemmelser og retningslinjer, lokale forhold i planomr\u00e5det eller tilst\u00f8tende arealer, og kommunens praksis i tilsvarende saker. Videre st\u00e5r det: En forutsetning for at kommunen skal kunne stoppe et planinitiativ, er at den har tilstrekkelig innsikt og forst\u00e5else for hva tiltaket g\u00e5r ut p\u00e5 og hvilke konsekvenser det kan f\u00e5 for omgivelsene. I Prop. 149 L (2015-2016) s. 74 er det ogs\u00e5 vist til at plan- og bygningsloven \u00a7 12-8 andre ledd gir kommunen hjemmel til \u00e5 stoppe behandlingen av et planinitiativ b\u00e5de f\u00f8r, under og etter oppstartsm\u00f8tet. Beslutningen beror som nevnt p\u00e5 et fritt skj\u00f8nn. Byutvikling vurderer at mottatt planinitiativ har gitt oss tilstrekkelig innsikt og forst\u00e5else for hva tiltaket g\u00e5r ut p\u00e5 og hvilke konsekvenser det kan f\u00e5 for omgivelsene. Som vi viste til i varsel om stopp ble en utbygging p\u00e5 eiendommene ogs\u00e5 vurdert i 2017, men da med et langt lavere antall boenheter enn det som \u00f8nskes n\u00e5. I forbindelse med revisjon av KPA i 2017 kom det innspill om \u00e5 legge til rette for regulering av 30 boliger p\u00e5 eiendommene 118/159 og 118/145. Kommunen valgte da \u00e5 begrense omfanget p\u00e5 utbyggingen til ca. 10 boliger i rekke i KPA. Bakgrunnen for det var et \u00f8nske om en bebyggelsesstruktur for boliger som ikke g\u00e5r p\u00e5 bekostning av landskap, utsikt, vannmilj\u00f8 eller endring av karakter langs sj\u00f8 p\u00e5 s\u00f8r-vestsiden av Troms\u00f8ya. Omr\u00e5det har ogs\u00e5 flerkildeproblematikk knyttet til st\u00f8y. Arealet ligger i gul sone for flyst\u00f8y og r\u00f8d og gul veist\u00f8ysone. I forbindelse med den p\u00e5g\u00e5ende revisjonen av KPA er boligform\u00e5let, med f\u00f8ringen om ca. 10 boliger i rekke, vurdert p\u00e5 ny. F\u00f8ringen er foresl\u00e5tt videref\u00f8rt som en retningslinje med den samme begrunnelsen som i 2017. Mottatt planinitiativ, hvor oppgitt form\u00e5l med planarbeidet er \u00e5 legge til rette for etablering av opptil 145 boenheter, avviker vesentlig fra f\u00f8ringer i gjeldende KPA og i forslag til revidert KPA. \u00c5 \u00e5pne for planarbeid, basert p\u00e5 et planinitiativ som er vesentlig i strid med f\u00f8ringer i overordna planer, og med et form\u00e5l det i planperioden ikke er behov for, undergraver verdien av overordnede planer og forutg\u00e5ende planprosesser. Videre kan det nevnes at planprosesser, som er i strid med overordnede planer, er sv\u00e6rt ressurskrevende. Administrasjonen anbefaler derfor p\u00e5 generelt grunnlag at planer som forholder seg til overordnede rammer prioriteres. Hvis det \u00e5pnes opp for at planarbeidet kan igangsettes, p\u00e5 bakgrunn av mottatt planinitiativ, vil det bli en krevende planprosess som det kan bli vanskelig \u00e5 komme i m\u00e5l med. Selv om det politisk skulle v\u00e6re \u00f8nskelig \u00e5 \u00e5pne opp for boligbygging p\u00e5 dette omr\u00e5det, i det omfang som planinitiativet legger opp til, vil blant annet flerkildeproblematikken knyttet til st\u00f8y kunne bli vanskelig \u00e5 l\u00f8se. Konklusjon Administrasjonen er positiv til igangsetting av et planarbeid for Kval\u00f8yvegen 166-168 i tr\u00e5d med f\u00f8ringer i KPA. Etter administrasjonens vurdering b\u00f8r det imidlertid ikke igangsettes planarbeid med utgangspunkt i mottatt planinitiativ. Avvikene fra overordna f\u00f8ringer i KPA er etter v\u00e5r vurdering for store til at justeringer i 4 planarbeidet vil f\u00f8re til at administrasjonen kan anbefale et planforslag basert p\u00e5 foreliggende planinitiativ. Et framtidig planinitiativ m\u00e5 forholde seg til de overordna f\u00f8ringene i KPA. Administrasjonen utelukker ikke at det i en framtidig planprosess kan vurderes \u00e5 \u00e5pne for noen flere boliger p\u00e5 omr\u00e5det enn de ca. 10 boligene i rekke som KPA har f\u00f8ringer om. Men en eventuell \u00f8kning av antallet boliger p\u00e5 v\u00e6re basert p\u00e5 konkrete behov og vurderinger, og sikre en bebyggelsesstruktur for boliger som ikke g\u00e5r p\u00e5 bekostning av blant annet landskap og utsikt langs sj\u00f8 p\u00e5 s\u00f8r-vestsiden av Troms\u00f8ya. Administrasjonen anbefaler at beslutning av 9. oktober 2024, om \u00e5 stoppe planinitiativ for detaljregulering for Kval\u00f8yvegen 166-168 av 2. mai 2024, opprettholdes. Vedtakskompetanse Kommune- og byutviklingsutvalget Overpr\u00f8ving av beslutning om \u00e5 stoppe privat planinitiativ, etter plan- og bygningsloven \u00a7 12-8 andre ledd tredje punktum, er delegert fra kommunestyret til kommune- og byutviklingsutvalget. Dette g\u00e5r fram av kapittel 9 i delegasjonsreglement for Troms\u00f8 kommune, som tr\u00e5dte i kraft 1. april 2023. Vedlegg Beslutning om stopp av planinitiativ for detaljregulering Kval\u00f8yvegen 166-168 Forslagsstillers tilbakemelding til varsel om stopp Planinitiativ detaljregulering Kval\u00f8yveien 166-168 5 "
}