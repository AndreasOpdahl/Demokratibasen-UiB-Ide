{
  "dokument_id": "e9e2f1fc-70b2-55c3-bad2-a4807d944056",
  "doc_type": "case_attachment",
  "kommune": 4601,
  "tittel": "Merknader planoppstart datert 13.08.2022",
  "url": "https://bergen.kommune.no/politikere-utvalg/api/fil/bk360/10954141/Merknader-planoppstart-datert-13-08-2022",
  "tekst": "Janne og \u00d8yvind Berg Korgelia 20 5225 NESTTUN SE-arkitektur AS Fantoftvegen 42 5072 BERGEN MERKNAD TIL VARSEL OM PRIVAT PLANARBEID HARDANGERVEGEN GNR. 43 BNR. 1118 Vi viser til mottatt varsel om oppstart av privat planarbeid og har f\u00f8lgende merknader: Det er i planen vist en reguleringsgrense som g\u00e5r langt inn p\u00e5 v\u00e5r eiendom. Pkt. 1. Det foreligger ingen privatrettslig avtale som gir noen adgang til \u00e5 foreta arbeider p\u00e5 v\u00e5r eiendom. Pkt. 2. Skr\u00e5ningen p\u00e5 v\u00e5r eiendom er ikke en naturlig skr\u00e5ning, men en steinfylling som v\u00e5rt hus er fundamentert p\u00e5. Derfor hverken kan eller skal det utf\u00f8res noen arbeider her. Pkt. 3. P\u00e5 den delen av v\u00e5r eiendom som vender ned mot Hardangerveien har vi en opparbeidet frukt og b\u00e6rhage. Merknader til planlagt bebyggelse. I planinitiativet st\u00e5r f\u00f8lgende: \u00abNordvest for planomr\u00e5det er det et etablert boligomr\u00e5de, som ligger vesentlig h\u00f8yere i terrenget enn det planlagte n\u00e6ringsbygget\u00bb. Dette kan ikke sies \u00e5 v\u00e6re riktig, ved en byggeh\u00f8yde p\u00e5 kote 85,995 p\u00e5 topp tak vil dette ligge i samme h\u00f8yde som plan utenfor v\u00e5rt hus. Figuren her viser eksisterende bygg p\u00e5 Hardangerveien 68. Det er lagt opp til at nytt bygg skal ha samme takh\u00f8yde som dette. V\u00e5r hage ligger i bunn p\u00e5 ca. kote 73. Det vil si at et bygg som skal ha takh\u00f8yde p\u00e5 85+ vil medf\u00f8re at vi vil f\u00e5 en vegg som rager 12 m over v\u00e5r hage med medf\u00f8lgende tap av utsikt og solforhold. Det er videre lagt opp til veg og parkering nedenfor v\u00e5r hage. Vi er allerede sterkt plaget av st\u00f8y fra Hardangervegen og tilliggende industriomr\u00e5der og det er derfor ikke \u00f8nskelig med ytterligere st\u00f8y og st\u00f8v. Videre st\u00e5r det \u00abDet skal ivaretas mest mulig skog, som vil ha en buffereffekt mellom eksisterende boliger i bakkant og ny n\u00e6ringsbebyggelse\u00bb. Hvilken skog er det det her refereres til siden all skog er hugget ned og det er etablert en ulovlig bygget lagrings/parkeringsplass? Figuren her viser n\u00e5v\u00e6rende forhold, og som man ser er det allerede etablert store skj\u00e6ringer i omr\u00e5det. Bildene i planinitiativet er noe misvisende da de ikke viser n\u00e5v\u00e6rende situasjon, men skog som ikke finnes lenger. Oppsummert vil ulempene for oss v\u00e6re for store med tap av utsikt og hage og mer st\u00f8y og st\u00f8v. S\u00e6rlig vil en byggeh\u00f8yde p\u00e5 kote 85 v\u00e6re for stor og dominerende og \u00abstenge\u00bb oss inne bak en massiv bygning. Vi vil derfor p\u00e5 det sterkeste v\u00e6re imot en slik utbygging. For Janne og \u00d8yvind Berg Janne S. Berg Fra: Plan SE-Arkitektur AS Til: Espen Helgeland Emne: VS: Viser til mottatt \"Varsel om oppstart av privat planarbeid\" for Hardangervegen, gnr. 43 bnr. 1118. Dato: tirsdag 5. juli 2022 07:57:41 -----Opprinnelig melding----- Fra: Stig R. Andersen <stigrandersen@gmail.com> Sendt: tirsdag 28. juni 2022 12:24 Til: Plan SE-Arkitektur AS <plan@se-arkitektur.no> Emne: Viser til mottatt \"Varsel om oppstart av privat planarbeid\" for Hardangervegen, gnr. 43 bnr. 1118. Hei. Viser til varsel mottatt oss via post mandag 27.06.22 om oppstart av privat planarbeid. Vi registrerer at bnr. 1118 har trukket nye avgrensninger inn p\u00e5 v\u00e5r tomt som er gnr. 43 bnr. 656, og \u00f8nsker en redegj\u00f8relse fra dere hva dette inneb\u00e6rer. Med vennlig hilsen Stig Runar Andersen Byr\u00e5dsavdeling for klima, milj\u00f8 og byutvikling SE-ARKITEKTUR AS V\u00e5r referanse: 2022/34847-11 Fantoftvegen 42 Saksbehandler: C\u00e9line Christine Blanc Dato: 27. juni 2022 5072 BERGEN Deres ref.: 729-20220617 Byarkitektens uttalelse-Fana. Gnr 43 bnr.1118. Hardangervegen. Oppstart av privat planarbeid Reguleringsplanens form\u00e5l: Planomr\u00e5det er 11,3 daa, og er lokalisert sentralt p\u00e5 Midttun. Planens hovedform\u00e5l er \u00e5 tilrettelegge for et nytt n\u00e6ringsbygg i tr\u00e5d med forutsetningene i kommuneplanens arealdel. Tilkomst til omr\u00e5det er planlagt fra naboeiendom i nord\u00f8st. Premisser fra Arkitektur- og byformingstrategi for Bergen, Arkitektur + Byarkitekten viser til vedtatt Arkitektur- og byformingsstrategi for Bergen, Arkitektur+. Strategien definerer \u00e5tte punkter for hvordan arkitektur kan bidra til en vakker, s\u00e6rpreget, inkluderende og gr\u00f8nn by. I tr\u00e5d med KPA \u00a7 8.1.1 er denne strategien f\u00f8rende for alle tiltak i Bergen og det forventes at arkitekturstrategien legges til grunn for det videre arbeidet. Byarkitekten ser det som hensiktsmessig at argumentasjonen for arkitektoniske valg tar utgangspunkt i de \u00e5tte punktene for at prosjektet samlet kan tilf\u00f8re de kvaliteter vi \u00f8nsker for utviklingen av Bergen. F\u00f8lgende premisser fra Arkitekturstrategien er s\u00e6rlige viktige for valg av plangrepet og utforming av ny bebyggelse i denne plansaken: - Ny arkitektur skal gi et godt samspill mellom bebyggelse og landskap: Plassere nye bygg i tett kontakt med terrenget, og slik at man unng\u00e5 store terrenginngrep og skj\u00e6ringer. Man skal i st\u00f8rst mulig grad ivareta den opprinnelige topografien. - Ny arkitektur skal bidra til bymilj\u00f8er med egenart: Bebyggelse skal utformes en skala som er tilpasset omgivelsene i h\u00f8yde og volum. - Ny arkitektur skal bidra til en endringsdyktig by: Utvikle fleksible bygg som kan utvikles og transformeres i l\u00f8pet av byggets levetid, og velg et plangrep som styrke bl\u00e5gr\u00f8nne l\u00f8sninger og biologisk mangfold. Innspill til utarbeiding av planforslaget: Det aktuelle omr\u00e5det er en bratt og smal skr\u00e5ning. En utbygging av dette omr\u00e5det vil medf\u00f8re store terrenginngrep, og mest sannsynlig h\u00f8ye murer og skj\u00e6ringer. Vi vurderer at tiltaket vil ha uheldig konsekvenser for landskapsbildet, og biologisk mangfold. Det vil v\u00e6re sv\u00e6rt utfordrende \u00e5 utvikle et prosjekt som er i tr\u00e5d med overnevnte premissene fra Arkitekturstrategien. Vi er derfor skeptiske til oppstart av planarbeidet. Vi oppfordrer forslagstiller til \u00e5 redusere byggets volum, samt jobbe med landskapstilpasning for \u00e5 komme frem til et overbevisende prosjekt. Med hilsen Byr\u00e5dsavdeling for klima, milj\u00f8 og byutvikling Maria Molden - Byarkitekt Celine Blanc - Seniorarkitekt Postadresse: Telefon: Postboks 7700, 5020 BERGEN E-post: byutvikling@bergen.kommune.no Kontoradresse: Internett: www.bergen.kommune.no 6. etasje R\u00e5dhusgaten 10 Bergen brannvesen SE-ARKITEKTUR AS V\u00e5r referanse: 2022/100665-2 Fantoftvegen 42 Saksbehandler: Vibeke Gunstensen Dato: 12. juli 2022 5072 BERGEN Deres ref.: Espen Helgeland Brannvesenets uttalelse vedr. varsel om oppstart av privat planarbeid, Hardangervegen, gnr. 43 bnr. 1118 i Bergen kommune I henhold til plan- og bygningslovens \u00a7 5-2 skal et planforslag sendes til uttalelse til parter som er ber\u00f8rt av forslaget. Bergen brannvesen er en ber\u00f8rt part i denne saken og uttaler seg herved om forhold som kan ha innvirkning p\u00e5 rednings- og slokkeinnsatsen. Form\u00e5let med planen er \u00e5 legge til rette for et nytt n\u00e6ringsbygg. Planinitiativ datert 14.3.2022 opplyser at det skal utarbeides en VA-rammeplan for tilknytning til kommunalt vann og avl\u00f8p. Bergen brannvesen forutsetter at planomr\u00e5det tilrettelegges for brannvesenets kj\u00f8ret\u00f8y, samt tilstrekkelig slokkevannskapasitet. For en oversikt over tekniske spesifikasjoner vedr\u00f8rende tilrettelegging henvises det til Bergen brannvesen sin veileder \u00abTilrettelegging for innsats for rednings- og slokkemannskaper\u00bb. Dokumentet er tilgjengelig via nettsiden til innbyggertjenesten til Bergen kommune. Med hilsen Bergen brannvesen Ragnhild \u00d8. Mortensen - fung. seksjonsleder Vibeke Gunstensen - overingeni\u00f8r Dokumentet er godkjent elektronisk. Kopi til: SE-ARKITEKTUR AS, SE-ARKITEKTUR AS - Christine Dumben Postadresse: Telefon: 53030000 Postboks 7700, 5020 BERGEN E-post: bergen.brannvesen@bergen.kommune.no Kontoradresse: Internett: www.bergen.kommune.no Lungeg\u00e5rdskaien 44 Helsevernenheten SE-ARKITEKTUR AS V\u00e5r referanse: 2022/34830-3 Fantoftvegen 42 Saksbehandler: Hilde Marie Mj\u00f8s Karlsen Dato: 1. august 2022 5072 BERGEN Deres ref.: Helsevernuttalelse til varsel om oppstart av privat planarbeid for gnr. 43 bnr. 1118, Hardangervegen Milj\u00f8rettet helsevern ved Etat for helsetjenester uttaler seg som helsemyndighet. Lov om folkehelsearbeid \u00a7 4.3, p\u00e5legger helsetjenesten, gjennom r\u00e5d og uttalelser, \u00e5 medvirke til at helsemessige hensyn blir ivaretatt i andre offentlige organers planlegging. Vi viser til varsel om oppstart av privat planarbeid for reguleringsplan for gnr. 43, bnr. 1118, Hardangervegen. Hensikten med planen er \u00e5 legge til rette for et nytt n\u00e6ringsbygg. Tilkomst til omr\u00e5det er planlagt fra naboeiendom i nord\u00f8st. Vi har f\u00f8lgende merknader til planen: St\u00f8y i bygge- og anleggsperioden Vest for planomr\u00e5det ligger det boliger, som kan bli ber\u00f8rt av st\u00f8y fra bygge- og anleggsperioden, spesielt dersom det skal sprenges i skr\u00e5ningen. Reguleringsbestemmelsene m\u00e5 sikre at st\u00f8ygrensene i kapittel 6 i T-1442 overholdes s\u00e5 langt som praktisk mulig. Gr\u00f8nnstrukturer / landskap Vi st\u00f8tter for \u00f8vrig innspillene fra Bymilj\u00f8etaten vedr\u00f8rende \u00f8kologiske korridorer, terrenginngrep og byggegrense fra vassdrag. Med hilsen Helsevernenheten Viviann Sandvik - Avdelingsleder Milj\u00f8rettet helsevern Hilde Marie Mj\u00f8s Karlsen - Overingeni\u00f8r Milj\u00f8rettet helsevern Dokumentet er godkjent elektronisk. Postadresse: Telefon: 55565200 Solheimsgaten 9, 5058 BERGEN E-post: mhv@bergen.kommune.no Kontoradresse: Internett: www.bergen.kommune.no Solheimsgaten 9 SE-ARKITEKTUR AS Dato: 07.07.2022 Postboks 62, Nesttun Saksref: 202207564-2 5852 BERGEN Deres ref.: Side: 1 / 1 V\u00e5r saksbehandler: S\u00f8lvi Morvik Telefon: Mobil: +47 99034591 E-post: Solvi.Morvik@banenor.no Bergen kommune - Varsel om oppstart av privat planarbeid - Hardangervegen - Gnr/bnr 43/1118- Bane NORs uttalelse Vi viser til brev, datert 17.06.2022. Gamle Vossabanen g\u00e5r fra Midttun til Tunes og det g\u00e5r veterantog p\u00e5 strekningen fra Midttun til Garnes. Grensen for eiendommen som skal reguleres ligger i en avstand p\u00e5 ca. 22 meter fra jernbanelinjen. Hardangerveien ligger i omr\u00e5det mellom jernbanen og planomr\u00e5det. Bane NOR har en rekke krav til planlegging i n\u00e6rheten av jernbanen og informasjon om disse finnes i v\u00e5r veileder for nasjonale interesser i arealplanlegging: https://www.banenor.no/Om- oss/sikkerhet/Veileder-for-god-planlegging. Vi forventer at forslagsstiller setter seg inn i dette materialet f\u00f8r det utarbeides planforslag. Med vennlig hilsen Jostein Berger Meisdalen S\u00f8lvi Morvik Fung. sjef Planforvaltning Senioringeni\u00f8r. Bane, drift og teknologi Dokumentet er godkjent elektronisk og sendes uten signatur Bane NOR SF postmottak@banenor.no Bankgiro: 8101.46.68128 Postboks 4350, NO-2308 Hamar banenor.no IBAN-nr.: NO5581014668128 Sentralbord: 05280 Org.nr.: NO 917 082 308 MVA BIC: DABANO22 Bergen Vann SE-ARKITEKTUR AS V\u00e5r referanse: 2022/99904-2 Fantoftvegen 42 Saksbehandler: Sigmund Skibenes Dato: 2. august 2022 5072 BERGEN Deres ref.: Espen Helgeland Bergen Vanns uttalelse ifbm. oppstart av privat planarbeid Gnr 43 bnr 1118 Hardangervegen Bergen Vanns uttalelse i forbindelse med oppstart av privat planarbeid Vi viser til Deres brev, datert og mottatt den 17. juni 2022. Opplysninger om offentlig vannforsyning og avl\u00f8pssituasjon i omr\u00e5det: Vannet i omr\u00e5det leveres fra Kismul vannbehandlingsanlegg. Statisk trykkh\u00f8yde p\u00e5 offentlig vannledningsnett i omr\u00e5det er normalt maks 140 moh. Avl\u00f8pet i omr\u00e5det f\u00f8res til Flesland kommunale avl\u00f8psrenseanlegg. Kommunalt vann- og avl\u00f8psnett i omr\u00e5det: I planomr\u00e5det: Vann: \u00d8250 mm vannledning i duktilt st\u00f8pejern, i Hardangervegen Slukkevannsuttak: Kum med brannventil ligger i Hardangervegen Spillvann: \u00d8200 mm avl\u00f8p-fellesledning i PVC, i Hardangervegen Overvann: Det er ikke etablert kommunale overvannsledninger i omr\u00e5det. Det er videre etablert kommunalt og privat VA-nett i omr\u00e5det. Se vedlagte VA-ledningskart som viser kommunalt (og deler av privat) VA-nett i omr\u00e5det. VA-rammeplan I henhold til bestemmelser og retningslinjer for kommuneplanens arealdel KPA 2018, \u00a720. skal VA-rammeplaner inng\u00e5 som del av reguleringsplanen. Det skal utarbeides VA- rammeplan parallelt med reguleringsarbeidet. VA-rammeplanen best\u00e5r av en beskrivelse med tilh\u00f8rende plantegning. F\u00f8lgende skal dokumenteres i VA-rammeplanen: \uf0b7 F\u00f8ringer i overordnete planer \uf0b7 Tilgrensede VA- rammeplaner \uf0b7 Topografi \uf0b7 Grunnforhold og vegetasjon \uf0b7 Omr\u00e5der med vegetasjon som er s\u00e5rbare for grunnvannsendringer Postadresse: Telefon: 55566000 Postboks 7700, 5020 BERGEN E-post: vann.avlop@bergen.kommune.no Kontoradresse: Internett: www.bergen.kommune.no Fj\u00f8sangerveien 68 \uf0b7 Eksisterende og planlagte VA-systemer, inkludert tilknytningspunkt til eksisterende anlegg. For st\u00f8rre planomr\u00e5der med flere delfelt, skal planen ogs\u00e5 vise tilknytningspunkt til planlagt nytt hovedledningsanlegg, samt planlagt overvannsh\u00e5ndtering for det enkelte delfelt \uf0b7 Nedb\u00f8rfeltet f\u00f8r og etter utbygging \uf0b7 Eksisterende flomveier og fremtidige flomveier med angivelse av dimensjonerende vannmengder \uf0b7 Naturlig avrenningsm\u00f8nster og planlagte endringer, lokalisering av areal for overvannstiltak, flomsoner og flomveier, og beskrivelse av konsekvenser for nedenforliggende omr\u00e5der \uf0b7 Behov for rensing av overvann f\u00f8r utslipp til resipient samt behov for separering av spillvann og overvann. Vurdering av krav til vannkvalitet i resipienter \uf0b7 Vurdering av mulighet for reetablering / \u00e5pning av lukkede vannveier (naturlige vannveier) \uf0b7 Lokalisering av planlagte tekniske VA-anlegg som: hovedledningsnett, pumpestasjoner, trykk\u00f8kningsanlegg, renseanlegg, slukkevannsuttak, h\u00f8ydebasseng, rensedammer, infiltrasjonsarealer, fordr\u00f8yningssystemer, etc. \uf0b7 Dimensjoneringsgrunnlag og planlagt belastning (antall pe) inklusivt slukkevann (ledningsdimensjoner skal fremg\u00e5 av plantegning) \uf0b7 Beregninger som dokumenterer overvannsmengder f\u00f8r og etter utbygging. Klimafaktor skal tas med i beregningen for situasjon etter utbygging. Det skal dokumenteres hvor stort fordr\u00f8yningsvolum det er behov for, for \u00e5 ivareta krav til utslippsmengde \uf0b7 For hvert fordr\u00f8yningsmagasin /areal skal arealet som har avrenning til fordr\u00f8yningsmagasinet merkes av p\u00e5 kart. Vannmengde ut fra magasinet angis p\u00e5 kartet \uf0b7 Hvordan overvannet benyttes i bl\u00e5gr\u00f8nne l\u00f8sninger \uf0b7 Anlegg som s\u00f8kes overtatt til offentlig drift og vedlikehold. Det m\u00e5 i reguleringsbestemmelsene (jf. Plan- og bygningsloven \u00a7 12-7) stilles krav om at VA- rammeplanen skal legges til grunn for videre detaljprosjektering og byggesaksbehandling. Dette vil sikre at utviklingen skjer i samsvar med overordnede hovedplaner. Vi ber om at VA-rammeplanen sendes direkte til Bergen Vann for uttalelse. Komplett VA-rammeplan skal vedlegges planforslaget til 1. gangs behandling. Bergen Vanns merknader vedr\u00f8rende varsel om oppstart av planarbeid: * Tillatt minimums avstand mellom offentlig ledningsanlegg og byggverk / fundamentering og lignende er minimum 4 meter ved normal leggedybde (1,5 meter). Ved st\u00f8rre leggedybde m\u00e5 avstanden \u00f8kes. Det tillates heller ingen oppfylling i ledningstraseen. * Det m\u00e5 p\u00e5regnes behov for tilretteleggelse for slokkevannsuttak. Vannledning frem til slokkevannsuttak skal overtas av kommunen ved Bergen Vann. Kommunal vannledning skal utf\u00f8res i minimum \u00d8150 mm duktilt st\u00f8pejern. * Dersom det skal etableres sprinkleranlegg m\u00e5 ansvarlig prosjekterende vurdere hvilket trykk og vannmengde som vil v\u00e6re n\u00f8dvendig til dette behov. Installering av alle typer sprinkleranlegg skal avklares med Bergen Vann i anmodning om forh\u00e5ndsuttalelse. Det tillates ikke \u00e5 installere trykk\u00f8kningsanlegg direkte p\u00e5 ledningsnettet ved etablering av sprinkleranlegg jfr. VA norm i Bergen kommune, vedlegg B4. Side 2 av 3 Dersom det ikke er kapasitet p\u00e5 det kommunale vannledningsnettet til \u00e5 levere \u00f8nsket vannmengde til sprinkleranlegget m\u00e5 det eventuelt bygges eget basseng. Kostander ved et slikt basseng m\u00e5 dekkes av tiltakshaver. * Overvannet skal h\u00e5ndteres ihht. Kommunedelplan for overvann: Bergen kommune - Kommunedelplan overvann, og Retningslinjer for overvannsh\u00e5ndtering i Bergen kommune. \u00c5pne bl\u00e5gr\u00f8nne l\u00f8sninger skal prioriteres. Ved etablering av fordr\u00f8yningsanlegg, etc. er det viktig at det blir avsatt areal til dette form\u00e5let i reguleringsplanen. Dersom vassdrag s\u00f8r for planomr\u00e5det skal benyttes ifbm. overvannsh\u00e5ndtering m\u00e5 det dokumenteres tilstrekkelig kapasitet. Eksisterende vannveier skal beholdes \u00e5pne og ikke legges i r\u00f8r. Overvann tillates ikke f\u00f8rt til avl\u00f8p-fellesledning. Det kan i fremtiden p\u00e5regnes at den kommunale felles AF-ledningen i Hardangervegen vil bli separert til rene spillvanns- og overvannsledninger. * Avl\u00f8psvann som kan inneholde bensin, olje m.m. skal f\u00f8res inn p\u00e5 nettet via oljeutskiller. * Eventuelt fettholdig avl\u00f8psvann skal f\u00f8res inn p\u00e5 nettet via fettutskiller. * Nybygg i planomr\u00e5det kan p\u00e5regne \u00e5 f\u00e5 tilknytningsrett til kommunalt VA-nett fra Bergen Vann. Dersom private ledninger skal benyttes, forutsettes det at ansvarlig prosjekterende foretar en faglig vurdering av disse, og at en finner b\u00e5de kvalitet og kapasitet tilfredsstillende for en eventuell \u00f8kt belastning for\u00e5rsaket av ny tilknytning. * F\u00f8r tilknytningsrett til kommunalt vann- og avl\u00f8psnett kan gis, m\u00e5 det dokumenteres at tiltakshaver har sikret seg n\u00f8dvendige rettigheter / erkl\u00e6ringer for \u00e5 legge ledninger over annen manns eiendom, og for tilknytning og felles drift og vedlikehold av private fellesledninger. Disse vedlegges anmodning om forh\u00e5ndsuttalelse til Bergen Vann. Vedlegg: VA-ledningskart i M 1:1000 Med hilsen Bergen Vann Solveig Hovland - Fagansvarlig Sigmund Skibenes - Saksbehandler Dokumentet er godkjent elektronisk. Side 3 av 3 SE-ARKITEKTUR AS Fantoftvegen 42 5072 BERGEN Behandlende enhet: Saksbehandler/telefon: V\u00e5r referanse: Deres referanse: V\u00e5r dato: Transport og samfunn Hilde Birgitte Kalleklev / 21/241093-4 10.08.2022 55516386 Uttale til oppstart av planarbeid - Reguleringsplan Fana gnr. 43 bnr. 1118 m.fl. - Hardangervegen - Bergen kommune Vi viser til deres brev datert 17.06.2022 og uttalelsesfrist 15.08.2022. Saken gjelder Form\u00e5let med planarbeidet er \u00e5 legge til rette for et nytt n\u00e6ringsbygg. Planomr\u00e5det er 11,3 daa og er lokalisert p\u00e5 Midtun langs fv. 587 Hardangervegen. Planomr\u00e5det ligger innenfor \u00f8vrig byggesone i KPA2018. Det skal legges til rette for tilkomst fra privat veg over naboeiendom i nord\u00f8st. Uttale Statens vegvesens ansvar i planarbeidet er f\u00f8rst og fremst knyttet til arealbruken langs riksveg. Vi har ogs\u00e5 ansvar for at f\u00f8ringer i Nasjonal transportplan (NTP), statlige planretningslinjer for samordnet bolig-, areal- og transportplanlegging, vegnormalene og andre nasjonale og regionale arealpolitiske f\u00f8ringer blir ivaretatt i planleggingen. Til denne planen uttaler vi oss som statlig fagmyndighet med sektoransvar innenfor vegtransport. Konkrete innspill til dette planarbeidet Statens vegvesen er opptatt av at planarbeidet m\u00e5 st\u00f8tte oppunder m\u00e5lene om at all vekst i privatbiltrafikken skal tas med kollektiv, sykkel og gange. Det m\u00e5 tilrettelegges godt for g\u00e5ende, spesielt til og fra kollektivholdeplass. T\u00f8rr, trygg og lett tilgjengelig sykkelparkering m\u00e5 prioriteres. Postadresse Telefon: 22 07 30 00 Kontoradresse Fakturaadresse Statens vegvesen Nyg\u00e5rdsgaten 112 Statens vegvesen Transport og samfunn firmapost@vegvesen.no 5008 BERGEN Fakturamottak DF\u00d8 Postboks 1010 Nordre \u00c5l Postboks 4710 Torgarden 2605 LILLEHAMMER Org.nr: 971032081 7468 Trondheim 2 I planomr\u00e5det er det fylkesveg. Statens vegvesen legger til grunn at dr\u00f8ftinger og avklaringer knyttet til trafikksikkerhet og framkommelighet p\u00e5 denne vegen skjer i dialog med Vestland fylkeskommune som vegmyndighet. Dersom det blir planlagt for fravik fra vegnormalene, legger vi til grunn at det kommer klart fram av planbeskrivelsen, og at fraviks\u00f8knader er avklart med rette myndighet f\u00f8r planen blir lagt ut til offentlig ettersyn. Vi legger til grunn at reguleringsplanen vil inneholde rekkef\u00f8lgekrav som sikrer at tiltak knyttet til trafikksikkerhet, framkommelighet m.m. blir gjennomf\u00f8rt i forbindelse med den utbyggingen som blir regulert. Vestland fylkeskommune har i forbindelse med oppstartsm\u00f8te i saken gitt innspill p\u00e5 at det b\u00f8r stilles rekkef\u00f8lgekrav for opparbeiding av gang- og sykkelveg. Statens vegvesen st\u00f8tter dette kravet. Generelle krav til planarbeid Statens vegvesen legger til grunn at virkningene planl\u00f8sningene vil ha for vegtransport og vegnett utredes og framkommer tydelig av planbeskrivelse, risiko- og s\u00e5rbarhetsanalyse og eventuell konsekvensutredning. Dette gjelder generelt: - trafikksikkerhet for ulike trafikantgrupper - adkomstl\u00f8sninger - forventet trafikkmengde og kapasitet p\u00e5 vegnettet - trafikkm\u00f8nster og reisemiddelfordeling - parkeringsdekning og -behov - framkommelighet for ulike trafikantgrupper - ivaretakelse av ovennevnte hensyn i anleggsperioden Eventuelle konsekvenser for utvikling, drift og vedlikehold av vegnettet og for samordnet bolig-, areal- og transportplanlegging, universell utforming, trafikksikkerhet og framkommelighet m\u00e5 ogs\u00e5 utredes. For mer utfyllende informasjon om utredningskravene viser vi til Statens vegvesens h\u00e5ndbok V744. Videre planprosess/medvirkning Statens vegvesens uttalelse til varsel om oppstart er ikke utt\u00f8mmende. N\u00e5r et planforslag blir lagt ut til offentlig ettersyn, vil vi kunne komme med ytterligere innspill og merknader. Transport vest - transportforvaltning 3 Med hilsen Dennis Harald Smilden fung. seksjonsleder Hilde Kalleklev senioringeni\u00f8r Dokumentet er godkjent elektronisk og har derfor ingen h\u00e5ndskrevne signaturer. 3 Kopi BERGEN KOMMUNE PLAN- OG BYGNINGSETATEN, Postboks 7700, 5020 BERGEN VESTLAND FYLKESKOMMUNE, Postboks 7900, 5020 BERGEN Byantikvaren SE-ARKITEKTUR AS V\u00e5r referanse: 2022/34847-12 Fantoftvegen 42 Saksbehandler: Endre Steen Nilsen Dato: 10. august 2022 5072 BERGEN Deres ref.: 729-20220617 Byantikvarens merknad - Fana. Gnr 43 bnr.1118. Hardangervegen. Varsel om oppstart av privat planarbeid Varselet gjelder varsel om oppstart av detaljreguleringsplan. Form\u00e5let med planen Intensjonen med planarbeidet er \u00e5 legge til rette for et nytt n\u00e6ringsbygg langs Hardangerveien. Gnr. 43, bnr. 1118 er planlagt utbygd, men skr\u00e5ning i tilgrensende eiendommer mot nordvest er inkludert i forel\u00f8pig plangrense grunnet eventuelt behov for skredsikring. Omr\u00e5det er i dag ikke utbygd, og best\u00e5r i hovedsak av vegetasjon. Nord\u00f8st og s\u00f8rvest for omr\u00e5det ligger etablerte n\u00e6ringsomr\u00e5der. \u00d8st for planomr\u00e5det er Fv. 587 Hardangervegen, og i vest er boliger Dokumentasjon og kulturminnestrategi Vi viser til kulturmilj\u00f8plan for Bergen \u00abIdentitet med s\u00e6rpreg\u00bb kunnskapsdel og handlingsdel som ble vedtatt i Bystyret i desember 2021. Bystyre vedtok i juni 2019 en kulturminnestrategi som del 1 av kulturmilj\u00f8planen. Vi legger disse planene til grunn i v\u00e5re faglige vurderinger sammen med kulturminnedokumentasjon som m\u00e5 utarbeides som en del av planprosessen. I referat fra oppstartsm\u00f8te vises det til at det er gjort kulturminnedokumentasjon i planarbeidet for omr\u00e5deplanen Sanddalsringen \u00f8st. Denne rapporten er lite detaljer, utarbeidet f\u00f8r KPA2018 og gjelder et planarbeid uten for den planen. Vi mener derfor at det m\u00e5 utarbeides ytterligere dokumentasjon for dette planomr\u00e5det, jmfr. 2018 \u00a7 12.1. Det er stor sannsynlighet for at det ikke er vesentlige kulturminner i planomr\u00e5det, men dette er ikke dokumentet. Videre m\u00e5 planarbeidet gj\u00f8re rede for konsekvensen av planen for det historiske veifaret Hardangervegen som har hensynssone H570 i KPA2018 og den fredede Vossabanen som ogs\u00e5 har hensynssone H570 i KPA2018 og nasjonal verdi som kulturmilj\u00f8. Byantikvaren mener videre planen spesielt m\u00e5 sikre at punkt 1, 3 og 5 og flere av delm\u00e5lene til disse blir ivaretatt: 1. I Bergen skal vern av kulturminneverdier sikre kvalitet, identitet og s\u00e6rpreg i byutviklingen. 3. I Bergen kommune skal forvaltning av kulturminner baseres p\u00e5 kunnskap og forst\u00e5else 5. I Bergen skal innsatsen styrkes for \u00e5 verne om og sikre v\u00e5r kulturarv. Postadresse: Telefon: 55566508 Postboks 7700, 5017 BERGEN E-post: byantikvaren@bergen.kommune.no Kontoradresse: Internett: www.bergen.kommune.no Skostredet 5 I tillegg opplyser vi om nasjonale f\u00f8ringer gitt i Stortingsmelding 16 (2019-2020) Nye m\u00e5l i kulturmilj\u00f8politikken, vedtatt i april 2020: Gjennom meldinga vert \"kulturmilj\u00f8\" innf\u00f8rt som eit samleomgrep for kulturminne, kulturmilj\u00f8 og landskap. Omgrepet understrekar verdien av heilskap og samanheng, og tilknytinga til den \u00f8vrige klima- og milj\u00f8politikken blir tydelegare. Kulturminne og kulturmilj\u00f8 spelar ei sentral rolle i berekraftig byutvikling. Kulturmilj\u00f8 skal bidra til berekraftig utvikling gjennom heilskapleg samfunnsplanlegging. Kulturmilj\u00f8 er eit felles gode som kan bidra til b\u00e5de milj\u00f8messig, sosial og \u00f8konomisk berekraft.\u00bb I Nasjonale forventinger til regional og kommunal planlegging 2019 -2023 her st\u00e5r det blant annet: \uf0b7 Kommunene vektlegger arkitektur og kvalitet i de bygde omgivelsene og planlegger med utgangspunkt i stedets s\u00e6rpreg, kulturhistoriske elementer og viktige landskapstrekk. Med hilsen Byantikvaren Johanne Gillow - Byantikvar Endre Steen Nilsen - r\u00e5dgiver Dokumentet er godkjent elektronisk. Side 2 av 2 Bymilj\u00f8etaten SE-ARKITEKTUR AS V\u00e5r referanse: 2022/34847-10 Fantoftvegen 42 Saksbehandler: Anne Marte Maardalen Dato: 11. august 2022 5072 BERGEN Deres ref.: 729-20220617 Bymilj\u00f8etatens uttalelse Fana, gnr 43 bnr.1118, Hardangervegen - Vedr. varsel om oppstart av privat planarbeid. Bymilj\u00f8etaten viser til varsel om oppstart datert 17.06.22. Saken gjelder Planarbeidet skal legge til rette for et nytt n\u00e6ringsbygg p\u00e5 i et ubebygd gr\u00f8ntomr\u00e5de p\u00e5 Midttun. Planomr\u00e5det er vist som \u00f8vrig byggesone i KPA, og er i dag uregulert. Bymilj\u00f8etatens vurderinger Natur og landskap Omr\u00e5det utgj\u00f8r et gr\u00f8ntomr\u00e5de mellom Hardangervegen i s\u00f8r\u00f8st, n\u00e6ringsbebyggelse i s\u00f8rvest og nord\u00f8st, og boligbebyggelse i nordvest. Sm\u00e5skalabebyggelsen i omr\u00e5det gir landskapet en delvis gr\u00f8nn karakter, delvis brutt opp av tyngre bebyggelse langs Hardangervegen i dalbunnen. Skogen er av h\u00f8y bonitet, men det er utf\u00f8rt en naturmangfoldsrapport hvor det ikke ble avdekket viktige naturtyper eller arter innenfor omr\u00e5det. Terrenginngrep og landskapsbilde Det aktuelle omr\u00e5det er bratt, og en ev. utbygging av omr\u00e5det vil medf\u00f8re store terrenginngrep, slik de forel\u00f8pige illustrasjonene ogs\u00e5 viser. Slik utbytgging vil ikke v\u00e6re i h h t. KPA bestemmelse \u00a7 8.2.9 \u00abNye byggetiltak skal ha god terrengtilpasning med minst mulig bruk av store skj\u00e6ringer, fyllinger og murer.\u00bb Vegetasjonen langs gang- og sykkelvegen vil bli erstattet med h\u00f8ye murer og skj\u00e6ringer. Dette vil v\u00e6re sv\u00e6rt uheldig for landskapsbildet, og for opplevelsen av landskapet for de g\u00e5ende og syklende i Hardangerveien. \u00d8kologisk korridor Det er registrert to \u00f8kologiske korridorer gjennom det aktuelle omr\u00e5det (jf. bl\u00e5gr\u00f8nt temakart til KPA2018). Disse fungerer som del av en gr\u00f8nn forbindelse mellom blant annet Dyngelands\u00e5sen, Nesttunvatnet og Myravatnet. Det legges opp til \u00e5 bevare et gr\u00f8nt belte i bakkant av bebyggelsen som skal opprettholde den \u00f8kologiske korridoren, og det beskrives i vedlagt naturmangfoldsrapport avb\u00f8tende tiltak hvor \u00abgr\u00f8nnkorridoren bak bygning A b\u00f8r v\u00e6re bred nok og ligge i et terreng som er mulig for hjortevilt \u00e5 bevege seg i\u00bb. Ut fra ortofoto vil Postadresse: Telefon: 55565690 Postboks 7700, 5020 BERGEN E-post: bymiljoetaten@bergen.kommune.no Kontoradresse: Internett: www.bergen.kommune.no Johannes Bruns gate 12 det gjenv\u00e6rende gr\u00f8nne beltet bli for smalt til \u00e5 kunne opprettholde sin \u00f8kologiske funksjon, da privat og opparbeidet hageareal utgj\u00f8r en stor del av dette. Den reelle bredden av gjenv\u00e6rende vegetasjonsbelte er ansl\u00e5tt til \u00e5 v\u00e6re mellom 8-10 meter fra hage til planlagt bygg, og bredden p\u00e5 skj\u00e6ring vil komme i tillegg. Dette er for smalt, og samlet sett med en allerede smal korridor i bakkant av eksisterende n\u00e6ringsbebyggelse, vil dette etter Bymilj\u00f8etatens vurdering punktere korridoren. En velfungerende \u00f8kologisk korridor krever omtrent 30 meters bredde. Den \u00f8kologiske korridor m\u00e5 opprettholdes, og det m\u00e5 avsettes et bredere gr\u00f8nt belte i bakkant av bygget enn det som er forespeilet i vedlagte tegninger. Opparbeidet hageareal kan ikke ivareta funksjonen til en \u00f8kologisk korridor. I vedlagt naturmangfoldsrapport ble omr\u00e5dets \u00f8kologiske funksjonsverdi for hjort fastsl\u00e5tt til \u00e5 ha \u00abnoe verdi\u00bb, basert p\u00e5 f\u00f8re-var prinsippet. Bymilj\u00f8etaten er uenig i denne verdisettingen. Basert p\u00e5 kommunens egne data og registreringer er dette omr\u00e5det et viktig krysningspunkt for hjort (r\u00f8d pil). Det er ogs\u00e5 et krysningspunkt lenger nord langs Hardangervegen (gul pil p\u00e5 illustrasjonen). Grunnet h\u00f8y fartsgrense og d\u00e5rlig oversikt er det en vesentlig st\u00f8rre problematikk med p\u00e5kj\u00f8rsel av hjort her enn ved planomr\u00e5det, jf. data om fallvilt i Hjorteviltregisteret. Bymilj\u00f8etaten vurderer derfor at en punktering av den r\u00f8de forbindelsen p\u00e5 illustrasjonen vil kunne f\u00f8re til et \u00f8kt antall krysninger p\u00e5 en mindre egnet plass (gul pil), noe som dermed kan generere flere viltp\u00e5kj\u00f8rsler og d\u00e5rligere trafikksikkerhet langs strekket nord for planomr\u00e5det. Bekk Det renner en bekk gjennom planomr\u00e5det, og denne skal holdes \u00e5pen og kantvegetasjon skal ivaretas. Minsteavstand fra bebyggelse til bekk er i planen 2 meter. I henhold til KPA er det i \u00f8vrig byggesone 20 meters byggegrense til vannl\u00f8p definert som vassdrag. Med tanke p\u00e5 bekkens st\u00f8rrelse og lave naturmessige verdi, jf. Naturmangfoldsrapport og kommunens egne data, vil det etter Bymilj\u00f8etatens vurdering v\u00e6re uproblematisk at det s\u00f8kes om dispensasjon fra avstandskravet p\u00e5 20 meter. En minsteavstand p\u00e5 2 meter er derimot sv\u00e6rt lite. Disse 2 meterne m\u00e5 derfor holdes intakt med kantvegetasjon, dersom det bare gjelder et kortere strekk/spesifikke punkt. En minsteavstand p\u00e5 2 meter over lengre strekk kan ikke anbefales. Vi minner ogs\u00e5 om at kantvegetasjon langs vassdrag skal bevares, jf. vannressursloven \u00a711. Langs bredden av vassdrag med \u00e5rssikker vannf\u00f8ring skal det opprettholdes et begrenset naturlig vegetasjonsbelte som motvirker avrenning og gir levested for planter og dyr. Bekken f\u00f8rer ned til Midttunelva i Nesstunvassdraget, som ligger p\u00e5 S\u00d8-siden av Hardangervegen. Det m\u00e5 ikke tilf\u00f8res forurensning til vassdraget i anleggs- og driftsfase. Dette m\u00e5 sikres ved at det etableres planbestemmelser om avb\u00f8tende tiltak som skal redusere faren for forurensning. Ved behov for ny kryssl\u00f8sning ved Hardangervegen 72 m\u00e5 en evt. utvidelse ikke p\u00e5virke Nesstunvassdraget. Mobilitet og trafikk Planen m\u00e5 ta hensyn til gang- og sykkelvei som inng\u00e5r som ledd i p\u00e5g\u00e5ende planarbeid med plan ID 61310000 Sandalsringen \u00f8st. Ny avkj\u00f8rsel m\u00e5 ikke v\u00e6re til ulempe for g\u00e5ende og syklende. Det er ingen kommunale vegarealer innenfor planomr\u00e5det, og det planlegges heller ikke for dette. Side 2 av 3 Bymilj\u00f8etatens anbefaling Bymilj\u00f8etaten vurderer planomr\u00e5det til \u00e5 v\u00e6re for bratt og smalt til \u00e5 b\u00e5de ivareta de eksisterende natur- og landskapskvalitetene, og samtidig gi plass til en utbygging. Til tross for dette, er det \u00e5pnet for \u00e5 g\u00e5 videre med planarbeidet. Bymilj\u00f8etaten mener da at det i det videre arbeidet med planen m\u00e5 legges vekt p\u00e5 f\u00f8lgende momenter: \uf0b7 Ivaretakelse av landskapsbildet \uf0b7 Ivaretakelse av opplevelseskvaliteter for g\u00e5ende og syklende i Hardangerveien \uf0b7 Ivaretakelse av \u00f8kologiske korridorer \uf0b7 Hensynet til hjortens trekkmuligheter \uf0b7 Ivaretakelse av tilstrekkelig avstand til bekken ved utbygging, der kantvegetasjonen skal bevares \uf0b7 Unng\u00e5 negativ p\u00e5virkning p\u00e5 Nesttunvassdraget \uf0b7 Unng\u00e5 at ny avkj\u00f8rsel vil v\u00e6re til ulempe for g\u00e5ende og syklende i Hardangerveien Med hilsen Bymilj\u00f8etaten Tom Sandahl - konst. seksjonsleder Marte Maardalen - saksbehandler Dokumentet er godkjent elektronisk. Saksbehandlere: Marianne Rindedal Jetmundsen, Natur- og milj\u00f8forvaltningsseksjonen Marianne Skulstad, Vegforvaltningsseksjonen Side 3 av 3 Avdeling for Strategisk utvikling og digitalisering (SUD) Dato 11.08.2022 V\u00e5r referanse 2022/50403-8 Dykkar referanse SE-ARKITEKTUR AS Sakshandsamar Arvid Hauge Fantoftvegen 42 E-post Arvid.Hauge@vlfk.no Telefon 5072 BERGEN Fr\u00e5segn til oppstartsmelding for reguleringsplan for gnr. 43 bnr. 1118, Hardangervegen, Fana, Bergen kommune Vi viser til brev datert 17.06.2022 om oppstart av arbeid med detaljregulering for gnr. 43 bnr. 1118, Hardangervegen, Fana, Bergen kommune. Hovudf\u00f8rem\u00e5let med reguleringa er \u00e5 leggje til rette for ny n\u00e6ringsbyggesetnad, sikre tras\u00e9 for elektrisitetsforsyning og regulere gang og sykkelveg. F\u00f8rem\u00e5let er i hovudsak i samsvar med kommuneplan der omr\u00e5det er sett av til \u00f8vrig byggesone. Kommunen har vurdert at planen ikkje utl\u00f8yser krav om konsekvensutgreiing. Vurdering og innspel Vestland fylkeskommune vurderer oppstartsmeldinga ut i fr\u00e5 fylkeskommunens sektoransvar og m\u00e5lsettingar i regionale planar. For kommunar i gamle Sogn og Fjordane og Hordaland gjeld dei vedtekne regionale planane innanfor dei tidlegare fylkesgrensene fram til desse vert avl\u00f8yst av nye planar i Vestland. Samordna areal og transport Regional areal- og transportplan for Bergensomr\u00e5det Den regionale planen set i retningslinene (kapittel 5, punkt 6.1-6.5) f\u00f8ringar for kor ein b\u00f8r lokalisera ulike typar verksemder. Fylkeskommunen finn at omr\u00e5det ikkje har godt nok kollektivtilbod og heller ikkje ligg sentralt nok til at det b\u00f8r opnast for handel, kontor eller bes\u00f8ksintensiv n\u00e6ring. Ei vidare utvikling av omr\u00e5det m\u00e5 leggje f\u00f8ringane i Regional areal- og transportplan for Bergensomr\u00e5det til grunn. Natur og landskap Bl\u00e5gr\u00f8ne verdiar m\u00e5 vurderast i planen. Det g\u00e5r mellom anna 2 \u00f8kologiske korridorar i omr\u00e5det. Vestland fylkeskommune anbefaler at ein i samr\u00e5d med Bergen kommune si bymilj\u00f8etat avklarar kva tiltak og tilpassingar som m\u00e5 gjerast for \u00e5 bevare ein velfungerande \u00f8kologisk korridor og dei andre bl\u00e5gr\u00f8ne verdiane i omr\u00e5det. Grad av utnytting og plassering/utforming av bygg m\u00e5 tilpassast dette. Naturverdiar og biologisk mangfald m\u00e5 omsynstakast og s\u00f8kast bevarast i st\u00f8rst mogleg grad. Det b\u00f8r utarbeidast ei ROS-analyse som visar risiko- og s\u00e5rbarheit i h\u00f8ve til om arealet er eigna til utbygging og endringar planlagt utbygging kan gjera p\u00e5 tilh\u00f8va. Ogs\u00e5 flaum- og skredfare b\u00f8r vurderast. Arkitektur, estetikk Planomr\u00e5dets topografi gir utfordringar for korleis ein kan nytta omr\u00e5det. For \u00e5 redusera negative fjernverknader m\u00e5 planlegginga sikre at byggjetiltak og infrastruktur innordnar seg dei fysiske omgjevnadene. Ein m\u00e5 s\u00e6rleg vere merksame p\u00e5 arkitektur, materialval og terrenginngrep i prosessen vidare. Avb\u00f8tande tiltak for \u00e5 tilpasse nye bygg til eksisterande landskap, gr\u00f8ne korridorar og viltomr\u00e5de m\u00e5 utarbeidast. Postadresse Telefon E-post Heimeside EHF-Fakturaadr. Organisasjonsnr. Postboks 7900 05557 post@vlfk.no www.vestlandfylke.no 821311632 821 311 632 5020 Bergen Saksnr: 2022/50403-8 Side 2 av 3 Kulturminne Vi vil minne om at dokumentasjon av kulturminne og kulturmilj\u00f8 skal gjerast p\u00e5 eit tidleg stadium i all arealplanlegging. Vestland fylkeskommune ber om at eventuelle kulturminneinteresser vert omtalte, verneverdiane vurderte og teke omsyn til i det vidare planarbeidet. Dersom tiltaket er i konflikt med nasjonale eller vesentlege regionale kulturminneinteresser kan Vestland fylkeskommune vurdere \u00e5 fremje motsegn til planforslaget. Vi r\u00e5r tiltakshavar til \u00e5 g\u00e5 i dialog med kulturminnemyndet for \u00e5 synleggjere konfliktomr\u00e5da og om mogleg finne l\u00f8ysingar som kan minske konfliktpotensialet f\u00f8r planen vert lagt fram til h\u00f8yring. Vi har i dag ikkje kjennskap til automatisk freda kulturminne i planomr\u00e5det. Av nyare tids kulturminne er Hardangervegen eit eldre vegfar av lokalhistorisk verdi som ligg i omsynssone bevaring kulturmilj\u00f8, H570, i kommuneplanen sin arealdel, KPA. Like s\u00f8raust for planomr\u00e5det g\u00e5r Gamle Vossebanen, som er eit freda jernbaneanlegg, Askeladden id. 229139. Vi ber om at ein under opparbeiding av feltet s\u00f8kjer \u00e5 unng\u00e5 inngrep i/skade p\u00e5 eventuelle kulturlandskapstrekk som steingardar, eldre vegar/stiar, bakkemurar, tufter m.m. Vestland fylkeskommune har ingen vidare merknader i h\u00f8ve kulturminne p\u00e5 noverande stadium i planprosessen. Samferdsel \u2022 Vestland fylkeskommune ber om at det blir stilt krav om at tilkomst til planomr\u00e5det m\u00e5 skje via eksisterande avk\u00f8yrsel ved eigendom gnr. 43 bnr. 1087. \u2022 Det m\u00e5 dokumenterast at eventuelle inngrep i fjellskjering som ligger mot fylkesvegen ikkje vil fordyre bygginga av framtidig gang- og sykkelvegen. \u2022 Vestland fylkeskommune meiner det b\u00f8r bli stilt rekkef\u00f8lgjekrav til opparbeiding av gang- og sykkelveg. \u2022 Planavgrensinga b\u00f8r utvidast til \u00e5 innehalde fylkesvegen slik at reguleringsplankartet innehelder n\u00e6ringsomr\u00e5de og omr\u00e5dereguleringsplan for Sandalsringen \u00d8st med gangsykkelveg og fylkesveg. Vestland fylkeskommune avdeling for infrastruktur og veg informerer om at uttalen ikkje er utt\u00f8mmande og at vi kan komme med fleire merknader seinare i planprosessen. Meir informasjon Meir informasjon om plantema, rettleiarar og statistikk/kart kan ein finne p\u00e5 nettsidene v\u00e5re https://www.vestlandfylke.no/planlegging/kommunal-planrettleiing/ . Oppsummering Vestland fylkeskommune ber om at planarbeidet legg s\u00e6rleg vekt p\u00e5 samordna areal og transport, natur og landskap, arkitektur, estetikk, kulturminne og samferdsel. Vi st\u00e5r til disposisjon viss ein skulle ha sp\u00f8rsm\u00e5l rundt regionale plantema og vidare planprosess. Med helsing Eva Katrine Ritland Taule Arvid Hauge fagleiar r\u00e5dgjevar SUD \u2013 Plan, klima og folkehelse SUD - Plan, klima og folkehelse Brevet er elektronisk godkjent og har difor inga handskriven underskrift Saksnr: 2022/50403-8 Side 3 av 3 Sakshandsamarar: Arvid Hauge, avdeling for PKF - plan, klima og folkehelse Heidi Joki, avdeling for KII - seksjon for idrett og friluftsliv Leo Ari Vetaas, avdeling for INV - forvaltning og utgreiing Kopi til: Statsforvaltaren i Vestland Statens hus - Nj\u00f8savegen 2 Bergen kommune Postboks 7700 Statens vegvesen Postboks 1010 Nordre \u00c5l SE-Arkitektur AS Wernersholmvegen 49 5232 PARADIS V\u00e5r dato: 09.08.2022 Saksbehandler: Margit Sandem V\u00e5r ref.: 202212231-2 Oppgis ved henvendelse Fjellengen, masf@nve.no Deres ref.: 729-20220617 NVEs innspill - Varsel om oppstart - Detaljregulering - Hardangervegen - Gnr. 43 bnr. 1118 - Bergen kommune Vi viser til brev datert 17.06.2022. Saken gjelder varsel om oppstart av privat planarbeid for utarbeiding av detaljreguleringsplan for Hardangervegen, gnr. 43 bnr. 1118 i Bergen kommune. Form\u00e5let med planarbeidet er \u00e5 legge til rette for et nytt n\u00e6ringsbygg i tr\u00e5d med forutsetningene i kommuneplanens arealdel. Om NVE Norges vassdrags- og energidirektorat (NVE) er nasjonal sektormyndighet med innsigelseskompetanse innenfor saksomr\u00e5dene flom-, erosjons- og skredfare, allmenne interesser knyttet til vassdrag og grunnvann, og anlegg for energiproduksjon og framf\u00f8ring av elektrisk kraft. NVE har ogs\u00e5 ansvar for \u00e5 bist\u00e5 kommunene med \u00e5 forebygge skader fra overvann gjennom kunnskap om avrenning i tettbygde str\u00f8k (urbanhydrologi). NVE gir r\u00e5d og veiledning om hvordan nasjonale og vesentlige regionale interesser innen disse saksomr\u00e5dene skal tas hensyn til ved utarbeiding av arealplaner etter plan- og bygningsloven (pbl). NVEs konkrete innspill Skredfaren b\u00f8r avklares I helningskart, jf. NVE Atlas, er deler av planomr\u00e5det brattere enn 25 grader, og det kan ikke utelukkes at skred kan l\u00f8sne. Skredfaren b\u00f8r avklares med tilstrekkelig faglig kompetanse. NVE anbefaler at en skredfarevurdering blir gjennomf\u00f8rt i samsvar med v\u00e5r nettbaserte Veileder for utredning av sikkerhet mot skred i bratt terreng. Dersom skredfaren er reell, m\u00e5 det defineres faresonegrenser i samsvar med sikkerhetskravene i Byggteknisk forskrift (TEK17). Ev. fareomr\u00e5de m\u00e5 innarbeides i planen, dvs. vises som hensynssone H310 Ras- og skredfare og ha tilh\u00f8rende bestemmelser som sikrer tilstrekkelig sikkerhet f\u00f8r utbygging E-post: nve@nve.no, Postboks 5091, Majorstuen, 0301 OSLO, Telefon: 22 95 95 95, Internett: www.nve.no Org.nr.: NO 970 205 039 MVA Bankkonto: 7694 05 08971 kan finne sted. Dersom det er behov for sikringstiltak eller restriksjoner p\u00e5 arealbruk for \u00e5 oppn\u00e5 tilstrekkelig sikkerhet anbefaler vi at det aktuelle omr\u00e5det tas inn i planen. Generelle r\u00e5d For \u00e5 f\u00e5 en fullstendig oversikt over hvordan dere kan ta hensyn til v\u00e5re tema i reguleringsplanen anbefaler vi dere \u00e5 bruke v\u00e5re internettsider for arealplanlegging. Her er informasjonen og veiledningen lagt opp etter planniv\u00e5. Vi vil s\u00e6rlig vise til Kartbasert veileder for reguleringsplan. Veilederen leder dere gjennom alle v\u00e5re fagomr\u00e5de, og gir dere verkt\u00f8y og innspill til planarbeidet. Den som utarbeider planen, har ansvar for at disse interessene blir vurdert i planarbeidet. NVEs oppf\u00f8lging av planarbeidet Dersom planen ber\u00f8rer NVEs saksomr\u00e5der, skal NVE ha tilsendt planen ved offentlig ettersyn. I plandokumentene m\u00e5 det g\u00e5 tydelig fram hvordan de ulike interessene er vurdert og innarbeidet i planen. Alle relevante fagutredninger innen NVEs saksomr\u00e5der m\u00e5 v\u00e6re vedlagt planer som sendes p\u00e5 h\u00f8ring til NVE. Vi ber om at alle plandokument blir sendt elektronisk til NVE. NVE prioriterer \u00e5 gi innspill og uttalelser til reguleringsplaner der det bes om faglig bistand til konkrete problemstillinger. Etter en faglig prioritering gir vi bistand til de kommunene som har st\u00f8rst behov. Ta gjerne kontakt p\u00e5 e-post eller telefon ved konkrete sp\u00f8rsm\u00e5l om NVEs saksomr\u00e5der. Med hilsen \u00d8yvind Leirset Margit Sandem Fjellengen Seksjonssjef F\u00f8rstekonsulent Dokumentet blir sendt uten underskrift. Det er godkjent etter interne rutiner. Mottakere: SE-Arkitektur AS Kopimottakere: BERGEN KOMMUNE STATSFORVALTAREN I VESTLAND 2 3 V\u00e5r dato: V\u00e5r ref: 11.08.2022 2022/8492 Deres dato: Deres ref: Plan SE-Arkitektur AS Saksbehandler, innvalgstelefon Torgeir Flo, 5557 2146 Bergen kommune \u2013 Arna bydel, uttalelse til oppstart planarbeid for gbnr. 43/1118 - Hardangervegen - n\u00e6ringsbygg Vi viser til brev fra Plan SE-Arkitektur AS datert 17.06.2022 med melding om oppstart detaljregulering p\u00e5 gnr. 43, bnr. 1118 Hardangervegen. Form\u00e5let med planleggingen er \u00e5 legge til rette for et nytt n\u00e6ringsbygg. Statsforvalteren legger til grunn at planarbeidet vil bli utarbeidet i samsvar med overordnet plan og at det ikke er i strid med nasjonale f\u00f8ringer for arealpolitikken. Vi minner om at alle planer etter plan- og bygningsloven skal inkludere vurdering av folkehelseperspektivet, jf. plan- og bygningsloven \u00a73-1. Planleggingen skal v\u00e6re helsefremmende gjennom \u00e5 fremme faktorer som styrker helse og livskvalitet, og som bidrar til \u00e5 verne mot negative faktorer, jf. folkehelselova \u00a74. Et sentralt element i folkehelsesatsingen er \u00e5 sikre barn og unge gode oppvekstforhold, jf. Regionalplan for folkehelse 2014-2025. Vi minner videre om at konsekvensene reguleringsplanen har for endret arealbruk skal vurderes i forhold til naturmangfold, og at dette m\u00e5 komme tydelig frem i planarbeidet, jf. Naturmangfold- lovens \u00a7\u00a7 7 til 12. Kommunene skal fremme samfunnssikkerhet i planleggingen, jf. plan- og bygningsloven (pbl.) \u00a7 3-1 bokstav h. Pbl. \u00a7 4-3 setter derfor krav om utarbeidelse av ROS-analyse i alle plansaker, samt krav til h\u00e5ndtering av risiko i plan. ROS-analysen skal vise risiko og s\u00e5rbarhet som har virkning for om arealet er egnet til utbygging, og eventuelle endringer i slike forhold som f\u00f8lge av planlagt utbygging. Med hilsen Egil Hauge Torgeir Flo seksjonsleder saksbehandler Dokumentet er elektronisk godkjent E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Statens hus, Kaigaten 9, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/2 Kopi til: Bergen kommune Postboks 7700 5020 BERGEN "
}