{
  "dokument_id": "4638fbbb-4f04-5c35-87f5-84b5d4ae9b2f",
  "doc_type": "case_attachment",
  "kommune": 4601,
  "tittel": "08.10.2023_Kommentar til UMBY.docx",
  "url": "https://bergen.kommune.no/politikere-utvalg/api/fil/bk360/9220592/08-10-2023-Kommentar-til-UMBY-docx",
  "tekst": " Hamre, 12.10.2023. Utvalg for milj\u00f8 og byutvikling. (UMBY) Ref.: 2023/18845-8. Kommentar og korrigering av feil i fagetatens begrunnelser for avslag p\u00e5 delingss\u00f8knad, og byr\u00e5dets anbefaling basert p\u00e5 samme. Det er et uomtvistelig faktum at g\u00e5rdene p\u00e5 Hamre er for sm\u00e5 til \u00e5 drive b\u00e6rekraftig jordbruk. S\u00f8ker er agronom, og har v\u00e6rt aktiv i allsidig g\u00e5rdsdrift i to generasjoner. I perioden 1989 til 2000, drev jeg \u00f8kologisk kj\u00f8ttproduksjon med f\u00f2r fra egen grassl\u00e5tt. De siste \u00e5rene m\u00e5tte l\u00f8nnet arbeid utenfor g\u00e5rden, subsidiere vanlig jordbruksdrift/produksjon for ha drift p\u00e5 g\u00e5rden. Siden etterkrigstiden har det v\u00e6rt skogplanting og tatt ut t\u00f8mmervirke til eget bygd hus, vedlikehold m.m. Skogbruk/skogsdrift har vist seg \u00e5 v\u00e6re eneste drift som kan gi pluss-inntekt og langsiktig utnyttelse av omr\u00e5det, og dette er ogs\u00e5 fagetaten enig i. Det vil ogs\u00e5 bevare Hamrefjellet og strandsonene langs Kalandsvannet for alminnelig ferdsel og et flott friluftsliv for allmenheten. Fagetaten p\u00e5peker at; \u00abeiendommen i dag er en godt \u00bbarrondert\u00bb eiendom, som kan v\u00e6re mulig \u00e5 drive, med potensiale for b\u00e5de jordbruk og skogsdrift, men med to separate eiendommer vil det v\u00e6re utfordrende \u00e5 drive l\u00f8nnsom landbruksdrift.\u00bb Til dette vil jeg presisere f\u00f8lgende fakta basert p\u00e5 livslang lokal kjennskap til eiendommen(e). Landbruksdrift er ikke lenger mulig \u00e5 f\u00e5 l\u00f8nnsom p\u00e5 denne g\u00e5rden, eller p\u00e5 Hamre generelt. Ja, den er for s\u00e5 vidt godt \u00abarrondert\u00bb, men den er i dag delt av en bilvei, og den delen som \u00f8nskes fradelt og beholdt, er stort sett utilgjengelige skrenter, skarv, stein og knauser ovenfor og rundt v\u00e5ningshuset og redskapshuset. Med fradeling av en liten eiendom som oms\u00f8kt, blir st\u00f8rsteparten av jorden enda bedre \u00abarrondert\u00bb og et sammenhengende stykke for 83/14. Den delen som \u00f8nskes fradelt og beholdt, vil ikke v\u00e6re mulig \u00e5 benytte til noen form for drift eller produksjon. \u00d8verst p\u00e5 den oms\u00f8kte parsellen ligger ogs\u00e5 br\u00f8nnen som er vannforsyningen til bolighuset. Videre p\u00e5st\u00e5r fagetaten at oms\u00f8kte deling vil ikke kunne f\u00f8re til; \u00abulempe for drift p\u00e5 denne g\u00e5rden eller noen andre landbrukseiendommer i omr\u00e5det.\u00bb??? Ingen landbrukseiendommer p\u00e5 Hamre er i drift eller har v\u00e6rt det de siste 25 \u2013 30 \u00e5r, siden det ikke er mulig med l\u00f8nnsom drift, bortsett fra skogsdrift. Det antydes ogs\u00e5 at det i fremtiden vil bli et \u00f8nske om \u00e5 bygge p\u00e5 eiendommen, men dette m\u00e5 jo i s\u00e5 fall gis tillatelse til, s\u00e5ledes har kommunen fremdeles full \u00abr\u00e5derett\u00bb over alle, store og sm\u00e5 eiendommer p\u00e5 Hamre. Videre bemerker fagetaten (Etat for landbruk) at den eiendommen som etter deling vil v\u00e6re uten v\u00e5ningshus og driftsbygning, ikke er i tr\u00e5d med jordbruksloven om vern av arealressursene. Eiendommen har i dag ingen driftsbygning. Praksis er at st\u00f8rre deler fradelt landbrukseiendom, skal tillegges eksisterende eiendom i drift. Denne saken dreier seg jo om akkurat det. Fana Skoganlegg driver aktivt skogbruk, og har n\u00e5 et stort behov for tilleggsjord for \u00e5 komme opp og inn til skogen de allerede har p\u00e5 Hamre. Det er ikke mulig \u00e5 ta ned t\u00f8mmer over eiendommene som ligger mellom skogteigen og Hamrevegen. Videre har Fana Skoganlegg presisert at de IKKE \u00f8nsker hus p\u00e5 eiendommen. P\u00e5 b. nr. 5 er ogs\u00e5 det eneste terrenget det g\u00e5r an \u00e5 f\u00e5 vei opp til toppen for \u00e5 f\u00e5 tatt ut t\u00f8mmer p\u00e5 hele Hamrefjellet. Det er n\u00e5 ogs\u00e5 godkjent i alle instanser at det kan bygges skogsbilvei over 83/5, 83/1 og inn til 83/14 for \u00e5 starte uttak av store mengder hogstmoden skog, b\u00e5de p\u00e5 83/5 og 83/14. Denne veien vil da ogs\u00e5 \u00e5pne opp for tilgang til fantastiske tur- og utsiktsomr\u00e5der p\u00e5 Hamrefjellet. Veien vil kunne benyttes av bevegelseshemmede, skoleklasser, gamle og unge og gi turmuligheter og opplevelser som til n\u00e5 har v\u00e6rt umulig i dette omr\u00e5det. Utdrag fra KPA 2018. Feilvurdering og faktafeil som fagetaten bruker for sitt avslag. Fagetaten viser til KPA2018 \u00a7 31.1, samt \u00a7 6.2.2. og pbl \u00a7 19-2. \u00a7 31.1: \u00abF\u00f8lgende tiltak som oppfyller kravene etter \u00a7 31.2 er tillatt: a. Tiltak som er n\u00f8dvendig for g\u00e5rdens n\u00e6ringsvirksomhet. b. Enkel tilrettelegging for friluftsliv.\u00bb Deling og sammensl\u00e5ing av st\u00f8rste delen av g\u00e5rden 83/5 med 83/14 er n\u00f8dvendig for en effektiv skogsdrift, og ny godkjent skogsbilvei gir stor bedring for friluftsliv. \u00a7 31.2: \u00abVed plassering av nye tiltak skal det tas hensyn til landbruk, natur- og kulturmilj\u00f8, friluftsliv og landskap.\u00bb Delingss\u00f8knaden tar hensyn til alt dette, og bedrer muligheten for skogsdrift, friluftsliv og bevaring av landskapet. \u00a7 19-2: \u00abDispensasjonsvedtaket.\u00bb \u00abKommunen kan gi varig (eller midlertidig) dispensasjon fra bestemmelser fastsatt i- eller i medhold av denne lov.....\u00bb \u00abVed dispensasjon fra loven og forskriften til loven, skal det legges s\u00e6rlig vekt p\u00e5 dispensasjonens konsekvens for helse, milj\u00f8, jordvern, sikkerhet og tilgjengelighet.\u00bb Alle ovennevnte kriterier oppfylles ved en deling av eiendommen og tilrettelegging for langsiktig skogsdrift. Dette vil bevare omr\u00e5det og gi en stor bedring av milj\u00f8et, sikker tilgjengelighet, og gode muligheter for helsebringende turer og friluftsliv for alle, naboer, skoler, bevegelseshemmede, unge og gamle. Som en ekstra bonus kan n\u00e5v\u00e6rende eier og familie, nyte omr\u00e5det, fiske i Kalandsvannet og h\u00f8ste b\u00e6r, plommer og epler, som er \u00e5 finne i hagen ved v\u00e5ningshuset. Litt jordbruk, fiske og hagebruk. \u00a7 6.2.2: \u00abByggegrense langs vassdrag.\u00bb Det oppgis fra fagetaten at det kreves dispensasjon fra denne lovregelen. Fagetaten kan umulig ha lest hele s\u00f8knaden. Det er en veldig godt dokumentet delingss\u00f8knad, og det er ikke s\u00f8kt om nye bygninger eller endring av bygninger!! Lovregelen har ingen relevans for s\u00f8knaden i det hele tatt. Regner med at UMBY ser realitetene bedre enn fagetaten og byr\u00e5det, og ser frem til en endelig godkjenning av delingss\u00f8knaden. Undertegnede og Fana Skoganlegg ser frem til \u00e5 starte planer og arbeid med skogsbilveien snarest. Frode Hatlestad. "
}