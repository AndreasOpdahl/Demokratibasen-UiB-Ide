{
  "dokument_id": "bf605909-777d-569d-8432-c3fa2edd1434",
  "doc_type": "case_minutes",
  "kommune": 4601,
  "tittel": "Saksprotokoll UFKN, 18092024, Sak 134/24, Samarbeid med den ukrainske byen Lviv",
  "url": "https://bergen.kommune.no/politikere-utvalg/api/fil/bk360/11174127/Innstilling-vedtak-Samarbeid-med-den-ukrainske-byen-Lviv-",
  "tekst": "Samarbeid med den ukrainske byen Lviv Utvalg for finans, kultur og n\u00e6ring behandlet saken i m\u00f8tet 18.09.2024 sak 134/24 og avga f\u00f8lgende innstilling: 1. Bergen kommune inng\u00e5r en intensjonsavtale med Lviv, Ukraina om samarbeid p\u00e5 ett eller flere konkrete tematiske omr\u00e5der. 2. Intensjonsavtalen legges frem for bystyret f\u00f8r signering. Merknad Bystyret ber byr\u00e5det vurdere samfunnssikkerhet og sivilbeskyttelse som tema i en intensjonsavtale. Utvalg for finans, kultur og n\u00e6rings behandling F\u00f8lgende representanter tok ordet: Rune Bakervik (A), Anne-Margrete Bollmann (BL), Martin Virkesdal Jonsterhaug (FrP), Anne Brit Reigstad (Sp), Eira Vilde Martinsen Garrido (SV). Forslag fremsatt i utvalget: Rune Bakervik (A) fremsatte p\u00e5 vegne av A, SV, MDG og V f\u00f8lgende alternative forslag 1. Bystyret ber byr\u00e5det opprette en intensjonsavtale med den ukrainske byen Lviv, hvor intensjonen er \u00e5 etablere en vennskapsbyavtale s\u00e5 raskt som mulig. 2. Avtalen skal peke p\u00e5 ett eller flere konkrete, tematiske omr\u00e5der hvor v\u00e5re to byer s\u00e6rlig skal samarbeide om. 3. lik innstillingens pkt 2. Merknader fremsatt i utvalget: Anne-Margrete Bollmann (BL) fremsatte p\u00e5 vegne av BL f\u00f8lgende merknad: Bystyret ber byr\u00e5det vurdere samfunnssikkerhet og sivilbeskyttelse som tema i en intensjonsavtale. Votering: Alternativt forslag punkt 1 \u2013 3 fra A, SV, MDG og V, fremsatt av Rune Bakervik (A) fikk 6 stemmer (A, SV, MDG, V) Innstillingen punkt 1-2 ble tiltr\u00e5dt med 9 stemmer (H, FrP, BL, INP, Sp) Merknad fra BL, fremsatt av Anne-Margrete Bollmann (BL) ble tiltr\u00e5dt med 12 stemmer (H, A, FrP, BL, INP, Sp) Byr\u00e5det behandlet saken i m\u00f8tet 22.08.2024 sak 238/24 Byr\u00e5det innstiller til bystyret \u00e5 fatte f\u00f8lgende vedtak: Med unntak av merknaden er byr\u00e5dets og utvalgets innstilling likelydende 2 "
}