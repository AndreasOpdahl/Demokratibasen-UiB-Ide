{
  "dokument_id": "b05e35c5-586f-516b-b19b-a7037e17c779",
  "doc_type": "case_minutes",
  "kommune": 5501,
  "tittel": "Vedtak",
  "url": "https://innsyn.tromso.kommune.no/application/getMoteDokument?dokid=2001771312",
  "tekst": " Saksprotokoll Utvalg: Formannskapet Arkivsaknr. 24/09505 Saksbehandler Kjersti Lund Martinsen Behandlet av M\u00f8tedato Saknr 1 Formannskapet 25.06.2024 103/24 Avtale om kostnadsfordeling for opparbeidelse av infrastruktur plan 1795 - Inga Sparboes veg og Hvilhaug Formannskapet har behandlet saken i m\u00f8te 25.06.2024 sak 103/24 M\u00f8tebehandling Sigrid Bj\u00f8rnhaug Hammer (SV) stilte sp\u00f8rsm\u00e5l knyttet til egen habilitet ettersom hun har kj\u00f8pt bolig i Inga Sparboes veg. Administrasjonens vurdering: Saken som er til behandling er en avtale mellom Troms\u00f8 kommune og Peab om fordeling av kostnader knyttet til infrastruktur for Inga Sparboes veg og Hvilhaug. Peab er part i saken, og du er ikke knyttet til selskapet gjennom styreverv, eierskap eller lignende. Du er derfor ikke inhabil etter forvaltningslovens \u00a7 6 f\u00f8rste ledd bokstav e, s\u00e5 din habilitet m\u00e5 vurderes etter \u00a7 6 andre ledd. Etter denne bestemmelsen er man inhabil dersom det foreligger \"s\u00e6regne forhold\" som er egnet til \u00e5 svekke tilliten til din upartiskhet. Det skal blant annet leggs vekt p\u00e5 om vedtaket vil medf\u00f8re s\u00e6rlig fordel, tap eller ulempe for deg eller noen du har et n\u00e6rt personlig forhold til. Peabs kostnader i denne avtalen er allerede tatt h\u00f8yde for og bakt inn i kostnadene til boligkj\u00f8perne i Inga Sparbos veg, s\u00e5 det legges til grunn at avtalen ikke medf\u00f8rer tap eller ulempe for deg. Det at du har kj\u00f8pt bolig i Inga Sparboes veg regns ikke som et \"s\u00e6regent forhold\" som gj\u00f8r deg inhabil til \u00e5 behandle saken. Votering Sigrid Bj\u00f8rnhaug Hammer (SV) ble enstemmig funnet habil. Innstillingen ble enstemmig vedtatt. Formannskapets vedtak Avtale om kostnadsfordeling for opparbeidelse av infrastruktur jfr. plan 1795 mellom Troms\u00f8 kommune og Peab utbygging AS godkjennes. 1 "
}