{
  "dokument_id": "40a9958d-07fa-5210-8573-900361e1531a",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 10042024, Sak 110/24, Representantforslag fra Magne Hages\u00e6ter (R\u00f8dt) om lengre leiekontrakter for kommunale boliger",
  "url": "https://bergen.kommune.no/politikere-utvalg/api/fil/bk360/10245606/Innstilling-vedtak-Representantforslag-fra-Magne-Hagesaeter-Rodt-om-lengre-leiekontrakter-for-kommunale-boliger",
  "tekst": "Representantforslag fra Magne Hages\u00e6ter (R\u00f8dt) om lengre leiekontrakter for kommunale boliger Bergen bystyre behandlet saken i m\u00f8tet 10.04.2024 sak 110/24 og fattet f\u00f8lgende vedtak: Bystyret viser til byr\u00e5dens svar og st\u00f8tter revidering av retningslinjer for tildeling av kommunal bolig. Merknad Bystyret ber byr\u00e5det i dialog med Husbanken samarbeide med byens n\u00e6ringsliv for \u00e5 tilrettelegge for leie-til-eie og andre boligsosiale ordninger. Bergen bystyres behandling Det var 66 representanter til stede. F\u00f8lgende representanter tok ordet: Torstein Dahle (R), Kjersti Pettersen (H), Jeron Joseph (A), Hlin-S\u00e5ga Brosvik Kyrkje\u00f8y (SV), Christine Henriksen \u00d8degaard (MDG), Monika Nordland Yndestad (BL), Per Erik G\u00e5skjenn (KrF), Anette Strand (H). Forslag fremsatt i bystyret: Torstein Dahle (R) fremsatte p\u00e5 vegne av R f\u00f8lgende alternative forslag: Bergen bystyre vedtar f\u00f8lgende endring av retningslinjene for tildeling av kommunale boliger: \u2022 For barnefamilier med barn mellom 0-14 gir f\u00f8rstegangs leie syv \u00e5rs leietid i kontrakten, og fem \u00e5rs leietid ved f\u00f8rste fornyelse av kontrakten. \u2022 For s\u00f8kere uten barn gir f\u00f8rstegangs leie fem \u00e5rs leietid i kontrakten og tre \u00e5r ved fornyelse av kontrakten. Jeron Joseph (A) fremsatte p\u00e5 vegne av A og MDG f\u00f8lgende alternative forslag: Bystyret ber byr\u00e5det legge frem ny sak og utredning om retningslinjer for tildeling av kommunale boliger senest innen bystyrem\u00f8tet i oktober 2024. Torstein Dahle (R) fremsatte p\u00e5 vegne av R f\u00f8lgende tilleggsforslag: Ved revidering av retningslinjene skal det arrangeres et innspillsm\u00f8te med relevante organisasjoner som f.eks jobber med fattigdomsbekjempelse og for barns rettigheter. Merknader fremsatt i bystyret: Monika Nordland Yndestad (BL) fremsatte p\u00e5 vegne av BL f\u00f8lgende merknad: Bystyret mener at fem \u00e5r for andre periode b\u00f8r vurderes videre. Per Erik G\u00e5skjenn (KrF) fremsatte p\u00e5 vegne av KrF f\u00f8lgende merknad: Bystyret ber byr\u00e5det i dialog med Husbanken samarbeide med byens n\u00e6ringsliv for \u00e5 tilrettelegge for leie-til-eie og andre boligsosiale ordninger. Votering: Alternativt forslag fra R fremsatt av Torstein Dahle (R), fikk 14 stemmer (SV, MDG, R), og var dermed falt. Alternativt forslag fra A og MDG fremsatt av Jeron Joseph (A), fikk 20 stemmer (A, MDG, R), og var dermed falt. Innstillingen ble vedtatt med 43 stemmer (H, FrP, MDG, BL, V(2), INP, KrF, Sp, PP). Tilleggsforslag fra R fremsatt av Torstein Dahle (R), fikk 29 stemmer (A, SV, MDG, V(2), R), og var dermed falt. Merknad fra BL fremsatt av Monika Nordland Yndestad (BL), fikk 8 stemmer (BL, INP, PP), og var dermed falt. Merknad fra KrF fremsatt av Per Erik G\u00e5skjenn (KrF), ble vedtatt med 56 stemmer (H, A, FrP, MDG, BL, V(2), INP, KrF, Sp, PP). Utvalg for helse og sosial behandlet saken i m\u00f8tet 20.03.2024 sak 32/24 og avga f\u00f8lgende innstilling: Med unntak av merknad er utvalgets innstilling og bystyrets vedtak likelydende. Forslag til vedtak: Bergen bystyre vedtar f\u00f8lgende endring av retningslinjene for tildeling av kommunale boliger: \u2022 For barnefamilier med barn mellom 0-14 gir f\u00f8rstegangs leie syv \u00e5rs leietid i kontrakten, og fem \u00e5rs leietid ved f\u00f8rste fornyelse av kontrakten. \u2022 For s\u00f8kere uten barn gir f\u00f8rstegangs leie fem \u00e5rs leietid i kontrakten og tre \u00e5r ved fornyelse av kontrakten. 2 "
}