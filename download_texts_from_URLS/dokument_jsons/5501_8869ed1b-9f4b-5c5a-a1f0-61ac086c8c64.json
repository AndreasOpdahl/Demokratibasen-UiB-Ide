{
  "dokument_id": "8869ed1b-9f4b-5c5a-a1f0-61ac086c8c64",
  "doc_type": "case_attachment",
  "kommune": 5501,
  "tittel": "Vedlegg 33. Bl\u00e5gr\u00f8nnhvit faktor (BGHF)",
  "url": "https://innsyn.tromso.kommune.no/application/getMoteDokument?dokid=2002009745",
  "tekst": " Referanse: Dato: Notat 22/19137-38 17.01.2024 Til: Jenny Mikalsen, Seksjon for byutvikling, Byplan / Margareth Sundf\u00f8r, Seksjon for byutvikling, Byplan / Marte Bj\u00f8rnstad Andressen, Seksjon for byutvikling, Byplan Fra: Gaby Kern Notat - bl\u00e5gr\u00f8nnhvit faktor (BGHF) Innf\u00f8ring av bl\u00e5gr\u00f8nnhvit faktor som metode for beregning av andel av gr\u00f8nne arealer og vegetasjon i reguleringsprosesser, ble behandlet og vedtatt i kommunestyret 27.05.2020. Dette skjedde i forbindelse med behandling av plan 255, kommunedelplan for overvann 2019-2032. Metodikken implementeres n\u00e5 i kommuneplanens arealdel som bestemmelse med tilh\u00f8rende normtall. Normtall som er knyttet til ulike arealform\u00e5l, f.eks. boligform\u00e5l, stiller krav til et minimum av vegetasjon og \u00abgr\u00f8nne\u00bb permeable overflater. Bl\u00e5gr\u00f8nnhvit faktor er en viktig del av kommunens overvannsstrategi, der et byggetiltak m\u00e5 kompensere for de tette flatene tiltaket genererer. Tiltakene man kan velge imellom st\u00e5r p\u00e5 listen nedenfor og er vektet (poengsatt) mht. Troms\u00f8s klima, topografi og utbyggingsm\u00f8nster. De fleste tiltakene anlegges p\u00e5 uteoppholdsareal tilknyttet byggetiltaket, alternativt p\u00e5 selve bygget. Utfra et folkehelseperspektiv er en bl\u00e5gr\u00f8nnhvit faktor minst like viktig for etablering av gode bomilj\u00f8er. I Sverige ble den bl\u00e5gr\u00f8nnehvite faktoren kalt for \u00abtrivselsfaktor\u00bb isteden, noe som signaliserer et annet perspektiv i byggeprosjekter, men utfallet er likt uansett hva man kaller metodikken. Tabell i excel med bl\u00e5gr\u00f8nne tiltak Troms\u00f8s tabell med tiltak baserer seg p\u00e5 Oslo kommune sin f\u00f8rste norm for Bl\u00e5gr\u00f8nn faktor fra 2019, men ble tilpasset til nordnorske forhold. Troms\u00f8s matrise avviker ogs\u00e5 fra Norsk standard sitt oppsett, fordi den ikke tar tilstrekkelig hensyn til utfordringene n\u00e5r det gjelder planter, vekstsesong og byggeskikk i den subpolare klimasonen. F.eks. ble verdien av et eksisterende tre satt h\u00f8yere i Troms\u00f8 enn i Oslos norm eller i Norsk standard, fordi et tre i Troms\u00f8 trenger flere \u00e5r f\u00f8r den har n\u00e5dd sin fulle h\u00f8yde eller n\u00e5dd en visst stammeomkrets sammenliknet med tr\u00e6r i S\u00f8r-Norge. Tiltaket om \u00e5 anlegge \u00e5pne fordr\u00f8yningsdammer med permanente vannspeil ble derimot vektet lavt, fordi det ikke ansees som den mest hensiktsmessige l\u00f8sningen i en by med kaldt klima og med Troms\u00f8s topografi, geologi og utbyggingsm\u00f8nster. Derimot ble areal for sn\u00f8deponi lagt til i tabellen, som bel\u00f8nner den som legger til rette for et sn\u00f8deponi p\u00e5 ikke tette flater p\u00e5 egen eiendom. Etter hvert vil erfaringer med bl\u00e5gr\u00f8nnhvit faktor vise om definisjon og poengsetting av enkelte tiltak m\u00e5 vurderes og endres. Tabellen med poengsetting og vekting for de enkelte tiltakene, som vist nederst i notatet, er derfor tilpasset Troms\u00f8s klima og andre s\u00e6regenheter, og oppdatert med mindre endringer etter vedtak den 27.05.2020. Tabellen ble testet og faktortall beregnet ved flere eksempler for ulike arealform\u00e5l. Det er den tabellen som skal brukes i reguleringsplaner eller byggetiltak jf. bestemmelser om bl\u00e5gr\u00f8nnhvit faktor i kommuneplanen. Troms\u00f8 Kommune Referanse: 22/19137-38 Dato: 17.01.2024 Side 1 av 4 Side 2 av 4 Tabellen b\u00f8r legges ut til offentlig h\u00f8ring og vedtas, siden bestemmelsen om bl\u00e5gr\u00f8nnhvit faktor i kommuneplanen henviser til denne tabellen. Normtall Det samme gjelder for normtall for bl\u00e5gr\u00f8nnhvit faktor som er satt for enkelte arealform\u00e5l. Normtallene kan heves eller senkes i neste kommuneplanrevisjon, dersom det skulle vise seg at disse ligger for lavt eller for h\u00f8yt. Normtall valgt for byggetiltak i Troms\u00f8 by, ligger delvis noe lavere enn Oslo og Trondheim sine normtall. Dette skyldes i hovedsak Troms\u00f8s tomtestruktur, der Troms\u00f8 ofte m\u00e5 forholde seg til betydelig mindre tomter eller mindre kvartaler. Samtidig m\u00e5 ofte de samme funksjonene eller antall boenheter i et prosjekt ivaretas. St\u00f8rrelsen av et planomr\u00e5de har mye \u00e5 si for utregning av en bl\u00e5gr\u00f8nnhvit faktor. Derfor er normtall satt noe mindre strengt (h\u00f8yt) for enkelte arealform\u00e5l. Troms\u00f8s r\u00f8ffere klima spiller ogs\u00e5 inn som faktor, samt at utearealene er dekket med sn\u00f8 og is minst halvparten av \u00e5ret. Selv om vekstsesongen kan bli lengre i et klima i endring, s\u00e5 vil vegetasjonen alltid komme senere i gang sammenlignet med lengre s\u00f8r i landet. Det vises ogs\u00e5 til utredning som ble gjort i forbindelse med kommunedelplan for overvann, sak 48/20, Plan 255, vedlegg 2 \u2013 Rapport bl\u00e5gr\u00f8nn faktor Troms\u00f8, Innsyn - m\u00f8tekalender (tromso.kommune.no). Hvordan beregnes bl\u00e5gr\u00f8nnhvit faktor i en reguleringsplan? Et planomr\u00e5de i en reguleringsplan vil ofte ha ulike arealform\u00e5l. I s\u00e5 fall beregnes BGHF for hvert av reguleringsform\u00e5lene. Det skal ikke beregnes en gjennomsnittlig score for hele planomr\u00e5det. F.eks.: hvis det reguleres en samleveg innenfor planomr\u00e5det, m\u00e5 normtall for kj\u00f8reveg for vegarealet oppn\u00e5s. Reguleres det et parkeringsareal med >10p-plasser, s\u00e5 m\u00e5 normtall for parkeringsplasser innenfor parkeringsform\u00e5let oppn\u00e5s. Beregning av normtall for boligform\u00e5l avviker derimot noe fra denne framgangsm\u00e5ten. I et boligomr\u00e5de kompenserer ogs\u00e5 n\u00e6r- og kvartalslekeplasser for tette flater bygningene genererer, selv om disse ikke reguleres til \u00abboligform\u00e5l\u00bb, men ofte blir regulert til \u00abuteoppholdsareal\u00bb. Derimot tilh\u00f8rer str\u00f8kslekeplasser den overordnede gr\u00f8nnstrukturen som i utgangspunktet ikke kan Side 3 av 4 kompensere for det enkelte byggetiltaket. Dvs. at den overordnete gr\u00f8nnstruktur samt str\u00f8kslekeplasser (se kommuneplankart) ikke kan tas med i beregning av BGHF for et byggefelt. N\u00e5r man avgrenser et areal for \u00e5 beregne BGHF, er det viktig \u00e5 huske at hensikten med BGHF er, at et byggetiltak skal kompensere for det arealet det blir bygd p\u00e5. Det er ikke mulig \u00e5 kompensere med gr\u00f8nt areal (skog, gr\u00f8nnstruktur, en tilst\u00f8tende park) som ikke er en del av utbyggingsform\u00e5let. Hvordan dokumenteres at BGHF krav er oppfylt? Det dokumenteres ved at tiltakshaver leverer beregning av bl\u00e5gr\u00f8nnhvit faktor for de ulike reguleringsform\u00e5l. Utregning foretas p\u00e5 excel-arket og m\u00e5 v\u00e6re samordnet med arealene i uteromsplanen. Uteromsplanen m\u00e5 angi areal i m2 for hvert bl\u00e5gr\u00f8nt tiltak. Det m\u00e5 vurderes om det f.eks. innarbeides som et dokumentasjonskrav i kommunens planveileder. BGHF-metodikken m\u00e5 ogs\u00e5 implementeres i felles teknisk rammeplan (OSG og VAO) som gir f\u00f8ringer for uteromsplanen. Reguleringsplankart- og bestemmelser m\u00e5 f\u00f8lge opp ved \u00e5 gj\u00f8re det generelle prinsippet om BGHF og/eller konkrete bl\u00e5gr\u00f8nnhvite tiltak, juridisk bindende. Troms\u00f8 Kommune Referanse: 22/19137-38 Dato: 17.01.2024 Side 4 av 4 "
}