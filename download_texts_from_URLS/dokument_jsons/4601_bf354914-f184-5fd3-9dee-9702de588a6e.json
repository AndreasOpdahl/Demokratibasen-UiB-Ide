{
  "dokument_id": "bf354914-f184-5fd3-9dee-9702de588a6e",
  "doc_type": "case_presentation",
  "kommune": 4601,
  "tittel": "Representantforslag fra Trond Tystad (BL) om \u00e5 utrede et hus eller samling for nyere musikkhistorie",
  "url": "https://bergen.kommune.no/politikere-utvalg/api/fil/bk360/11110586/Framstilling-Representantforslag-fra-Trond-Tystad-BL-om-a-utrede-et-hus-eller-samling-for-nyere-musikkhistorie",
  "tekst": " Utvalg for finans, kultur og n\u00e6ring Saksframstilling V\u00e5r referanse: 2024/60104-9 Saksbehandler: Frank Wessels Representantforslag fra Trond Tystad (BL) om \u00e5 utrede et hus eller samling for nyere musikkhistorie Hva saken gjelder: Bystyrerepresentanten Trond Tystad (BL) har fremmet et representantforslag etter punkt 3.2 i Reglement for Bergen bystyre og utvalgene 2023-2027. Forslaget ble overlevert ordf\u00f8reren i bystyrets m\u00f8te 10.04.24. Forslaget lyder slik: BERGEN BEAT HUS \u2013 ET HUS FOR DEN NYERE MUSIKKHISTORIEN Rockheim nasjonale samling i Trondheim forteller ikke hele v\u00e5r nyere musikkhistorie. Bergen har komponisthjem som dekker den klassiske musikken, men ingen samling/visning av den nyere musikkhistorien. Bergen har mest musikk som er eksportert og det g\u00e5r b\u00f8lge etter b\u00f8lge fra Saft til Kygo. Det er i storformat, men ogs\u00e5 en rekke artister med egne markeder og opptredener p\u00e5 klubbniv\u00e5. Bergen har mange vesentlige ut\u00f8vere nasjonalt. Bergen har en bredde fra Death Metal til rolige viser. Bergen har personer som sitter p\u00e5 private samlinger, som for eksempel Jan Eggum. Bergen har en interessant festival og konserttradisjon med volum fra Koengen og Nyg\u00e5rdsparken til Hulen. Bergen har hatt sv\u00e6rt interessante milj\u00f8er og b\u00f8lger, som for eksempel perioden med Bergen Rock Klubb. Samlet vil en kunne lage et sv\u00e6rt interessant hus for nyere musikk som vil kunne appellere b\u00e5de til Bergensere, regionene, Nasjonalt og for turister. Bystyret fatter f\u00f8lgende vedtak: \u2022 Bergen Kommune tar initiativ til \u00e5 sette ned en interimgruppe med kommunal representasjon og samarbeidspartnere for \u00e5 utrede et hus eller samling for nyere musikk i tr\u00e5d med representantforslaget. \u2022 Bergen kommune er sekretariat for interimgruppen \u2022 Bergen Kommune ser om en har egnede lokaler, der en blant utreder ledige bygg i R\u00e5dhuskvartalet, herunder fengselet, til bruken. 1 \u2022 Etter utredningen fremmes egen sak om eventuell realisering av slik samling/visningshus. Forretningsutvalget behandlet saken i m\u00f8tet 16.04.2024 sak 140/24 og fattet f\u00f8lgende vedtak: 1. Representantforslag fra Trond Tystad (BL) oversendes byr\u00e5det for videre utredning. 2. Byr\u00e5det bes om \u00e5 vurdere forslaget og \u00e5 utarbeide et notat slik at bystyret kan behandle saken senest innen 02.10.24. 3. Utvalg for finans, kultur og n\u00e6ring avgir innstilling i saken. Et notat med byr\u00e5dets vurdering av forslaget f\u00f8lger vedlagt. Forslagsstillers forslag til vedtak: \u2022 Bergen Kommune tar initiativ til \u00e5 sette ned en interimgruppe med kommunal representasjon og samarbeidspartnere for \u00e5 utrede et hus eller samling for nyere musikk i tr\u00e5d med representantforslaget. \u2022 Bergen kommune er sekretariat for interimgruppen \u2022 Bergen Kommune ser om en har egnede lokaler, der en blant utreder ledige bygg i R\u00e5dhuskvartalet, herunder fengselet, til bruken. \u2022 Etter utredningen fremmes egen sak om eventuell realisering av slik samling/visningshus. Dato: 10. september 2024 \u00d8ivind Hauge St\u00f8le - fagleder Frank Wessels - seniorr\u00e5dgiver Dokumentet er godkjent elektronisk. Vedlegg: Svar p\u00e5 representantforslag fra Trond Tystad (BL) om \u00e5 utrede et hus eller samling for nyere musikkhistorie. 2 "
}