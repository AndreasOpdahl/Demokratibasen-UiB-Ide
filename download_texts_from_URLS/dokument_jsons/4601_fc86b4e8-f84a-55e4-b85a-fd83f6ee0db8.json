{
  "dokument_id": "fc86b4e8-f84a-55e4-b85a-fd83f6ee0db8",
  "doc_type": "case_attachment",
  "kommune": 4601,
  "tittel": "Vedlegg 06 Varsel om ekspropriasjon 070723",
  "url": "https://bergen.kommune.no/politikere-utvalg/api/fil/bk360/10323846/Vedlegg-06-Varsel-om-ekspropriasjon-070723",
  "tekst": " Bergen Vann OLDERNES EIENDOMSELSKAP AS V\u00e5r referanse: 2020/90897-40 H\u00e5steins gate 10 Saksbehandler: Hanne Marie Torgilstveit 5160 LAKSEV\u00c5G Dato: 7. juli 2023 Deres ref.: Varsel om ekspropriasjon, Johan Berentsens vei Gnr 149 Bnr 15 for ervervelse av negativ servitutt og forh\u00e5ndstiltredelse til arealene Viser til samtale i v\u00e5re kontor onsdag 28.06.23. Det vises ogs\u00e5 til tidligere korrespondanse og forhandlinger i saken, herunder 07.10.22. Det ble avholdt befaring 28.04.22. Vi har i l\u00f8pet av 2022-2023 fors\u00f8kt flere forhandlingsrunder med deg, uten at vi har lyktes med \u00e5 lage en omforent avtale. Saken er fors\u00f8kt forhandlet over lang tid. Bergen Vann sitt prosjekt med \u00e5 klausulere areal p\u00e5 eiendommen gnr 149 bnr 15 I bergen kommune, er \u00e5 etablere ny kommunal avl\u00f8pspumpestasjon i Johan Berentsens vei. Arealet er i dag parkeringsplasser for boliger. Bj\u00f8rn M\u00f8rner, representant for selskapet (heretter eier) \u00f8nsker at minst mulig areal skal klausuleres, da de \u00f8nsker en fremtidig utbygging av leiligheter p\u00e5 eiendommen. Det er i dag ikke noen reguleringsplan som omhandler dette. Det ligger i tillegg et stort antall private ledninger over arealet, som vil gj\u00f8re fremtidig utbygging problematisk. Det \u00f8nskes ogs\u00e5 at det etableres alternative parkeringer i de ca 5 m\u00e5nedene prosjektet p\u00e5g\u00e5r. Bergen Vann kan ikke skaffe nye og alternative parkeringsplasser i byggeperioden. Dette er ulemper som beboere m\u00e5 finne seg i n\u00e5r det etableres offentlig infrastruktur. Eier kan imidlertid f\u00e5r erstattet manglende inntjening (i en minnelig avtale) for parkeringsplassene dersom det leveres dokumentasjon p\u00e5 dette. Eier har ellers p\u00e5 beropt to krav for \u00e5 inng\u00e5 en frivillig avtale. Det ene er at avl\u00f8pspumpestasjon blir flyttet lengre syd mot sj\u00f8. Det andre er at vannledning flyttes for \u00e5 frigj\u00f8re mer areal for fremtidig utbygging. Kummen er plassert strategisk med tanke p\u00e5 avgreininger, og den ligger inntil en AF 500 mm BTG ledning. Det er en stiv konstruksjon som allerede ligger der. S\u00e5 selv om vannledningen blir flyttet, s\u00e5 vil fortsatt avl\u00f8pfellesledning/(overvann og overl\u00f8psledningen) i betong ligge p\u00e5 arealet og sette f\u00f8ringer p\u00e5 avstandskrav. I forhold til plassering av pumpestasjon, s\u00e5 \u00f8nsker eier at denne plasseres lengre mot sj\u00f8 for \u00e5 frigj\u00f8re plass. Bergen Vann har vurdert forslaget og andre plasseringer, men har ikke sett grunnlag for \u00e5 flytte plassering. \u00c5rsaken er at stasjonen da plasseres i et sv\u00e6rt bratt terreng med d\u00e5rlige masser. Det m\u00e5 etableres en sv\u00e6rt h\u00f8y og kostbar mur, som kan medf\u00f8re sprengning til fjell. Dette vil komme sv\u00e6rt n\u00e6r nabobebyggelse, slik at dette alternativet anser Bergen Vann for \u00e5 v\u00e6re vanskeligere tilgjengelig, fordyrende og lite form\u00e5lstjenlig overfor eksisterende bebyggelse. Avgj\u00f8rende er ogs\u00e5 at etablerte ledninger uansett vil sette begrensninger og gi avstandskrav for fremtidig utbygging p\u00e5 dette arealet. Postadresse: Telefon: 55566000 Postboks 7700, 5020 BERGEN E-post: vann.avlop@bergen.kommune.no Kontoradresse: Internett: www.bergen.kommune.no Fj\u00f8sangerveien 68 Bergen Vann har gjort mange endringer underveis for \u00e5 im\u00f8tekomme eiers \u00f8nsker, men vi finner ikke grunn til \u00e5 endre p\u00e5 flere tekniske l\u00f8sninger n\u00e5. Eiere mener at Bergen Vann burde spurt han f\u00f8r vi satte i gang med \u00e5 prosjektere anlegget. Vi skj\u00f8nner dette argumentet, men anleggets tekniske plassering m\u00e5 g\u00e5 foran eiers \u00f8nsker i noen tilfeller. Dette fordi det har lang levetid (ca 100 \u00e5r) og m\u00e5 fungere optimalt i forhold til fremtidig drift og vedlikehold. Vi viser ellers til vedlegg og prosjekterendes vurdering av forslaget. Prim\u00e6rt \u00f8nsker Bergen Vann \u00e5 komme frem til en minnelig ordning, og h\u00e5per fortsatt det lar seg gj\u00f8re. Samtidig er Bergen Vann avhengig av \u00e5 f\u00e5 tilgang til de n\u00f8dvendige arealer for \u00e5 f\u00e5 fremdrift i prosjektet. Bergen Vann ser seg derfor n\u00f8dt til \u00e5 igangsette en prosess for \u00e5 erverve rettighetene ved ekspropriasjon. Vi varsler herved ekspropriasjon av negativ servitutt i henhold til oreigningslovens \u00a7 2 nr 47. \u00abMot vederlag etter skj\u00f8n til den det r\u00e5kar, kan oreigningsinngrep setjast i verk etter vedtak av eller samtykke fr\u00e5 Kongen, s\u00e5 langt det trengst til eller for: 47. Vassforsyning og avl\u00f8p\u00bb. Bestemmelsen gir en generell ekspropriasjon adgang til vannforsyning og avl\u00f8p. Bergen vann vil ogs\u00e5 s\u00f8ke om forh\u00e5ndstiltredelse etter oreigningslovens \u00a7 25. Eiendommen mister ikke eiendomsretten til arealet og det blir ikke gjort permanente endringer i arealet. Ledninger og tilh\u00f8rende installasjoner skal graves ned i bakken. B\u00e5ndleggingen vil medf\u00f8re at det ikke kan oppf\u00f8res byggverk eller andre konstruksjoner over ledningsanlegget. Eventuelle konstruksjoner m\u00e5 plasseres i betryggende avstand til ledningsanlegget. Eier av eiendommen er: Oldernes Eiendomselskap AS, H\u00e5steinsgate 10, 5160 LAKSEV\u00c5G, Orgnr: 927829924. Eier er H\u00e5vard Tveito og Bj\u00f8rn M\u00f8rner. Det er sistnevnte som har representert selskapet i forhandlinger med Bergen Vann. Begrunnelse: \u00c5rsaken til ekspropriasjon/ervervelse av negativ servitutt p\u00e5 eiendommen ligger i behovet for \u00e5 f\u00e5 tilstrekkelig vann til omr\u00e5det, sanert overvann og fjernet avl\u00f8p. Det ligger ca 17 boliger i omr\u00e5det som i dag har r\u00e5kloakk rett i byfjorden. Dette m\u00e5 fanges opp og bli renset f\u00f8r utslipp. Dette f\u00f8lger ogs\u00e5 av E\u00d8S-krav som Bergen kommune er p\u00e5lagt \u00e5 oppfylle. P\u00e5 Laksev\u00e5g, i Johan Berentsens vei, nedenfor Nyg\u00e5rdsmyren er det derfor planlagt ny pumpestasjon. Denne vil pumpe spillvannet fra ca. 17 boliger og kommunalt bofelleskap. Det eksisterer allerede en avl\u00f8pspumpestasjon ca. 100 meter fra ny planlagt stasjon. Den nye stasjonen samler avl\u00f8pet fra nederste del av bebyggelsen i Johan Berentsens vei. Avstand til eksisterende stasjon er ca. 100 meter, og stasjonen skal pumpe en mindre mengde spillvann. Det er derfor besluttet at pumpestasjonen ikke skal ha overbygg, men v\u00e6re en heve og senkbar pumpestasjon med t\u00f8rroppstilte pumper. Det foreligger gjennomf\u00f8ringsvedtak fra kommunaldirekt\u00f8rens stab, datert 24.04.23 Side 2 av 3 Eiendommen ligger i Nasjonal arealplan 4601_40260000, med en eldre regulerings- og bebyggelsesplan for omr\u00e5det Nyg\u00e5rd \u2013 Nyg\u00e5rdsvik \u2013 Gledesnes, Laksev\u00e5g fra 1964. Det foreligger ingen s\u00f8knad om reguleringsplan p\u00e5 eiendommen pr dags dato. For \u00e5 kreve ekspropriasjon etter plan- og bygningsloven, m\u00e5 det foreligge reguleringsplan, noe det ikke gj\u00f8r i Johan Berentsens vei. Hjemmel for ekspropriasjon blir derfor oreigningsloven \u00a7 2. Avgrensing av r\u00e5derett over eiendommen Bergen Vann gj\u00f8r deg oppmerksom p\u00e5 oreigningsloven \u00a7 28. Her fastsl\u00e5s at dette varselet inneb\u00e6rer at grunneier ikke m\u00e5 disponere rettslig eller faktisk over eiendommen p\u00e5 en m\u00e5te som hindrer, vanskeliggj\u00f8r eller fordyrer et eventuelt eiendomsinngrep uten Bergen Vann sin tillatelse. Det m\u00e5 i s\u00e5 fall p\u00e5regnes at det blir gjort fradrag for skaden i erstatningen, og at arbeid, p\u00e5kostninger og lignende som ellers kunne gitt grunnlag for \u00e5 \u00f8ke erstatningen, vil bli sett bort fra ved erstatningsfastsettelsen. I denne sammenheng viser vi ogs\u00e5 til oreigningsloven \u00a7 24 annet punktum som lyder: \u00abEigaren skal gjera greie for alle rettar som han veit hefter p\u00e5 eigedomen, og som inngrepet kan f\u00e5 verknad for, om det vert kravd.\u00bb Vi ber s\u00e5leis om ei tilbakemelding p\u00e5 dette. Grunneier sin rett til \u00e5 uttale seg I samsvar med forvaltningsloven \u00a7 16 og oreigningslovens \u00a7 12 annet ledd om forh\u00e5ndsvarsel, blir du oppfordret til \u00e5 uttale deg til s\u00f8knad om samtykke til ekspropriasjon og s\u00f8knad om forh\u00e5ndstiltredelse innen 6 uker, (samt avvikling av sommerferie), innen torsdag 31. august 2023. Skriftlige merknader kan omhandle vedtaket om \u00e5 ekspropriere rettigheter/servitutt for \u00e5 f\u00e5 gjennomf\u00f8rt tiltaket. Det fysiske inngrepet fremkommer av vedlagte kart. Vi ber om tilbakemelding om noe er uriktig i tilsendte kartmateriale. Andre merknader kan sendes p\u00e5 e-post til hanne.torgilstveit@bergen.kommune.no eller p\u00e5 tlf: 55 56 60 79. Med hilsen Bergen Vann - Hanne Torgilstveit - juridisk r\u00e5dgiver Dokumentet er godkjent elektronisk. Side 3 av 3 "
}