{
  "dokument_id": "05c6cf8a-6fc2-54c1-98a1-9bfd9b3da7d1",
  "doc_type": "case_attachment",
  "kommune": 4601,
  "tittel": "H\u00f8ringsinnspill fra MILIARIUM AS",
  "url": "https://bergen.kommune.no/politikere-utvalg/api/fil/bk360/10953956/Horingsinnspill-fra-MILIARIUM-AS",
  "tekst": " Miliarium Holding AS Husebybakken 28 B 0379 Oslo Bergen kommune v/ Byr\u00e5dsleders avdeling Postboks 7700 5020 Bergen 14.08.2024 Innspill til planprogrammet for ny kommuneplans samfunnsdel Det vises til Bergen kommunes nettsider der det bes om innspill til planprogram for ny kommuneplans samfunnsdel, med vedlagt planstrategi og kunnskapsgrunnlag, innen h\u00f8ringsfrist 15.08.2024. Miliarium er en landsdekkende eiendomsutvikler- og utbygger med flere p\u00e5g\u00e5ende prosjekter i Bergen. I den forbindelse \u00f8nsker vi \u00e5 komme med innspill til arbeidet med kommuneplanen b\u00e5de p\u00e5 generell basis og med bakgrunn i konkrete prosjekter. Innledningsvis \u00f8nsker vi f\u00e5 frem at vi er positive til arbeidet kommunen har igangsatt. I planprogrammet vises det til at arealdelen skal f\u00f8lge opp f\u00f8ringer fra samfunnsdelen. Videre skrives det at arealstrategien skal fungere som en bro mellom kommuneplanens samfunnsdel og arealdel. Miliarium tror dette vil kunne bli et vellykket grep for \u00e5 tydeliggj\u00f8re sammenhengen mellom planene og gj\u00f8re videre saksbehandling mer forutsigbar. Samfunnsdelen til kommuneplanen skal b\u00e5de gi m\u00e5l for den langsiktige utviklingen av Bergen og angi prioriterte satsingsomr\u00e5der for innev\u00e6rende valgperiode. N\u00e5r m\u00e5l og satsningsomr\u00e5der videre skal f\u00f8lges opp i kommuneplanens arealdel og \u00f8vrig planverk, samt i kommunens handlings- og \u00f8konomiplan, mener vi det er viktig \u00e5 synliggj\u00f8re viktige tema og utfordringer som vi mener b\u00f8r h\u00e5ndteres allerede i samfunnsdelen. N\u00e6ring I kunnskapsgrunnlaget er det poengtert: \u00abBergen er den nest st\u00f8rste eksportkommunen i Norge m\u00e5lt i eksport utenom olje og gass, og er avhengig av tilgang p\u00e5 riktig kompetanse for \u00e5 videreutvikle industri og n\u00e6ringsliv\u00bb \u00abFlere flytter fra utlandet til Bergen enn fra Bergen til utlandet, men samtidig flytter flere fra Bergen til andre kommuner i Norge, enn fra andre kommuner til Bergen.\u00bb Tilstrekkelig n\u00e6ringsareal m\u00e5 avsettes for \u00e5 gj\u00f8re det attraktivt \u00e5 bosette seg i byen. Et mangfoldig og attraktivt n\u00e6ringsliv skaper boligbehov som igjen st\u00f8tter opp under kulturliv og handel. Uten satsning p\u00e5 n\u00e6ring og medf\u00f8lgende boliger vil omegnskommuner, og Oslo, tiltrekke seg folk som kunne bosatt seg i Bergen. I den forbindelse er det betegnende at det ikke er noen temaplan for n\u00e6ring under byutviklingsfeltet i opplistingen av tematiske planer i planstrategien. Side 1 av 7 Miliarium Holding AS Husebybakken 28 B 0379 Oslo Samfunnsdelen b\u00f8r ta opp ambisjoner for n\u00e6ringsutviklingen i Bergen kommune, gi f\u00f8ringer om plassering for ulike typer n\u00e6ring (n\u00e6r eksisterende sentrumsomr\u00e5der eller egne n\u00e6ringsomr\u00e5der n\u00e6rt veinett) samt angi m\u00e5lsettinger som kan m\u00e5les i ettertid. Videre b\u00f8r samfunnsdelen understreke behov for \u00e5 forenkle og oppdatere bestemmelser i \u00f8vrig planverk for \u00e5 stimulere n\u00e6ringsvirksomhet. Et eksempel her er plankravet i KPA \u00a73.1 som vanskeliggj\u00f8r hensiktsmessig disponering av eksisterende n\u00e6ringsareal (eks skifte av leietakere) dersom gjeldende reguleringsplan ble vedtatt f\u00f8r 1985. I arbeid med formulering av ambisjoner og m\u00e5l b\u00f8r bransjen involveres for \u00e5 sikre en forst\u00e5else av ulike n\u00e6ringers arealbehov, potensiale for samlokalisering med andre virksomheter, preferanser knyttet til plassering (eks. behov for publikumseksponering) og andre behov spesifikt knyttet til den enkeltes virksomhet. Frivillighet I kunnskapsgrunnlaget st\u00e5r det: \u00abInnbyggere, frivillighet, n\u00e6ringsliv og kommunen m\u00e5 finne l\u00f8sninger p\u00e5 behovene og oppgavene i fellesskap. Selv om Bergen kommune har en sentral rolle som samfunnsakt\u00f8r, er det kun gjennom samarbeid vi kan n\u00e5 m\u00e5lene.\u00bb Etter v\u00e5r mening b\u00f8r det understrekes at Bergen kommune skal st\u00f8tte opp under frivillighetsinitiativ, b\u00e5de i form av \u00f8konomiske tilskudd, men ogs\u00e5 gjennom veiledning og positiv saksbehandling av initiativ fra frivillige foreninger og ildsjeler. Dette b\u00f8r spesielt gjelde for initiativ som er med p\u00e5 \u00e5 redusere utenforskap og styrke folkehelsen, uavhengig av brukerens \u00f8konomiske situasjon. Videre b\u00f8r det bli langt enklere \u00e5 f\u00e5 til midlertidige aktiviteter, herunder at kommunen heier disse frem og gir en \u00abfast track\u00bb for veiledning og saksbehandling. Boligkarriere Det f\u00f8lger av kunnskapsgrunnlaget at: \u00abFramskrivingene ansl\u00e5r at det vil v\u00e6re litt f\u00e6rre personer i alderen 6\u201324 \u00e5r i 2042 enn i dag, og klart flere eldre personer (s\u00e6rlig 80+ \u00e5r).\u00bb \u00abEn aldrende befolkning og relativt f\u00e6rre i yrkesaktiv alder vil kunne medf\u00f8re utfordringer for Bergen. Dette er knyttet til \u00e5 m\u00f8te n\u00e6ringslivets kompetansebehov, samtidig som kommunen har nok ressurser til \u00e5 kunne yte et tilstrekkelig tjenestetilbud for byens innbyggere. Endringen i befolkningssammensetningen vil kunne f\u00f8re til svakere inntektsvekst og \u00f8kende utgifter knyttet til pleie- og omsorgstjenester hos eldre.\u00bb En av utfordringene som blir trukket frem i planprogrammet til samfunnsdelen er \u00abEn velferdsstat under press krever at kommunen har tilstrekkelig handlingsrom til \u00e5 omstille seg\u00bb. For \u00e5 m\u00f8te denne utfordringen er det etter v\u00e5r mening viktig \u00e5 legge til rette for at personer i yrkesaktiv alder velger \u00e5 bosette seg i Bergen, herunder ogs\u00e5 \u00e5 beholde studenter etter fullf\u00f8rte studier. Vi har over, nevnt viktigheten av \u00e5 styrke n\u00e6ringslivet i Bergen, noe som ogs\u00e5 er sv\u00e6rt relevant i denne Side 2 av 7 Miliarium Holding AS Husebybakken 28 B 0379 Oslo sammenhengen. Et annet virkemiddel som kan fremheves i samfunnsdelen er \u00e5 sikre en \u00abboligkarriere\u00bb som er tilpasset ulike livsfaser. I 2022 viste statistikk fra SSB at 1 av 5 nordmenn bor alene og at 40,4% av husholdninger best\u00e5r av en person - https://www.ssb.no/befolkning/barn-familier-og- husholdninger/statistikk/familier-og-husholdninger/artikler/1-av-5-bor-alene Vi mener at Bergen kommune m\u00e5 tillate flere mindre enheter. Dette vil gi et tilbud b\u00e5de til etablerere som inngang til boligmarkedet (eks. etter endte studier) og enslige. Videre b\u00f8r det sikres tilrettelagte leiligheter for eldre vil gj\u00f8re det enklere for folk \u00e5 bo hjemme lengre og dermed avlaste presset og kostnader til offentlig eldreomsorg. Ved \u00e5 sikre attraktive leiligheter for voksne/eldre vil disse kunne selge unna sine boliger n\u00e5r barn flytter ut. Dette vil gi igjen gi grunnlag for kj\u00f8p av rekkehus, enebolig, flermannsbolig for husholdninger som typisk starter familie og \u00f8nsker \u00e5 flytte til st\u00f8rre enheter. Fortetting Det st\u00e5r i kunnskapsgrunnlagetat: \u00abKPA 2018 bygger p\u00e5 prinsipp om \u00e5 unng\u00e5 byspredning, med fortetting i og rundt Bergen sentrum, bydelssentre og kollektivknutepunkt.\u00bb \u00abHvert eneste \u00e5r bygges det ned natur og matjord, og summen av de mange sm\u00e5 og store inngrepene utgj\u00f8r en trussel for natur- og artsmangfoldet i Bergen, s\u00e5vel som innbyggernes muligheter til kontakt med naturen.\u00bb Miliarium st\u00f8tter \u00f8nsket om \u00e5 unng\u00e5 nedbygging av natur og matjord. Et av de viktigste virkemidlene for \u00e5 f\u00e5 dette til er \u00e5 faktisk ha tilstrekkelig fortetting der det er satt av til fortetting, hvis ikke blir konsekvensen byspredning og befolkningslekkasje til omkringliggende kommuner. Kommunen har gjort store investeringer i infrastruktur, eksempelvis med bybanen og bossnettet. Det er l\u00f8nnsomt b\u00e5de for den enkelte innbygger, og kommunen som helhet, \u00e5 bygge tettere framfor \u00e5 utvide byomr\u00e5det. Det er store gevinster \u00e5 hente p\u00e5 en mer effektiv utnyttelse av infrastrukturen og f\u00e5 flere beboere langs kollektivtraseer, som igjen vil \u00f8ke kommunens inntekter og gi kommunen \u00f8konomiske handlefrihet. Tilstrekkelig fortetting i sentrale omr\u00e5der vil gi redusert bilbruk. Det vil v\u00e6re attraktivt \u00e5 velge sykkel/gange og kollektiv n\u00e5r man bor sentralt, selv om man har en bilparkeringsplass som kan brukes av gjester og ved behov ut over det hverdagslige. Dersom Bergen ikke f\u00e5r til en tilstrekkelig fortetting, vil bilbruken \u00f8ke grunnet byspredning og/eller flytting til nabokommuner (men fortsatt jobbe i Bergen). Videre m\u00e5 samfunnsdelen tydeliggj\u00f8re at kommunen \u00f8nsker \u00e5 kunne fortette eksisterende boligomr\u00e5der, spesielt i sentrum. En l\u00f8sning her vil v\u00e6re \u00e5 gj\u00f8re det enklere \u00e5 bruke KPA sin unntaksbestemmelse fra plankrav. Mindre fortettingsprosjekt m\u00e5 komme raskere og vil bli godt ivaretatt gjennom byggesaker som har et h\u00f8yt detaljniv\u00e5. Dette vil spare kommunen og andre myndigheter for ressursbruk og insentivere eiendomsbesittere til \u00e5 utvikle eiendommene sine til glede for nye beboere. Side 3 av 7 Miliarium Holding AS Husebybakken 28 B 0379 Oslo Vi mener at disse m\u00e5lsettingene b\u00f8r gjennomsyre hele planverket til Bergen kommune, fra Kommuneplan (samfunnsdel, arealdel og handlingsdel) ned til de enkelte reguleringsplaner. I Bergen er det ikke bare i KPA at detaljniv\u00e5et er for h\u00f8yt, ogs\u00e5 reguleringsplanene oppleves ofte vanskelige og for detaljerte. Forutsigbarheten er avgj\u00f8rende for \u00e5 f\u00e5 investeringer til \u00f8kt boligbygging og eiendomsutvikling i Bergen. Uforutsigbarheten hemmer investeringer og har svekket tilliten til de kommunale planene. Dette m\u00e5 rettes opp gjennom samfunnsdelen og kobles mot arealdel og handlingsdel. Saksbehandling Det st\u00e5r i kunnskapsgrunnlaget: \u00abKommunens kommunikasjon skal bidra til en felles forst\u00e5else for hva innbyggere og samarbeidsparter kan forvente av kommunen, for \u00e5 sikre transparens og forutsigbarhet, og minske forventningsgapet. Kommunen skal forklare hvordan kommunen jobber faglig og politisk, hva som prioriteres, og hvorfor.\u00bb \u00abVirksomhetsstyring og god styringspraksis skal sikre at alle deler av organisasjoner jobber for samme m\u00e5loppn\u00e5else, og prioriterer riktig utfra gjeldende rammebetingelser og \u00f8nsket utvikling. Samfunnsplanleggingen i kommunen skal bidra til en r\u00f8d tr\u00e5d fra kommunens samfunnsdel til tematisk planlegging og handlings- og \u00f8konomiplanen. Planleggingen m\u00e5 tilpasses behovet og ikke gj\u00f8res mer omfattende enn n\u00f8dvendig.\u00bb Vi tror at alle som jobber med byutvikling i Bergen er enige om at saksbehandlingstid er altfor lang og uforutsigbar. Kommunen, eiendomsutviklere og r\u00e5dgivere m\u00e5 jobbe sammen for \u00e5 forenkle prosessen og gj\u00f8re den forutsigbar. Det er en realitet at kostnader (finanskostnader, r\u00e5dgiverkostnader, mv.) er betydelig ved forsinkelser i planlegging og stadige \u00abomkamper\u00bb med kommunen. Dette medf\u00f8rer b\u00e5de dyrere boliger, samt at kommunens boligforsyning blir hengende etter ettersp\u00f8rsel/behov. I forvaltningsloven, som offentlig forvaltning bygger p\u00e5, er det to b\u00e6rende hovedhensyn, rettssikkerhet og effektivitet. Det kan stilles sp\u00f8rsm\u00e5l om at saksbehandlingen i Bergen n\u00e5 har g\u00e5tt for langt i vektlegging av rettssikkerhet p\u00e5 bekostning av effektivitet. Det oppleves at kommunen g\u00e5r langt ned i detaljer i saksbehandlingen av reguleringsplaner p\u00e5 tema som naturlig prosjekteres senere i byggesaksprosessen. Det etterlyses en holdning om \u00abHvordan f\u00e5r vi det til?\u00bb i stedet for \u00abDette g\u00e5r ikke fordi...\u00bb. Det f\u00f8lger av Kostratall for 2023 at Bergen har en gjennomsnittlig saksbehandlingstid for private forslag til detaljreguleringer p\u00e5 1939 dager. Det b\u00f8r gj\u00f8res en grundig vurdering hvordan omkringliggende kommuner som Bj\u00f8rnafjorden (400 dager), Voss (885 dager) og Ask\u00f8y (1140 dager) ligger p\u00e5 vesentlig lavere saksbehandlingstid. Tilsvarende unders\u00f8kelse b\u00f8r gj\u00f8res for kommuner det b\u00f8r v\u00e6re grunn til \u00e5 sammenligne seg med, som Bod\u00f8 (930 dager), Kristiansand (982 dager), Haugesund (523 dager) og Skien (508 dager). Side 4 av 7 Miliarium Holding AS Husebybakken 28 B 0379 Oslo Miliarium opplever, i likhet med flere andre utviklere vi har dialog med, en uenighet internt i kommunen om tolkning av hva bystyret har ment i overordnede planer, eks. hva som er hensiktsmessig fortetting. For \u00e5 skape forutsigbarhet og at kommunen fremst\u00e5r med felles m\u00e5lsettinger og prioriteringer m\u00e5 vi kunne se p\u00e5 Bergen kommune som en enhet, herunder at det ikke lenger skilles mellom \u00abpolitiske\u00bb og \u00abadministrative\u00bb tilbakemeldinger. Det m\u00e5 kunne forventes at f\u00f8ringer fra bystyret blir fulgt opp lojalt i videre saksbehandling. Det er sv\u00e6rt mange hensyn som skal ivaretas i reguleringsarbeid og disse vil ofte komme i konflikt med hverandre. Det b\u00f8r settes klare prioriteringer i overordnede styrende dokument som gj\u00f8r det enklere \u00e5 ta valg i senere prosess. Et forslag her er \u00e5 ha politisk involvering tidlig i detaljreguleringsprosesser slik at det ikke er tvil om hva som er ment i overordnede planer. Dette vil fungere som en \u00abbestilling\u00bb i saken til utbyggere, r\u00e5dgivere og administrasjon. Konkrete innspill til samfunnsdelen For \u00e5 f\u00e5 frem hvordan samfunnsdelen kan bidra til \u00e5 styrke det vi oppfatter som kommunens fortettingsstrategi \u00f8nsker vi \u00e5 trekke frem tre aktuelle omr\u00e5der. Kristianborg Kristianborg bybanestopp ble i sin tid ble flyttet fra Kanalveien til et stopp under Fj\u00f8sangerveien. I arbeidet med kommuneplanens arealdel ble ikke sentrumskjernen rundt dette kollektivknutepunktet justert. Dette er et eksempel p\u00e5 et omr\u00e5de hvor sentrumskjernen kan utvides til \u00e5 dekke begge sider av Fj\u00f8sangerveien, og med skape grunnlag for h\u00f8yere grad av fortetting for \u00e5 utnytte umiddelbar n\u00e6rhet til bybane, h\u00f8yfrekvent bussforbindelse og sykkelstamveger. Det b\u00f8r etter v\u00e5r oppfatning synliggj\u00f8res allerede i samfunnsdelen at dette er \u00f8nsket fortettingsstrategi. Side 5 av 7 Miliarium Holding AS Husebybakken 28 B 0379 Oslo Storaneset Den andre innspillet gjelder Storaneset i Arna. I mai i \u00e5r \u00e5pnet dobbeltsporet til og fra Bergen sentrum med avganger hvert 15 minutt og 7 minutters reisetid. I samfunnsdelen b\u00f8r det fremheves at det i st\u00f8rre grad m\u00e5 tas hensyn til hvilke behov og funksjoner som trengs p\u00e5 bydelsniv\u00e5. For Arna vil det \u00e5 utvide byfortettingssonen (sone 2) til bl.a. Storaneset gi et tydelig signal om at omr\u00e5det rundt Arnav\u00e5gen skal utvikles, og med det utnytte kollektivmuligheten som dobbeltsporet gir. \u00d8vregaten Det tredje innspillet gjelder et parkeringsomr\u00e5de i \u00d8vregaten, overfor Mariakirken. Vi \u00f8nsker \u00e5 kunne g\u00e5 rett p\u00e5 byggesak for et mindre antall boenheter, men det viser seg krevende \u00e5 f\u00e5 alle involverte myndigheter til \u00e5 godta dette. Kommunen kan i samfunnsdelen understreke \u00f8nsket om \u00e5 i st\u00f8rre grad \u00e5pne for denne type fortetting og senere tydeliggj\u00f8re dette i rulleringen av arealdelen. Slik det fremst\u00e5r n\u00e5 virker det som om unntaksbestemmelsen fra plankravet ikke er mulig \u00e5 benytte, n\u00e5r det ikke lar seg gj\u00f8re \u00e5 endre et parkeringsomr\u00e5de i en byfortettingssone (BY1) til et f\u00e5tall boliger. Side 6 av 7 Miliarium Holding AS Husebybakken 28 B 0379 Oslo Med vennlig hilsen og p\u00e5 vegne av Miliarium David Faukner Bendiksen Prosjektsjef Tlf: [+47] 90 56 33 28 E-mail: david@miliarium.no Side 7 av 7 "
}