{
  "dokument_id": "38341b17-0ce7-53e2-8bdd-c19eee440e47",
  "doc_type": "case_attachment",
  "kommune": 5501,
  "tittel": "tilleggsnotat i formannskapssak om EU-direktiv",
  "url": "https://innsyn.tromso.kommune.no/application/getMoteDokument?dokid=2001761835",
  "tekst": "TILLEGGSNOTAT I FORMANNSKAPSSAK Notat til sak om EUs reviderte avl\u00f8psdirektiv, 17. juni 2024 Saken ble behandlet i MIKS den 5. juni og skulle behandles i kommunestyrem\u00f8tet den 19. juni for endelig vedtak. Ved en inkurie ble ikke saken satt p\u00e5 sakslisten til kommunestyret. Saken er for kompleks til \u00e5 sette p\u00e5 sakslisten som tilleggssak i siste liten, s\u00e5 den fremmes derfor som hastesak til formannskapet den 25. juni. Formannskapet er delegert myndighet til \u00e5 behandle saker etter hasteparagrafen \u00a7 11-8 i kommuneloven dersom f\u00f8lgende vilk\u00e5r er oppfylt: \u00ab..., n\u00e5r det er n\u00f8dvendig \u00e5 treffe et vedtak s\u00e5 raskt at det ikke er tid til \u00e5 innkalle det organet som skulle ha avgjort saken.\u00bb Myndigheten til \u00e5 treffe vedtaket ligger til kommunestyret og det haster med \u00e5 treffe avgj\u00f8relsen. Begrunnelsen for dette er: Dette handler om deltakelse i anbud som Troms fylkeskommune skal lyse ut som Tenk Troms\u00f8- prosjekt i h\u00f8st. Vi n\u00e6rmer oss et kritisk tidspunkt for avklaring av omfang av deltakelse i dette og hva som skal v\u00e6re med i utlysningen. Det hadde absolutt v\u00e6rt en stor fordel \u00e5 f\u00e5 en avklaring n\u00e5. Konsekvensen med \u00e5 ikke f\u00e5 dette avklart f\u00f8r september kan bli at vi forsinker Troms fylkeskommunes prosjekt. Vi skal nok likevel kunne l\u00f8se dette p\u00e5 et vis, men vi fremst\u00e5r ikke som de beste \u00e5 samhandle med. Avklaringen fikk utsettelse i april (ikke behandling i MIKS pga avgj\u00f8relse tatt i sekretariatet) og utsettelse i MIKS i mai pga full saksliste. Saken har pga uheldige omstendigheter allerede v\u00e6rt utsatt flere ganger. Det er redegjort ovenfor at det ikke er forsvarlig \u00e5 sette saken p\u00e5 sakslisten til kommunestyret den 19. juni, og det vil ikke v\u00e6re mulig \u00e5 innkalle kommunestyret p\u00e5 nytt n\u00e5r det n\u00e5 er sommerferie og flere av kommunestyrerepresentantene reiser bort. Det legges til grunn at vilk\u00e5rene for \u00e5 behandle saken i formannskapet etter \u00a7 11-8 er oppfylt. Gry Dons Seksjonsleder politisk sekretariat Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900, 9299 Troms\u00f8 Bankkonto: 4750 05 08236 Telefon: 77 79 00 00 Org.nr.: Foretaksregisteret NO 940 101 808 MVA Telefax: 77 79 00 01 "
}