{
  "dokument_id": "7d8303e9-7e5b-51ad-8e0b-1fbd3e0f0ecd",
  "doc_type": "case_attachment",
  "kommune": 5501,
  "tittel": "Vedlegg 7 - Sak 06-24 Opphevelse av vedtak i sak 07_23 om opprettelse av Oldervik elgvald - sak 06_24",
  "url": "https://innsyn.tromso.kommune.no/application/getMoteDokument?dokid=2001781276",
  "tekst": "Arkivsaksnr. 24/02786-1 Saksbehandler Bo Eide Saksgang M\u00f8tedato Viltnemnda Sak 06/24 - Opphevelse av vedtak i sak 07/23 om opprettelse av Oldervik elgvald. Kommunedirekt\u00f8rens innstilling til vedtak: Viltnemndas vedtak i sak 07/23 om opprettelse av Oldervik elgvald oppheves. Vedtaket er fattet med hjemmel i forvaltningslovens \u00a735c. Kommunen ber valdansvarlig om \u00e5 s\u00f8ke p\u00e5 nytt om godkjenning. Mari Enoksen Hult Mette Moh\u00e5g Konstituert kommunedirekt\u00f8r Avdelingsdirekt\u00f8r, bymilj\u00f8 1 Hva saken gjelder Oldervik sams elgvald ble godkjent opprettet ved vedtak i viltnemnda i sak 07/23, den 14.09.23. Etter hjorteviltforskriftens \u00a711, skal s\u00f8knad om opprettelse av vald behandles innen 15. juni. Vedtaket er derfor ugyldig fattet. Kommunen kan etter forvaltningslovens \u00a735c omgj\u00f8re eget vedtak, og velger \u00e5 gj\u00f8re det. Valdet kan s\u00f8ke p\u00e5 ny om opprettelse innen fristen 1. mai 2024. Saksutredning Viltnemnda behandlet i m\u00f8te 14.09.23 to saker om opprettelse av elgvald i kommunen. Etter jordskiftesak i Tomasjordomr\u00e5det, ble to nye utmarkslag opprettet ved dom i Jordskifteretten 09.12.22; Tomasjord \u2013 Snarby utmarkslag og Oldervik utmarkslag. Dommen ble etter anke stadfestet 22.07.23. Det da hittil fungerende utmarkslaget opph\u00f8rte da \u00e5 eksistere, og sammen med det, det godkjente elgvaldet i omr\u00e5det. Det m\u00e5tte derfor s\u00f8kes p\u00e5 ny om opprettelse av elgvald i omr\u00e5det. For \u00e5 opprette elgvald m\u00e5 det etter Hjorteviltforskriftens \u00a710 s\u00f8kes til kommunen innen 1. mai det p\u00e5gjeldende \u00e5ret. Kommunens frist for behandling er 15. juni. Det er i utmarkslagenes og kommunens interesse \u00e5 ha kontinuitet i forvaltingen av elg p\u00e5 de nye utmarkslagenes arealer, og s\u00f8knader datert tidlig i september 2023 ble behandlet i m\u00f8te i viltnemnda 14.09.23. I sak 07/23 ble s\u00f8knad fra grunneiere i Oldervik om opprettelse av Oldervik sams elgvald behandlet, og godkjent. S\u00f8knaden, datert 15.08.23 inneholdt alle n\u00f8dvendige opplysninger for behandling. I sak 08/23 ble s\u00f8knad fra Tomasjord- Snarby utmarkslag om opprettelse av Tomasjord -Snarby elgvald behandlet, og godkjent. Vedtaket i sak 08/23 er senere opphevet av Statsforvalteren i Troms i annen sammenheng, og denne s\u00f8knaden vil bli behandlet p\u00e5 ny i egen sak. Kommunen har etter hjorteviltforskriftens \u00a737 anledning til \u00e5 dispensere for s\u00f8knadsfristen og valgte \u00e5 behandle de innkomne s\u00f8knadene. Det viser seg derimot at kommunen ikke har anledning til \u00e5 fravike fra egen frist for behandling, 15, juni, og kommunen ser det derfor n\u00f8dvendig \u00e5 oppheve vedtaket om opprettelse av Oldervik elgvald, som ble feilaktig fattet. Konsekvensen av vedtaket var at det ble gitt fellingstillatelse til, og gjennomf\u00f8rt elgjakt p\u00e5 det feilaktig godkjente valdet h\u00f8sten 2024, og to dyr ble felt som tildelt. Gjennomf\u00f8ring av jakt og uttak av tildelt kvote var \u00f8nsket av b\u00e5de elgvald og kommunen som viltforvaltningsmyndighet, og slik sett har ikke det feilaktig fattede vedtaket f\u00f8rt til noen negative konsekvenser. Ved \u00e5 ikke overholde behandlingsfristen for valdgodkjenning, 15. juni har kommunen fattet et ulovlig vedtak da valdet ble godkjent 14.09.23. Kommunen kan etter forvaltningslovens \u00a735c omgj\u00f8re eget vedtak, og velger \u00e5 gj\u00f8re det. Konsekvensen vil v\u00e6re at valdet, ved valdansvarlig m\u00e5 s\u00f8ke p\u00e5 ny om opprettelse innen fristen 1. mai 2024. Konklusjon Kommunen v. saksbehandler er blitt oppmerksom p\u00e5 at eget vedtak er ulovlig fattet. Forvaltningsloven gir et forvaltingsorgan anledning til \u00e5 omgj\u00f8re et eget vedtak dersom vedtaket m\u00e5 ansees som ugyldig. I dette tilfellet har kommunen ikke overholdt en behandlingsfrist, og vurderer da at eget vedtak er ugyldig. Konsekvensen for s\u00f8ker er liten, da det i praksis bare m\u00e5 2 s\u00f8kes p\u00e5 ny, innen fristen i \u00e5r, 1. mai, og kommunen m\u00e5 behandle s\u00f8knaden p\u00e5 ny, innen sin frist, 15. juni. Viltnemndas vedtak i sak 07/23 om opprettelse av Oldervik elgvald oppheves, med hjemmel i forvaltningslovens \u00a735c. Kommunen vil be valdet s\u00f8ke kommunen p\u00e5 nytt om godkjenning, innen fristen i \u00e5r, 1 mai. Vedtakskompetanse Viltnemnda Vedlegg Vedlegg - Sak 07_23 Opprettelse av Oldervik Sams elgvald 3 "
}