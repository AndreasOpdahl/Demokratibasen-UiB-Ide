{
  "dokument_id": "5ba82dc9-19bc-58c7-a68f-0c48f5e2f892",
  "doc_type": "case_attachment",
  "kommune": 4601,
  "tittel": "Rapport om konkurranseutsetting av i sykehjem 2025 - valg av to kommunale sykehjem som skal konkurranseutsettes",
  "url": "https://bergen.kommune.no/politikere-utvalg/api/fil/bk360/12710822/Rapport-om-konkurranseutsetting-av-i-sykehjem-2025-valg-av-to-kommunale-sykehjem-som-skal-konkurranseutsettes",
  "tekst": "Rapport om konkurranseutsetting av i sykehjem 2025 - valg av to kommunale sykehjem som skal konkurranseutsettes 1. Bakgrunn Bystyret har i sak 9/25 om konkurranseutsetting av to kommunale sykehjem fattet vedtak om at: 1. To eksisterende kommunale sykehjem konkurranseutsettes, i tr\u00e5d med sakens anbefalinger. 2. Byr\u00e5det gis fullmakt til \u00e5 velge ut sykehjemmene, og for \u00f8vrig gjennomf\u00f8re anskaffelsen i tr\u00e5d med gjeldende lovverk, hovedavtale, \u00f8konomireglement og kommunens \u00f8vrige retningslinjer p\u00e5 omr\u00e5det. Hovedtillitsvalgte og verneombud skal involveres i arbeidet. 3. Ansatte som velger \u00e5 reservere seg mot \u00e5 bli overf\u00f8rt til ny arbeidsgiver, vil bli tilbudt stilling i kommunen, i tr\u00e5d med sakens anbefalinger. Med bakgrunn i bystyrets vedtak i saken, ble det etablert en arbeidsgruppe med mandat til \u00e5 foresl\u00e5 to eksisterende kommunale sykehjem innenfor kategorien langtidsplasser uten spesialfunksjoner og/eller tilknyttede Omsorg pluss-boliger eller omsorgsboliger, som anbefales konkurranseutsatt. Arbeidsgruppen fikk f\u00f8lgende oppdrag: \u2022 Velge kriterier for vurdering av hvilke sykehjem som konkurranseutsettes. \u2022 Velge fire sykehjem i prioritert rekkef\u00f8lge basert p\u00e5 valgte kriterier. Prioriteringen skal vise hvordan de ulike sykehjemmene er vurdert for hvert av kriteriene. \u2022 Tilstrebe enighet i arbeidsgruppen om forslag til prioritering. Eventuelle uenigheter skal framg\u00e5 av redegj\u00f8relsen (jf. punkt under). \u2022 Skriftlig redegj\u00f8re for arbeidsprosess og andre vesentlige forhold knyttet til leveransen med betydning for byr\u00e5dets vurdering av saken. F\u00f8lgende kommunale sykehjem m\u00f8ter kriteriene bystyret har satt for valg av sykehjem som kan konkurranseutsettes: \u2022 Arna helseheim \u2022 Gullst\u00f8ltunet \u2022 Kalfaret sykehjem (organisert under Engen) \u2022 Ladeg\u00e5rden sykehjem \u2022 Lyngb\u00f8tunet \u2022 \u00c5stveit sykehjem \u2022 S\u00f8reide sykehjem Rapporten redegj\u00f8r for arbeidsgruppens vurderinger, med s\u00e6rlig vekt p\u00e5 valg av metode for gjennomf\u00f8ring, utvelgelse av kriterier og vekting av disse. P\u00e5 bakgrunn av dette foresl\u00e5s fire kommunale sykehjem konkurranseutsatt i prioritert rekkef\u00f8lge. 1 2. Organisering av arbeidet Arbeidsgruppen har best\u00e5tt av f\u00f8lgende representanter1: \u2022 Eirik Vestrheim, seksjonssjef for plan og utvikling ved Byr\u00e5dsavdeling for eldre helse og omsorg (BEHO) (leder) \u2022 Bernt Tungodden, seksjonssjef \u00f8konomi ved Byr\u00e5dsavdeling for eldre helse og omsorg (BEHO) \u2022 Ingelin S\u00f8raas, seksjonssjef HR og organisasjon ved Byr\u00e5dsavdeling for eldre helse og omsorg (BEHO) \u2022 Anita W\u00f8bbekind Johansen, etatsdirekt\u00f8r for Etat for behandlingssentre og sykehjem \u2022 Bente Leversen, hovedtillitsvalgt Norsk sykepleieforbund \u2022 Bj\u00f8rn Lien, hovedverneombud Etat for behandlingssentre og sykehjem 3. Uttalelse fra arbeidsgruppens arbeidstakerrepresentanter Norsk sykepleieforbunds representant i arbeidsgruppen \u00f8nsket at f\u00f8lgende uttalelse skulle tas med i rapporten: Arbeidstakerrepresentantene har i arbeidet hatt et \u00f8nske om \u00e5 sikre medvirkning fra arbeidstakersiden inn i arbeidsgruppen og \u00e5 sikre at objektive kriterier skulle benyttes som grunnlag for byr\u00e5det n\u00e5r de skal velge to sykehjem. Arbeidstakerrepresentantene har ikke \u00f8nsket \u00e5 delta i en prioritering av sykehjemmene, men stiller seg bak at de sykehjemmene som scorer d\u00e5rligst p\u00e5 de forh\u00e5ndsbestemte kriteriene automatisk blir de arbeidsgruppen foresl\u00e5r for byr\u00e5det \u00e5 velge blant. 4. Om prosessen Byr\u00e5dsavdeling for eldre, helse og omsorg i Bergen kommune har gjennomf\u00f8rt prosessen p\u00e5 tilsvarende m\u00e5te som Oslo kommune gjorde n\u00e5r de skulle velge kommunale sykehjem for konkurranseutsetting. Arbeidet har foreg\u00e5tt i perioden fra februar 2025 til april 2025. Det var enighet i gruppen om valg av kriterier, vekting og prinsipper for prioritering. Frist for ferdigstillelse av rapporten var 14. april. I ettertid fikk arbeidsgruppen utsatt fristen til 30. april. Hovedaktiviteter i arbeidet: \u2022 Februar 25 \u2013 Byr\u00e5dsavdeling for eldre, helse og omsorg startet opp arbeidet med \u00e5 utarbeide utkast til mandat og kriterier for valg av kommunale sykehjem som skal konkurranseutsettes. \u2022 14.03.25 - Forslag til mandat og kriterier ble dr\u00f8ftet p\u00e5 informasjons- og dr\u00f8ftingsm\u00f8tet. Enighet om \u00e5 oppnevne representanter fra de to st\u00f8rste arbeidstakerorganisasjonene og vernetjenesten til arbeidsgruppen. 1 Fagforbundet oppnevnte representant til arbeidsgruppen, deltok p\u00e5 arbeidsgruppens f\u00f8rste m\u00f8te, men trakk seg seinere ut av arbeidsgruppen med begrunnelse om at de ikke \u00f8nsket \u00e5 bidra til legitimering av byr\u00e5dets arbeid med \u00e5 konkurranseutsette to sykehjem. Fagforbundet meldte fra om dette til arbeidsgruppens leder p\u00e5 epost 10. april, og tok ogs\u00e5 saken opp p\u00e5 informasjon- og dr\u00f8ftingsm\u00f8tet 11. april. 2 \u2022 20.03.25 - F\u00f8rste m\u00f8te i arbeidsgruppen. Diskusjon av kriterier og vekting av disse. Innspill fra m\u00f8tet ble innarbeidet, og nytt forslag ble sendt ut p\u00e5 epost 1. april. \u2022 24.04.25 \u2013 Andre arbeidsgruppem\u00f8te. Arbeidsgruppen ble enige om endelige justeringer og vekting av kriterier. Resultater ble deretter produsert p\u00e5 bakgrunn av valgte kriterier og vekting. \u2022 27.04.25 - Rapporten ble sendt til arbeidsgruppens medlemmer for innspill med frist 29. april. \u2022 30.04.25 \u2013 Arbeidsgruppens innspill til rapporten ble innarbeidet, og endelig rapport ble overlevert til byr\u00e5d for eldre, helse og omsorg. 5. Kort informasjon om de aktuelle sykehjemmene Arna helseheim Arna helseheim har 100 langtidsplasser fordelt p\u00e5 to bygninger. Arna helseheim ligger sentralt i Indre Arna, ikke langt fra togstasjonen og \u00d8yrane torg. Se ellers: Arna helseheim \u2013 Om oss Gullst\u00f8ltunet Gullst\u00f8ltunet har 90 langtidsplasser fordelt p\u00e5 ni avdelinger. Gullst\u00f8ltunet ligger p\u00e5 B\u00f8nes, 10 minutter med bil fra sentrum og knappe 10 minutter til Fyllingsdalen. Se ellers: Gullst\u00f8ltunet \u2013 Om oss Kalfaret sykehjem Kalfaret sykehjem er en avdeling under Sentrumsykehjemmene og holder til i sentrum. Kalfaret har 34 langtidsplasser fordelt p\u00e5 to etasjer. Se ellers: Kalfaret sykehjem \u2013 Om oss Ladeg\u00e5rden sykehjem Ladeg\u00e5rden sykehjem har 107 langtidsplasser fordelt p\u00e5 to bygninger. Sykehjemmet ligger sentralt i Sandviken. Se ellers: Ladeg\u00e5rden sykehjem \u2013 Om oss Lyngb\u00f8tunet Lyngb\u00f8tunet har 60 langtidsplasser fordelt p\u00e5 to etasjer. Sykehjemmet ligger p\u00e5 Lyngb\u00f8 i Laksev\u00e5g. Se ellers: Lyngb\u00f8tunet \u2013 Om oss \u00c5stveit sykehjem \u00c5stveit sykehjem har 60 plasser fordelt p\u00e5 seks boenheter. Sykehjemmet ligger i \u00c5stveitveien i \u00c5sane. Se ellers: \u00c5stveit sykehjem \u2013 Om oss S\u00f8reide sykehjem S\u00f8reide sykehjem har 90 plasser fordelt p\u00e5 fem avdelinger. Sykehjemmet ligger p\u00e5 S\u00f8reide i Ytrebygda bydel. Se ellers: S\u00f8reide sykehjem \u2013 Om oss 6. Kriterier for valg av sykehjem Byr\u00e5dets m\u00e5l med konkurranseutsettingen er \u00f8kt mangfold, kvalitet og innovasjon. Det har derfor v\u00e6rt lagt til grunn for arbeidet at det er sykehjemmene som over tid har prestert svakest p\u00e5 ulike indikatorer, som skal foresl\u00e5s konkurranseutsatt. 3 Arbeidsgruppen har tilstrebet \u00e5 velge ut objektive indikatorer som samlet gj\u00f8r det mulig \u00e5 rangere aktuelle sykehjem med tanke p\u00e5 konkurranseutsetting. Indikatorene omfatter \u00f8konomi, kvalitet og HR. Indikatorene omregnes til poeng for at det skal kunne gj\u00f8res en samlet vurdering. Sammenstillingen av indikatorene med vekting skal utgj\u00f8re en rangering av langtidshjemmene som har v\u00e6rt gjenstand for vurdering. De som totalt sett kommer lavest ut er de som anbefales vurdert for konkurranseutsetting. Tabell 1 (side 5) og tabell 2 (side 6) gj\u00f8r rede for indikatorene som arbeidsgruppen har blitt enig om skal danne grunnlag for rangering av sykehjemmene. For \u00e5 sikre en mest mulig rettferdig sammenligning mellom sykehjemmene, har arbeidsgruppen valgt \u00e5 beregne gjennomsnittsverdiene for de ulike kriteriene for perioden 2023\u20132025 (per februar). P\u00e5 denne m\u00e5ten vil tilfeldige svingninger over kortere tidsrom i mindre grad p\u00e5virke resultatene. Dette gjelder alle kriterier, med unntak av kriteriet \u00abheltid\u00bb. Enkelte kriterier er i tillegg m\u00e5lt per beboer for \u00e5 unng\u00e5 at sykehjemmenes st\u00f8rrelse eller antall beboere p\u00e5virker resultatene. Dette gjelder kriteriene \u00abbudsjettavvik\u00bb, \u00abledige helsefaglige stillinger\u00bb og \u00abvikarutgifter\u00bb. Kriteriene \u00abledige faste helsefaglige \u00e5rsverk\u00bb og \u00abturnover\u00bb er beregnet p\u00e5 bakgrunn av totalt antall \u00e5rsverk ved sykehjemmet. Ved vurderingen av vektingen av kriteriene har arbeidsgruppen tatt utgangspunkt i byr\u00e5dets begrunnelse for konkurranseutsetting av sykehjem: \u00abM\u00e5let med konkurranseutsettingen er \u00f8kt mangfold, kvalitet og innovasjon, ikke \u00e5 spare penger p\u00e5 ansattes l\u00f8nns- og pensjonsvilk\u00e5r.\u00bb Arbeidsgruppen har derfor valgt \u00e5 tildele kriteriene innenfor kategorien \u00abKvalitet\u00bb og \u00abHR\u00bb en samlet vekt p\u00e5 60 %, og \u00f8konomikriteriet en vekt p\u00e5 40 %. \u00abKvalitet\u00bb og \u00abHR\u00bb er vektet likt, med 30 % hver. Vektingen av enkeltkriteriene innenfor hver kategori er fastsatt ved \u00e5 fordele kategoriens samlede vekt likt mellom kriteriene. 4 Tabell 1: Beskrivelse av indikatorer for valg av sykehjem Kategori Vekt Kriterium M\u00e5lemetode Vurderingsmetode Datakilde Budsjett-avvik Avvik totalt, m\u00e5lt per Stort avvik trekker UBW \u00f8konomi \u00d8konomi beboer. Snitt for ned (40 %) 40 % perioden 2023-2024 Ledige Ledige faste H\u00f8yt antall ledige UBW HR helsefaglige helsefaglige \u00e5rsverk \u00e5rsverk trekker ned stillinger (sykepleiere/\u00f8vrig 6% h\u00f8gskoleutdannet+ helsefagarbeidere) delt p\u00e5 antall \u00e5rsverk. Snitt 2023-2025 (februar) Sykefrav\u00e6r Gjennomsnittlig H\u00f8yt sykefrav\u00e6r BkStyring sykefrav\u00e6r totalt i trekker ned 6% perioden 2023-2025 HR (30 %) (februar) Heltid Gjennomsnittlig H\u00f8y gjennomsnittlig BkStyring 6% stillingsst\u00f8rrelse for stillingsprosent januar og februar 2025 trekker opp Turnover Gjennomsnittlig H\u00f8y turnover trekker HR Leder- turnover i perioden ned dashbord 6% 2023-2024, m\u00e5lt i prosent av \u00e5rsverk totalt Vikarbruk Kostnad for eksternt H\u00f8y kostnad pr. plass UBW \u00f8konomi vikarkj\u00f8p, m\u00e5lt per trekker ned 6% beboer. 2023-2025 (februar) P\u00e5r\u00f8rende- Gjennomsnittlig H\u00f8yt snitt trekker opp Etat for unders\u00f8kelse totalsk\u00e5r for de tre sist behandlings- 15 % gjennomf\u00f8rte sentre og Kvalitet (30 %) unders\u00f8kelsene (2023- sykehjem 2025). Kvalitets- Samlet sk\u00e5r for valgte H\u00f8y sk\u00e5r trekker opp GBD indikatorer fra kvalitetsindikatorer for 15 % GBD 2023-2025 (februar). Se tabell 2. 5 Tabell 2: Kvalitetsindikatorer fra GBD Indikator Beskrivelse av indikatoren M\u00e5ling av vekt Indikatoren viser i hvor stor grad det er gjennomf\u00f8rt veiing av alle beboere de siste 2 m\u00e5nedene BT (blodtrykk) Indikatoren viser i hvor stor grad det er m\u00e5lt blodtrykk av alle beboere de siste 2 m\u00e5nedene Legemiddelgjennomgang Indikatoren viser i hvor stor grad det er gjennomf\u00f8rt systematisk legemiddelgjennomgang av alle beboere de siste 6 m\u00e5nedene Faste medisiner Indikatoren viser hvor mange faste medisiner beboerne p\u00e5 sykehjemmet st\u00e5r p\u00e5 i gjennomsnitt Beslutninger (gjenopplivning, sykehusinnleggelse, Indikatoren viser i hvor stor grad beslutningsskjema er fylt ut og behandlingsniv\u00e5, etc.) oppdatert for alle beboere Barthel (funksjonsniv\u00e5) Indikatoren viser i hvor stor grad Barthel-kartlegging er oppdatert p\u00e5 alle beboere de siste 3 m\u00e5nedene Hulten (pleietyngde) Indikatoren viser i hvor stor grad Hulten-kartlegging er oppdatert p\u00e5 alle beboere de siste 3 m\u00e5nedene Stratify (fallrisiko) Indikatoren viser i hvor stor grad det er kartlagt og oppdatert fallrisiko Ern\u00e6ringsplan Indikatoren viser i hvor stor grad det er utarbeidet og oppdatert ern\u00e6ringsplan for alle beboere de siste 6 m\u00e5nedene Stellebeskrivelse Indikatoren viser i hvor stor grad stellebeskrivelse er utarbeidet og oppdatert for alle beboere de siste 6 m\u00e5nedene Kvalitetsindikatorer GBD (samlet sk\u00e5r) For hver av de ti enkeltindikatorene over er det tatt utgangspunkt i ni m\u00e5linger, fra f\u00f8rste kvartal 2023 til og med f\u00f8rste kvartal 2025. Det er deretter beregnet et gjennomsnitt for de ni m\u00e5lingene for hver indikator. Etat for behandlingssentre og sykehjem har deretter gitt hvert av sykehjemmene en faglig fundert sk\u00e5r fra 1 (lavest) til 7 (best) for hver indikator gitt deres respektive gjennomsnittsverdier. I praksis er bare skalaen fra 4 til 7 benyttet, siden det er forholdsvis liten variasjon mellom sykehjemmene. I tilfeller hvor innbyrdes sk\u00e5rer er tiln\u00e6rmet like, er samme poengsum gitt de aktuelle sykehjem. Samlet sk\u00e5r viser summen av de respektive enkeltsk\u00e5rene hvert av sykehjemmene har oppn\u00e5dd for de ti indikatorene og gir dermed en totalrangering av sykehjemmene p\u00e5 disse kvalitetsm\u00e5lene. 7. Beregningsmetode og resultater Vi har i denne gjennomgangen basert oss p\u00e5 en forholdsvis enkel og transparent metode for \u00e5 vurdere de ulike sykehjemmene opp imot hverandre. Data er innhentet og operasjonalisert i tr\u00e5d med tabell 1 og 2. Deretter er sykehjemmenes resultater p\u00e5 de respektive indikatorene rangert fra 1 (d\u00e5rligst) til 7 (best). Disse rangeringene er deretter vektet i tr\u00e5d med vektene oppgitt i tabell 6 1. Til slutt summeres de vektede rangeringene slik at vi st\u00e5r igjen med en samlet sk\u00e5r for hvert sykehjem.2 I gjennomgangen under gj\u00f8r vi rede for de ulike stegene og resultatene gitt beskrivelsen over. Tabell 3: Sykehjemmenes sk\u00e5rer p\u00e5 de ulike indikatorene \u2013 faktiske verdier Kvalitets-indikatorer Ledige helsefaglige unders\u00f8kelse P\u00e5r\u00f8rende- Sykefrav\u00e6r Vikarbruk Budsjett- Turnover stillinger Heltid avvik GBD Institusjon Arna helseheim -58 780 15,77 % 0,08 16,30 % 79,77 % 174 089 3,53 52 Gullst\u00f8ltunet 14 122 12,95 % 0,10 14,40 % 75,42 % 2 797 4,07 57 Kalfaret sykehjem -61 521 10,53 % 0,00 17,45 % 66,94 % 79 142 4,02 58 Ladeg\u00e5rden sykehjem -10 692 10,47 % 0,06 16,15 % 71,07 % 9 768 4,02 57 Lyngb\u00f8tunet -25 867 12,46 % 0,10 11,45 % 79,35 % 29 373 3,98 58 S\u00f8reide sykehjem 9 056 11,03 % 0,04 19,05 % 69,85 % 29 725 4,29 59 \u00c5stveit sykehjem -38 717 16,88 % 0,05 10,00 % 74,58 % 46 987 3,98 66 Tabell 4 omgj\u00f8r de faktiske verdiene (jf. tabell 3) til rangerte verdier. Sykehjemmet som har sk\u00e5ret best p\u00e5 en gitt indikator gis verdien 7, mens sykehjemmet som sk\u00e5rer svakest gis verdien 1, etc. Tabell 4: Sykehjemmenes sk\u00e5rer p\u00e5 de ulike indikatorene \u2013 rangerte verdier Ledige helsefaglige indikatorer GBD unders\u00f8kelse P\u00e5r\u00f8rende- Sykefrav\u00e6r Vikarbruk Kvalitets- Budsjett- Turnover stillinger Heltid avvik Institusjon Arna helseheim 2 2 3 3 7 1 1 1 Gullst\u00f8ltunet 7 3 1 5 5 7 6 2 Kalfaret sykehjem 1 6 7 2 1 2 4 4 Ladeg\u00e5rden sykehjem 5 7 4 4 3 6 4 2 Lyngb\u00f8tunet 4 4 2 6 6 5 3 4 S\u00f8reide sykehjem 6 5 6 1 2 4 7 6 \u00c5stveit sykehjem 3 1 5 7 4 3 2 7 2 Arbeidsgruppen har i tillegg f\u00e5tt beregnet en alternativ metode der indikatorene f\u00f8rst normaliseres p\u00e5 en skala fra 1 til 100, hvoretter de normaliserte resultatene vektes og sammenstilles. Denne metoden gir ingen forskjell i rangeringen av sykehjemmene og disse resultatene blir derfor ikke gjort videre rede for her. 7 Tabell 5 viser i de tre f\u00f8rste tallkolonnene summen av de ulike rangeringene for de respektive sykehjemmene. Dette utgj\u00f8r de uvektede sk\u00e5rene. I de tre p\u00e5f\u00f8lgende kolonnene vises summen av de vektede sk\u00e5rene.3 I den siste kolonnen rangeres sykehjemmene p\u00e5 nytt basert p\u00e5 totalsk\u00e5rene. Tabell 5: Sykehjemmenes sk\u00e5rer p\u00e5 de ulike indikatorene \u2013 summerte rangeringer og samlet rangering Sum uvektede (rangerte) sk\u00e5rer Sum vektede (rangerte) sk\u00e5rer Samlet Institusjon Kvalitet og Kvalitet og Totalt rangering \u00d8konomi HR Totalt \u00d8konomi HR Arna helseheim 2 18 20 0,8 1,3 2,1 1 Gullst\u00f8ltunet 7 29 36 2,8 2,5 5,3 6 Kalfaret sykehjem 1 26 27 0,4 2,3 2,7 2 Ladeg\u00e5rden sykehjem 5 30 35 2,0 2,3 4,3 5 Lyngb\u00f8tunet 4 30 34 1,6 2,4 4,0 4 S\u00f8reide sykehjem 6 31 37 2,4 3,0 5,4 7 \u00c5stveit sykehjem 3 29 32 1,2 2,6 3,8 3 Alt-i-alt viser tabell 5 at det er Arna helseheim som kommer svakest ut av sykehjemmene, fulgt av Kalfaret, \u00c5stveit og Lyngb\u00f8tunet. Best ut kommer S\u00f8reide, fulgt av Gullst\u00f8ltunet og Ladeg\u00e5rden. Vi kan legge merke til at resultatet blir det samme selv uten at indikatorene vektes. 8. Oppsummering og anbefaling Arbeidsgruppen har gjennomf\u00f8rt en strukturert og systematisk vurdering av syv aktuelle kommunale sykehjem som oppfyller bystyrets kriterier for konkurranseutsetting. Vurderingen bygger p\u00e5 objektive indikatorer innenfor omr\u00e5dene \u00f8konomi, kvalitet og HR, og er basert p\u00e5 en metodikk hvor vi har etterstrebet \u00e5 sikre transparens, etterpr\u00f8vbarhet og faglig legitimitet. Resultatene, som framkommer i tabell 5, viser at Arna helseheim og Kalfaret sykehjem kommer tydelig svakest ut i den samlede vurderingen. Sk\u00e5rene for disse to institusjonene skiller seg klart fra de \u00f8vrige, og det er derfor arbeidsgruppens vurdering at resultatet er robust \u2013 selv med mindre variasjoner i enkeltsk\u00e5rene eller st\u00f8rre endringer i vektingen av kriteriene, ville de samme to institusjonene ha havnet nederst p\u00e5 rangeringen. Det er derfor liten usikkerhet knyttet til anbefalingen om at disse to sykehjemmene konkurranseutsettes. P\u00e5 de neste plassene f\u00f8lger \u00c5stveit sykehjem og Lyngb\u00f8tunet, som samlet sett ogs\u00e5 sk\u00e5rer svakere enn de \u00f8vrige aktuelle sykehjemmene. Selv om forskjellene her er mindre markante enn mellom de to nederste og resten, vurderes ogs\u00e5 disse institusjonene \u00e5 ha et lavere samlet sk\u00e5reniv\u00e5 enn de \u00f8vrige alternativene. P\u00e5 bakgrunn av dette anbefaler arbeidsgruppen at f\u00f8lgende fire sykehjem pekes ut som aktuelle for konkurranseutsetting, i prioritert rekkef\u00f8lge: 3 Vi ser for eksempel at Arna helseheim for \u00f8konomi har en uvektet rangert verdi lik 2 (nest d\u00e5rligst), mens for kvalitet og HR er summen av rangeringene (jf. tabell 4) lik 18. Siden \u00f8konomi skal telle 40 % er Arnas \u00f8konomisk\u00e5r p\u00e5 2 multiplisert med 0,4. Videre er enkeltsk\u00e5rene for kvalitet og HR multiplisert med vektene redegjort for over og summert slik at den uvektede sk\u00e5ren p\u00e5 18 reduseres til 1,3. Alt-i-alt st\u00e5r Arna da igjen med en samlet vektet sk\u00e5r p\u00e5 2,1. 8 1. Arna helseheim 2. Kalfaret sykehjem 3. \u00c5stveit sykehjem 4. Lyngb\u00f8tunet Arbeidsgruppen har v\u00e6rt samstemt i valg av kriterier, vekting, vurderingsmetodikk og forslag til prioritering. Bergen, 14.05.25. Eirik Vestrheim Bernt Tungodden Ingelin S\u00f8raas Anita W\u00f8bbekind Johansen Bente Leversen Bj\u00f8rn Lien 9 "
}