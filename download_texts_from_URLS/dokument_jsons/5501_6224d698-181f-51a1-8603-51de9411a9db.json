{
  "dokument_id": "6224d698-181f-51a1-8603-51de9411a9db",
  "doc_type": "case_presentation",
  "kommune": 5501,
  "tittel": "Orientering til kommunestyret om endelige vedtak i hovedutvalg og r\u00e5dgivende organ i februar og mars 2024",
  "url": "https://innsyn.tromso.kommune.no/application/getMoteDokument?dokid=2001653453",
  "tekst": "Arkivsaksnr. 24/04632-1 Saksbehandler Line Vatne Saksgang M\u00f8tedato Kommunestyret 20.03.2024 51/24 Orientering til kommunestyret om endelige vedtak i hovedutvalg og r\u00e5dgivende organ i februar og mars 2024 Kommunedirekt\u00f8rens innstilling til vedtak: Redegj\u00f8relse om endelige vedtak fattet i hovedutvalg og r\u00e5dgivende organ i februar og mars 2024 tas til orientering. Mari Enoksen Hult Gry Caroline Dons Kst. kommunedirekt\u00f8r Kst. direkt\u00f8r for organisasjon 1 Hva saken gjelder Orientering til kommunestyret om alle endelige vedtak fattet i hovedutvalg og r\u00e5dgivende organ i februar og mars 2024. Saksutredning Reglement for hovedutvalgene, pkt. 2 fastsetter at kommunestyret skal orienteres om saker som endelig behandles av hovedutvalgene: \u00abHovedutvalgene har avgj\u00f8relsesmyndighet i saker som gjelder deres ansvarsomr\u00e5der, begrenset av de rammer og retningslinjer som er vedtatt av kommunestyret. Saker som har v\u00e6rt til endelig behandling i hovedutvalgene skal sendes samlet til kommunestyret som orienteringssak.\u00bb I kommunestyrets sak 66/22 ble det i tillegg fattet f\u00f8lgende vedtak: \u00abKommunestyret ber om at saker som ikkje g\u00e5r til kommunestyret og som er behandla i andre utval som integreringsutvalet eller studentutvalet ogs\u00e5 blir tatt med i denne rapporteringa.\u00bb I denne saken orienteres kommunestyret om endelige vedtak fattet i hovedutvalgene og de r\u00e5dgivende organer i februar og mars 2024. Helse- og velferdsutvalget 23. og 28. februar 2024 Helse- og velferdsutvalget avviklet ikke utvalgsm\u00f8te i februar, men avviklet h\u00f8ringer den 23. og 28.02.2024. Helse- og velferdsutvalget 6. mars 2024 I helse- og velferdsutvalgets m\u00f8te 06.03.2024 ble det fattet to endelige vedtak. Sak 6/24 Revidering Kommunalt reglement for bosetting og kvalifisering av nybosatte flyktninger Helse- og velferdsutvalgets vedtak: Reglement for bosetting og kvalifisering til introduksjonsprogram av nybosatte flyktninger i Troms\u00f8 kommune vedtas. Helse- og velferdsutvalget st\u00f8tter i stor grad de endringer som er foresl\u00e5tt, men mener det er viktig at det tas hensyn til at vi lever i en dyr tid n\u00e5r Flyktningtjenesten tildeler st\u00f8tte. Reglementet m\u00e5 derfor justeres ofte slik at det i best mulig grad tilpasset det behovet brukerne har. Sak 7/24 S\u00f8knader til helse- og velferdsform\u00e5l 2024 til behandling helse og velferdsutvalget Helse- og velferdsutvalgets vedtak: a) Tilskudd til frivillige organisasjoner innenfor utlysningen \u00abhelse og velferdsform\u00e5l\u00bb for 2024, slik det fremg\u00e5r av saksframlegget, vedtas innenfor rammen til det vedtatte Handlingsprogram 2024-2027 med endringene som fremg\u00e5r av tabellen i vedlegget. 2 b) Helse og velferdsutvalget ber om en gjennomgang av kriterier for tilskuddsordningen helse og velferdsform\u00e5l, samt en gjennomgang av aktiviteter og detaljert regnskap 2 \u00e5r tilbake i tid for organisasjoner som har mottatt tilskudd over kr 500 000,- de siste 2 \u00e5rene. c) Helse og velferdsutvalget ber om en sak h\u00f8sten 2024 om kriterier for faste tilskuddsmottakere av driftstilskudd. Samarbeidsavtaler som forplikter tilskudd over flere \u00e5r skal ikke v\u00e6re en del av de \u00e5rlige s\u00f8kbare midlene, men b\u00f8r v\u00e6re del av handlingsprogrammet. d) Helse- og velferdsutvalget mener at satsningsomr\u00e5der og tildelingskriterier for s\u00f8knader til helse- og velferdsform\u00e5l skal vedtas politisk, og ber om en egen sak til h\u00f8sten 2024 Sakene som ble behandlet i helse- og velferdsutvalgets m\u00f8te den 6. mars kan leses her: Innsyn - m\u00f8tekalender (tromso.kommune.no) Kommune- og byutviklingsutvalget 23. februar 2024 Kommune- og byutviklingsutvalget avviklet ikke utvalgsm\u00f8te i februar, men avviklet h\u00f8ring den 23.02.2024. Kommune- og byutviklingsutvalget 7. mars 2024 I kommune- og byutviklingsutvalgets m\u00f8te den 07.03.2024 ble en sak endelig avgjort. Sak 13/24 Plan 1755 - Detaljregulering for Kullkransvingen - til offentlig ettersyn Kommune- og byutviklingsutvalgets vedtak: Forslag til detaljreguleringsplan 1755 Kullkransvingen, gbnr 200/525, 527, med plankart og planbestemmelser av 19.02.2024, sendes p\u00e5 h\u00f8ring og legges ut til offentlig ettersyn i seks uker. KOBY ber om at forslagsstiller legger fram et alternativforslag med reduksjon av h\u00f8yde p\u00e5 byggetrinn 2 til maks kote 30. Tiltakshaver bes gj\u00f8re takparken p\u00e5 bygget allment tilgjengelig gjennom hele d\u00f8gnet. Vedtaket er hjemlet i plan- og bygningsloven \u00a7 12-10. Sakene som ble behandlet i kommune- og byutviklingsutvalget den 7. mars kan leses her: Innsyn - m\u00f8tekalender (tromso.kommune.no) Milj\u00f8-, idretts-, kultur- og samfunnsutviklingsutvalget 21. februar 2023 I milj\u00f8-, idretts-, kultur- og samfunnsutviklingsutvalgets m\u00f8te den 21.02.2024 ble det fattet ni endelige vedtak. Sak 16/24 Behandling av s\u00f8knader profesjonelle kunst og kultur 2024 Milj\u00f8-, idrett-, kultur- og samfunnsutviklingsutvalgets vedtak: 3 1. Det innvilges et tilskudd p\u00e5 15 000,- til Dansekunstneren Synne Lundesgaard 2. Det innvilges et tilskudd p\u00e5 40 000,- til Ida L\u00f8ken Valkeap\u00e4\u00e4 Produksjon. 3. Det innvilges et tilskudd p\u00e5 20 000,- til Mari Ane B\u00f8 4. S\u00f8knad fra Haugen Produksjoner p\u00e5 tilskudd til driftskostnader avsl\u00e5s 5. Det innvilges et tilskudd p\u00e5 50 000,- til Liv Hanne Haugen 6. Det innvilges et tilskudd p\u00e5 30 000,- til Mathilde Caeyers 7. Det innvilges et tilskudd p\u00e5 100 000,- til V\u00e5rscenefest 8. Det innvilges et tilskudd p\u00e5 30 000,- til Anna Helmobakk 9. Det innvilges et tilskudd p\u00e5 100 000,- til Dancelab Dansens hus 10. Det innvilges et tilskudd p\u00e5 15 000,- til Silje Johansen 11. Det innvilges et tilskudd p\u00e5 25 000,- til Andre Aas 12. Det innvilges et tilskudd til p\u00e5 40 000,- til Hilde S\u00f8rstr\u00f8m 13. Det innvilges et tilskudd p\u00e5 50 000,- til Open Out 14. Det innvilges et tilskudd p\u00e5 30 000,- til Robert Julian Hvistendahl 15. Det innvilge et tilskudd p\u00e5 25 000,- til Polar Film lab 16. Det innvilges et tilskudd p\u00e5 95 000,- til Kurant visningsrom 17. Det innvilges et tilskudd p\u00e5 25 000,- til Polarfox As 18. Det innvilges et tilskudd p\u00e5 30 000,- til Lawrence Malstaff 19. Det innvilges et tilskudd p\u00e5 30 000,- til Ab Studios Anna Brith Arntsen 20. Det innvilges et tilskudd p\u00e5 30 000,- til Kunstsentralennord Solstad 21. Det innvilges et tilskudd p\u00e5 25 000,- til Fotodama AS 22. Det innvilges et tilskudd p\u00e5 20 000,- til skrivegruppa Lukket avdeling 23. Det innvilges et tilskudd p\u00e5 20 000,- til Br\u00f8ler og bris 24. Det innvilges et tilskudd p\u00e5 25 000,- til Nordnorsk forfattersentrum 25. Det innvilges et tilskudd p\u00e5 20 000,- til Stabburet Verksted for Ny Litteratur 26. Det innvilges et tilskudd p\u00e5 45 000,- til Inga Merete Oudenstad/Ensemble 4Femten 27. Det innvilges et tilskudd p\u00e5 60 000,- til Operaforeninga i Troms\u00f8/Arctic Opera Festival 28. Det innvilges et tilskudd p\u00e5 200 000,- til Stiftelsen Vokal Nord 29. Det innvilges et tilskudd p\u00e5 75 000,- til Troms\u00f8 kirkeakademi/Troms\u00f8 internasjonale kirkefestival 30. Det innvilges et tilskudd p\u00e5 55 000,- til Troms\u00f8 World Festival As 31. S\u00f8knad fra Under the Bridge Music Igor Jakobsen avsl\u00e5s 32. S\u00f8knad fra Arktisk Sinfonietta avsl\u00e5s 33. Det innvilges et tilskudd p\u00e5 20 000,- til Hagefestn As 34. Det innvilges et tilskudd p\u00e5 40 000,- til The North Country Fair 35. Det innvilges et tilskudd p\u00e5 85 000,- til Troms\u00f8 Storband 36. S\u00f8knad fra Anne Daugstad Wiik avsl\u00e5s 37. S\u00f8knad fra Spurv AS avsl\u00e5s 38. S\u00f8knaden fra Visemannen Leo Leonhardsen avsl\u00e5 39. S\u00f8knaden fra Lars Andreas Gjesdahl avsl\u00e5s Sak 17/24 Tilskudd til musikkorps 2024 Milj\u00f8-, idrett-, kultur- og samfunnsutviklingsutvalgets vedtak: 1. Fordeling av s\u00f8kbare tilskudd til musikkorps 2024 vedtas slik det kommer frem av tabellen. 2. Tilskuddet dekkes over post 14721.3850.24052 \u2013 Tilskudd til musikkorps Sak 18/24 Klage p\u00e5 vedtak, Bj\u00f8rnebekken og Bj\u00f8rnebekkvegen Milj\u00f8-, idrett-, kultur- og samfunnsutviklingsutvalgets vedtak: Klagen fra Statens kartverk p\u00e5 vedtak gjort i sak 35/23 tas til f\u00f8lge Troms\u00f8 kommune vedtar f\u00f8lgende etter lov om stedsnavn og tilr\u00e5ding fra Spr\u00e5kr\u00e5det: 4 Boligfelt: Bj\u00f8rnbekken Vegnavnet: Bj\u00f8rnbekkvegen Sak 19/24 Behandling av s\u00f8knader ang tilskuddsordning, samisk og kvensk kunst og kultur Milj\u00f8-, idrett-, kultur- og samfunnsutviklingsutvalgets vedtak: Det innvilges et tilskudd p\u00e5 40 000,- til Lena Stenberg Det innvilges et tilskudd p\u00e5 50 000,- til Mun Dajan \u2013 Foreninga Samiske forfattere Det innvilges et tilskudd p\u00e5 25 000,- til Krystallplaneten AS Det innvilges et tilskudd p\u00e5 40 000,- til Leif Magne Tangen Bel\u00f8pene utbetales fra tilskuddsordning for samisk og kvensk kunst og kultur Sak 20/24 Planprogram for kommunedelplan for klima, milj\u00f8 og energi 2024-2032 Milj\u00f8-, idrett-, kultur- og samfunnsutviklingsutvalgets vedtak: Tilleggsinformasjon Administrasjonen bes om \u00e5 svare ut f\u00f8lgende sp\u00f8rsm\u00e5l ut fra sitatene side 11 i utkast til planprogrammet: - Sitat: \u201cDen gjeldende planen er bygget p\u00e5 et dels utdatert kunnskapsgrunnlag\u201d: Hva er utdatert? - Sitat: \u201chandlingsplanen mangler konkrete tiltak som svarer til nasjonale og lokale ambisjoner\u201d: hvilke konkrete ambisjoner? - Sitat: \u201cMange tiltak i gjeldende plan er gjennomf\u00f8rt eller er under gjennomf\u00f8ring, men har ikke gitt tilfredsstillende resultater\u201d: Hvilke tiltak og hvorfor har de ikke gitt resultater? - Sitat: \u201cNoen av tiltakene er ikke gjennomf\u00f8rt, noe som kan skyldes uklar rolleforst\u00e5else i utforming av plan og oppf\u00f8lging i planperioden\u201d: Hvilken roller dreier det seg om? Og hva er konsekvensen av \u00e5 ikke ha gjennomf\u00f8rt? - Sitat: \u201cEnkelte tiltak var vanskelige \u00e5 gjennomf\u00f8re, mindre aktuelle, eller ikke lengre like vesentlige som opprinnelig tenkt\u201d: Hvilke tiltak og hvorfor? Det skal legges vekt p\u00e5 en struktur i planen som hindrer at det samme har skjedd 5 \u00e5r inn i neste planperioden. Rapportering Utvalget forventer en halv\u00e5rlig rapportering av resultater, endringer i utfordringsbildet etc. Grunnforurensning Blyforurensing og annen type grunnforurensning skal v\u00e6re et fokusomr\u00e5de i KME-planen. Referansegruppe Til Kapittel 5.1 Organisering av planarbeidet Referansegruppe for videre planarbeid utpekes av MIKS. Planprogrammet for kommunedelplan for klima, milj\u00f8 og energi 2024-2032 vedtas som det foreligger. Sak 21/24 Etablering av Reisem\u00e5lsledelse Milj\u00f8-, idrett-, kultur- og samfunnsutviklingsutvalgets vedtak: 1. Reisem\u00e5lsledelsens reglement vedtas. 5 Administrasjonen kan igangsette etablering av Reisem\u00e5lsledelse. 2. Vedlagt reglement erstatter administrasjonens forslag. Sak 22/24 Oppnevning av medlemmer til kommunale priskomiteer Milj\u00f8-, idrett-, kultur- og samfunnsutviklingsutvalgets vedtak: Det oppnevnes f\u00f8lgende medlemmer til: 2023-2027 Hederspris og kulturpris 1. leder Maja Sandvik Lockert 2. Joel Lumba 3. Mette-Marith Aspmo 2023-2027 Kulturvernpris 1. leder Halvard Birkeland 2. Anita Egge 3. Lars Echroll 2023-2027 Idrettspris 1. leder Inge Tak\u00f8y 2. Anne Berit Figenschau Medlem nr. 3 oppnevnes av Troms\u00f8 idrettsr\u00e5d Sak 23/24 Klimaomstilling p\u00e5 lag med n\u00e6ringslivet Milj\u00f8-, idrett-, kultur- og samfunnsutviklingsutvalgets vedtak: 1. Troms\u00f8 kommune igangsetter arbeidet med prosjektet \u00abKlimaomstilling p\u00e5 lag med n\u00e6ringslivet\u00bb gjennom partneravtaler (klimakontrakt) og nettverksm\u00f8ter (med de som har underskrevet klimakontrakt). 2. Etter prosjektslutt (om 2 \u00e5r) evalueres arbeidet f\u00f8r man velger \u00e5 g\u00e5 over i en driftsfase. Sak 24/24 Ny tilskuddsordning samisk og kvensk profesjonell kunst - og kultur, retningslinjer og form\u00e5l med s\u00f8knadsordningen Milj\u00f8-, idrett-, kultur- og samfunnsutviklingsutvalgets vedtak: Retningslinjen, og beskrivelse av den nye tilskuddsordningen for samisk og kvensk profesjonell kunst og kultur vedtas under M\u00e5let med denne tilskuddsordningen, to ekstra punkt: * styrke samisk og kvensk spr\u00e5k * bidra til flere m\u00f8teplasser for den samiske og kvenske befolkningen der kunst og kultur st\u00e5r i fokus Sakene som ble behandlet i MIKS 21. februar kan leses her: Innsyn - m\u00f8tekalender (tromso.kommune.no) Milj\u00f8-, idretts-, kultur- og samfunnsutviklingsutvalget 6. mars 2023 I milj\u00f8-, idretts-, kultur- og samfunnsutviklingsutvalgets m\u00f8te den 21.02.2024 ble det fattet 12 endelige vedtak. 6 Sak 26/24 H\u00f8ringsuttalelse til Stortinget fra Troms\u00f8 kommune om rapporten Sannhet og forsoning Milj\u00f8-, idrett-, kultur- og samfunnsutviklingsutvalgets vedtak: Forslag til h\u00f8ringsuttalelse til Stortinget fra Troms\u00f8 kommune om rapporten Sannhet og forsoning vedtas med f\u00f8lgende vedtakspunkter: TK.0.0.1 Generelt Troms\u00f8 kommune (heretter TK) st\u00f8tter alle komiteens forslag til overordnede tiltak. Det f\u00f8lgende er TKs forslag til konkretiseringer under tiltaksoverskriftene. TK.1.A.1 Desentralisert kompetansesenter Troms\u00f8 kommune ber Stortinget vurdere om en desentralisert organisasjonsmodell kan v\u00e6re hensiktsmessig for et nasjonalt kompetansesenter. TK.1.A.2 Kulturarv Troms\u00f8 kommune mener en styrking \u2013 og involvering \u2013 av arkiver, fotoarkiver, biblioteker og museer (ABM-sektoren), spesielt i samiske og kvenske omr\u00e5der, vil v\u00e6re n\u00f8dvendig for forsoningsprosessen. TK.1.A.3 Digital verkt\u00f8ykasse Troms\u00f8 kommune foresl\u00e5r at det nasjonale kompetansesenteret f\u00e5r i oppgave \u00e5 utvikle og vedlikeholde en digital verkt\u00f8ykasse for befolkningen, hvor brukerne kan utforske mulige personlige innganger til delta i, og bidra til forsoningsprosessen. TK.1.A.4 Samiske omr\u00e5der utenfor spr\u00e5kforvaltningsomr\u00e5det Troms\u00f8 kommune st\u00f8tter kommisjonens forslag om \u00e5 styrke kunnskapsformidlingen til majoritetsbefolkningen. Troms\u00f8 kommune ber i den sammenheng om at en slik kunnskapsspredning s\u00e6rlig prioriteres for kommuner med samisk representasjon som ligger utenfor samisk spr\u00e5kforvaltningsomr\u00e5de, men som kan v\u00e6re aktuelle som spr\u00e5kstimuleringskommuner. TK.1.B.1 Inkludere barnehager TK foresl\u00e5r at man inkluderer barnehagene blant arenaene som f\u00e5r styrket kunnskapsformidling. TK.2.C.1 Lovfesting av retten til tilgang p\u00e5 l\u00e6remidler TK st\u00f8tter flere h\u00f8ringsinstanser sitt innspill om at retten til tilgang p\u00e5 samiske og kvenske l\u00e6remidler m\u00e5 lovfestes. Det \u00f8nskes ogs\u00e5 at det skal defineres som et nasjonalt ansvar \u00e5 produsere disse kvenske og samiske l\u00e6remidlene i tr\u00e5d med skolens fag- og timefordeling og gjeldende l\u00e6replan. TK.2.C.1 Avklaringer rundt kvensk vs. finsk spr\u00e5k / kvener vs. norsk-finner TK st\u00f8tter s\u00e6rlig kommisjonens forslag om \u00e5 lage en handlingsplan for kvensk spr\u00e5k, samt m\u00e5lsetningen om \u00e5 l\u00f8fte kvensk til del III i minoritetspakten. I denne sammenheng \u00f8nskes en klargj\u00f8ring av hva det kvenske spr\u00e5kets status er i forhold det finske spr\u00e5ket \u2013 i Norge, med s\u00e6rlig vekt p\u00e5 om, og hvordan, finsk sin utbredelse p\u00e5virker utbredelsen av kvensk. Det bes p\u00e5 denne bakgrunn ogs\u00e5 om at begrepet \u00abnorskfinsk\u00bb operasjonaliseres, med tanke p\u00e5 rett til spr\u00e5koppl\u00e6ring for elever som er kommet fra Finland i nyere tid. TK.2.E.1 Overordnet strategi for minoritetsspr\u00e5klig likestilling TK \u00f8nsker en overordnet nasjonal strategi for spr\u00e5klig likestilling, som 7 a) er knyttet til en \u00f8remerket finansiering og en ansvarlig organisasjon \u2013 gjerne det nasjonale forsoningssenteret b) som gir rom for sterke spr\u00e5kmodeller i alle typer minoritetsspr\u00e5koppl\u00e6ringer c) \u00e5pner for finansiering av \u00e5rlig utdanningstilbud av samisk- og kvenskspr\u00e5klige skoleog barnehagel\u00e6rere d) som tilrettelegger for en forbedret organisering og tilrettelegging av oppl\u00e6ringstilbudet i de samiske og finske spr\u00e5kene. e) som gj\u00f8r det attraktivt for alle \u00e5 tilegne seg/videreutvikle minoritetsspr\u00e5klig og minoritetskulturell kompetanse f) tilrettelegger for at offentlig ansatte kan ta spr\u00e5k- og/eller kulturkompetansehevende kurs g) gir spr\u00e5ksentrene et tydeligere ansvar, og tilstrekkelig finansiering, for \u00e5 tilby jevnlige spr\u00e5kkurs til voksne, og for \u00e5 v\u00e6re en ressurs for barnehager og skoler i form av spr\u00e5karena. TK.3.A.1 Kommunale tilskuddordninger for med statlig \u00abmatching\u00bb av midler TK foresl\u00e5r en ordning hvor kommunale midler \u2013 som bevilges til lokale \u00abforsoningsrelevante\u00bb tilskuddsordninger \u2013 \u00abmatches\u00bb av statlige midler. TK.3.B.1 N\u00e6ring TK foresl\u00e5r, i likhet med Sametingsr\u00e5det, \u00e5 legge til n\u00e6ring som en sjette pilar i forsoningsprosessen. TK.3.B.2 N\u00e6rings-, reise- og kulturliv som ressurs Det ligger et stort potensial i \u00e5 utvikle god reiselivsledelse og kvalitetssikret kunnskapsformidling om minoritetenes kultur og levesett ovenfor turister som kommer til Norge, og overfor eget n\u00e6ringsliv. P\u00e5 den m\u00e5ten kan man forebygge stereotypier og fordommer, ogs\u00e5 internasjonalt. TK.3.C.1 Samarbeid med nasjonale institusjoner, departementer og utdanningsinstitusjoner Samarbeidet mellom nasjonale institusjoner og minoritetsspr\u00e5klige institusjoner b\u00f8r ogs\u00e5 involvere ber\u00f8rte departementer/direktorater og utdanningsinstitusjoner. TK.3.D.1 Karesuandosamer TK \u2013 og Troms fylke \u2013 har et spesielt sj\u00f8samisk og kvensk ansvar, men i lys av reinbeitekonvensjonen av 1919, og de p\u00e5f\u00f8lgende tvangsflyttingene av Karesuandosamer som hadde sommerbeite i de ytre delene av Troms, vil det v\u00e6re naturlig \u00e5 vurdere behovet for \u2013 og mulighetene i \u2013 et Karesuandosamisk samarbeid mellom kommuner i Sverige, Finland og Norge hvor det bor Karesuando-samer i dag TK 4.A.1 Forskning om, og handlingsplaner mot, rasisme og diskriminering TK oppfordrer til en \u00f8kt satsing p\u00e5 forskning om levek\u00e5rene for urfolk og minoriteter, og at alle kommuner utarbeider en handlingsplan mot rasisme og diskriminering. TK.4.C.1 Eiendoms-, bruks- og urfolksrettigheter TK mener at a) FNs konvensjon om sivile og politiske rettigheter art. 27 m\u00e5 v\u00e6re f\u00f8rende i alle arealsaker. b) Man m\u00e5 sikre vilk\u00e5rene til de tradisjonelle samiske n\u00e6ringene som fiskeri, utmarksbruk, reindrift og jordbruk. c) Urfolksrettigheter m\u00e5 respekteres og reindriften m\u00e5 sikres tilgang til sine tradisjonelle omr\u00e5der. 8 TK.4.D.1 Retten til fiske \u2013 ogs\u00e5 i Troms TK ber om at ogs\u00e5 de sj\u00f8samiske omr\u00e5dene i Troms inkluderes i oppf\u00f8lgingen av NOU 2007: 13 Den nye sameretten og NOU 2008: 5 Retten til fiske i havet utenfor Finnmark \u2013 alts\u00e5 hele det sj\u00f8samiske omr\u00e5det. TK.5.A.1 Implementeringsgapet TK anser en \u00ablukking\u00bb av \u00abimplementeringsgapet\u00bb og en operasjonalisering av urfolks- og - minoritetsrettigheter \u2013 herunder artikkel 27 i FNs konvensjon om sivile og politiske rettigheter, samt konsultasjonsplikten \u2013 som grunnleggende forutsetninger for forsoningsprosessen. TK.5.B.1 Kompetanseheving basert p\u00e5 lokale forhold/historie Der det er relevant, oppfordres det til at den enkelte kommune/region tar utgangspunkt i lokale forhold og lokal historie i kompetansehevingen for offentlig ansatte. TK foresl\u00e5r at det ytes finansiell st\u00f8tte til kommuner/regioner som har behov for kartlegging, dokumentasjon og forskning p\u00e5 lokal samisk/kvensk/finsk historie. TK.5.C.1 Urfolks- og minoritetskunnskap ved universiteter og h\u00f8yskoler Et utvidet studietilbud vil kreve friske statlige midler for \u00e5 v\u00e6re gjennomf\u00f8rbart. Utilsiktet fornorskning Administrasjonen bes om \u00e5 inkludere f\u00f8lgende p\u00e5 egnet plass i h\u00f8ringsuttalelsen: Troms\u00f8 kommune st\u00f8tter kommisjonens vurdering om behovet for \u00f8kt kunnskap og forskning om behovene og tilbudene til samer og kvener/norskfinner med nedsatt funksjonsevne, men peker p\u00e5 at det haster med konkrete tiltak mot utilsiktet fornorskning. Det er fortsatt en risiko for \u00e5 ikke l\u00e6re eller miste spr\u00e5ket n\u00e5r et barn eller en voksen med nedsatt funksjonsevne har omfattende st\u00f8ttebehov fra det offentlige (spesialundervisning, medisinsk hjelp, avlastning, BPA etc.). Den risikoen gjelder ikke bare det ber\u00f8rte barnet, men ogs\u00e5 dens familie. Sekund\u00e6rspr\u00e5k Innarbeides: Spr\u00e5kkompetanse i samiske spr\u00e5k og kvensk m\u00e5 sikres i helse- og omsorgssektoren mtp \u00f8kende antall eldre med samiske spr\u00e5k og kvensk som morsm\u00e5l og norsk som sekund\u00e6rspr\u00e5k. Man m\u00e5 forvente at flere vil miste sekund\u00e6rspr\u00e5ket og derav bli avhengig av at personalet har tilstrekkelig kompetanse om morsm\u00e5lene. Endre punkt TK.1.A.1 Desentralisert kompetansesenter Endringsforslag Sannhet og forsoning TK.1.A.1 Desentralisert kompetansesenter Troms\u00f8 kommune ber Stortinget vurdere om en desentralisert organisasjonsmodell kan v\u00e6re hensiktsmessig for et nasjonalt kompetansesenter. Endres til: TK.1.A.1 Kompetansesenter om forsoningspolitikk og urett b\u00f8r legges til Troms\u00f8 kommune Troms\u00f8 kommune har en stor kvensk og samisk befolkning, og akter \u00e5 fortsette \u00e5 ta ansvar deretter. Troms\u00f8 kommune \u00f8nsker \u00e5 ta en sentral og proaktiv rolle i forsoningsprosessen. Kompetansesenter om forsoningspolitikk og urett b\u00f8r knyttes tett til UiT- Norges arktiske universitet. UiT \u2013 Norges arktiske universitet er i dag universitetet med mest kompetanse p\u00e5 samiske- og kvenske forhold. Som sekretariat til kommisjonens arbeid, kjenner UiT sv\u00e6rt godt til rapportens innhold. Derfor b\u00f8r kompetansesenteret knyttes tett opp mot universitetet og dets fagmilj\u00f8 innen 9 feltet. UiTs desentraliserte struktur gir ogs\u00e5 muligheter til \u00e5 spre deler av senteret til andre steder der UiT har lokaler. Troms\u00f8 kommune som arktisk hovedstad har et etablert internasjonalt milj\u00f8, her m\u00f8tes b\u00e5de urfolk og minoriteter fra hele verden hverandre, i hverdag s\u00e5 vel som st\u00f8rre konferanser som Arctic Frontiers. Senteret b\u00f8r ligge i Nord-Norge, da det er her historien er knyttet sterkest til. Som Nord-Norges hovedstad, med flest reiseforbindelser til inn- og utland i landsdelen, vil senteret v\u00e6re lettere tilgjengelig for tilreisende om det legges til Troms\u00f8. Troms\u00f8 kommune har de senere \u00e5r vist seg som foregangskommune for forsoningsarbeidet, og har allerede lagt inn ressurser og \u00f8konomiske midler. Her kan kommune vise til tiltak for \u00e5 \u00f8ke rekruttering av l\u00e6rere og f\u00f8rskolel\u00e6rere, Samisk hus og andre. Sak 28/24 Kommersielle akt\u00f8rer i kommunale idrettsanlegg Milj\u00f8-, idrett-, kultur- og samfunnsutviklingsutvalgets vedtak: Troms\u00f8 kommune tillater ikke utleie av kommunale idrettsanlegg til kommersielle akt\u00f8rer som tilbyr idrettsaktivitet som anses som et konkurrerende tilbud til den organiserte idretten. Sak 29/24 Reklame i kommunale idrettsanlegg Milj\u00f8-, idrett-, kultur- og samfunnsutviklingsutvalgets vedtak: Retningslinjer for reklame i kommunale idrettsanlegg vedtas i henhold til tabell 2 i saken. Okkupert territorium Troms\u00f8 kommune tillater ikke reklame i kommunale idrettsanlegg for varer som er produsert p\u00e5 okkupert territorium. Sak 30/24 Prosjektplan kommunedelplan for naturmangfold - Orienteringssak Milj\u00f8-, idrett-, kultur- og samfunnsutviklingsutvalgets vedtak: Saken tas til orientering. Til handlingsplanen som skal utarbeides: Utgangspunktet for bestilling av kommunedelplanen var \u00e5 ha den som grunnlagsdokument til arbeidet med KPAen. Planen kommer dessverre for sent for \u00e5 kunne p\u00e5virke KPAen nevneverdig. Vi forutsetter at administrasjonen legger fram punkter tenkt i handlingsplan underveis, slik at disse kan implementeres fortl\u00f8pende i arbeidet med KPAen. Sak 31/24 Fordeling av tilskudd kulturminnevern og lokalhistorie 2024 Milj\u00f8-, idrett-, kultur- og samfunnsutviklingsutvalgets vedtak: S\u00f8knad fra Captain Adrian Jacobsen Society im\u00f8tekommes med kr 25 000, - S\u00f8knad fra Euoropafilm Distribusjon AS avsl\u00e5s S\u00f8knad fra Fortidsminneforeningen Troms\u00f8 lokallag im\u00f8tekommes med kr 30 000,- S\u00f8knad fra Trond Arne Paulsen im\u00f8tekommes med kr 30 000,- S\u00f8knad fra Siri Skogstad Berntsen avsl\u00e5s S\u00f8knad fra Troms\u00f8 bys Vel im\u00f8tekommes med kr 30 000,- S\u00f8knad fra Troms\u00f8 Forsvarsmuseum im\u00f8tekommes med 100 000,- S\u00f8knad fra Troms\u00f8 Veteranvognklubb im\u00f8tekommes med 30 000,- 10 S\u00f8knad fra Gun Margret Utsi im\u00f8tekommes med 20 000,- Bel\u00f8pet kr 5 000 bevilges Troms\u00f8 Forsvarsmuseum. Sak 32/24 Behandling av s\u00f8knader lokale kulturbygg og kulturarenaer 2024 Milj\u00f8-, idrett-, kultur- og samfunnsutviklingsutvalgets vedtak: S\u00f8knader p\u00e5 s\u00f8knadsordningen lokale kulturbygg og kulturarenaer tildeles slik det kommer frem i tabell. Sak 35/24 Valg av leder, Reisem\u00e5lsledelsen Milj\u00f8-, idrett-, kultur- og samfunnsutviklingsutvalgets vedtak: Leder for reisem\u00e5lsledelsen velges \u00e5 v\u00e6re: Kari Helene Skog Sak 37/24 Skil\u00f8ypetilskudd 2024 Milj\u00f8-, idrett-, kultur- og samfunnsutviklingsutvalgets vedtak: - Tildelingen av skil\u00f8ypetilskudd for vinteren 23/24 fordeles slik det fremg\u00e5r av tabellen i saksfremlegget. - Midlene tildeles via enheten park, idrett og frilufts driftsbudsjett og midler avsatt til tilskudd. Utredning - Lysl\u00f8ypenettet i de byn\u00e6re omr\u00e5dene i Troms\u00f8 har stor verdi og benyttes av mange ulike brukergrupper. Vinterstid er lysl\u00f8ypenettet arena for jevnlige brukerkonflikter mellom folk som g\u00e5r p\u00e5 ski, og andre brukere til fots og p\u00e5 hjul. Friluftsliv er et allment gode som alle b\u00f8r ha tilgang til hele \u00e5ret. - Administrasjonen bes komme tilbake med en utredning av hvordan deler av lysl\u00f8ypenettet kan tilrettelegges for at flere av kommunens innbyggere ogs\u00e5 vinterstid skal ha tilgang til gode gr\u00f8nne og bl\u00e5 arealer til friluftsliv, n\u00e6rt der de bor, og at omr\u00e5dene skal gi friluftsopplevelser med varierte kvaliteter, i tr\u00e5d med kommunedelplanen for idrett og friluftsliv. - Utredningen b\u00f8r inneholde en vurdering av: - Alternative former for tilrettelegging som kan redusere brukerkonflikter mellom ulike brukergrupper i lysl\u00f8ypene. - Hvordan forbindelser mellom bydeler kan tilrettelegges bedre for g\u00e5ende, syklende og trillende. - Hvordan mennesker med nedsatt funksjonsevne, eldre, barnevogner og personer i rullestol kan sikres bedre tilgang til friluftsliv i sine n\u00e6romr\u00e5der. - Utredningen b\u00f8r inneholde b\u00e5de enkle kortsiktige tiltak, og st\u00f8rre tiltak som kan bidra til \u00e5 oppfylle de fire delm\u00e5lene i kommunedelplanen for idrett og friluftsliv. - Administrasjonen bes komme tilbake med f\u00f8rste enkle tiltak h\u00f8sten 2024, utredningen forventes ferdig sommer 2025. Sak 38/24 Tilskudd til fritidsaktiviteter i distriktet Milj\u00f8-, idrett-, kultur- og samfunnsutviklingsutvalgets vedtak: Innstillingen 1. Fordeling av tilskudd til fritidsaktiviteter i distriktet fordeles etter innstillingen. 2. Tilskuddet dekkes over post 13703.2310.24052.566051. 11 Resterende midler 3. Utviklingslagene informeres om at resterende midler p\u00e5 82 000 NOK gj\u00f8res tilgjengelig for en miniutlysning med samme kriterier. Vedtaket fattes senest i siste utvalgsm\u00f8tet f\u00f8r sommeren Sak 39/24 Oppdatering av samarbeidsavtalen med Troms\u00f8 idrettsr\u00e5d Milj\u00f8-, idrett-, kultur- og samfunnsutviklingsutvalgets vedtak: Oppdatert samarbeidsavtale med Troms\u00f8 idrettsr\u00e5d vedtas. Sak 40/24 Evaluering av fremtids- og n\u00e6ringsfondet 2023 Milj\u00f8-, idrett-, kultur- og samfunnsutviklingsutvalgets vedtak: \u2022 Fremtids- og n\u00e6ringsfondet videref\u00f8res. \u2022 Oppdaterte vilk\u00e5r og tildelingskriterier for fremtids- og n\u00e6ringsfondets andel til eksterne akt\u00f8rer vedtas som fremlagt. \u2022 Vilk\u00e5r og tildelingskriterier for fremtids- og n\u00e6ringsfondet interne akt\u00f8rer videref\u00f8res. \u2022 500 000 kroner av fondet \u00f8remerkes til gr\u00f8nn kartlegging for sm\u00e5 og mellomstore bedrifter. \u2022 S\u00f8knadsfristen for 2024 settes til 15. juni, og p\u00e5f\u00f8lgende \u00e5r settes s\u00f8knadsfristen til 15. mars. Sak 41/24 Evaluering av omorganisering av seksjon for kultur Milj\u00f8-, idrett-, kultur- og samfunnsutviklingsutvalgets vedtak: Evaluering av omorganisering av seksjon for kultur \u2022 Omorganiseringen av seksjon for kultur gjeldende fra 01.08.2021 skal evalueres. \u2022 De ansatte m\u00e5 involveres i evalueringen. \u2022 Evalueringen skal v\u00e6re uavhengig. \u2022 Evalueringen legges frem for MIKS-utvalget innen desember 2024. Sakene som ble behandlet i MIKS 6. mars kan leses her: Innsyn - m\u00f8tekalender (tromso.kommune.no) Oppvekst- og utdanningsutvalget 9. februar 2024 Det var ikke satt opp saker til behandling i oppvekst- og utdanningsutvalget 09.02.2024. Utvalget gjennomf\u00f8rte et politisk verksted om kommuneplanens samfunnsdel \u00abTroms\u00f8 vet\u00bb. Oppvekst- og utdanningsutvalget 8. mars 2024 I oppvekst- og utdanningsutvalgets m\u00f8te 08.03.2024 ble det fattet tre endelige vedtak. Sak 13/24 Barneverntjenestens rapportering til statsforvalter per 31.12.23. og status p\u00e5 arbeidsmilj\u00f8 Oppvekst- og utdanningsutvalgets vedtak: 1. Barneverntjenestens rapportering til Statsforvalteren i Troms og Finnmark per 31.12.23 tas til orientering. 2. Status i arbeidet med \u00e5 styrke arbeidsmilj\u00f8et tas til orientering. 3. Tidligere vedtak om ekstraordin\u00e6r rapportering oppheves 12 Sak 16/24 Etablering av et tilbud f\u00f8r og etter skoletid for elever med sammensatte behov p\u00e5 8.-10.trinn, ny behandling Oppvekst- og utdanningsutvalgets vedtak: 1. Det etableres et tilbud f\u00f8r og etter skoletid for elever med sammensatte behov p\u00e5 8.- 10. trinn. 2. Det skal gis et tilbud p\u00e5 utvalgte ungdomsskoler. Hvilke skoler som skal gi tilbudet skal utredes videre av avdeling for oppvekst, utdanning og kultur. 3. Vedtekter for skolefritidsordningen (SFO) revideres i henhold til endringen. 4. Utvalget ber om \u00e5 bli holdt informert om prosessen og ber om at foreldrene og elevene blir n\u00e6rt involvert i prosessen med \u00e5 velge ut ungdomsskoler. Sak 18/24 Prioritering av politiske bestillinger til avdeling for oppvekst, utdanning og kultur seksjon skole Oppvekst- og utdanningsutvalgets vedtak: Oppvekst- og utdanningsutvalget sender saken tilbake til administrasjonen, og ber om ei ny sak der utvalget f\u00e5r reell mulighet til \u00e5 prioritere mellom saker. Sakene som ble behandlet oppvekst- og utdanningsutvalget 8. mars kan leses her: Innsyn - m\u00f8tekalender (tromso.kommune.no) Eldrer\u00e5det 4. mars 2024 I eldrer\u00e5dets m\u00f8te 04.03.2024 ble tre saker og en uttalelse endelig vedtatt. Sak 6/24 Budsjett 2025 - Eldrer\u00e5det Eldrer\u00e5dets vedtak: Eldrer\u00e5det mener det er viktig at eldredagen 1. oktober 2025 markeres. Eldrer\u00e5det ber om at det gis et tillegg til dette p\u00e5 kr 100 000. Budsjettposten kurs/konferanse \u00f8kes med kr 20 000, som tas fra budsjettposten honorar. Saker vedtatt tatt opp i m\u00f8tet: Deltakelse p\u00e5 storbykonferansen for eldrer\u00e5d Eldrer\u00e5dets vedtak: Eldrer\u00e5det melder p\u00e5 syv deltakere til storbykonferansen for eldrer\u00e5d Kristiansand Adgang til parkering for hjemmetjenesten Eldrer\u00e5dets vedtak: 1. Eldrer\u00e5det vil understreke betydningen av at hjemmetjenestens biler skal kunne ta seg n\u00e6rmest mulig fram til alle adresser i byen. 13 2. Eldrer\u00e5det ber om at det \u00e5pnes opp for at uniformerte tjenestebiler kan kj\u00f8re korteste vei til brukernes boliger. 3. Det m\u00e5 ses p\u00e5 muligheten til \u00e5 \u00e5pne opp for hjemmetjenestens uniformerte biler kan benytte alle veier. 4. Eldrer\u00e5det ber om at det innarbeides krav i kommuneplanens arealdel (KPA) om tilgang p\u00e5 parkeringsplass for hjemmetjenestens biler i tilknytning til alle boligprosjekt/utbyggingsomr\u00e5der. Uttalelse: Varsel oppstart av planarbeid for plan 1947 Rektor Horsts gate 21, 23A. Eldrer\u00e5det er generelt opptatt av forhold som er til gunst for eldre innbyggere i kommunen. Vi \u00f8nsker at nye boliger/boligomr\u00e5der best mulig tar hensyn til kommunens m\u00e5lsetting om at folk skal kunne bo lengst mulig hjemme, derfor gis innspill til arbeidet med utarbeidelse av plan 1947 p\u00e5 dette tidspunktet. Hjemmetjenesten skal betjene menneskers behov for helse- og hjemmetjenester i hele kommunen og de forventes \u00e5 gj\u00f8re det under alle v\u00e6rforhold hele \u00e5ret. Den beste muligheten for \u00e5 hjelpe dem til rette er reservert parkeringsplass for deres tjenestebiler 1) Eldrer\u00e5det ber prosjektet ivareta dette og sikre hjemmetjenesten reservert p-plass. Universell utforming er krav som alle nybygg skal ivareta. Dette kan l\u00f8ses med minimumsl\u00f8sninger som s\u00e5 vidt dekker kravet, eller det kan gj\u00f8res med gode l\u00f8sninger. Universell utforming skal ogs\u00e5 gjelde utvendig, Eldrer\u00e5det \u00f8nsker det beste b\u00e5de innend\u00f8rs og ute. Eldrer\u00e5det ber utbygger 2) etablere innvendige l\u00f8sninger basert p\u00e5 snusirkel 160 cm for rullestol og 3) sikre beboerne adkomst med heis til gateniv\u00e5 Stakkevollveien (n\u00e6rmeste buss-stopp) 4) ikke tenke adkomstmuligheter i tilknytning til oppvarmet trapp langs brannstasjonen (rullator/rullestol og trapp er vanskelig \u00e5 kombinere) Uttalelsen sendes innen merknadsfristen 11.03.24. Sakene som ble behandlet i eldrer\u00e5det 4. mars kan leses her: Innsyn - m\u00f8tekalender (tromso.kommune.no) Kommunalt r\u00e5d for mennesker med nedsatt funksjonsevne 4. mars 2024 I kommunalt r\u00e5d sitt m\u00f8te 04.03.2024 ble en sak endelig avgjort. Sak 10/24 Orientering om universell utforming av valglokaler Kommunalt r\u00e5d sitt vedtak: Redegj\u00f8relse om universell utforming av valglokaler tas til orientering. Relevante organisasjoner b\u00f8r inviteres p\u00e5 befaring/uttesting/\u201cgeneralpr\u00f8ve\u201d i god tid f\u00f8r valget. Sakene som ble behandlet i kommunalt r\u00e5d den 4. mars kan leses her: Innsyn - m\u00f8tekalender (tromso.kommune.no) 14 Mangfolds- og integreringsutvalget 8. februar 2024 I mangfolds- og integreringsutvalgets m\u00f8te 08.02.2024 ble det ikke fattet endelige vedtak. Sakene som ble behandlet i mangfolds- og integreringsutvalget 8. februar kan leses her: Innsyn - m\u00f8tekalender (tromso.kommune.no) Mangfolds- og integreringsutvalget 5. mars 2024 I mangfolds- og integreringsutvalgets m\u00f8te 05.03.2024 ble en sak endelig avgjort. 10/24 H\u00f8ringsuttalelse til Stortinget fra Troms\u00f8 kommune om rapporten Sannhet og forsoning Mangfolds- og integreringsutvalgets vedtak: Mangfolds- og integreringsutvalget tar den foresl\u00e5tte h\u00f8ringsuttalelsen fra Troms\u00f8 kommune om rapporten til Sannhet og forsoning til orientering, samtidig \u00f8nsker vi \u00e5 stille oss sterkt bak den delen av uttalelsen som tar til orde for \u00e5 snarest mulig f\u00e5 etablert en strategi mot rasisme og diskriminering i Troms\u00f8 kommune. Utvalget foresl\u00e5r i tillegg at FN-dagen mot rasisme 21. mars markeres \u00e5rlig i Troms\u00f8 kommune. Sakene som ble behandlet i mangfolds- og integreringsutvalget 5. mars leses her: Innsyn - m\u00f8tekalender (tromso.kommune.no) Vedtakskompetanse Kommunestyret. Vedlegg Reglement for reisem\u00e5lsledelsen - feb24 Vedtatt tabell - Helse- og velferdsutvalgets sak 7_24 15 "
}