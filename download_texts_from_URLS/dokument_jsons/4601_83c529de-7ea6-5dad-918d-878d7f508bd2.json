{
  "dokument_id": "83c529de-7ea6-5dad-918d-878d7f508bd2",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 172 fra Ingrid Nergaard Fjeldstad (V) om Trolljegeren p\u00e5 Fl\u00f8yen - Utvalg for milj\u00f8 og byutvikling",
  "url": "https://bergen.kommune.no/politikere-utvalg/api/fil/bk360/11425770/Svar-pa-skriftlig-sporsmal-nr-172-fra-Ingrid-Nergaard-Fjeldstad-V-om-Trolljegeren-pa-Floyen-Utvalg-for-miljo-og-byutvikling",
  "tekst": " BBU \u2013 Kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2024/163097-3 Saksbehandler: Malene Nesse Gr\u00f8nningen Fra Dato: 30. oktober 2024 Byr\u00e5d for byutvikling Svar p\u00e5 skriftlig sp\u00f8rsm\u00e5l nr. 172 fra Ingrid Nergaard Fjeldstad (V) om Trolljegeren p\u00e5 Fl\u00f8yen - Utvalg for milj\u00f8 og byutvikling Trolljegeren p\u00e5 Fl\u00f8yen har opplevd byr\u00e5det som uforutsigbart og n\u00e6ringsuvennlig n\u00e5r de plutselig fikk en regning som var 270 000 h\u00f8yere enn det de forventet. Sp\u00f8rsm\u00e5l til byr\u00e5den: Har byr\u00e5det vurdert \u00e5 gj\u00f8re en ny vurdering av saken for at Trolljegeren skal f\u00e5 feire ti \u00e5rs jubileum i Bergen Svar fra byr\u00e5den: Innledningsvis vil byr\u00e5den gj\u00f8re det tydelig at byr\u00e5det er positive til \u00e5 bruke Fl\u00f8ysletten til kultur-, idretts- og andre arrangementer. Trolljegerpr\u00f8ven er et flott arrangement som skaper aktivitet og dermed fremmer folkehelse. Bymilj\u00f8etatens innstilling om \u00e5 innvilge redusert leiepris for Trolljeger AS er basert p\u00e5 en vurdering om at denne akt\u00f8ren er sammenlignbar med Fyllingsdalen teater, og at de dermed b\u00f8r likebehandles. Det er byr\u00e5den uenig i. Fyllingsdalen er en ideell stiftelse og Trolljeger AS er et privateid aksjeselskap. Med bakgrunn i dette m\u00e5 det videre gj\u00f8res en vurdering av den konkrete s\u00f8knaden til Trolljeger AS datert 4. juni 2024, som ligger ved byr\u00e5dssak 1262/24. I denne s\u00f8knaden st\u00e5r det ingenting om at det ikke vil v\u00e6re \u00f8konomisk b\u00e6rekraftig \u00e5 gjennomf\u00f8re arrangementet uten redusert leiepris. I BA 13. september fremst\u00e5r det heller ikke at marginene er s\u00e5 sm\u00e5 at man er avhengig av en redusert leiepris. Basert p\u00e5 denne informasjonen ville v\u00e6rt totalt uansvarlig for kommunen \u00e5 si fra seg en sum p\u00e5 276 123 kr i tapte leieinntekter, samtidig som vi st\u00e5r i en sv\u00e6rt alvorlig \u00f8konomisk situasjon, m\u00e5 kutte i alle byr\u00e5dsavdelinger, og ligger an til et underskudd p\u00e5 flere hundre millioner kroner. Dersom Trolljeger AS er avhengig av redusert leiepris for \u00e5 gjennomf\u00f8re arrangementet neste \u00e5r, anbefaler byr\u00e5den at de viser dette i en s\u00f8knad. Det er ogs\u00e5 verdt \u00e5 nevne at arrangementet har \u00f8kt vesentlig i omfang siden de f\u00f8rste \u00e5rene, b\u00e5de med hensyn til antall dager og antall deltagere. Christine Kahrs \u2013 Byr\u00e5d for byutvikling Dokumentet er godkjent elektronisk. "
}