{
  "dokument_id": "4d6db7c3-11c5-5d66-a7e8-fd31c64df0cb",
  "doc_type": "case_presentation",
  "kommune": 5501,
  "tittel": "Handlingsplan for kj\u00f8nns- og seksualitetsmangfold 2024 -\n2027 - Endelig behandling",
  "url": "https://innsyn.tromso.kommune.no/application/getMoteDokument?dokid=2001692380",
  "tekst": "Arkivsaksnr. 23/17311-7 Saksbehandler David Moen Saksgang M\u00f8tedato Ungdomsr\u00e5det 23.04.2024 Kommunalt r\u00e5d for mennesker med nedsatt 29.04.2024 16/24 funksjonsevne Eldrer\u00e5det 29.04.2024 Mangfolds- og integreringsutvalget 30.04.2024 13/24 Milj\u00f8-, idrett-, kultur- og 03.05.2024 samfunnsutviklingsutvalget Helse- og velferdsutvalget 03.05.2024 Oppvekst- og utdanningsutvalget 07.05.2024 Kommunestyret 22.05.2024 Likestillingsutvalget Handlingsplan for kj\u00f8nns- og seksualitetsmangfold 2024 - 2027 - Endelig behandling Kommunedirekt\u00f8rens innstilling til vedtak: 1. Handlingsplan for kj\u00f8nns- og seksualitetsmangfold i Troms\u00f8 2024 \u2013 2027 (heretter handlingsplanen) vedtas. 2. Handlingsplanens tilknyttede midler (590 000 kr i 2024) samles i en prosjektutlysning som kan oms\u00f8kes av relevante organisasjoner, jf. kap. 4 i saksutredningen. 3. Midler til engelsk og nordsamisk oversettelse av handlingsplanen trekkes fra \u00e5rets budsjett f\u00f8r gjenst\u00e5ende midler lyses ut. Stig Tore Johnsen Kari Henriksen Kommunedirekt\u00f8r Direkt\u00f8r, Avdeling for oppvekst, utdanning og kultur 1 Hva saken gjelder Handlingsplan for kj\u00f8nns- og seksualitetsmangfold er en temaplan som blant annet skal bidra til \u00e5 ivareta m\u00e5lsetninger for folkehelse, inkludering, mangfold, og sosial b\u00e6rekraft i kommuneplanens samfunnsdel. Handlingsplanen utgj\u00f8r Troms\u00f8 kommunes bidrag til Regjeringens handlingsplan for kj\u00f8nns- og seksualitetsmangfold, og den skal v\u00e6re et verkt\u00f8y for oppf\u00f8lging av kommunens aktivitets- og redegj\u00f8relsesplikter p\u00e5 omr\u00e5det i henhold til Oppl\u00e6ringsloven og Likestillings- og diskrimineringsloven. Saksutredning 1. Offentlig h\u00f8ring Denne saken var f\u00f8rst oppe til behandling i Oppvekst- og utdanningsutvalget 08.12.2023 (arkivsaknr. 23/17311-1; OU-sak 40/23) hvor f\u00f8lgende vedtak ble fattet: 1. Handlingsplan for kj\u00f8nns- og seksualitetsmangfold i Troms\u00f8 2024-2027 sendes ut p\u00e5 offentlig h\u00f8ring, med h\u00f8ringsfrist 6 uker. 2. Handlingsplanen vedtas av kommunestyret. 3. F\u00f8lgende setning endres i h\u00f8ringsutkast \u201cFor mennesker med nedsatte funksjonsevner er seksualitet generelt, og det \u00e5 gi rom for seksualitetsmangfold spesielt et n\u00e6rmest \u00abukjent\u00bb omr\u00e5de.\u201d endres til: \u201cMennesker med nedsatt funksjonsevne opplever ofte at deres seksualitet generelt, og det \u00e5 gi rom for seksualitetsmangfold spesielt er et sv\u00e6rt tabuisert omr\u00e5de.\u201d 4. Det gj\u00f8res spr\u00e5kvask f\u00f8r planprogrammet legges ut p\u00e5 h\u00f8ring, slik at det ikke brukes ordet \u201cdem\u201d el. i motsetning til \u201coss\u201d for mennesker med funksjonsnedsettelser. 5. Det vurderes om sexologisk r\u00e5dgiver og TryggEst-koordinator b\u00f8r nevnes i planen. 6. Handlingsplanens tilknyttede midle, omlag 600 000 kroner \u00e5rlig, samles i en prosjektutlysning som kan oms\u00f8kes av relevante organisasjoner, jf. kap. 4 i saksutredningen. 7. Prosjektmidlene lyses ut etter et eventuelt positivt endelig vedtak av handlingsplanen Innspillene til tekstendringer og spr\u00e5kvask i punkt 3. \u2013 5. ble tatt med i h\u00f8ringsversjonen av handlingsplanen. I tillegg ble MIKS-utvalgets anbefaling om \u00ab\u00e5 inkludere illustrasjoner med mennesker med nedsatt funksjonsevne og mennesker med synlig utenlandsk opphav\u00bb hensyntatt. H\u00f8ringen ble annonsert i Troms\u00f8 kommunes infoannonse 22.02.2024 med h\u00f8ringsfrist 05.04.2024. Samtidig ble det sendt ut h\u00f8ringsbrev til relevante organisasjoner. Etter fristens utl\u00f8p var det ikke kommet inn noen merknader, og det er derfor ikke gjort endringer i den vedlagte h\u00f8ringsversjonen av handlingsplanen. Det resterende av denne saksutredningen er i det vesentligste uforandret siden forrige behandlingsrunde. 2. Bakgrunn Den f\u00f8rste utgaven av temaplanen ble vedtatt i 2008 og var da kalt Handlingsplan mot diskriminering av lesbiske, homofile, bifile og transpersoner i Troms\u00f8 2008 \u2013 2012. Oslo var 2 f\u00f8rst ute i 2006, Barne- og likestillingsdepartementet oppfordret andre byer til \u00e5 f\u00f8lge hovedstadens eksempel. Bakgrunnen var unders\u00f8kelser som viste at skeive hadde d\u00e5rligere levek\u00e5r og livskvalitet enn befolkningen generelt, ble utsatt for hatkriminalitet, diskriminering i arbeidslivet, hadde st\u00f8rre psykiske problemer, st\u00f8rre grad av rusmisbruk, og de var overrepresentert n\u00e5r det gjaldt selvmord og selvmordsfors\u00f8k. Det ble bevilget 300 000 kroner til handlingsplanen, som prim\u00e6rt skulle g\u00e5 til kompetanseheving blant kommunalt ansatte innen skole, helse og omsorg, og kultur og idrett. I forbindelse med midtveisevaluering i 2010 kritiserte LLH Troms (FRI Troms fra 2016) kommunen for manglende oppf\u00f8lging av handlingsplanen, og etterlyste de 300 000 kronene som ble bevilget to \u00e5r tidligere. De oppfordret ogs\u00e5 til et klarere samarbeid med organisasjonene. LLH gjentok kritikken i 2012. Samtidig skrev avisene om hatytringer mot skeive i Troms\u00f8. I april 2016 bestilte kommunestyret en ny handlingsplan. Den ble, som i 2008, utarbeidet av en prosjektgruppe best\u00e5ende av representanter fra Troms\u00f8 kommune og interesseorganisasjonene. Gruppa vektla i sitt arbeid \u00e5 ha f\u00e6rre, og mer konkret formulerte tiltak, samt tydelig ansvarsfordeling og oppf\u00f8lging. Hovedfokusomr\u00e5der var kompetanseheving, skoler og barnehager \u2013 Det vil si kompetanseheving blant kommunalt ansatte som har kontakt med personer som er i en potensielt s\u00e5rbar situasjon, samt kompetanseheving for skoleelever og barnehagebarn. Handlingsplanen ble vedtatt 31. januar 2018 og fikk samtidig sin n\u00e5v\u00e6rende tittel. Det ble bevilget 700 000 kroner til tiltaksgjennomf\u00f8ring, fordelt p\u00e5 skole/barnehage, kultur/idrett og helse/omsorg. Administrasjonssjefen fordelte i 2018 midlene slik som tabellen under viser: Tiltak Tiltak Kostnad Avdeling Totalt per nr. (NOK) avdeling (NOK) Kompetanseheving ansatte skoler Utdanning og og barnehager 1.1. 200 000 oppvekst Restart 850 \u00e5ttendeklassinger Utdanning og 1.2. 100 000 oppvekst Div. mindre tiltak, brosjyrer, Utdanning og oppl\u00e6ring, Voksenoppl\u00e6ringa, 40 000 oppvekst 340 000 m.m. Kompetanseheving ansatte kultur Kultur og idrett og idrett 2.1. 30 000 Samarbeid Troms\u00f8 idrettsr\u00e5d og Kultur og idrett Troms fotballkrets 2.2. 70 000 vedr. lederoppl\u00e6ring Samarbeid/tilskudd Troms\u00f8 Kultur og idrett Arctic Pride, foreninger, 2.3. 150 000 innvandrerorganisasjoner, mv. 2.4. Div. mindre tiltak, brosjyrer, Kultur og idrett oppl\u00e6ring, m.m. 30 000 280 000 Kompetanseheving ansatte helse Helse og og omsorg 3.1. 50 000 omsorg Div. mindre tiltak, brosjyrer, Helse og oppl\u00e6ring, introprogrammet 30 000 omsorg 80 000 flyktninger, m.m. Sum tiltak: 700 000 3 3. Evaluering og revisjon Etter et oppstartsm\u00f8te 28.09.2021 for denne revisjonen, ble det nedsatt en arbeidsgruppe best\u00e5ende av representanter fra Troms\u00f8 kommune, foreningen FRI Troms, Skeiv ungdom Troms og Arctic Pride. Gruppen var enige om at b\u00e5de plan og tiltak er gode, men at det trengtes en oppdatering av henvisninger til lover, f\u00f8ringer, forskning og statistikk. Det ble imidlertid fort tydelig at oppf\u00f8lgingen av handlingsplanen fortsatt er utilstrekkelig. Evalueringer er ikke blitt gjennomf\u00f8rt underveis, og en gjennomgang av prosjektets regnskap 2018 \u2013 2022 (prosjektnr. 566010) gir alene et tilstrekkelig grunnlag for en slik konklusjon: \u2022 Helse og omsorg / Sosialmedisinsk senter / 80 000 kr/\u00e5r o Ingen av midlene ble brukt i 2018 o Hele potten ble kuttet fra budsjettet fra 2019 \u2022 Kultur og idrett / Seksjon for kultur / 280 000 kr/\u00e5r o 100 000 kr ble kuttet fra potten fra 2020 o Har brukt 71% av tilgjengelige midler 2018 \u2013 2022 \u25aa Disse har prim\u00e6rt g\u00e5tt som tilskudd til holdningsarbeid og kompetansehevende tiltak utf\u00f8rt av Arctic Pride og Idrettsr\u00e5det o Ingen kompetansehevende tiltak er gjennomf\u00f8rt blant egne ansatte \u2022 Skole / 220 000 kr/\u00e5r o Brukte 100 000 kr i hhv. 2019 og 2020 p\u00e5 undervisningsopplegget Restart fra Skeiv ungdom til 8. trinn (digitalt gjennomf\u00f8rt i 2020) o Ingen kontobevegelser p\u00e5 prosjektnummeret i 2018, 2021 og 2022. o 19% av tilgjengelige midler er brukt i perioden \u2022 Barnehage / 120 000 kr/\u00e5r o Brukte 95 000 kr p\u00e5 kompetanseheving for ansatte i 2018 (Rosa kompetanse) o Siden er ingen av midlene brukt o 16% av tilgjengelige midler er brukt i perioden \u2022 I fem\u00e5rsperioden er det totalt brukt 1 146 463 kr av tilgjengelige 2 977 333 kr (39%) Det m\u00e5 likevel understrekes at mange kommunale tjenester gj\u00f8r mye viktig arbeid for seksualitet og kj\u00f8nnsmangfold, basert i andre f\u00f8ringer \u2013 som handlingsplanen for \u00f8vrig gir en god oversikt over \u2013 slik som Sosialmedisinsk senter (SMS), fastlegetjenesten, skolehelsetjenesten, helsestasjon for ungdom, Tvibit, Fritid og Folkehelseprosjektet. Skolene har f\u00e5tt l\u00e6replanen Kunnskapsl\u00f8ftet 2020 (LK20), hvor kj\u00f8nn og kj\u00f8nnsidentitet har en sentral plass i et av de tre tverrfaglige temaene \u00absom skal behandles i alle sammenhenger der det er naturlig\u00bb: Folkehelse og livsmestring. Her er det definert 24 kompetansem\u00e5l om kj\u00f8nns- og seksualitetsmangfold, fordelt over hele grunnskolel\u00f8pet, og fagene samfunnsfag, naturfag, og KRLE. I den nasjonale rammeplanen for barnehager som kom i 2017 heter det at \u00abbarnehagen skal fremme likeverd og likestilling uavhengig av kj\u00f8nn, funksjonsevne, seksuell orientering, kj\u00f8nnsidentitet og kj\u00f8nnsuttrykk, etnisitet, kultur, sosial status, spr\u00e5k, religion og livssyn. Barnehagen skal motvirke alle former for diskriminering og fremme nestekj\u00e6rlighet.\u00bb Mye av det arbeidet som gj\u00f8res overlapper ogs\u00e5 med flere av tiltakspunktene i handlingsplanen som ikke er assosiert med egne midler \u2013 slik som tilgjengeliggj\u00f8ring av opplysningsmateriell, b\u00f8ker i skolebibliotektjenesten, nulltoleranse mot mobbing, styrking av fagplanene, introduksjonsprogrammet for flyktninger, ungdomsr\u00e5dets engasjement for mangfold, U16, Grab, fritidsklubber, og ikke minst, SMS og fastlegetjenestens innsats for skeives helse. 4 Det er alts\u00e5 prim\u00e6rt kompetansehevingen \u2013 handlingsplanens uttalte hovedsatsing \u2013 som er utilstrekkelig fulgt opp, og da det kun er kompetansetiltakene som er knyttet opp til egne midler, er det lett \u00e5 lese svikten p\u00e5 omr\u00e5det ut fra regnskapet. 4. Arbeidsdokument I vedlegget \u00abArbeidsdokument kj\u00f8nnsmangfold\u00bb er gammel og ny versjon av handlingsplanen sammenlignet i tabellform. I kolonnen lengst til h\u00f8yre finnes kommentarer og forklaringer til de endringer som foresl\u00e5s. Tekst i r\u00f8d font er innspill fra den interne h\u00f8ringen. 5. Videre fokus og gjennomf\u00f8ring Kompetanse er det mest effektive verkt\u00f8yet mot fordommer, diskriminering, hatytringer og hatvold. Derfor har kompetansehevingen fortsatt hovedfokus i den reviderte handlingsplanen. Hovedutfordringen er \u00e5 sikre gjennomf\u00f8ringen. Den beste innsatsen p\u00e5 omr\u00e5det i planperioden har skjedd n\u00e5r oppdragene er blitt koordinert av eksterne samarbeidspartnere, som Arctic Pride, FRI, Skeiv ungdom, og Idrettsr\u00e5det. Derfor foresl\u00e5s det at handlingsplanens midler samles i en prosjektutlysning, hvor relevante organisasjoner kan s\u00f8ke om \u00e5 fylle rollen som gjennomf\u00f8ringskoordinator for fire\u00e5rsperioden 2024 \u2013 2027, vel \u00e5 merke i samarbeid med kommunen. Ordningen m\u00e5 eventuelt tilpasses avtaler som m\u00e5tte v\u00e6re inng\u00e5tt som ber\u00f8rer de aktuelle tiltakene 6. \u00d8konomi Forslaget inneb\u00e6rer \u00e5 benytte midler som allerede er innarbeidet i kommunens handlingsprogram under prosjektnummer 566010. For budsjett\u00e5ret 2024 utgj\u00f8r dette 590 000 kroner. Midlene foresl\u00e5s samlet og lagt til Seksjon for kultur som f\u00e5r i oppdrag \u00e5 lyse ut midlene og f\u00f8lge opp prosjektet. Det foresl\u00e5s videre at de samlede midlene i sin helhet blir regulert med kommunal deflator. Konklusjon Kommunedirekt\u00f8ren foresl\u00e5r \u00e5 videref\u00f8re hovedfokuset p\u00e5 kompetanseheving, og sikre en god gjennomf\u00f8ring av handlingsplanen gjennom et fire\u00e5rig prosjekt med en relevant, ekstern koordinator. Kommunedirekt\u00f8ren anbefaler at forslaget til revidert handlingsplan vedtas. Vedtakskompetanse Kommunestyret Vedlegg Handlingsplan 2024-2027 for kj\u00f8nns- og seksualitetsmangfold i Troms\u00f8 - h\u00f8ringsversjon UU Arbeidsdokument kj\u00f8nnsmangfold 22.01.2024 Handlingsplan for kj\u00f8nns- og seksuelt mangfold 2017-2020 - vedtatt 5 "
}