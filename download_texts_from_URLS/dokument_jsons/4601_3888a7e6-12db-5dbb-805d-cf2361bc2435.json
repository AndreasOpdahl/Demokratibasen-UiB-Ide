{
  "dokument_id": "3888a7e6-12db-5dbb-805d-cf2361bc2435",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 34 fra Even S\u00f8rland (A) om innkj\u00f8p av skoleb\u00f8ker - Utvalg for barnehage, skole og idrett",
  "url": "https://bergen.kommune.no/politikere-utvalg/api/fil/bk360/10404652/Svar-pa-skriftlig-sporsmal-nr-34-fra-Even-Sorland-A-om-innkjop-av-skoleboker-Utvalg-for-barnehage-skole-og-idrett",
  "tekst": " Seksjon for strategi, utvikling og utredning (SUU) Til Intern korrespondanse Bystyrets kontor V\u00e5r referanse: 2024/74904-3 Saksbehandler: Maria Smith Fra Dato: 16. mai 2024 Byr\u00e5d for barnehage og skole Svar p\u00e5 skriftlig sp\u00f8rsm\u00e5l nr. 34 fra Even S\u00f8rland (A) om innkj\u00f8p av skoleb\u00f8ker - Utvalg for barnehage, skole og idrett Regjeringen gjorde i 2023 en ekstrabevilgning for skole\u00e5ret 2023-2024 for \u00e5 gi alle kommuner ekstra penger til innkj\u00f8p av trykte skoleb\u00f8ker. Bergen sin andel utgjorde om lag 5,5 millioner. Sp\u00f8rsm\u00e5l til byr\u00e5den: Har de \u00f8remerkede pengene fra regjeringen til skoleb\u00f8ker i kommunen f\u00f8rt til konkrete innkj\u00f8p av skoleb\u00f8ker? Svar fra byr\u00e5den: Bergensskolen benytter i dag b\u00e5de digitale l\u00e6remidler og fysiske l\u00e6reb\u00f8ker. I byr\u00e5dsplattformen Klosterhagenerkl\u00e6ringen er byr\u00e5det tydelig p\u00e5 at de er positive til innkj\u00f8p av fysiske l\u00e6reb\u00f8ker. Byr\u00e5det \u00f8nsker derfor at skolene skal prioritere \u00e5 kj\u00f8pe inn fysiske l\u00e6reb\u00f8ker. Samtidig er byr\u00e5det opptatt av \u00e5 ivareta skolenes autonomi slik de kan gj\u00f8re grundige vurderinger og ta gode valg for sin skole. Skolene tildeles et rammebudsjett og er gitt fullmakt til \u00e5 disponere dette slik de vurderer mest tjenlig for \u00e5 oppfylle det oppl\u00e6ringsoppdraget de har. Det gj\u00f8res faglige vurderinger av den enkelte skole til grunn for valg av l\u00e6remidler \u2013 det kan v\u00e6re l\u00e6reverk i papir, de samme l\u00e6reverk digitalt, ulike digitale ressurser eller annet. I enkelte tilfeller velges det klassesett av l\u00e6reverk, i andre tilfeller ulike utgaver fra ulike forlag. I noen tilfeller skaffes individuelle l\u00e6remidler til elever med spesifikke behov. Skolene gj\u00f8r faglige vurderinger ut fra tildelte rammer. Disse rammene er begrenset, og skolene gj\u00f8r sine prioriteringer ut fra hva de mener gir mest utbytte i forhold til bruk av midler. Hvis rammene \u00f8kes, vil ogs\u00e5 tilgangen til l\u00e6remidler \u00f8kes. Hvor vidt dette vil f\u00f8re til st\u00f8rre bruk av l\u00e6reverk i papir eller digitale ressurser, vil avhenge av de enkelte skolenes prioriteringer. Under viser et uttrekk over utgifter til trykte l\u00e6remidler, og videre f\u00f8lger en oversikt over tilskudd til l\u00e6remidler, dvs. ogs\u00e5 lisenser mv. med unntak av tildelingen i 2023. Lisenser f\u00f8res p\u00e5 en annen art, og tilskuddene er derfor ikke direkte sammenlignbare med uttrekket p\u00e5 art110540. Vi ser av \u00f8konomisystemet at skolene i Bergen brukte 18,9 mill. til skoleb\u00f8ker og b\u00f8ker i 2023. En ser at forbruket gikk ned i 2023, sammenlignet med 2022. Vi har ikke n\u00e6rmere oversikt over skolenes l\u00e6reb\u00f8ker eller andre l\u00e6remidler. Daniel C. E. H\u00e4gglund - Byr\u00e5d for barnehage og skole Dokumentet er godkjent elektronisk. "
}