{
  "dokument_id": "516c75d0-7cb4-5b14-9843-98872002a8b1",
  "doc_type": "case_presentation",
  "kommune": 5501,
  "tittel": "Tromsdalen Idrettshall beslutning om tiltak",
  "url": "https://innsyn.tromso.kommune.no/application/getMoteDokument?dokid=2001742895",
  "tekst": "Arkivsaksnr. 24/10075-1 Saksbehandler Morten Mo Vik Saksgang M\u00f8tedato Formannskapet 11.06.2024 Kommunestyret 19.06.2024 Tromsdalen Idrettshall beslutning om tiltak Kommunedirekt\u00f8rens innstilling til vedtak: 1. Det settes i gang tiltak ved Tromsdalen Idrettshall sammen med Troms Fylkeskommune, med den hensikt \u00e5 oppgradere byggets tekniske anlegg, sikre mot vannlekkasjer, tilpasse bygget etter dagens krav til standarder, universell utforming og tilpasse brukernes behov. 2. Det bevilges 8 millioner kroner til prosjektet i 2024, som Troms\u00f8 kommune sitt bidrag for \u00e5 iverksette strakstiltak og etablere et forprosjekt for videre utvikling. Ytterligere finansieringsbehov vil bli fremmet som egen sak basert p\u00e5 resultatet av forprosjektet med detaljerte kostnadsoverslag. 3. Det etableres en prosjektgruppe i Troms\u00f8 kommune med representanter fra Troms fylkeskommune og brukermedvirkning fra TVGS, og idretten. Prosjektgruppen f\u00e5r mandat til \u00e5 sette i gang med strakstiltak og utarbeide et forprosjekt med prosjektplan, komplett kostnadsoverslag, tidsplan, og utrede behov for eventuelle erstatningslokaler. Stig Tore Johnsen Mette Moh\u00e5g Kommunedirekt\u00f8r Direkt\u00f8r for bymilj\u00f8 1 Hva saken gjelder Tromsdalen Idrettshall ble oppf\u00f8rt i 1984 og har v\u00e6rt delvis rehabilitert underveis, sist i 2022. En nylig tilstandsrapport utarbeidet av Norconsult viser imidlertid at bygningen har behov for omfattende vedlikehold og modernisering for \u00e5 m\u00f8te dagens krav til standard og brukernes behov. Dette er en sak som har oppst\u00e5tt p\u00e5 sv\u00e6rt kort tid, og en sak som haster for kommunen \u00e5 h\u00e5ndtere. Administrasjonen rakk ikke skrivefristen for \u00e5 rekke hverken utvalgs- eller formannskapsbehandling forut for kommunestyrets behandling av saken. Kommunedirekt\u00f8ren mener at saken haster s\u00e5pass mye, og har stor betydning for neste sesong i idrettslagene som er brukere av hallen, at vi velger \u00e5 fremme saken for kommunestyret uten forutg\u00e5ende behandling i utvalg/formannskap. \u00c5 vente med behandling av dette i kommunestyret i september vil forsinke dette arbeidet betydelig. Saksutredning Tromsdalen Idrettshall eies i fellesskap av Troms Fylkeskommune og Troms\u00f8 kommune med en halvpart hver. Hallen er tilknyttet Tromsdalen videreg\u00e5ende skole (TVGS), og er en viktig fasilitet for b\u00e5de skoleelever og (kommunale) idrettsaktiviteter. Bygget benyttes til kropps\u00f8vingsfag for 600 elever, inkludert en idrettslinje, og er en sentral treningsarena for Bravo h\u00e5ndballklubb. 1. Bygningsstruktur og funksjonalitet: o Bygget best\u00e5r av en idrettshall (20x40 meter) med tribuner, garderobeanlegg, vestibyle, kiosk, kafe med kj\u00f8kken, kontorer og lager. o Bruttoareal: ca. 2000 m2. o Tribunekapasitet: ca. 300 personer. o 4 garderober med dusjanlegg. o Tilfluktsrom som opprettholdes. 2. Bruksomr\u00e5de: o Undervisningslokaler for kropps\u00f8vingsfag for 600 elever ved TVGS. o Aktivt brukt av TVGS sin idrettslinje. o Trening for Bravo h\u00e5ndballklubb, bredde og elite. o Utleie til arrangementer. 3. Renoveringsprosjektet skal inkludere: o Utbedring av vannlekkasjer og tak. o Oppgradering av tekniske systemer og anlegg. o Tilpasning til universell utforming i tr\u00e5d med TEK17. o Forbedring av funksjonalitet for undervisning, h\u00e5ndballtreninger og arrangementer. o Oppgradering og modernisering av hallen til dagens standarder og brukerne sine behov. Bygningen kan tilpasses dagens krav til universell utforming, men dette vil kreve betydelig ombygging. Det er n\u00f8dvendig \u00e5 vurdere byggets funksjonalitet i forhold til dagens krav og standarder til undervisningsbygg, h\u00e5ndballtreninger og idrettsarrangementer. Det er p\u00e5vist vannlekkasjer fra hovedtak og markplanet over garderober/tilfluktsrom som krever omfattende tiltak. Teknisk utstyr er utdatert, mangler dokumentasjon og har behov for oppdateringer og vedlikehold. Det er identifisert behov for strakstiltak innen bygg, VVS, tele og automatisering, dokumentasjon samt brannsikkerhet De forel\u00f8pige kostnadskalkylene i rapporten til Norconsult relaterer seg til eksisterende bygningsmasse, men ytterligere kostnader kan p\u00e5l\u00f8pe i l\u00f8pet av renoveringsprosessen og ved 2 modernisering av hallen. Kostnadene oppdateres i l\u00f8pet av prosjektets forprosjekt fase, og budsjettet m\u00e5 inkludere b\u00e5de direkte og indirekte kostnader knyttet til renoveringen og modernisering og oppgradering til dagens standarder. Det innf\u00f8res en plan for avsetting av midler til l\u00f8pende vedlikehold og oppgradering av tekniske installasjoner for \u00e5 sikre at bygget opprettholder standardene over tid. Troms\u00f8 kommune har sagt seg villige til \u00e5 stille med ressurser til prosjekt- og byggeledelse, mot kostnadsdekning som tilf\u00f8rt egenkapital for kommunen. Konklusjon Renoveringen av Tromsdalen Idrettshall er n\u00f8dvendig for \u00e5 sikre en trygg, funksjonell og moderne idrettsfasilitet for b\u00e5de skolen og det lokale idrettsmilj\u00f8et. Vedtaket om \u00e5 sette i gang dette prosjektet vil bidra til \u00e5 m\u00f8te dagens og fremtidige brukerbehov, samt sikre byggets langsiktige b\u00e6rekraft og sikkerhet Vedtakskompetanse Kommunestyret Vedlegg 111 Tilstandsrapport Tromsdalen Idrettshall 3 "
}