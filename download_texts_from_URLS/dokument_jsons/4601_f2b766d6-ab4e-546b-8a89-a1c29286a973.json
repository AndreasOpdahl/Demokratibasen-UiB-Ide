{
  "dokument_id": "f2b766d6-ab4e-546b-8a89-a1c29286a973",
  "doc_type": "case_attachment",
  "kommune": 4601,
  "tittel": "Fagnotat av 30.07.2024 \u2013 Klage p\u00e5 vedtak for gnr 143 bnr 598",
  "url": "https://bergen.kommune.no/politikere-utvalg/api/fil/bk360/10472765/Fagnotat-av-30-07-2024-Klage-pa-vedtak-for-gnr-143-bnr-598",
  "tekst": " Ansattservice Til Fagnotat BFIN - Seksjon for administrasjon V\u00e5r referanse: 2024/30817-9 Saksbehandler: Tonje Knutsen Fra Dato: 24. juni 2024 Ansattservice Unntatt offentlighet: Fagnotat av 30.07.2024 \u2013 Klage p\u00e5 vedtak for gnr 143 bnr 598 Hva saken gjelder: Bergen kommune v/ Eiendomsskattekontoret har den 26.02.2024 mottatt klage p\u00e5 bystyrets opphevelse av fritak for eiendom med gnr 143 bnr 598 Krabbedalen 66 \u2013 Odd Fellowhuset Bergen AS. Opphevelsen ble vedtatt i m\u00f8te den 31. januar 2024. Klagen er mottatt innen klagefristen. Bergen bystyre behandlet saken i m\u00f8tet 31.01.2024 sak 23/24 og fattet f\u00f8lgende vedtak: ..2. Eiendommer med fritak etter \u00a7 7 a og som ikke oppfyller krav i henhold til vedtak eller vedtekter, oppheves med virkning fra 1.1.2024. \u00ab.......... b) Innvilget fritak i sak 101/14 for Odd Fellowhuset AS sin eiendom Gnr. 143 bnr. 598, Krabbedalen 66, oppheves.\u00bb Begrunnelsen for vedtaket var relatert til Brann Stadion som ble behandlet i 2020 av Statsforvalteren i Vestlands i sak om lovlegkontroll i 128/20 og som omhandler fritak for eiendomsskatt og indirekte eierskap. Ved revisjon av bystyrets fritaksvedtak i 2024 ble det fokusert p\u00e5 eierstrukturen i selskapet der eiendommen er eid av Odd Fellowhuset Bergen AS som igjen eies av 7 losjer som alle har form\u00e5l som kan sies \u00e5 v\u00e6re til gagn for samfunnet. De 7 eierne er alle registrerte som frivillige organisasjoner. Odd Fellowhuset Bergen AS har til form\u00e5l \u00e5 drive utleie av lokalene p\u00e5 eiendommen til internt bruk for losjene, andre losjer og organisasjon samt en mindre andel ekstern utleie til private selskap. I tillegg finnes en boligdel p\u00e5 eiendommen som har inng\u00e5tt i det tidligere fritaket. I Departementets svar i saken om lovlighetskontroll av fritaksvedtaket for Brann stadion p\u00e5pekes det at det ikke er hjemmel i esktl. \u00a7 7 a for \u00e5 frita et AS for eiendomsskatt n\u00e5r den juridiske eier \u2013 Odd Fellowhuset Bergen AS ikke selv oppfyller de \u00f8vrige vilk\u00e5rene etter bestemmelsen, men der eieren \u2013 en stiftelse eller institusjon gj\u00f8r det, jfr. eiendomsskatteloven \u00a7 7 a. Eiendomsskattekontoret mener derfor at sammenligningen med departementets tolkning om indirekte eierskap i forvaltningsrevisjonen av Brann stadion, ogs\u00e5 kan v\u00e6re relevant for denne saken. Departementets uttalelse: \u00abEtter en samlet vurdering mener departementet at bestemmelsen ikke \u00e5pner for slik indirekte eie. Det vises her til at lovens ordlyd entydig trekker i retning av at eigedomsskattelova \u00a7 7 f\u00f8rste ledd bokstav a ikke kan tolkes utvidende. Hensynet til \u00e5 respektere skillet mellom aksjeselskap og aksjon\u00e6r og hensynet til \u00e5 trekke klare grenser for hva som faller innenfor og utenfor bestemmelsen st\u00f8tter dette. Departementet antar derfor at eigedomsskattelova \u00a7 7 f\u00f8rste ledd bokstav a ikke gir hjemmel til \u00e5 frita fra eiendomsskatt en eiendom eid av en juridisk person som ikke selv oppfyller de \u00f8vrige vilk\u00e5rene etter bestemmelsen, men der eieren \u2013 en stiftelse eller institusjon- gj\u00f8r det, jfr. eigedomsskattelova \u00a7 7 f\u00f8rste ledd bokstav a.\u00bb I 2014 var opprinnelig s\u00f8knad fra eier at form\u00e5let var drift og til beste for organisasjonene, og uten ervervsmessig form\u00e5l. Bystyret fattet i sak 79/14 vedtak om fritak med f\u00f8lgende forutsetning: \u00abBergen Bystyre fritar Gnr. 143 bnr. 598, Krabbedalen 66 for eiendomsskatt p\u00e5 grunn og bygg fra og med 01.01.14. Dersom eiendommen blir solgt, utleid eller tatt i bruk til annet form\u00e5l enn beskrevet i s\u00f8knaden, faller fritaket bort. Fritaket forutsetter at det ikke tas ut utbytte. Odd Fellowhuset AS er pliktig \u00e5 melde inn eventuelle endringer i vedtektene.\u00bb Bystyrets fritaksvedtak i 2014 er tydelig p\u00e5 at dersom eiendommen leies ut \u2013 s\u00e5 faller fritaket bort. I s\u00f8knaden fra 2014 presiserer eier at eiendommen er til beste for losjene og uten ervervsmessige form\u00e5l. Regnskapet for 2023 viser leieinntekter p\u00e5 2,9 millioner kroner. Eier har i skriftlig tilsvar presisert at ekstern leie kun utgj\u00f8r 23 % og at resterende er intern leie til logene. Odd Fellowhuset Bergen AS best\u00e5r av en n\u00e6ringsdel og en boligdel, og fikk tilsendt brev om \u00e5rlig melding om eiendomsskatt 2024 den 22. februar i \u00e5r for hver av de to delene av eiendommen. For n\u00e6ringsdel: Kommunal skattetakst 19 315 000 kroner og eiendomsskatt 96 575 kroner For boligdel: Kommunal skattetakst 2 800 000 og eiendomsskatt 3 146 kroner. Boligdelen omfattes ikke av klagebehandlingen. Odd Fellowhuset Bergen AS er registrert som n\u00e6ring med \u00abutleie av egen eller leid fast eiendom ellers\u00bb, og har til vedtektsfestet form\u00e5l \u00ab\u00c5 Skaffe Odd Fellow ordenen i Bergen egne lokaler, enten ved \u00e5 kj\u00f8pe hus, bygge nytt hus eller bli deltager i annens bygg, samt drift av slik eiendom. P\u00e5 nettsidene til Odd Fellowhuset AS fremg\u00e5r det at huset best\u00e5r av flere typer selskapslokaler som leies ut. Lokalene i underetasjen er forbeholdt losjene (m\u00f8terom og lager-rom til den enkelte losje), det samme gjelder for loftsetasjen som best\u00e5r av kontorer og m\u00f8terom. 1.-2. etasje best\u00e5r av selskapslokaler til utleie b\u00e5de internt og eksternt. Odd Fellowhuset Bergen AS eies av 7 selvstendige ordener som hver for seg driver med ideell virksomhet. Tolkning av hva som er til gagn for samfunnet beror p\u00e5 en konkret vurdering der sp\u00f8rsm\u00e5let er om selskapet driver en form for virksomhet som det offentlige ellers m\u00e5tte utf\u00f8re. Deler av stiftelsenes virksomhet gagner samfunnet gjennom deres arbeid og gaver fremkommer blant annet gjennom satsingsomr\u00e5der for ordenens landssaker innenfor veldedighet, hjelpetrengende, sosialt samv\u00e6r, medisinsk forskning, kulturelle aktiviteter og internasjonalt arbeid. Konkrete eksempler p\u00e5 disse er blant annet finansiering av redningssk\u00f8yter (redningsselskapet), opprettelse av Barnebyer flere steder som i Malawi. Odd Fellowhuset Bergen AS har p\u00e5klaget bystyrets vedtak om opphevelse av fritak innvilget i sak 79/14, og anf\u00f8rer at det ikke har v\u00e6rt endringer hos dem siden fritaket ble innvilget i 2014. I tillegg anf\u00f8res saksbehandlingsfeil i samsvar med forvaltningsloven \u00a716. Videre p\u00e5pekes det at leieinntektene i hovedsak gjelder internleie fra logene som eier Odd Fellowhuset Bergen AS, mens andre leieinntekter fra eksterne utgj\u00f8r en liten del. Fagetatens vurdering: Eiendomsskattekontoret er enig i at det skulle v\u00e6rt gitt et forh\u00e5ndsvarsel f\u00f8r opphevelse av vedtaket. Ved en incurie ble ikke dette gjort, det ble kun sendt ut skatteseddel med varsel om eiendomsskatt p\u00e5 eiendommen for 2024. Som f\u00f8lge av manglende forh\u00e5ndsvarsel har Eiendomsskattekontoret stilt i bero innkreving av eiendomsskatten for 2024, og fremmer n\u00e5 saken for ny vurdering og vedtak. Eiendomsskattekontoret har v\u00e6rt p\u00e5 besiktigelse p\u00e5 eiendommen etter at klagen ble mottatt og har foretatt en ny gjennomgang av saken. Eier har gitt mer informasjon med beskrivelse av bruk og oversikt over inntekter for intern og eksternleien i 2023, der leieinntektene for 2023 er p\u00e5 2,9 millioner kroner og 606 176 kroner er nettoinntekter fra ekstern utleievirksomhet og utgj\u00f8r ca. 23% av den totale utleien. Generelt vil mindre utleievirksomhet ikke v\u00e6re avgj\u00f8rende for vurderingen av hvorvidt et fritak kan innvilges eller ikke. Ved omlegging av saksbehandlingsreglene for fritaksvedtak vil \u00abmindre leieinntekter\u00bb for frivillige og ideelle organisasjoner eller stiftelser kunne aksepteres. Hovedargumentet for opphevelse av fritaket er departementets tydelige tolkning der den juridiske enheten (AS` et) m\u00e5 drive en virksomhet til gagn for samfunnet, og at det ikke er tilstrekkelig at den enkelte aksjeeier har aktiviteter til gagn for samfunnet. Oppsummering: Etter en samlet vurdering av innkomne opplysninger gitt av eier i saken er det ikke kommet frem nye opplysninger i saken som endrer Eiendomsskattekontorets forslag til vedtak. Prinsippet om likebehandling har v\u00e6rt avgj\u00f8rende for sakens utfall, der departementets tolkning av eierskap ved innvilgelse av fritak i denne typer saker har virket inn p\u00e5 avgj\u00f8relsen. \u00d8konomiske konsekvenser: Eiendomsskatten for gnr 143 bnr 598 utgj\u00f8r til sammen 99 721 kroner i 2024. Fagetatens anbefaling: 1. Bystyrets vedtak av 31. januar 2024 oppheves. 2. Forslag til nytt vedtak: Innvilget fritak i sak 101/14 for Odd Fellowhuset Bergen AS sin eiendom Gnr. 143 bnr. 598, Krabbedalen 66, oppheves med virkning fra 1.1.2025. Ansattservice Eiendomsskattekontoret - \u00d8konomitjenester Tonje Knutsen Jan Tenold saksbehandler Direkt\u00f8r Dokumentet er godkjent elektronisk. Vedlegg: Melding om opph\u00f8r av vedtak 19.02.2024 Klage mottatt 06.03.2024 Klage tillegg 26.03.2024 Klage tillegg 21.05.2024 Oversikt 2023 regnskapsopplysn. Intern og ekstern leie Tilsvar1 Tilsvar 2 Regnskapsopplysninger 2023 "
}