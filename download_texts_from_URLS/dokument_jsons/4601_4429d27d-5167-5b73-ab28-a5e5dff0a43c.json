{
  "dokument_id": "4429d27d-5167-5b73-ab28-a5e5dff0a43c",
  "doc_type": "case_attachment",
  "kommune": 4601,
  "tittel": "Forslag om freding av Sandviksbodene 12-24 Saksframlegg KULII",
  "url": "https://bergen.kommune.no/politikere-utvalg/api/fil/bk360/9251372/Forslag-om-freding-av-Sandviksbodene-12-24-Saksframlegg-KULII",
  "tekst": " Avdeling for Kultur og folkehelse (KFO) Saksframlegg Saksnr: 2023/57147-7 Saksbehandlar: \u00d8ystein Monsen Saksgang Utval Utv.saksnr. M\u00f8tedato Hovudutval for kultur, idrett og inkludering 20.09.2023 Forslag om freding av Sandviksbodene 12-24 gnr. 168 bnr. 332 mfl. - Bergen kommune - H\u00f8yring Forslag til vedtak 1. Hovudutvalet er positive til forslag om freding av Sandviksbodene 12-24 i Bergen kommune. Fredinga vil gje eit varig vern av eit karakteristisk og godt bevart sj\u00f8bruksmilj\u00f8 av nasjonal verdi. 2. Hovudutvalet ber avdelingsdirekt\u00f8ren f\u00f8lgje opp h\u00f8yringsforslaget, og kome attende med endeleg forslag til freding n\u00e5r h\u00f8yringsmerknadene er vurderte, og Bergen kommune har handsama fredingsforslaget i kommunestyret. Samandrag Vestland fylkeskommune har utarbeidd forslag til freding av Sandviksbodene 12-24, sj\u00e5 vedlegg. Forslaget som er p\u00e5 h\u00f8yring gjer framlegg om \u00e5 frede 12 sj\u00f8buer etter kulturminnelova \u00a7 15. For \u00e5 bevare verknaden av bygningane i omgjevnadene og vitskaplege interesser som knyter seg til desse, og sikre samanhengen mellom bygningane og sj\u00f8en, er det foresl\u00e5tt \u00e5 frede eit omr\u00e5de kring sj\u00f8buene etter kulturminnelova \u00a7 19. F\u00f8rem\u00e5let med fredinga er \u00e5 sikre og bevare Sandviksbodene 12-24 som eit bygningshistorisk, arkitektonisk og kulturhistorisk viktig eksempel p\u00e5 sj\u00f8buer knytte til den sj\u00f8relaterte bergenske n\u00e6rings- og handelsverksemda, fr\u00e5 1600-talet fram til f\u00f8rste halvdel av 1900-talet. Per Morten Ekerhovd David J. Sandved avdelingsdirekt\u00f8r seksjonssjef Kultur og folkehelse KFO - Kulturarv Saksframlegget er godkjent elektronisk og har difor inga handskriven underskrift Vedlegg 1 Svb 12-24 Fredingsvedtak 2 SVB 12-24 Fredingsdokumentasjon del 1 Saksnr: 2023/57147-7 Side 2 av 3 Saksutgreiing Bakgrunn for saka Sandviksbodene 15-24 vart mellombels freda av Hordaland fylkeskommune i 1992. Til grunn for vedtaket l\u00e5g eit behov for \u00e5 hindre at det s\u00e6reigne Sandviksbodmilj\u00f8et skulle verte ytterlegare forringa, da det p\u00e5 det tidspunktet ikkje l\u00e5g f\u00f8re planar som gav kulturmilj\u00f8et tilstrekkeleg vern. Oppstartvarsel vart sendt ut 18.12.2013, der ogs\u00e5 Sandviksbodene 12-13 vart tatt med i varselet. Sandviksbodene 12-13 er per i dag ikkje mellombels freda, men er ein del av den p\u00e5g\u00e5ande fredingssaka. Etter at Sandviksbodene vart mellombels freda, har det vore gjort eit omfattande og systematisk vedlikehalds- og restaureringsarbeid p\u00e5 bygningane, b\u00e5de dei som er eigde av Bergen kommune, og dei privateigde. I 2021 vart det meldt oppstart av fredingssak p\u00e5 ny, og fylkeskommunen har sidan utarbeidd det forslaget til fredingsvedtak som n\u00e5 ligg f\u00f8re. Fylkeskommunen har hatt ein god dialog med dei private eigarane, Bergen kommune v/ Byantikvaren, Museum Vest v/Norges fiskerimuseum, Bergen kystkultursenter, og med Direktoratet for kulturmilj\u00f8vern, Riksantikvaren, som \u00f2g har vore p\u00e5 synfaring. Sandviksbodene 12-24 utgjer eit sj\u00f8husmilj\u00f8 p\u00e5 fire grupper av sj\u00f8buer og naust i Sandviken i Bergen, bygde mellom ca. 1672 og 1892. Sj\u00f8buene har opphaveleg vore pakkhus for handelsvarer, som korn og salt, men har \u00f2g vore brukt i samband med framstilling av t\u00f8rrfisk, klippfisk, tran og rogn. Seinare har buene vore nytta som produksjonslokale for sj\u00f8retta handverksverksemd, som seglmakarar, b\u00f8kkarar og blokkmakarar. Nokre av bygningane har vore nytta som naust; til lagring av b\u00e5tar og anna utstyr. Vi viser elles til forslag om freding og dokumentasjonsvedlegg del 1 for utfyllande informasjon om fredinga. Vedtakskompetanse Fredinga vert gjennomf\u00f8rt i medhald av kulturminnelova \u00a7 22 som gjev reglar for sakshandsaming. Riksantikvaren har delegert vedtaksmynde for freding etter kulturminnelova \u00a7\u00a7 15 og 19, jf. forskrift om fastsetting av myndighet mv. etter kulturminneloven (ansvarsforskriften) av 15. februar 2019. I denne saka er det fylkeskommunen som f\u00f8rebur forslag til freding, og Riksantikvaren som gjer endeleg vedtak om freding. I Reglement for folkevalde organ og delegering, Reglement for delegering etter s\u00e6rlov, har hovudutval for kultur, idrett og inkludering mynde til \u00e5 gje uttale i saker om endeleg freding jf. kulturminnelova \u00a7 22. Reglement for Folkevalde organ og delegering. I medhald av kulturminnelova \u00a7 22 Reglar for sakshandsaming skal ogs\u00e5 forslag om freding sendast internt i fylkeskommunen. Avdelingsdirekt\u00f8ren \u00f8nsker \u00e5 legge forslaget fram for hovudutvalet for at dei skal kunne uttale seg i saka f\u00f8r endeleg fredingsforslag ligg f\u00f8re. Vurderingar og verknader I arbeidet med \u00e5 utforme fredingsforslaget har fylkeskommunen lagt vekt p\u00e5 \u00e5 finne ein god balanse mellom varetaking av dei kulturhistoriske verdiane og behova til b\u00e5de eigarar og leigetakarar. S\u00e6rleg har det vore viktig \u00e5 ta omsyn til verksemda til leigetakarane Bergen Kystkultursenter og Norges Fiskerimuseum, som driv sj\u00f8relatert verksemd som er med p\u00e5 \u00e5 st\u00f8tte opp om fredingsf\u00f8rem\u00e5let. \u00d8konomi: Sandviksbodene 15 A, 15 B, 16, 17, 20, 23, 23 naust og 24 er eigd av Bergen kommune, som har det \u00f8konomiske ansvaret for drift og vedlikehald av eigen bygningsmasse. Sandviksbodene 12-13, 19 A, 19 B og 21 er i privat eige. Desse eigarane kan f\u00e5 tilskot fr\u00e5 statsbudsjettet kap. 1429 post 71 til freda kulturminne i privat eige, kulturmilj\u00f8 og landskap. Saksnr: 2023/57147-7 Side 3 av 3 Klima: Bruk av eksisterande bygningar vil kunne redusere behovet for nybygg, og slik bidra til \u00e5 redusere energibruk og klimagassutslepp. Bevaring av kulturhistorisk verdifulle bygningar kan s\u00e5leis vere eit godt tiltak i eit klimaperspektiv. Folkehelse: Ikkje relevant. Utviklingsplan for Vestland 2020-2024 (Regional planstrategi): M\u00e5l 2 \u2013 Klima og milj\u00f8 som premiss for samfunnsutvikling, ved \u00e5 sikre infrastruktur og forvalte viktige natur-, landskaps- og kulturverdiar, jf. strategi 2.2. M\u00e5l 3 \u2013 Lokalsamfunn som ramme for gode kvardagsliv, ved \u00e5 utvikle menneskevenlege og levande lokalsamfunn basert p\u00e5 stadeigne ressursar og kvalitetar, jf. strategi 3.1. M\u00e5l 4 \u2013 Like moglegheiter til \u00e5 delta i verdiskaping, ved \u00e5 fremje opne og inkluderande arenaer for deltaking i kultur, frivillig arbeid og sivilsamfunn, jf. strategi 4.1. Vidare saksgang Med heimel i kulturminnelova \u00a7 22 tredje ledd skal forslaget om freding leggast fram for kommunestyret f\u00f8r vedtak om freding vert fatta. Etter at fristen for h\u00f8yring og offentleg ettersyn er g\u00e5tt ut, vil Vestland fylkeskommune oppsummere og kommentere dei innkomne merknadene til fredingsforslaget. Forslag om freding, saman med dei innkomne merknadene og fylkeskommunen sine kommentarar til dei, vil s\u00e5 bli sendt til Bergen kommune for behandling i kommunestyret. Etter at Bergen kommunestyre har gjort vedtak i saka, vil Vestland fylkeskommune utforme eit endeleg forslag til freding. Forslaget vil bli behandla i hovudutval for kultur, idrett og inkludering. f\u00f8r det vert sendt til Riksantikvaren for vedtak i saka, da det er Riksantikvaren som har mynde til \u00e5 gjere vedtak om freding. Konklusjon Etter avdelingsdirekt\u00f8rens vurdering er Sandviksbodene 12-24 eit godt bevart sj\u00f8bruksmilj\u00f8 av nasjonal verdi, og tilr\u00e5r at det vert gjort vedtak i tr\u00e5d med framlegg. "
}