{
  "dokument_id": "19c78563-5a03-5a31-83fc-8678e105d950",
  "doc_type": "case_attachment",
  "kommune": 4601,
  "tittel": "Svar p\u00e5 Skriftlig sp\u00f8rsm\u00e5l fra Eline Aresdatter Haakestad (MDG) om Sp\u00f8rsm\u00e5l om Smogakampen skogsbilvei - Utvalg for finans, kultur og n\u00e6ring - Innsendt: 27.3.2025",
  "url": "https://bergen.kommune.no/politikere-utvalg/api/fil/bk360/12418229/Svar-pa-Skriftlig-sporsmal-fra-Eline-Aresdatter-Haakestad-MDG-om-Sporsmal-om-Smogakampen-skogsbilvei-Utvalg-for-finans-kultur-og-naering-Innsendt-27-3-2025",
  "tekst": " BNKI - stab - Seksjon for politiske saker Til Intern korrespondanse Bystyrets kontor V\u00e5r referanse: 2025/145940-5 Saksbehandler: Gerd Nilsen Fra Dato: 9. april 2025 Byr\u00e5d for n\u00e6ring, kultur og idrett Svar p\u00e5 Skriftlig sp\u00f8rsm\u00e5l fra Eline Aresdatter Haakestad (MDG) om Sp\u00f8rsm\u00e5l om Smogakampen skogsbilvei - Utvalg for finans, kultur og n\u00e6ring - Innsendt: 27.3.2025 I bystyrem\u00f8tet 26.03 svarte landbruksbyr\u00e5den p\u00e5 et muntlig sp\u00f8rsm\u00e5l fra representant Ingrid Nergaard Fjeldstad (V) om tilskuddsforvaltningen knyttet til Smogakampen skogsbilvei. I svaret opplyste byr\u00e5den om at deler av strekningen hadde blitt saksbehandlet p\u00e5 en ugyldig m\u00e5te. Sp\u00f8rsm\u00e5l: 1. Hvilket vedtak var det byr\u00e5den viste til, som angivelig er ugyldig? 2. Betyr ugyldigheten av det nevnte vedtaket at det heller ikke foreligger noe gyldig p\u00e5legg om retting av den delen som har blitt ansett som ulovlig? 3. Dersom et helt strekk foreligger uten gyldig tillatelse, hvordan vil kommunen forholde seg til dette videre? Svar fra byr\u00e5den: 1. Det gjaldt behandling av den ene parsellen i starten av veianlegget som var bygget uten forutg\u00e5ende tillatelse (alts\u00e5 var ulovlig bygget). Den omtalte behandlingen fra Statsforvalteren i en klagesak som gjaldt denne parsellen skjedde med hjemmel i landbruksveiforskriften. I januar 2024 kom det avklaringer fra Landbruks- og matdepartementet om at man ikke kan behandle ulovlig bygde veier etter landbruksveiforskriften, og vedtaket skjedde derfor uten gyldig hjemmel. 2. Den delen av veianlegget som er ulovlig bygget ligger n\u00e5 til ulovlighetsoppf\u00f8lging etter plan- og bygningsloven hos Plan- og bygningsetaten. 3. Den parsellen som er ulovlig bygget er n\u00e5 til ulovlighetsoppf\u00f8lging hos Plan- og bygningsetaten. Reidar Digranes - Byr\u00e5d for n\u00e6ring, kultur og idrett Dokumentet er godkjent elektronisk. "
}