{
  "dokument_id": "f03e6c0f-24ab-5ae3-b51d-135295ecc9d5",
  "doc_type": "case_attachment",
  "kommune": 5501,
  "tittel": "Saksfremlegg - Forskrift om gebyr for lovfestet feiing og tilsyn med fyringsanlegg i Troms\u00f8 kommune",
  "url": "https://innsyn.tromso.kommune.no/application/getMoteDokument?dokid=2001875563",
  "tekst": " Innkalling styrem\u00f8te 06/24 \u2013 TBR KF 16.10.2024 M\u00f8te: Styrem\u00f8te Troms\u00f8 brann og redning KF M\u00f8tedato: 16.10.2024 Start kl.: 09:00 Slutt kl.: 12:00 Sted: Brannstasjonen \u2013 Fors\u00f8ket 9, undervisningsrommet Innkalles: Inger Karoline Klo, styreleder Gunhild G. Johansen, styrets nestleder (forfall, vara \u00d8ystein Dale) Charles Jacobsen, styremedlem Barbara Karin V\u00f6gele, styremedlem (forfall, vara innkalles) Grete Ovanger, styremedlem (forfall, vara innkalles) Lars R\u00f8slie, styremedlem (forfall, ikke vara) Robin Johannessen, varastyremedlem, ansattvalgt Forfall: Eventuelt forfall meldes p\u00e5 mobil nr. 951 63 436 (styreleder). Varamedlemmer m\u00f8ter da etter n\u00e6rmere avtale med styreleder (varamedlemmer: \u00d8ystein Dale, Manar Kalaaji og Kristian Wilsg\u00e5rd). Utsendt: 09.10.2024 SAKSLISTE Sak nr. Saker 29/24 Godkjenning av innkalling og saksliste 06/24 Forskrift om gebyr for lovfestet feiing og tilsyn med 30/24 fyringsanlegg, Troms\u00f8 kommune 31/24 Budsjett og \u00f8konomiplan 2025-2028 32/24 Orientering brannROS Terje Hanssen brann- og redningssjef Innkalling styrem\u00f8te 04/24 16.10.2024 Troms\u00f8 brann og redning KF Side 1 Sak 30/24 Forskrift om gebyr for lovfestet feiing og tilsyn med fyringsanlegg, Troms\u00f8 kommune Saksutredning: Bakgrunn I dag finnes det ikke en egen lokal forskrift om feie- og tilsynsgebyr i Troms\u00f8 kommune. Kommunen har et kommunestyrevedtak fra 1982 som regulerer gebyrfastsettingen. Det er mye som har skjedd innenfor dette fagfeltet de seneste \u00e5rene som gj\u00f8r at det er p\u00e5 tide at kommunen n\u00e5 f\u00e5r p\u00e5 plass en egen lokal gebyrforskrift som hjemler gebyrordningen p\u00e5 en ordentlig m\u00e5te. Kommuners adgang til \u00e5 kreve inn feie- og tilsynsgebyr er hjemlet i lov om vern mot brann, eksplosjon og ulykker med farlig stoff og om brannvesenets redningsoppgaver (brann- og eksplosjonsvernloven) fra 2002. Loven gir kommunestyret myndighet til selv \u00e5 fastsette lokal forskrift om gebyr for gjennomf\u00f8ring av feiing og tilsyn med fyringsanlegg. Forskrift om brannforebygging fastsetter de overordnede rammene for feiing og tilsyn. Forskriften tr\u00e5dte i kraft 1. januar 2016, og erstattet tidligere forskrift om brannforebyggende tiltak og tilsyn fra 2002. Den nye sentrale forskriften inneb\u00e6rer at alle fyringsanlegg som brukes til oppvarming av byggverk skal ha behovspr\u00f8vd feiing av fyringsanleggets r\u00f8ykkanaler (r\u00f8ykr\u00f8r, skorstein mv.), samt behovspr\u00f8vd tilsyn med fyringsanlegget. Det er ikke lenger mulig \u00e5 unnta fritidsboliger. Minimumsfrekvensen p\u00e5 fire \u00e5r, som var gjeldende frem til 2016, ble i ny forskrift fjernet. Dette \u00e5pner for lengre tilsyns- og feiefrekvenser enn fire \u00e5r, dersom behovet tilsier det. Veiledning til forskrift om brannforebygging, utgitt av Direktoratet for samfunnssikkerhet og beredskap (DSB), utfyller bestemmelsene i forskriften og presiserer at b\u00e5de hyppigheten og gjennomf\u00f8ringen av tilsynet skal v\u00e6re basert p\u00e5 risiko. Byggverket og bygningsmilj\u00f8ets karakter, kvaliteten p\u00e5 fyringsanlegget og fyringsm\u00f8nster kan v\u00e6re eksempel p\u00e5 vurderingskriterier for risiko. Fra lovgivers side er det gitt stor frihet i hvordan kommunene velger \u00e5 innrette sine gebyrer. Det er helt opp til kommunen selv hvorvidt den \u00f8nsker \u00e5 ha samme gebyrsats for alle, eller om man \u00f8nsker \u00e5 differensiere gebyrets st\u00f8rrelse avhengig av hyppighet, fyringsanlegg, boligtype eller lignende. Den eneste begrensningen er at kommunens samlede gebyrinntekter kun kan dekke de utgiftene kommunen har for \u00e5 utf\u00f8re tjenesten \u2013 det s\u00e5kalte selvkostprinsippet1. Selvkostprinsippet inneb\u00e6rer at kommunens kostnader med \u00e5 frembringe tjenestene skal dekkes inn gjennom de gebyrene som abonnentene betaler. Kommunen har ikke anledning til \u00e5 tjene penger p\u00e5 tjenestene. Over- eller underskudd i det enkelte \u00e5r skal henholdsvis avsettes til eller trekkes fra bundne driftsfond. Avsatt overskudd fra det enkelte \u00e5r tilbakef\u00f8res til abonnentene i form av lavere \u00e5rsgebyr i l\u00f8pet av en fem\u00e5rsperiode. Tilsvarende vil fremf\u00f8rbare underskudd dekkes inn over \u00e5rsgebyret i l\u00f8pet av en fem\u00e5rsperiode. Dette er i tr\u00e5d med generasjonsprinsippet innenfor selvkost. Feie- og tilsynsgebyr kan dermed ikke benyttes til \u00e5 finansiere andre deler av kommuneforvaltningen. Innkalling styrem\u00f8te 04/24 16.10.2024 Troms\u00f8 brann og redning KF Side 2 I forslaget til ny feie- og tilsynsforskrift er det foresl\u00e5tt at eier av byggverk med ett eller flere fyringsanlegg skal betale et \u00e5rlig gebyr for feie- og tilsynstjenesten, uavhengig av om fyringsanlegget er i regelmessig bruk eller ikke. Med et \u00e5rlig gebyr sikrer kommunen en forutsigbar inntekt og at gebyrene kan holdes mer jevne. Alternativet til et \u00e5rlig gebyr er \u00e5 ta betalt etter faktisk utf\u00f8rt feiing og/eller tilsyn. Dette alternativet vil typisk gi st\u00f8rre variasjon i de \u00e5rlige gebyrinntektene, samt at abonnentene m\u00e5 betale et h\u00f8yere gebyr etter at feieren faktisk har v\u00e6rt p\u00e5 bes\u00f8k. Det er kommunestyret som \u00e5rlig fastsetter gebyrsatsene gjennom det \u00e5rlige budsjettvedtaket. Gebyret ilegges uavhengig av om det faktisk er utf\u00f8rt feiing eller tilsyn i det enkelte \u00e5ret. Lovligheten omkring dette er blant annet presisert i Frostating lagmannsretts beslutning1 (LF2023-104673) hvor det fremg\u00e5r at: \u00abDet er ogs\u00e5 adgang til \u00e5 kreve gebyr fra en eier de \u00e5rene kommunen ikke gjennomf\u00f8rer feiing og/eller tilsyn hos vedkommende.\u00bb Forskriften er skrevet p\u00e5 en fleksibel m\u00e5te som legger opp til at kommunen, gjennom sine \u00e5rlige budsjettvedtak, har anledning til \u00e5 differensiere gebyrene ut fra den enkelte eiendoms behovspr\u00f8vde frekvens for henholdsvis feiing og tilsyn med fyringsanlegg. Forskriften sier dermed ikke noe om hvorvidt kommunen \u00f8nsker \u00e5 ha samme gebyrsats for alle, eller om man \u00f8nsker \u00e5 differensiere st\u00f8rrelsen avhengig av hyppighet, fyringsanlegg, bygningstype eller lignende. Dette vil fremg\u00e5 av kommunestyrets \u00e5rlige budsjettvedtak. For \u00e5 f\u00e5 fritak fra gebyrplikt m\u00e5 kommunen godkjenne en skriftlig s\u00f8knad om at fyringsanlegget er frakoblet og at skorstein/r\u00f8ykr\u00f8r er blendet. Eier plikter ogs\u00e5 \u00e5 dokumentere at frakobling og/eller blending er utf\u00f8rt p\u00e5 en tilfredsstillende m\u00e5te. Dersom eieren av eiendommen ikke er til stede, eller dersom forholdene ikke er lagt til rette for tilsyn eller forsvarlig feiing, medf\u00f8rer det at feieren m\u00e5 tilbake til eiendommen senere. 1 Kommuneloven kapittel 15 Dette er en betydelig tidstyv og et s\u00e6rskilt gebyr knyttet til bomturer er foresl\u00e5tt som et virkemiddel for \u00e5 redusere omfanget av dette. Gebyret for bomtur, i forskriften benevnt som \u00abs\u00e6rskilt gebyr\u00bb, m\u00e5 v\u00e6re knyttet til gjennomsnittlig faktiske kostnader til merarbeidet dette medf\u00f8rer. Gebyret kan ikke inneholde et element av straff. Dette eventuelle tillegget vil fremg\u00e5 av kommunens budsjettvedtak. Det er intensjonen at den nye forskriften for Troms\u00f8 kommune skal anvendes fra 1. januar 2025. Forskriften m\u00e5 i forkant av dette m\u00e5tte vedtas av kommunestyret. 1 https://lovdata.no/dokument/LFSIV/avgjorelse/lf-2023-104673?q=Fjord%20kommune%20m%C3%B8re%20og%20romsdal Innkalling styrem\u00f8te 04/24 16.10.2024 Troms\u00f8 brann og redning KF Side 3 Vurdering Gebyrforskriften har, i tr\u00e5d med forvaltningslovens bestemmelser, v\u00e6rt ute p\u00e5 offentlig h\u00f8ring i to m\u00e5neder. Det har kommet inn f\u00f8lgende innspill: Der st\u00e5r i siste setning at gebyr for feiing og tilsyn kreves inn pr skorstein. Dersom det ikke er kommet noen endringer b\u00f8r det rettes til: Gebyr for feiing og tilsyn kreves inn pr l\u00f8p i skorstein. Fra Merethe K : Nelvik, 15.8.24 Innspillet tas til f\u00f8lge, og setning \u00abGebyr for feiing og tilsyn kreves inn pr l\u00f8p i skorstein\u00bb tilf\u00f8res \u00a7 4 4. avsnitt. Det er viktig \u00e5 f\u00e5 p\u00e5 plass en lokal gebyrforskrift for \u00e5 ha tilstrekkelig hjemmel til \u00e5 kreve inn feie- og tilsynsgebyrene i kommunen. Forskriften legger opp til at gebyrene skal basere seg p\u00e5 behovspr\u00f8vd feiing og tilsyn, slik endringen i forskriften om brannforebygging fra 2016 legger opp til. Konklusjon Styret i Troms\u00f8 Brann og Redning KF vedtar at forslaget til forskrift om gebyr for lovfestet feiing og tilsyn med fyringsanlegg for Troms\u00f8 kommune fremmes politisk. M\u00e5lsetningen er \u00e5 f\u00e5 et vedtak i kommunestyret 13.11.24 slik at forskriften kan tre i kraft fra 01.01.2025. Brann- og redningssjefens forslag til vedtak: Styret i Troms\u00f8 Brann og Redning vedtar at forslaget til forskrift om gebyr for lovfestet feiing og tilsyn med fyringsanlegg for Troms\u00f8 kommune fremmes politisk. M\u00e5lsetningen er \u00e5 f\u00e5 et vedtak i kommunestyret 13. november slik at forskriften kan tre i kraft fra 01.01.2025. Innkalling styrem\u00f8te 04/24 16.10.2024 Troms\u00f8 brann og redning KF Side 4 "
}