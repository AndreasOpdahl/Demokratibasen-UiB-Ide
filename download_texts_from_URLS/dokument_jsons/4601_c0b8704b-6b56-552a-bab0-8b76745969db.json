{
  "dokument_id": "c0b8704b-6b56-552a-bab0-8b76745969db",
  "doc_type": "case_presentation",
  "kommune": 4601,
  "tittel": "Fyllingsdalen gnr 25 bnr 37 Jonstadveien 40. Oppf\u00f8ring av garasje innenfor byfjellsgrensen",
  "url": "https://bergen.kommune.no/politikere-utvalg/api/fil/bk360/11786395/Framstilling-Fyllingsdalen-gnr-25-bnr-37-Jonstadveien-40-Oppforing-av-garasje-innenfor-byfjellsgrensen",
  "tekst": " BYR\u00c5DET Byr\u00e5dssak /25 Saksframstilling V\u00e5r referanse: 2024/135059-19 Fyllingsdalen gnr 25 bnr 37 Jonstadveien 40. Oppf\u00f8ring av garasje innenfor byfjellsgrensen Hva saken gjelder: Saken gjelder s\u00f8knad om dispensasjon fra kommuneplanens arealdel (\u00abKPA 2018\u00bb) \u00a7 31 om LNF-form\u00e5let for oppf\u00f8ring av garasje p\u00e5 cirka 67 m2 BRA. Dispensasjonen er oms\u00f8kt av tiltakshaverne Sjur Michelsen og Janne Thunes. Eiendommen omfattes av reguleringsplan 11860002 fra 1971, og er regulert til sm\u00e5hus/eksisterende hus. KPA 2018 viser eiendommen som LNF-form\u00e5l og den er innenfor hensynssonene byfjellsgrense \u2013 vest og naturmilj\u00f8 \u2013 viltomr\u00e5de. Dispensasjonss\u00f8knaden fremmes for Bergen bystyret i henhold til KPA 2018 \u00a7 35.2. Det er foretatt nabovarsling i samsvar med bestemmelsene i pbl. \u00a7 21-3, og det foreligger ingen merknader. Bymilj\u00f8etaten v/Natur- og milj\u00f8forvaltningsseksjonen vil ikke frar\u00e5 at det gis dispensasjon for oms\u00f8kte garasje. Tiltaket er av begrenset omfang og plasseres i n\u00e6rheten av eksisterende boligbebyggelse, og regnes ikke i nevneverdig grad \u00e5 p\u00e5virke hensyn som hensynssonene skal ivareta. Bymilj\u00f8etaten ber likevel om en mindre justering i garasjens plassering for \u00e5 hindre behovet for terrengutfylling Dispensasjonss\u00f8knaden: Dispensasjonss\u00f8knaden er omfattende, og kun hovedpunktene gjengis i det f\u00f8lgende. S\u00f8ker p\u00e5peker at eiendommene gbnr. 25/37 og 25/38 ved en feil var regnet som ubebygd og uregulert, slik at de ble plassert innenfor LNF-form\u00e5let og byfjellsgrensen allerede i KPA 2006. Uten at denne feilen har blitt oppdaget, har den vedvart frem til gjeldende KPA 2018. Disse forhold er n\u00e6rmere beskrevet i dispensasjonss\u00f8knaden og i Plan- og bygningsetatens notat pkt. 1.1. N\u00e5r det gjelder vurderingen om dispensasjon, er det gjort justeringer med hensyn til uttalelsen fra Bymilj\u00f8etaten. Tiltaket er redusert i omfang og flyttet noe, slik at behov for terrengutfylling blir mindre. Det vil likevel v\u00e6re behov for \u00e5 sikre tilstrekkelig areal med tanke p\u00e5 behov for snuplass. Det tas heller sikte p\u00e5 at resultatet skal bli mest mulig estetisk og naturlig. Det vises til vedlagte s\u00f8knadsdokumenter i sin helhet. Fagetatens vurdering og anbefaling: Plan- og bygningsetaten som fagetat er positiv til tiltaket og mener det er rettslig grunnlag for \u00e5 innvilge oms\u00f8kte dispensasjon fra KPA 2018 \u00a7 31, jf. pbl. \u00a7 19-2. Det vises til at tiltakshaver har omarbeidet tiltaket i henhold til tilbakemelding fra Bymilj\u00f8etaten, slik at behovet for terrenginngrep blir mindre. Tiltaket er for \u00f8vrig av mindre omfang, og det vil ikke medf\u00f8re negative konsekvenser for bruk av Byfjellenes naturomr\u00e5der eller allmenn tilgjengelighet i omr\u00e5det. Det er da ikke tale om noen spesielle negative konsekvenser ved \u00e5 innvilge dispensasjon. Fordelene er at tiltakshaver p\u00e5 sin side f\u00e5r mulighet til en hensiktsmessig utvikling av egen eiendom. Det vises til fagetatens notat i sin helhet. 1 \u00d8konomiske konsekvenser: Ikke relevant. Byr\u00e5dets vurdering og anbefaling/konklusjon: Dispensasjonss\u00f8knad Byr\u00e5det vil innledningsvis belyse, som fagetaten, at en feil i kommunens kartgrunnlag gj\u00f8r at det er morplanen 11860000 som vises. Eiendommen er imidlertid i sin helhet omfattet av reguleringsplanendring 11860002 fra 1971, der den er regulert til boligform\u00e5l. Det er dermed tale om dispensasjonss\u00f8knad for etablering av garasje p\u00e5 regulert og etablert boligeiendom innenfor LNF-form\u00e5let i gjeldende KPA 2018. Vilk\u00e5rene for \u00e5 dispensere f\u00f8lger av pbl. \u00a7 19-2 annet ledd hvor det fremg\u00e5r at: \u00abDispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene\u00bb. Hovedhensynet bak arealform\u00e5let i LNF-omr\u00e5de er \u00e5 sikre allmenne ferdsels- og friluftsinteresser, bevare landskaps- og jordbrukshensyn samt \u00e5 bevare sammenhengende landbruksomr\u00e5der. Uheldig omdisponering eller fragmentering av landbruksomr\u00e5der og gr\u00f8ntstruktur skal unng\u00e5s. Byr\u00e5det har ingen innvendinger til fagetatens vurderinger, og legger til grunn at tiltaket er \u00e5 anse av mindre omfang og uten betydning for hensynene som gj\u00f8res gjeldende. Byr\u00e5det stiller seg ogs\u00e5 s\u00e6rskilt positiv til at tiltakshaver har justert tiltaket s\u00e5 langt det mulig, slik at behovet for terrenginngrep er redusert. All den tid tiltaket ikke vil medf\u00f8re noen negative konsekvenser for bruk av Byfjellenes naturomr\u00e5der eller allmenn tilgjengelighet i omr\u00e5det, er byr\u00e5det kommet til at dispensasjon ikke vil \u00abvesentlig tilsidesette\u00bb hensynene bak LNF- form\u00e5let, jf. pbl. \u00a7 19-2. N\u00e5r det ikke er knyttet noen nevneverdige negative konsekvenser ved \u00e5 innvilge dispensasjon, finner byr\u00e5det det for \u00f8vrig klart at fordelene ved \u00e5 dispensere er \u00abklart st\u00f8rre enn ulempene\u00bb, jf. pbl. \u00a7 19-2. Garasjen anses med dette som en positiv utvikling av tiltakshavers eiendom av relevans for kommunens areal- og ressursdisponering. Det vises for \u00f8vrig til fagetatens vurderinger. Byr\u00e5det er etter dette kommet til at de rettslige vilk\u00e5rene for \u00e5 dispensere er oppfylt, jf. pbl. \u00a7 19-2 annet ledd. Etter pbl. \u00a7 19-2 f\u00f8rste ledd er det da opp til forvaltningens frie skj\u00f8nn om det skal dispenseres, jf. formuleringen om at kommunen \u00abkan\u00bb gi varig eller midlertidig dispensasjon. I dette tilfellet er byr\u00e5det av den oppfatning at det kan gis dispensasjon. Tiltaket er ogs\u00e5 avhengig av dispensasjon fra arealform\u00e5let vei i gjeldende reguleringsplan 11860002. Dette er en dispensasjon som fagetaten behandler. Kort om planstatus En vesentlig del av innholdet i dispensasjonss\u00f8knaden beror p\u00e5 forhold knyttet til n\u00e5gjeldende planstatus for eiendommen. Dette er ikke direkte relevant for den aktuelle saken om oms\u00f8kte dispensasjon, men byr\u00e5det vil likevel knytte noen kommentarer til innholdet. Fagetaten har bekreftet at eiendommen ble plassert innenfor byfjellsgrensen i forbindelse med KPA 2006 og har ikke v\u00e6rt omfattet av nye utredninger eller vurderinger etter dette. Fagetaten har videre lagt til grunn at eiendommen sannsynligvis ikke ville v\u00e6rt plassert innenfor byfjellsgrensen dersom en hadde oppdaget relevante forhold ved boligeiendommen p\u00e5 tidspunktet for utarbeiding av kunnskapsgrunnlaget Forvaltningsplan for byfjellene vest, som ble vedtatt av Bergen bystyret i 2005. Det er da n\u00e6rliggende at eiendommens planstatus beror p\u00e5 en inkurie i KPA 2006 som har vedvart til og med i KPA 2018. 2 Det samme gj\u00f8res ikke direkte gjeldende for eiendommens arealform\u00e5l i KPA 2018. Det vises i denne sammenheng til at eiendommens umiddelbare n\u00e6romr\u00e5de ogs\u00e5 er vist som LNF-form\u00e5l eller Gr\u00f8nnstruktur i KPA 2018, selv om de er omfattet av det samme plangrunnlaget. Byr\u00e5det vil med dette fremme f\u00f8lgende forslag til vedtakspunkt for Bergen bystyre: \u2022 Det foretas en kartteknisk justering i forbindelse med at kommuneplanens arealdel skal oppdateres, slik at eiendommene gbnr. 25/37 og 25/38 ikke omfattes av byfjellsgrensen. Det foretas n\u00e6rmere avklaringer om eiendommenes arealform\u00e5l. Begrunnelse for framleggelse til bystyret: I henhold til KPA 2018 \u00a7 35.2 tilligger det bystyret \u00e5 gi dispensasjon fra kommuneplanen innenfor byfjellsgrensen, jf. pbl. \u00a7 19-2. Byr\u00e5det innstiller til bystyret \u00e5 fatte f\u00f8lgende vedtak: 1. Med hjemmel i pbl. \u00a7 19-2 gis det dispensasjon fra KPA 2018 \u00a7 31 LNF-form\u00e5l. 2. Det foretas en kartteknisk justering i forbindelse med at kommuneplanens arealdel skal oppdateres, slik at eiendommene gbnr. 25/37 og 25/38 ikke omfattes av byfjellsgrensen. Det foretas n\u00e6rmere avklaringer om eiendommenes arealform\u00e5l. Dato: 15. januar 2025 Christine B. Meyer Christine Kahrs Byr\u00e5dsleder Byr\u00e5d for byutvikling Dokumentet er godkjent elektronisk. Vedlegg: Fagetatens notat datert 28.11.2024 med f\u00f8lgende vedlegg: 1. Oversiktskart Jonstadveien 40 2. Oversiktsfoto Jonstadveien 40 3. Korrespondanse med planavdelingen 4. Tegning 5. S\u00f8knad 6. F\u00f8lgebrev 7. Basiskart 8. Tegning fasader sydvest nord\u00f8st 9. Tegning fasader nordvest syd\u00f8st 10. VS_Behov for tilleggsopplysninger BYGG-2024_15939 3 "
}