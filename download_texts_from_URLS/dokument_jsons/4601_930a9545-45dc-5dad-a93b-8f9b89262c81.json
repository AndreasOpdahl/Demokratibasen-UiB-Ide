{
  "dokument_id": "930a9545-45dc-5dad-a93b-8f9b89262c81",
  "doc_type": "case_attachment",
  "kommune": 4601,
  "tittel": "15.05 - Norsk sykepleierforbund ved Bente S. Leversen m.fl",
  "url": "https://bergen.kommune.no/politikere-utvalg/api/fil/bk360/11569267/15-05-Norsk-sykepleierforbund-ved-Bente-S-Leversen-m-fl",
  "tekst": " Innspill til budsjett 2025 20.11.24 Bente Soltvedt Leversen Hovedtillitsvalgt Norsk Sykepleierforbund Bergen kommune Forslag til effektiviseringstiltak og innsparinger i H\u00d8P 2025-2028 \u2022 10. \u00d8kt n\u00e6rv\u00e6r og redusert vikarbruk (s.62 i H\u00d8P) \u2022 Bystyret ber byr\u00e5det om \u00e5 iverksette arbeidet med \u00e5 gjennomg\u00e5 og redusere bruken av vikarer i tjenestene. Faggrupper, tillitsvalgte og vernetjenesten inviteres til \u00e5 delta i arbeidet. Det rapporteres tilbake til bystyret i Revidert budsjett og Tertialrapport 2. Utdyping av forslaget til vedtak (med v\u00e5re uthevinger): \u2022 \u00abParallelt med dette arbeidet er det ogs\u00e5 n\u00f8dvendig \u00e5 gjennomg\u00e5 og vurdere praksisen knyttet til bruk av vikarer ved frav\u00e6r av personell i tjenestene. Det er i dag praksis \u00e5 sette inn vikar n\u00e5r ansatt blir syk og ikke andre ansatte kan overta oppgavene som bruker har vedtak p\u00e5. Det m\u00e5 i dialog med faggrupper, tillitsvalgte, vernetjeneste og Statsforvalter vurderes om det kan innf\u00f8res strengere vurderinger for vikarbruk p\u00e5 grunn av store rekrutteringsutfordringer. \u2022 Byr\u00e5det vil med gjennomgangen blant annet definere normer for minimumsbemanning i tjenestene, og sikre at det utarbeides felles rutiner for n\u00e5r frav\u00e6r kan og skal dekkes inn av vikarer. Videre skal det legges til rette for at personell enklere kan flyttes mellom avdelinger/enheter for \u00e5 dekke inn frav\u00e6r. Det m\u00e5 ogs\u00e5 sikres at beslutninger om inntak av vikarer fattes p\u00e5 rett niv\u00e5 i organisasjonen.\u00bb \u00c5rsaker til vikarbruk \u2022 Ubesatte stillinger og vakter \u2022 Lav grunnbemanning \u2022 H\u00f8yt sykefrav\u00e6r H\u00f8yde for frav\u00e6r Dimensjoneringen av den faste bemanningen er s\u00e5 lav at det f\u00f8rer til omfattende bruk av vikarer. Manglende myndighet i f\u00f8rstelinja \u2022 Mange ledere beskriver at de ikke har myndighet og heller ikke f\u00e5r gjennomslag for \u00e5 planlegge bemanningen basert p\u00e5 frav\u00e6rsstatistikk og regnskapstall for vikarmidler. De f\u00e5r nei til \u00e5 flytte midler fra vikarbudsjettet til fastl\u00f8nnsbudsjettet for \u00e5 skape en frav\u00e6rsbuffer og dekke en st\u00f8rre del av frav\u00e6ret med faste og kjente ansatte, og til \u00e5 innf\u00f8re nye turnusl\u00f8sninger. En \u00f8konomistyring basert p\u00e5 at andelen fast ansatte skal budsjetteres s\u00e5 lavt som mulig (minimumsbemanning), framst\u00e5r som en forklaring p\u00e5 hvorfor f\u00f8rstelinjeledere og mellomledere i s\u00e5 liten grad planlegger bemanningen med h\u00f8yde for frav\u00e6r. Urealistiske budsjetter begrenser leders handlingsrom. \u00d8kt bemanning uten \u00f8konomiske merkostnader? \u2022 En \u00f8kning av bemanningen inneb\u00e6rer vanligvis ikke at tjenestestedene har en ekstra person p\u00e5 jobb hver dag. Det er frav\u00e6ret for h\u00f8yt til. \u2022 Mange ledere beskriver at frykten for \u00f8konomiske merkostnader st\u00e5r i veien for \u00e5 innf\u00f8re slike tiltak. \u2022 Mange av casetjenestestedene har p\u00e5 denne m\u00e5ten ogs\u00e5 sett positive gevinster for brukere, ansatte og ledere. For lederne kan tid som tidligere gikk til \u00e5 skaffe ekstravakter og vikarer i stedet brukes til ledelse og fag- og tjenesteutvikling. \u2022 For de ansatte skaper det st\u00f8rre forutsigbarhet og stabilitet p\u00e5 jobb, og for brukere og pasienter kan flere kompetente og kjente ansatte gi bedre oppf\u00f8lgning og mer trygghet. S\u00e5 tilbake til forslaget til vedtak... \u2022 Vi \u00f8nsker \u00e5 \u00f8ke n\u00e6rv\u00e6r og redusere vikarbruk \u2022 I stedet for \u00e5 redusere bemanningen ytterligere ved \u00e5 la v\u00e6re \u00e5 ta inn vikar ved frav\u00e6r s\u00e5 mener NSF at vi m\u00e5 gj\u00f8re en grundigere planlegging av bemanningsbehovet, basert p\u00e5 frav\u00e6rsstatistikk og regnskapstall for vikarmidler. I Bergen bruker vi millioner av kroner p\u00e5 innleie av vikarer, som koster 3 ganger av kostnaden for fast ansatte. \u2022 En bedre planlagt bemanning som tar h\u00f8yde for frav\u00e6r vil ogs\u00e5 kunne p\u00e5virke n\u00e6rv\u00e6ret ved at arbeidet blir mindre belastende ved \u00e5 v\u00e6re nok personell p\u00e5 jobb og kjent personell som kjenner pasienter og oppgaver \u2022 Styrket bemanning av servicemedarbeidere p\u00e5 to sykehjem er et steg i riktig retning \u2013 kunne vi pr\u00f8vd ut ein bedre bemanningsplanlegging ogs\u00e5? "
}