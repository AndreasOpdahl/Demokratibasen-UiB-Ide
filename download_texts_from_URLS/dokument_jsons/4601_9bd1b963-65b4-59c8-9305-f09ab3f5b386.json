{
  "dokument_id": "9bd1b963-65b4-59c8-9305-f09ab3f5b386",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 08052024, Sak 136/24, Mathopen aktivitetssal og garderobebygg. Gjennomf\u00f8ringsvedtak",
  "url": "https://bergen.kommune.no/politikere-utvalg/api/fil/bk360/10446886/Innstilling-vedtak-Mathopen-aktivitetssal-og-garderobebygg-Gjennomforingsvedtak",
  "tekst": "Mathopen aktivitetssal og garderobebygg. Gjennomf\u00f8ringsvedtak Bergen bystyre behandlet saken i m\u00f8tet 08.05.2024 sak 136/24 og fattet f\u00f8lgende vedtak: 1. Prosjektet \u00abMathopen aktivitetssal\u00bb med en anbefalt total investeringsramme p\u00e5 78 millioner gjennomf\u00f8res. 2. Investeringsramme p\u00e5 78 mill. innarbeidet i vedtatt handlings- og \u00f8konomiplan bevilges til prosjektet. Budsjettavsetning framg\u00e5r av f\u00f8lgende tabell: Merknad Bystyret ber byr\u00e5det fortsette arbeidet med \u00e5 etablere en ny droppsone for SFO og andre elever som trenger transport til Mathopen skole. Byr\u00e5det bes fortrinnsvis om \u00e5 vurdere \u00e5 opprette en droppsone i forkant av skolen ut mot Hillernveien, i tr\u00e5d med innspillene fra Mathopen skoles foreldreutvalg, samarbeidsutvalg og skoleledelse. Bergen bystyres behandling Erik Abrahamsen (H) ba om habilitetsvurdering til saken. Som nabo og kommunens representant i Samarbeidsutvalget ved Mathopen skole klaget han i sin tid p\u00e5 at det planlagte nybygget beskrevet i saken ville fortrenge den nylig etablerte droppsonen for SFO og barn som trenger transport til og fra skolen. Klagen ble behandlet i UMBY 9.11.2023 som sak 31/23 og resulterte i en merknad. Vurdering om habilitet er gjort etter forvaltningsloven \u00a7 6, andre ledd. Det skal i utgangspunktet sv\u00e6rt mye til for at en folkevalgt anses inhabil selv om vedkommende har tilknytning til lag, organisasjoner, klubber o.a. som vil bli ber\u00f8rt av vedtaket. Dette kan imidlertid stille seg annerledes hvis den folkevalgte har gitt uttrykk for bestemte meninger om utfallet av en individuell sak eller har ledet en aksjon i tilknytning til en bestemt sak. Bystyret mener Abrahamsen sitt engasjement i saken, ved at han som nabo og medlem av samarbeidsutvalget med Mathopen skole har levert nevnte klage, medf\u00f8rer at utgangspunktet her m\u00e5 fravike og at det derfor foreligger \u00abs\u00e6regne forhold\u00bb etter forvaltningslovens \u00a7 6 annet ledd. P\u00e5 bakgrunn av dette kjente Bergen bystyre Abrahamsen inhabil til \u00e5 behandle sak 136/24. Anne Aurora Ekeland Bj\u00f8rkly (H) m\u00f8tte. F\u00f8lgende representanter tok ordet: Fabian Emil Stang (H), Jan-Rune Patrick Bang Hansen (A), Per Arne Larsen (V), Anette Strand (H). Votering: Innstillingen punkt 1-2 ble vedtatt enstemmig. Merknad fra innstillingen ble vedtatt enstemmig. Utvalg for finans, kultur og n\u00e6ring behandlet saken i m\u00f8tet 24.04.2024 sak 61/24 og avga f\u00f8lgende innstilling: Utvalgets innstilling og bystyrets vedtak er likelydende. Utvalg for barnehage, skole og idrett hadde saken til orientering i m\u00f8tet 23.04.2024 sak 39/24: Utvalg for barnehage, skole og idrett tok saken til orientering. Utvalg for finans, kultur og n\u00e6ring innstiller til bystyret. Byr\u00e5det behandlet saken i m\u00f8tet 04.04.2024 sak 93/24 Byr\u00e5det innstiller til bystyret \u00e5 fatte f\u00f8lgende vedtak: Med unntak av merknaden er byr\u00e5dets og utvalgets innstilling likelydende. 2 "
}