{
  "dokument_id": "4f052586-92d2-522c-a824-62869c9f7746",
  "doc_type": "case_minutes",
  "kommune": 4601,
  "tittel": "Saksprotokoll UNGR, 13032024, Sak 33/24, Gimle oppveksttun - Behovskartlegging",
  "url": "https://bergen.kommune.no/politikere-utvalg/api/fil/bk360/10147861/Innstilling-vedtak-Gimle-skole-Behovskartlegging",
  "tekst": "Gimle skole - Behovskartlegging Ungdomsr\u00e5det behandlet saken i m\u00f8tet 13.03.2024 sak 33/24 og fattet f\u00f8lgende vedtak: F\u00f8lgende oversendes etat for utbygging: Er det spesielle forhold i n\u00e6rmilj\u00f8et rundt Gimle oppveksttun som vi b\u00f8r kjenne til? Spesielle utfordringer/problemer? \u2022 Ungdomsr\u00e5det opplever at ungdomsmilj\u00f8et rundt Gimle har hatt problemer med rus og hatprat. \u2022 At det er lite kapasitet p\u00e5 skolen ift elevantallet. \u2022 Skolen trenger en egen gymsal, da kapasiteten i Haukelandshallen er sprengt. Denne er i tillegg reservert organisert idrett p\u00e5 ettermiddagen og derfor ikke egnet til andre, ikke organiserte, aktiviteter for barn og ungdom i omr\u00e5det1. Forhold/tilbud som fungerer godt, og som b\u00f8r videref\u00f8res? \u2022 Gimle ung, eller ungdomshus, b\u00f8r videref\u00f8res, da det er et viktig v\u00e6rested for n\u00e6rmilj\u00f8et ungdom. \u2022 Det er positivt at bydelen har en Fysak og mange lokale idrettslag. \u2022 Ettermiddagstilbud p\u00e5 skolen er viktig \u00e5 videref\u00f8re, som eks. musikkundervisning. Er det behov/\u00f8nsker for den delen av befolkningen som Ungdomsr\u00e5det representerer som per i dag ikke er dekket i \u00c5rstad bydel og som eventuelt kan ivaretas ved utvikling av Gimle oppveksttun? \u2022 Kreativt fritidstilbud som kunst, etter skoletid. \u2022 Behov for sv\u00f8mmehall hvis ikke Land\u00e5s eller Kronstad skole sin kan brukes. \u2022 Lokaler til alternativ idrett, f.eks dansesal. Er det forhold ved Gimle oppveksttun som gj\u00f8r det spesielt egnet for \u00e5 legge til rette for de behov Ungdomsr\u00e5det ser? Omr\u00e5det er preget av mangfold av kulturer og familier med ulik sosio\u00f8konomisk bakgrunn. Dette gj\u00f8r det enda viktigere \u00e5 sikre gode fritidstilbud slik at alle elever f\u00f8ler seg inkludert. Ungdomsr\u00e5det vektlegger behovet for en egen gymsal p\u00e5 skolen, da idrettslag beslaglegger Haukelandshallen etter skoletid. Det blir mye lettere \u00e5 arrangere lavterskel aktivitet med f.eks den eksisterende ungdomsklubben. 1 Bergen kommunes skolebruksplan identifiserer skoleanlegg som \u00abhjerte i n\u00e6rmilj\u00f8et\u00bb, det vil si det skal legges opp til flerbruk/sambruk og muligheter for \u00e5 \u00e5pne anlegget etter skole- /barnehagetid for andre aktiviteter og st\u00f8rre deler av befolkningen. Er det andre tema/hensyn vi b\u00f8r vektlegge i v\u00e5r utredning av Gimle oppveksttun? \u2022 F\u00e5 grupperom, \u00f8nsker mulighet for flere. \u2022 Mer sitteplasser ute med tak. \u2022 Lite gr\u00f8ntareal p\u00e5 skoleplassen. Det er en stor plen p\u00e5 baksiden, men den er ikke tilgjengelig for elever gjennom skoledagen. Et \u00f8nske er \u00e5 \u00e5pne skilleveggen mellom de to byggene for \u00e5 gj\u00f8re naturen mer tilgjengelig, ev. kan man bygge opp det gr\u00f8nne arealet p\u00e5 skoleplassen. \u2022 Hvis rive ned vegger inne p\u00e5 bygget, ikke lag skyved\u00f8r mellom klasserommene. Skyved\u00f8rer er ikke lydtette og tungvinte i hverdagen og derfor lite brukt. En erfaring er videre, at disse blir lett \u00f8delagt, som gj\u00f8r funksjonaliteten enda d\u00e5rligere. Ungdomsr\u00e5dets behandling H\u00e9ctor Pi\u00f1a Barrios fra Etat for utbygging informerte. Saksordf\u00f8rergruppen forberedte og presenterte forslaget. Uttalelsen er et produkt av debatt i r\u00e5det. 2 "
}