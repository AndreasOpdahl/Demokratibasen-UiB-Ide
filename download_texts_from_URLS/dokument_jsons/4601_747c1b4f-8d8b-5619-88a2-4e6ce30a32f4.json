{
  "dokument_id": "747c1b4f-8d8b-5619-88a2-4e6ce30a32f4",
  "doc_type": "case_attachment",
  "kommune": 4601,
  "tittel": "Helsevernuttalelse datert 20.03.2024",
  "url": "https://bergen.kommune.no/politikere-utvalg/api/fil/bk360/10902258/Helsevernuttalelse-datert-20-03-2024",
  "tekst": " Helsevernenheten PBE Byggesak Midt (Arbeidssted) V\u00e5r referanse: 2024/27453-9 Postboks 7700 Saksbehandler: Hilde Marie Mj\u00f8s 5020 BERGEN Dato: 20. mars 2024 Deres ref.: Helsevernuttalelse til Intern h\u00f8ring, bruksendring av eldrehjem til skole, gnr. 168, bnr. 681, Heien 29, BYGG-2024/10918 Milj\u00f8rettet helsevern ved Etat for helsetjenester uttaler seg som helsemyndighet. Lov om folkehelsearbeid \u00a7 4.3, p\u00e5legger helsetjenesten, gjennom r\u00e5d og uttalelser, \u00e5 medvirke til at helsemessige hensyn blir ivaretatt i andre offentlige organers planlegging. Saken gjelder Vi viser til brev mottatt 23.02.2024 fra Byggesaksavdelingen om intern h\u00f8ring vedr\u00f8rende bruksendring av eldrehjem til skole (midlertidig 5 \u00e5r) for eiendommen gnr. 168, bnr. 681., Heien 29. Byggesaksavdelingen mottok 08.02.2024 s\u00f8knad om tillatelse til bruksendring. Det drives i dag barneskole p\u00e5 eiendommen, Eventyrskogen skole, som er en avdeling av Krohnengen skole. Skolen har elever fra 1. - 4. trinn. Kommunen har f\u00e5tt varsel om opph\u00f8r av bruk, grunnet manglende tillatelse til drift av barneskole p\u00e5 eiendommen, sak ULOV-2022/29291. Det er s\u00f8kt om dispensasjon fra - KPA \u00a7 3.1 om plankrav - KPA \u00a7 17 om parkering - KDP Sandviken Fjellsiden nord \u2013 form\u00e5l Det er s\u00f8kt om unntak fra teknisk forskift TEK17: - \u00a712-3 Krav om heis i byggverk - \u00a712-4 Inngangsparti - \u00a712-6 Kommunikasjonsvei - \u00a712-9 Bad og toalett - \u00a712-13 D\u00f8r, port og lignende - \u00a712-14 Trapp - \u00a7\u00a714-2 og 14-3 Krav til energieffektivitet og minimumsniv\u00e5 for energieffektivitet - \u00a7 15-5 Innvendig vanninstallasjon I kommunedelplan for Sandviken Fjellsiden Nord er eiendommen vist som Allmennyttig form\u00e5l. Eiendommen er ikke detaljregulert. Milj\u00f8rettet helsevern har f\u00f8lgende merknader: Krohnengen skole, avdeling Eventyrskogen skole ble helseverngodkjent 30.10.2021, for 112 elever, men har i dag et elevtall p\u00e5 om lag 74 elever. Postadresse: Telefon: 55565200 Solheimsgaten 9, 5058 BERGEN E-post: mhv@bergen.kommune.no Kontoradresse: Internett: www.bergen.kommune.no Solheimsgaten 9 St\u00f8y og uteareal Milj\u00f8rettet helsevern mottok 04.05.2022 en skriftlig klage p\u00e5 st\u00f8y fra eiendommen, fra beboere p\u00e5 naboeiendom til Eventyrskogen skole. P\u00e5 bakgrunn av denne klagen, ble det 08.09.2023 sendt varsel om p\u00e5legg om \u00e5 gj\u00f8re tiltak som reduserer st\u00f8yulempene p\u00e5 naboeiendommen til Eventyrskogen skole til et niv\u00e5 som ikke overstiger de anbefalte grenseverdiene for n\u00e6rmilj\u00f8anlegg p\u00e5 60 dB. Klagesaken ble avsluttet fra Milj\u00f8rettet helsevern sin side, ettersom vi registrerte at det var opprettet tilsynssak hos Plan- og bygningsetaten. Viser til v\u00e5rt brev om avslutning av sak datert 31.01.2024. Vi viser ogs\u00e5 til st\u00f8yrapport utarbeidet av Norconsult datert 27.09.2023, som blant annet inneholder forslag til tiltak for \u00e5 redusere st\u00f8ybelastningen for omkringliggende boligeiendommer. Ved en kort befaring p\u00e5 uteomr\u00e5det til skolen 14.03.2024, var det friminutt for noen av elevene, men ingen av elevene oppholdt seg p\u00e5 uteplassen n\u00e6rmest naboeiendommen p\u00e5 tidspunktet for befaringen. Elevene har tilgang til uteareal i skogen i tillegg til uteplassen n\u00e6rmest bygget. Vi anbefaler at det ikke tilrettelegges for ballspill p\u00e5 asfaltplass mot nabo, da dette gir st\u00f8yplager. Asbest Vi gj\u00f8r oppmerksom p\u00e5 at det tidligere er funnet asbest i bygget (asbestoluxplater i et mindre lagerrom p\u00e5 loftet). Det b\u00f8r kunne dokumenteres at det gjort tiltak knyttet til dette asbestfunnet. Vi viser til rapport fra asbestkartlegging av Eventyrskogen skole datert 14.11.2016 (Ramb\u00f8ll Norge AS). Med hilsen Helsevernenheten Viviann Sandvik - Avdelingsleder Milj\u00f8rettet helsevern Hilde Marie Mj\u00f8s - Overingeni\u00f8r Milj\u00f8rettet helsevern Dokumentet er godkjent elektronisk. Side 2 av 2 "
}