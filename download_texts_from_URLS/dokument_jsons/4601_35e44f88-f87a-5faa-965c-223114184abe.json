{
  "dokument_id": "35e44f88-f87a-5faa-965c-223114184abe",
  "doc_type": "case_minutes",
  "kommune": 4601,
  "tittel": "Saksprotokoll UFKN, 17012024, Sak 4/24, Ny lokal forskrift om politivedtekt for Bergen kommune",
  "url": "https://bergen.kommune.no/politikere-utvalg/api/fil/bk360/9725200/Innstilling-vedtak-Ny-lokal-forskrift-om-politivedtekt-for-Bergen-kommune",
  "tekst": "Ny lokal forskrift om politivedtekt for Bergen kommune Utvalg for finans, kultur og n\u00e6ring behandlet saken i m\u00f8tet 17.01.2024 sak 4/24 og avga f\u00f8lgende innstilling: 1. Bystyret vedtar forslag til ny Forskrift om politivedtekt i Bergen kommune, og oversender denne til formell godkjenning og ikraftsettelse i Politidirektoratet, jf. politiloven \u00a7 14, jf. FOR-2000-11-16-1151. 2. Bystyret ber byr\u00e5det vurdere en strengere praksis n\u00e5r det gjelder bruk av privat fyrverkeri, som reguleres enten i politivedtekt eller brannforskrift, og komme tilbake til bystyret med en sak rundt dette. Bystyret ber byr\u00e5det sikre en god risikoh\u00e5ndtering ved \u00e5rlige nytt\u00e5rsfeiringer, med risikoanalyser og adekvate tiltak; herunder holdningsskapende arbeid. 3. Bystyret ber byr\u00e5det vurdere bruk av LED-fyrverkeri/ lysshow i kommunal regi. Utvalg for finans, kultur og n\u00e6rings behandling F\u00f8lgende representanter tok ordet: Richard Martin Laloo Storevik (A), Anne-Margrete Bollmann (BL), Ann Jorunn Hillers\u00f8y (INP) Ole-Ansger Nepomuk Martini (V), Anne Brit Reigstad (Sp) Forslag fremsatt i utvalget: Richard Martin Laloo Storevik (A) fremsatte p\u00e5 vegne av A og V f\u00f8lgende alternative forslag til \u00a72-2: Bystyret vedtar forslag til ny Forskrift om politivedtekt i Bergen kommune med f\u00f8lgende endring, og oversender denne til formell godkjenning og ikraftsettelse i Politidirektoratet, jf. politiloven \u00a7 14, jf. FOR-2000-11-16-1151. 1. \u00a7 2-2. Kj\u00f8ring, camping mv i parker, gr\u00f8ntarealer, friomr\u00e5der o.l.: Ordlyden \u201covernatting\u201d, som f\u00f8lger av \u00a7 2-2 andre ledd, strykes. Anne-Margrete Bollmann (BL) fremsatte p\u00e5 vegne av BL f\u00f8lgende tilleggsforslag: Bystyret ber byr\u00e5det vurdere en strengere praksis n\u00e5r det gjelder bruk av privat fyrverkeri, som reguleres enten i politivedtekt eller brannforskrift, og komme tilbake til bystyret med en sak rundt dette. Bystyret ber byr\u00e5det sikre en god risikoh\u00e5ndtering ved \u00e5rlige nytt\u00e5rsfeiringer, med risikoanalyser og adekvate tiltak; herunder holdningsskapende arbeid. Ann Jorunn Hillers\u00f8y (INP) fremsatte p\u00e5 vegne av INP f\u00f8lgende tilleggsforslag: Bystyret ber byr\u00e5det vurdere bruk av LED-fyrverkeri/ lysshow i kommunal regi. Ole-Ansger Nepomuk Martini (V) fremsatte p\u00e5 vegne av V f\u00f8lgende alternative forslag: Bystyret vedtar forslag til ny Forskrift om politivedtekt i Bergen kommune med f\u00f8lgende endringer, og oversender denne til formell godkjenning og ikraftsettelse i Politidirektoratet, jf. politiloven \u00a7 14, jf. FOR-2000-11-16-1151. 1. \u00a7 2-1. Ro og orden p\u00e5 offentlig sted: \u00a7 2-1 andre ledd strykes, da forstyrrelse av natteroen allerede kan straffes etter straffeloven \u00a7 181. Det fremst\u00e5r ikke som n\u00f8dvendig \u00e5 supplere bestemmelsen i straffeloven. 2. \u00a7 2-1. Ro og orden p\u00e5 offentlig sted: Ordlyden \u201cstille seg i k\u00f8 og for \u00f8vrig\u201d, som f\u00f8lger av \u00a7 2-1 tredje ledd, strykes. 3. \u00a7 2-4. Farlig eller skremmende virksomhet: Ordlyden \u201csprettert\u201d, som f\u00f8lger av \u00a7 2-4 nr. 1, strykes. 4. \u00a7 3-3. Aktiviteter: \u00a7 3-3 strykes. Etterf\u00f8lgende bestemmelser i kap. 3 f\u00e5r nytt navn, slik at \u00a7 3-4 blir ny \u00a7 3-3, \u00a7 3-5 blir ny \u00a7 3-4 og s\u00e5 videre. 5. \u00a7 5-1. Hindre fors\u00f8pling og tilgrising: Ordlyden \u201c[d]et er forbudt \u00e5 rive, skade eller skjemme oppslag som er lovlig satt opp\u201d, som f\u00f8lger av \u00a7 5-1 nr. 3, strykes. 6. \u00a7 5-1. Hindre fors\u00f8pling og tilgrising: \u00a7 5-1 nr. 4 strykes, da slik adferd allerede kan straffes etter straffeloven \u00a7 181. 7. Kapittel 6. Offentlige anlegg: Kapittel 6 strykes. Etterf\u00f8lgende kapittel og bestemmelser f\u00e5r nytt navn, slik at kap. 7 blir nytt kap. 6, kap. 8 blir nytt kap. 7 og s\u00e5 videre. 8. \u00a7 7-3. Barns tilgang til offentlig arrangement: \u00a7 7-3 strykes. Votering: Alternativt forslag til \u00a72-2 fra A og V, fremsatt av Richard Martin Laloo Storevik (A) fikk 7 stemmer (A, SV, MDG, V, INP) Alternativt forslag punkt 1-8 fra V fremsatt av Ole-Ansger Nepomuk Martini (V) fikk 2 stemmer (V, INP) Innstillingen ble tiltr\u00e5dt med 8 stemmer (H, FrP, BL, Sp). Tilleggsforslag fra BL, fremsatt av Anne-Margrete Bollmann (BL) ble tiltr\u00e5dt med 12 stemmer (H, FrP, SV, MDG, BL, V, INP, Sp) 2 Tilleggsforslag fra INP, fremsatt av Ann Jorunn Hillers\u00f8y (INP) ble tiltr\u00e5dt med 10 stemmer (H, FrP, MDG, BL, INP, Sp) Byr\u00e5det behandlet saken i m\u00f8tet 07.12.2023 sak 421/23 Byr\u00e5det innstiller til bystyret \u00e5 fatte f\u00f8lgende vedtak: Bystyret vedtar forslag til ny Forskrift om politivedtekt i Bergen kommune, og oversender denne til formell godkjenning og ikraftsettelse i Politidirektoratet, jf. politiloven \u00a7 14, jf. FOR-2000-11-16-1151. 3 "
}