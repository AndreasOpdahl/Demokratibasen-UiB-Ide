{
  "dokument_id": "05cf9271-3109-577b-a5fe-6822efd4a85f",
  "doc_type": "case_presentation",
  "kommune": 5501,
  "tittel": "Forskrift om skolekretser og skolebytte, Troms\u00f8 kommune",
  "url": "https://innsyn.tromso.kommune.no/application/getMoteDokument?dokid=2001802045",
  "tekst": "Arkivsaksnr. 24/13283-1 Saksbehandler Camilla Kristoffersen Saksgang M\u00f8tedato Kommunalt r\u00e5d for mennesker med nedsatt 28.10.2024 funksjonsevne Oppvekst- og utdanningsutvalget 01.11.2024 Kommunestyret 13.11.2024 Forskrift om skolekretser og skolebytte, Troms\u00f8 kommune Kommunedirekt\u00f8rens innstilling til vedtak: \u2022 Forskrift om skolekretser og skolebytte, Troms\u00f8 kommune, vedtas \u2022 Forskriften trer i kraft straks Stig Tore Johnsen Kari Henriksen Kommunedirekt\u00f8r Direkt\u00f8r for avdeling oppvekst, utdanning og kultur 1 1. Hva saken gjelder Oppl\u00e6ringsloven (Lov 09.06.2023 nr. 30 om grunnskoleoppl\u00e6ringa og den vidareg\u00e5ende oppl\u00e6ringa (oppl\u00e6ringsloven (2023)) tr\u00e5dte i kraft 01.08.2024. Oppl\u00e6ringsloven fra 1998 ble opphevet fra samme tidspunkt. Oppl\u00e6ringsloven (2023) \u00a7 2-6 f\u00f8rste ledd gir Troms\u00f8 kommune hjemmel til \u00e5 utforme forskrift om skolekretser. Hvis det ikke fastsettes forskrift om skolekretser, m\u00e5 det for hver enkelt elev fattes enkeltvedtak om hvilken skole eleven skal g\u00e5 p\u00e5. P\u00e5 denne bakgrunn foresl\u00e5s det at Troms\u00f8 kommune fastsetter en forskrift som regulerer skolekretser, som vil v\u00e6re gjeldende for barn som starter p\u00e5 skolen h\u00f8sten 2025. Det foresl\u00e5s at gjeldende skolekretser i all hovedsak videref\u00f8res i ny forskrift. Vi ser likevel behovet for \u00e5 endre skolekretsgrensen mellom Workinnmarka skole og Prestvannet skole. \u00c5rsaken til dette vil redegj\u00f8res n\u00e6rmere for i punkt 2.3. If\u00f8lge oppl\u00e6ringsloven \u00a7 2-6 siste ledd kan eleven etter s\u00f8knad innvilges plass p\u00e5 en annen skole enn sin n\u00e6rskole. Det foresl\u00e5s at dette reguleres i eget kapittel i ny forskrift om skolekretser og skolebytte. En eventuell ny forskrift om skolekretser og skolebytte m\u00e5 tas opp til ny behandling og eventuelt endres i forbindelse med sak om ny barnehage- og skolestruktur. I saksutredningen blir f\u00f8rst tidligere bestemmelse i oppl\u00e6ringsloven (1998) gjennomg\u00e5tt. Deretter redegj\u00f8res det for bestemmelsen i ny oppl\u00e6ringslov, forslaget til endring av skolekretsgrense, h\u00f8ring og h\u00f8ringsinnspill, samt forslag til forskrift. 2. Saksutredning 2.1 Oppl\u00e6ringsloven (1998) Det f\u00f8lger av oppl\u00e6ringsloven (1998) \u00a7 8-1 f\u00f8rste ledd at: \u00abGrunnskoleelevane har rett til \u00e5 g\u00e5 p\u00e5 den skolen som ligg n\u00e6rast eller ved den skolen i n\u00e6rmilj\u00f8et som dei soknar til. Kommunen kan gi forskrifter om kva for skole dei ulike omr\u00e5da i kommunen soknar til. Kravet i \u00a7 38 f\u00f8rste leddet bokstav c i forvaltningslova om kunngjering i Norsk Lovtidend gjeld ikkje\u00bb Gjeldende forskrift om opptaksomr\u00e5der for grunnskolene i Troms\u00f8 kommune ble fastsatt 21.03.2018 med hjemmel i overnevnte bestemmelse. Gjeldende forskrift om skolebytte etter oppl\u00e6ringsloven \u00a7 8-1 \u2013 fritt skolevalg ble sist revidert i oppvekst og utdanningsutvalget 15.01.2021 og 18.01.2024 ble det foretatt en administrativ endring knyttet til rektors adgang til \u00e5 avvise s\u00f8knader. 2.2 Oppl\u00e6ringsloven (2023) Det f\u00f8lger av oppl\u00e6ringsloven (2023) \u00a7 2-6 at: \u00abElevane har rett til \u00e5 g\u00e5 p\u00e5 ein skole i n\u00e6rmilj\u00f8et. Kommunen kan gi forskrift om skolekrinsar. Ved tildeling av skoleplass og fastsetjing av forskrift om skolekrinsar skal kommunen leggje s\u00e6rleg vekt p\u00e5 kva skole som ligg n\u00e6rast heimen. Kommunen kan ogs\u00e5 ta omsyn til topografi, trafikktilh\u00f8ve og kapasiteten p\u00e5 skolane, og at barn i same nabolag skal f\u00e5 g\u00e5 p\u00e5 same skole. 2 Etter s\u00f8knad kan eleven takast inn p\u00e5 ein annan skole enn den eleven har rett til \u00e5 g\u00e5 p\u00e5\u00bb. Bestemmelsen videref\u00f8rer deler av oppl\u00e6ringsloven 1998 \u00a7 8-1, men inneb\u00e6rer noen endringer og presiseringer. I oppl\u00e6ringsloven \u00a7 2-6 videref\u00f8res hjemmel til \u00e5 gi forskrift om skolekretser, med det stilles n\u00e5 krav til at forskriften kunngj\u00f8res i Norsk Lovtidende. Oppl\u00e6ringsloven \u00a7 2-6 f\u00f8rste ledd lovfester at alle barn i grunnskolen skal ha rett til \u00e5 g\u00e5 p\u00e5 en skole i n\u00e6rmilj\u00f8et, samt at kommunen skal legge s\u00e6rlig vekt p\u00e5 hvilken skole som ligger n\u00e6rmest hjemmet n\u00e5r kommunen skal fastsette forskrift om skolekretser. Etter bestemmelsen kan ogs\u00e5 f\u00f8lgende hensyn vektlegges ved fastsetting av skolekretsgrenser; hensynet til topografi, trafikkforholdene p\u00e5 skoleveien, at barn i samme nabolag skal f\u00e5 g\u00e5 p\u00e5 samme skole og skolens kapasitet. Innholdet i forskrift m\u00e5 v\u00e6re innenfor rammene av oppl\u00e6ringsloven \u00a7 2-6. Det er nytt i oppl\u00e6ringsloven \u00a7 2-6 at kommunen ved fastsettelsen av skolekretsene kan ta hensyn til skolens kapasitet, selv om skolene ikke er fulle. Av forarbeidene til bestemmelsen f\u00f8lger det videre at: \u00abDersom ein elev ikkje f\u00e5r plass p\u00e5 ein skole fordi han er full, skal kommunen gjere enkeltvedtak om kva skole eleven tilh\u00f8yrer (...). Det er mogleg \u00e5 klage p\u00e5 enkeltvedtak etter reglane i lovforslaget kapittel 29\u00bb. Etter dette b\u00f8r den kommunale forskriften \u00e5pne for unntak fra skolekretsene dersom barnets n\u00e6rskole ikke har ledig kapasitet. Det m\u00e5 i s\u00e5 tilfelle gj\u00f8res et enkeltvedtak om hvilken skole eleven skal tilh\u00f8re. Oppl\u00e6ringsloven \u00a7 2-6 annet ledd videref\u00f8rer at foreldrene/andre med foreldreansvar kan s\u00f8ke om skolebytte til en annen skole enn n\u00e6rskolen. 2.3 Endring av skolekrets mellom Workinnmarka skole og Prestvannet skole Det foresl\u00e5s \u00e5 endre skolekretsgrensen mellom Prestvannet skole og Workinnmarka skole. Det inneb\u00e6rer \u00e5 utvide skolekretsen til Workinnmarka ved \u00e5 ta inn f\u00f8lgende omr\u00e5der i Workinnmarka skolekrets: \u2022 Holt \u2022 \u00c5sgard \u2022 Stalheim \u2022 Deler av Elverh\u00f8y Vedlagt ligger foresl\u00e5tte endringer i PDF-format. Lenke til elektronisk kart som viser foresl\u00e5tt endring er inntatt her: Skoler, barnehager og kretser (arcgis.com) Bakgrunnen for overnevnte forslag til skolekretsendringer er at Prestvannet skoles kapasitet er full per dags dato. I tillegg er det i prognosene for \u00e5rene fremover ventet en st\u00f8rre elev\u00f8kning innenfor Prestvannet skolekrets. Workinnmarka skole har mye ledig kapasitet, og prognosene for \u00e5rene som kommer viser en nedgang i antall elever som sokner til Workinnmarka skole. Prognosene er vedlagt. Kapasiteten p\u00e5 Prestvannet skole m\u00e5 ogs\u00e5 sees i lys av at Hagen, ledsagertjenesten og samisk undervisningstilbud og ambulerende l\u00e6rere er plassert p\u00e5 Prestvannet skole. I vurderingen av utvidet skolekrets for Workinnmarka skole er det lagt vekt p\u00e5 at det er god og trafikksikker skolevei for elever som etter forslaget skal sokne til Workinnmarka skole. Det er sett p\u00e5 muligheten for \u00e5 regulere kretsen til Prestvannet skole rundt Skoglyst, men det vil 3 inneb\u00e6re at elever ikke f\u00e5r en god og trafikksikker skolevei til ny krets. Dermed blir ikke denne endringen inntatt i forslaget. Forslaget ber\u00f8rer barneskoleelever som starter p\u00e5 skolen h\u00f8sten 2025, og i \u00e5rene fremover. Eldre s\u00f8sken p\u00e5 Prestvannet skole kan etter s\u00f8knad f\u00e5 innvilget skolebytte til Workinnmarka skole dersom familien \u00f8nsker \u00e5 ha s\u00f8sken p\u00e5 samme skole. 2.4 H\u00f8ring og h\u00f8ringsinnspill. Forslag til forskrift om skolekretser og skolebytte ble sendt ut p\u00e5 h\u00f8ring 01.08.2024. Forslaget ble lagt ut p\u00e5 Troms\u00f8 kommunes hjemmeside, og sendt ut til elevr\u00e5dene, foresatte ved FAU, Samarbeidsutvalget, Ungdomsr\u00e5det, Kommunalt r\u00e5d for mennesker med nedsatt funksjonsevne, Likestillingsutvalget, utviklingslagene, bydelsr\u00e5dene, samisk foreldrenettverk, hovedtillitsvalgte, hovedverneombudet, Idrettsr\u00e5det og Norsk forbund for utviklingshemmede. Det ble arrangert et m\u00f8te i juni 2024 mellom Prestvannet skole, Workinnmarka skole og skoleeier. Her var det gjennomgang av bakgrunnen for forslaget, og hva forslaget vil inneb\u00e6re for de ber\u00f8rte skolene. Det ble i m\u00f8tet oppfordret til \u00e5 involvere elevr\u00e5d og FAU ved skolene. Det ble ogs\u00e5 sendt ut p\u00e5minnelsen om h\u00f8ringen til Workinnmarka skole og Prestvannet skole 12.09.2024, og p\u00e5minnelse til \u00f8vrige 19.09.2024.H\u00f8ringsfristen utl\u00f8p 26.09.2024. Vi har mottatt h\u00f8ringsinnspill fra Krokelvdalen skole og Workinnmarka skole. Krokelvdalen skole p\u00e5peker at: \u00abH\u00f8ringsutkastet fastsl\u00e5r at det ikke er noen endringer i skolegrensene tilknyttet Krokelvdalen barneskole, derimot viser nytt kart over skolegrensene vedlagt i h\u00f8ringsutkastet tydelig at omr\u00e5det \u00abToras vei\u00bb er fjernet fra Krokelvdalens skolekrets. Elever med bostedsadresse Toras vei, 9022 Krokelvdalen, fra husnr. 21- og h\u00f8yere, tilh\u00f8rer skolekretsen Krokelvdalen skole. Dette m\u00e5 endres tilbake p\u00e5 nytt kart over skolegrenser\u00bb Vi har unders\u00f8kt saken n\u00e6rmere og ser at Toras vei fra husnr. 21- og h\u00f8yere opprinnelig tilh\u00f8rte skolekretsen til Krokelvdalen skole. I overgangen til nye kart, for noen \u00e5r siden, ble hele Krokenstranda lagt inn under Skjelnan skolekrets. Dette til tross for at Toras vei fra husnr. 21- og h\u00f8yere tilh\u00f8rte skolekretsen til Krokelvdalen skole. Dette er rettet opp i slik at kartene stemmer overens med opprinnelig kretsgrenseregulering. Workinnmarka skole har gitt f\u00f8lgende innspill fra enhetsleder/rektor: \u00abJeg har snakker med Fau-leder i v\u00e5r og h\u00f8ringen er presentert for styret i elevr\u00e5det samt l\u00e6rerne. Vi ser det som positivt \u00e5 f\u00e5 flere elever til skolen v\u00e5r\u00bb. 2.5 Forslag til forskrift Det foresl\u00e5s at f\u00f8lgende forskrifter oppheves; forskrift om opptaksomr\u00e5der for grunnskolene i Troms\u00f8 kommune, og forskrift om skolebytte etter oppl\u00e6ringsloven (1998) \u00a7 8-1 \u2013 Fritt skolevalg. Forskriftene erstattes av ny forskrift om skolekrets og skolebytte, Troms\u00f8 kommune. I dette foresl\u00e5s det ogs\u00e5 at skolekretsgrensen mellom Workinnmarka skole og Prestvannet skole endres, slik at Workinnmarka skolekrets ogs\u00e5 omfatter Holt, \u00c5sgard, Stalheim og deler av Elverh\u00f8y. Konklusjon Troms\u00f8 kommune fastsetter forskrift om skolekretser og skolebytte i tr\u00e5d med oppl\u00e6ringsloven (2023) \u00a7 2-6. 4 Forskriften medf\u00f8rer ingen \u00f8konomiske konsekvenser. Vedtakskompetanse Kommunestyret Vedlegg H\u00f8ringsbrev - Forslag til forskrift om skolekretser og skolebytte Forslag til forskrift om skolekretser og skolebytte, Troms\u00f8 kommune H\u00f8ringsuttalelse - forskrift om skolekretsgrenser og skolebytte H\u00f8ringsuttalese - forskrift skolekretsgrenser Gjeldende ungdomsskolekretser Gjeldende barneskolekretser Forslag til endring i skolekretsene Prestvannet Workinnmarka-2024 _Invitasjon til h\u00f8ring av lokal forskrift til ny oppl\u00e6ringslov_ skolekretsgrenser og skolebytte_ Invitasjon til h\u00f8ring av lokale forskrift til Oppl\u00e6ringsloven (2023) Gjeldende forskrift om opptaksomr\u00e5der Gjeldende forskrift om skolebytte etter oppl\u00e6ringsloven \u00a7 8-1 - Fritt skolevalg Prognose elevtall Prestvannet og Workinnmarka skole VS_ H\u00f8ring p\u00e5 forskrift om skolekretsgrense _ Frist 26_9_24 H\u00f8ringsinstanser 5 "
}