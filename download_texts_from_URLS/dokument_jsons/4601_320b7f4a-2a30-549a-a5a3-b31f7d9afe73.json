{
  "dokument_id": "320b7f4a-2a30-549a-a5a3-b31f7d9afe73",
  "doc_type": "case_attachment",
  "kommune": 4601,
  "tittel": "Svar p\u00e5 representantforslag fra Marte Leirv\u00e5g (H), Eivind Hermansen (H), Vasan Singaravel (H) og Charlotte Spurkeland (H) vedr \u00e5 gjennomf\u00f8re en ungdomsskolereform i Bergen kommune",
  "url": "https://bergen.kommune.no/politikere-utvalg/api/fil/bk360/8840321/Svar-pa-representantforslag-fra-Marte-Leirvag-H-Eivind-Hermansen-H-Vasan-Singaravel-H-og-Charlotte-Spurkeland-H-vedr-a-gjennomfore-en-ungdomsskolereform-i-Bergen-kommune",
  "tekst": " Seksjon for strategi, utvikling og utredning (SUU) Til Intern korrespondanse Bystyrets kontor V\u00e5r referanse: 2023/70927-4 Saksbehandler: Maria Smith Fra Dato: 16. november 2023 Byr\u00e5d for barnehage og skole Svar p\u00e5 representantforslag fra Marte Leirv\u00e5g (H), Eivind Hermansen (H), Vasan Singaravel (H) og Charlotte Spurkeland (H) vedr \u00e5 gjennomf\u00f8re en ungdomsskolereform i Bergen kommune Forretningsutvalget har i m\u00f8te 6. juni 2023 i sak 164/23 fattet f\u00f8lgende vedtak: 1. Representantforslagene slik de g\u00e5r fram av saken oversendes byr\u00e5det for videre utredning. 2. Byr\u00e5det bes om \u00e5 vurdere forslagene og \u00e5 utarbeide notater til de enkelte forslagene slik at bystyreutvalgene kan behandle sakene senest i uke 45. 3. Det foresl\u00e5s at f\u00f8lgende utvalg avgir innstilling i sakene om representantforslagene som er omtalt i denne saken: UBSI: \u2022 Marte Leirv\u00e5g (H), Eivind Haldor Hermansen (H), Vasan Singaravel (H) og Charlotte Spurkeland (H) fremsatte representantforslag om \u00e5 gjennomf\u00f8re en ungdomsskolereform i Bergen Representantene Marte Leirv\u00e5g, Eivind Hermansen, Vasan Singaravel og Charlotte Spurkeland har fremmet f\u00f8lgende representantforslag: Representantene mener at den neste store skolesatsingen i Bergen skal v\u00e6re i ungdomsskolen. H\u00f8yres m\u00e5l med en ungdomsskolereform er \u00e5 sikre at en ungdomsskole med mestring og l\u00e6ringsglede for alle elever. Alle elever skal kunne lese, skrive og regne skikkelig, og ungdomsskolen skal v\u00e6re mer praktisk og variert slik at elevene blir godt forberedt for videreg\u00e5ende skole. Utfordringer H\u00f8yre vil l\u00f8se med ungdomsskolereformen: \u2022 Det er fortsatt for mange elever som er under kritisk grense i lesing, skriving og regning n\u00e5r de starter i 8. klasse, og som g\u00e5r ut av ungdomsskolen med svake grunnleggende ferdigheter. \u2022 Det er betydelige kj\u00f8nnsforskjeller i elevenes resultater. \u2022 Det er et stort sprik mellom elevenes faglige niv\u00e5 p\u00e5 ungdomsskolen, og skolen klarer ikke \u00e5 tilpasse undervisningen til hver enkelt elev. \u2022 Elevers motivasjon og opplevelse av mestring faller p\u00e5 ungdomsskolen. \u2022 Det er for h\u00f8yt frav\u00e6r p\u00e5 ungdomsskolen. \u2022 Ungdomsskolen gir ikke elever en god nok forberedelse til videre utdanning, s\u00e6rlig inn mot yrkesfaglige utdanningsl\u00f8p. Alle elever er forskjellige, og l\u00e6rer ulikt og i ulikt tempo. Skolen m\u00e5 v\u00e6re i stand til \u00e5 m\u00f8te hver enkelt elev med tilpasset undervisning og en bredde av oppl\u00e6ringstilbud og veier til fullf\u00f8rt kompetanse, som gir alle elever en mulighet til \u00e5 mestre og trives i skolen. Ungdomsskolen m\u00e5 bli mer praktisk og variert, og kvalifisere elevene bedre til videre oppl\u00e6ring, utdanning og arbeid. Dagens ungdomsskole lykkes ikke godt nok med \u00e5 gi alle elever tilstrekkelig tilpasset oppl\u00e6ring. P\u00e5 ungdomsskolen kommer forskjellene mellom elevenes interesser og faglige niv\u00e5 tydeligere frem. Det er viktig at alle elever m\u00f8tes der de er, men dessverre er det for mange elever som ikke opplever at dagens ungdomsskole passer for dem. Forslag til vedtak: Bystyret ber byr\u00e5det om \u00e5 sette i gang arbeid med en ungdomsskolereform, hvor f\u00f8lgende prioriteres: 1. Bergen kommune skal s\u00f8ke om et pilotprosjekt med yrkesfag som valgfag 2. Innf\u00f8re en frav\u00e6rsgrense i ungdomsskolen, og ha mye tettere hjem-skole samarbeid for tidlig \u00e5 fange opp ungdom som trenger ekstra st\u00f8tte 3. Ha fors\u00f8k med anonym vurdering av st\u00f8rre pr\u00f8ver i ungdomsskolen 4. Gi elever som har falt fra undervisningen mulighet til alternativ oppl\u00e6ring p\u00e5 arbeidsplass eller annen form for l\u00e6ringsst\u00f8ttende utplassering 5. Styrke r\u00e5dgivningstjenesten og karriereveiledningen i ungdomsskolen 6. Tilby intensiv oppl\u00e6ring til elever med svake grunnleggende ferdigheter i lesing, skriving og regning ved start p\u00e5 8.trinn. Det b\u00f8r lages en plan for elevene med m\u00e5l om \u00e5 komme over kritisk grense 7. Legge til rette for flere profilskoler i kommunal regi slik at ungdomsskoletilbudet blir mer mangfoldig, og elever p\u00e5 ungdomstrinnet kan fordype seg i ulike omr\u00e5der Byr\u00e5dets vurdering av representantforslaget: I den nye byr\u00e5dsplattformen, Klosterhagen-erkl\u00e6ringen, st\u00e5r det at alle elever gjennom skolegangen skal f\u00e5 grunnleggende ferdigheter n\u00e5r det gjelder \u00e5 lese, regne og uttrykke seg muntlig og skriftlig. I tillegg st\u00e5r det at elevene skal oppleve mestring og motivasjon, og at det er avgj\u00f8rende at skolel\u00f8pet tilpasses hver enkelt elev 1. Byr\u00e5det er enig i at ungdomsskolen ikke har lykkes godt nok med \u00e5 gi alle elever tilstrekkelig tilpasset oppl\u00e6ring. For eksempel viser Ungdataunders\u00f8kelsene nedgang i elevers trivsel, at en del elever ikke er forn\u00f8yde med skolen de g\u00e5r p\u00e5 og at flere kjeder seg p\u00e5 skolen2. I tillegg er det flere elever som mangler grunnskolepoeng n\u00e5r de g\u00e5r ut av grunnskolen n\u00e5 enn tidligere3, og vi ser i Elevunders\u00f8kelsen at det er en nedgang i elevenes motivasjon p\u00e5 b\u00e5de 7. og 10. trinn4. Elevens frav\u00e6r, tilpasset oppl\u00e6ring og elevenes opplevelse av motivasjon og mestring henger tett sammen og p\u00e5virker elevenes l\u00e6ring. Byr\u00e5det mener at oppl\u00e6ringen p\u00e5 ungdomsskoletrinnet m\u00e5 bli mer praktisk og variert og at det b\u00f8r utredes hvordan en best mulig kan videreutvikle bergensskolen slik at en kan m\u00f8te de utfordringene som blir l\u00f8ftet i dette representantforslaget. Byr\u00e5det vil videre i svaret kommentere hvert av de foresl\u00e5tte punktene i vedtaksforslaget til representantene. 1 https://www.bergen.kommune.no/politikk/byradet/behandlede-saker/okonomi-og- administrasjon/byradet-meyer-er-na-konstituert 2 https://www.ungdata.no/ 3 https://www.ssb.no/statbank/table/11689/ 4 https://www.udir.no/tall-og-forskning/statistikk/elevundersokelsen/ 1. Bergen kommune skal s\u00f8ke om et pilotprosjekt med yrkesfag som valgfag Byr\u00e5det mener at Bergen kommune b\u00f8r tilby et rikt utvalg av valgfag i ungdomsskolen slik at mange elever kan oppleve mestring og motivasjon p\u00e5 skolen. Det finnes i dag 16 ulike valgfag i ungdomsskolen og flere av disse er relevante for ulike yrkesfaglige retninger som vi finner i videreg\u00e5ende skole. I tillegg har ungdomsskoler i Bergen arbeidslivsfag. Dette er et alternativ til ekstra fremmedspr\u00e5k eller spr\u00e5klig fordypning. P\u00e5 arbeidslivsfag f\u00e5r elevene planlegge og utf\u00f8re praktiske og yrkesrettede arbeidsoppdrag. Hvilke fag og tema som tilbys varierer mellom de enkelte ungdomsskolene. Eksempelvis arbeides det med helse/omsorgsfag, byggfag eller elevbedrift i kombinasjon med kantine/matlaging. Byr\u00e5det mener at Bergen kommune b\u00f8r styrke valgfagstilbudet til kommunen, og anbefaler at en utreder muligheter for \u00e5 tilby et yrkesfaglig valgfag i tr\u00e5d med det som er foresl\u00e5tt i dette representantforslaget. I denne utredningen m\u00e5 det tas hensyn til \u00f8konomi, plass, kompetanse, spesialutstyr og utarbeidelse av en egen l\u00e6replan. 2. Innf\u00f8re en frav\u00e6rsgrense i ungdomsskolen, og ha mye tettere hjem-skole samarbeid for tidlig \u00e5 fange opp ungdom som trenger ekstra st\u00f8tte I byr\u00e5dsplattformen Klosterhagen-erkl\u00e6ringen st\u00e5r det at skolene m\u00e5 ha klare rutiner for frav\u00e6rsoppf\u00f8lging og styrke hjem-skole samarbeidet5. H\u00f8yt skolefrav\u00e6r vil f\u00f8re til at eleven mister viktig oppl\u00e6ring, sosial kontakt og muligheten til \u00e5 delta p\u00e5 en god arena for utvikling. Byr\u00e5det mener derfor at det er viktig at kommunen har gode rutiner og retningslinjer for \u00e5 h\u00e5ndtere ugyldig og bekymringsfullt frav\u00e6r. Det betyr at skolene m\u00e5 ha god oversikt over hver enkelt elevs frav\u00e6r, at de m\u00e5 evne \u00e5 identifisere bekymringsfullt frav\u00e6rsm\u00f8nster og at de m\u00e5 ha gode rutiner og retningslinjer for \u00e5 forebygge og h\u00e5ndtere h\u00f8yt frav\u00e6r. I Bergen kommune er det allerede flere frav\u00e6rsgrenser som gir f\u00f8ringer for n\u00e5r skolen skal reagere ved ulike typer frav\u00e6r. I tillegg har kommunen rutiner for hva som skal gj\u00f8res n\u00e5r en elevs frav\u00e6r er bekymringsfullt. If\u00f8lge Utdanningsdirektoratet kan skolen forebygge skolefrav\u00e6r ved \u00e5 jobbe med n\u00e6rv\u00e6rstiltak som styrker elevens tilh\u00f8righet, motivasjon og trivsel p\u00e5 skolen. N\u00e6rv\u00e6rsarbeidet i skolen b\u00f8r if\u00f8lge Utdanningsdirektoratet blant annet handle om et godt og tillitsfullt samarbeid mellom skole og hjem6. Byr\u00e5det mener at Bergen kommune har mange gode system og rutiner for \u00e5 hjelpe elever som har bekymringsfullt skolefrav\u00e6r. Samtidig mener byr\u00e5det at Bergen kommune m\u00e5 iverksette enda flere tiltak som kan bidra til \u00e5 redusere elevenes skolefrav\u00e6r. Byr\u00e5det \u00f8nsker derfor at det skal utredes hvordan kommunen kan sikre et tettere hjem-skole samarbeid for tidlig \u00e5 fange opp ungdom som trenger ekstra st\u00f8tte, og utrede muligheter for \u00e5 iverksette en frav\u00e6rsgrense i ungdomsskolen. 3. Ha fors\u00f8k med anonym vurdering av st\u00f8rre pr\u00f8ver i ungdomsskolen Det er gjort noen fors\u00f8k med anonym vurdering i skolen tidligere7. Noen av disse har vist at anonym vurdering kan ha liten betydning for karaktersettingen til elevene, at det krever 5 https://www.bergen.kommune.no/politikk/byradet/oppgaver-og-ansvar 6 https://www.udir.no/laring-og-trivsel/forebygge-og-folge-opp-bekymringsfullt-fravar-fra-skolen/ 7 https://www.bergen.kommune.no/politikere-utvalg/api/fil/bk360/5055462/Svar-pa- representantforslag-fra-Charlotte-Spurkeland-H-Marte-Leirvag-H-og-Eivind-Naevdal-Bolstad-H-om-a- innfore-anonyme-prover-i-bergensskolen ekstra ressurser til administrasjon og at vurderingen kan st\u00e5 i kontrast til prinsippene for underveisvurdering. Byr\u00e5det mener likevel at anonym vurdering vil kunne bidra til en mer rettferdig vurdering av elevenes besvarelser, og styrke elevenes tillit til vurderingspraksisen i skolen. Byr\u00e5det \u00f8nsker derfor, i tr\u00e5d med byr\u00e5dsplattformen Klosterhagen-erkl\u00e6ringen, at det i f\u00f8rste omgang utredes hvordan bergensskolen kan gjennomf\u00f8re et pr\u00f8veprosjekt med anonym retting av heldagspr\u00f8ver i ungdomsskolen. 4. Gi elever som har falt fra undervisningen mulighet til alternativ oppl\u00e6ring p\u00e5 arbeidsplass eller annen form for l\u00e6ringsst\u00f8ttende utplassering Bergen kommune har en egen prosedyre for spesialundervisning i alternativ oppl\u00e6ringsarena. En alternativ oppl\u00e6ringsarena karakteriseres av at en eller flere elever mottar sin oppl\u00e6ring p\u00e5 et annet sted enn skolens omr\u00e5de. Eksempel p\u00e5 alternative oppl\u00e6ringsarenaer kan v\u00e6re bedrifter og bondeg\u00e5rder. Prosedyren sier at hovedregelen er at eleven skal ha sin oppl\u00e6ring p\u00e5 n\u00e6rskolen i sin klasse/basisgruppe etter oppl\u00e6ringsloven \u00a7 8-2. Videre sier prosedyren at det er en snever adgang for skoleeier til \u00e5 ta i bruk alternative oppl\u00e6ringsarenaer. Dersom en elev skal tas ut av oppl\u00e6ringen for \u00e5 motta oppl\u00e6ring p\u00e5 en alternativ oppl\u00e6ringsarena, m\u00e5 det finnes en s\u00e6rskilt hjemmel til dette. I praksis er det mest relevante rettslige grunnlaget for bruk av alternative oppl\u00e6ringsarenaer, reglene om spesialundervisning \u00a7 5-1. Prosedyren er tydelig p\u00e5 at n\u00e5r en elev skal f\u00e5 oppl\u00e6ring p\u00e5 en alternativ oppl\u00e6ringsarena, m\u00e5 det ligge en individuell vurdering til grunn, og at oppl\u00e6ringen eleven f\u00e5r p\u00e5 den alternative arenaen m\u00e5 integreres med oppl\u00e6ringen eleven f\u00e5r for \u00f8vrig, slik at oppl\u00e6ringen blir helhetlig. Det presiseres i prosedyren at dersom det ikke er til barnets beste at hun/han mottar deler av oppl\u00e6ringen et annet sted enn skolen, skal en slik arena ikke benyttes. Noen av elevene i bergensskolen vil v\u00e6re ivaretatt gjennom Bergen Kompetansesenter for L\u00e6ringsmilj\u00f8. Dette ble etablert i 2012, og best\u00e5r av Alrekstad skole, Utadrettet Tjeneste og Alternative Arena. M\u00e5lsetningen med senteret er \u00e5 \u00f8ke n\u00e6rskolens kompetanse i samspillsvansker, relasjons- og klasseledelse8. Bergen Kompetansesenter for L\u00e6ringsmilj\u00f8/BKL har flere alternative oppl\u00e6ringstilbud tilknyttet senteret. Det er viktig \u00e5 sikre gode alternativer for elever som av ulike grunner ikke har anledning til \u00e5 delta i det ordin\u00e6re oppl\u00e6ringstilbudet i bergensskolen, og byr\u00e5det \u00f8nsker derfor \u00e5 unders\u00f8ke og vurdere om det b\u00f8r iverksettes flere ulike oppl\u00e6ringsalternativer for elever som ikke kan delta i det ordin\u00e6re oppl\u00e6ringstilbudet. Forslaget om alternativ oppl\u00e6ring p\u00e5 arbeidsplass eller annen form for l\u00e6ringsst\u00f8ttende utplassering b\u00f8r bli vurdert i denne utredningen. 5. Styrke r\u00e5dgivningstjenesten og karriereveiledningen i ungdomsskolen Vi har i dag, som nevnt tidligere, arbeidslivsfag ved ungdomsskoler i Bergen. Dette er et alternativ til ekstra fremmedspr\u00e5k eller spr\u00e5klig fordypning der elevene f\u00e5r planlegge og utf\u00f8re praktiske og yrkesrettede arbeidsoppdrag. Det finnes ogs\u00e5 et fag som heter Utdanningsvalg. If\u00f8lge Utdanningsdirektoratet skal dette faget bidra til at elevene utvikler en trygg identitet og bidra til at de skal kunne ta valg ut fra egne interesser og forutsetninger9. I tillegg har Byr\u00e5dsavdeling for barnehage, skole og idrett over flere \u00e5r styrket karriereveiledningen i ungdomsskolen gjennom Ka vil DU bli?. Dette er en samarbeidsordning mellom skolene i Bergen og arbeidsliv og utdanningsinstitusjoner. Ka vil DU bli? er etablert av etat for skole i Byr\u00e5dsavdeling for barnehage, skole og idrett. M\u00e5lsettingen er \u00e5 gi elevene \u00f8kt kunnskap b\u00e5de om seg selv og om samfunnet f\u00f8r de velger videreg\u00e5ende oppl\u00e6ring. Alle elever p\u00e5 9. og 10. trinn f\u00e5r delta p\u00e5 hhv. Fagdag i bedrift og 8 https://www.bergen.kommune.no/omkommunen/avdelinger/bergen-kompetansesenter-for- laringsmiljo/om-oss/bergen-kompetansesenter-for-laringsmiljo 9 https://www.udir.no/lk20/utv01-03/om-faget/fagets-relevans-og-verdier Utpr\u00f8ving p\u00e5 videreg\u00e5ende skole. Fagdag i bedrift gjelder alle elever p\u00e5 9. trinn. Det vil si at omkring 3000 elever hvert \u00e5r f\u00e5r pr\u00f8ve et yrke p\u00e5 en arbeidsplass. Bergen kommune har avtaler med omkring 65 virksomheter, i et bredt spekter av bransjer. De aller fleste utdanningsprogram er representert og det arbeides kontinuerlig med \u00e5 utvikle et s\u00e5 bredt tilbud som mulig. Innholdet i Fagdag i bedrift er bygget opp rundt de tre elementene; informasjon, demonstrasjon og utpr\u00f8ving. Hovedfokuset er at elevene f\u00e5r praktisk utpr\u00f8ving av konkrete arbeidsoppgaver, og bruke profesjonelt utstyr under veiledning av fagfolk. Utpr\u00f8ving p\u00e5 videreg\u00e5ende skole for alle 10.klassinger blir gjort i tett samarbeid med Vestland fylkeskommune. De videreg\u00e5ende skolene er fleksible og tilpasser seg ungdomsskoleelevenes \u00f8nsker, slik at samtlige elever f\u00e5r pr\u00f8ve det utdanningsprogrammet de har som f\u00f8rstevalg. I tillegg legger Ka vil DU bli? til rette for aktiviteter som st\u00f8tter opp om hovedaktivitetene, Fagdag i bedrift og Utpr\u00f8ving p\u00e5 videreg\u00e5ende skole: \u2022 \u00c5rlig dagskurs som gir faglig p\u00e5fyll for l\u00e6rere, r\u00e5dgivere og andre som er involvert i faget utdanningsvalg. Kurset blir arrangert av etat for skole og relevante eksterne samarbeidspartnere inviteres inn for felles kvalitetsutvikling. \u2022 Nettverksm\u00f8ter for skolene gruppevis, geografisk inndeling. \u2022 Legger til rette for at skolene deltar p\u00e5 ulike arrangementer, som Jenter og teknologi. Selv om Bergen kommune har ulike fag og ordninger som veileder elever i forbindelse med yrkesvalg, mener byr\u00e5det at det likevel kan v\u00e6re hensiktsmessig \u00e5 styrke r\u00e5dgivningstjenesten og karriereveiledningen i ungdomsskolen. Byr\u00e5det har derfor i sin byr\u00e5dsplattform10 sagt at en \u00f8nsker \u00e5 styrke kunnskapen om yrkesfag og arbeidsliv i r\u00e5dgivningstjenesten i skolen. Byr\u00e5det \u00f8nsker derfor at det gj\u00f8res en utredning der en ser p\u00e5 ulike tiltak som kan bidra til dette i bergensskolen. 6. Tilby intensiv oppl\u00e6ring til elever med svake grunnleggende ferdigheter i lesing, skriving og regning ved start p\u00e5 8.trinn. Det b\u00f8r lages en plan for elevene med m\u00e5l om \u00e5 komme over kritisk grense Det er viktig at alle elever utvikler gode grunnleggende ferdigheter. De grunnleggende ferdighetene er ikke bare en del av den faglige kompetansen, men ogs\u00e5 n\u00f8dvendige redskaper for l\u00e6ring og faglig forst\u00e5else. I tillegg er de grunnleggende ferdighetene viktige for utviklingen av elevenes identitet og sosiale relasjoner, og for \u00e5 kunne delta i utdanning, arbeid og samfunnsliv11. Det finnes i dag flere planer og verkt\u00f8y som skal st\u00f8tte elevenes utvikling av grunnleggende ferdigheter. I for eksempel den gjeldende l\u00e6replanen Kunnskapsl\u00f8ftet (LK20) og den vedtatte kvalitetsutviklingsplanen for bergensskolen Sammen for kvalitet \u2013 l\u00e6ring og medvirkning er utvikling av grunnleggende ferdigheter sterkt vektlagt. Samtidig ligger det en klar forventning til skolene om \u00e5 sette i verk tiltak som fremmer l\u00e6ring s\u00e5 snart en oppdager at en elev har behov for det. P\u00e5 Udir.no st\u00e5r det: Tidlig innsats handler om \u00e5 sette inn tiltak og tilpasse oppl\u00e6ringen med en gang en elev har behov for tilrettelegging, istedenfor \u00e5 vente og se. Behovet for tidlig innsats kan oppst\u00e5 gjennom hele utdanningsl\u00f8pet. Derfor er det avgj\u00f8rende at l\u00e6reren systematisk kartlegger elevenes behov og setter inn egnede tiltak p\u00e5 bakgrunn av det. Slike tiltak kan v\u00e6re av st\u00f8rre eller mindre omfang, og av kortere eller lengre varighet12. 10 https://www.bergen.kommune.no/politikk/byradet/oppgaver-og-ansvar 11 https://www.udir.no/lk20/overordnet-del/prinsipper-for-laring-utvikling-og-danning/grunnleggende- ferdigheter/?lang=nob 12 https://www.udir.no/laring-og-trivsel/tilpasset-opplaring Alle elever som g\u00e5r b\u00e5de p\u00e5 8. og 9. trinn gjennomf\u00f8rer tidlig i \u00e5ret en nasjonal pr\u00f8ve i lesing, regning og engelsk13 som viser hvem som strever og hva de strever med. Det er fem mestringsniv\u00e5er til pr\u00f8vene p\u00e5 8. og 9. trinn. Til disse pr\u00f8vene er det utviklet gode analysemuligheter og veiledninger til hva en kan gj\u00f8re videre og tiltak en kan sette i gang for enkeltelever og grupper av elever. Selv om vi har b\u00e5de verkt\u00f8y og planer som skal st\u00f8tte elevenes utvikling av grunnleggende ferdigheter, mener byr\u00e5det at vi m\u00e5 iverksette flere tiltak for \u00e5 klare \u00e5 l\u00f8fte de elevene som strever mest med lesing, skriving og regning. Byr\u00e5det er derfor positiv til \u00e5 iverksette tiltak som kan l\u00f8fte de elevene som har svake grunnleggende ferdigheter ved start p\u00e5 8.trinn, og \u00f8nsker at det utredes hvordan disse elevene kan f\u00e5 en bedre oppl\u00e6ring i grunnleggende ferdigheter i bergensskolen. 7. Legge til rette for flere profilskoler i kommunal regi slik at ungdomsskoletilbudet blir mer mangfoldig, og elever p\u00e5 ungdomstrinnet kan fordype seg i ulike omr\u00e5der Profilskoler er egne skoler som har en profil innenfor et spesielt fagomr\u00e5de, for eksempel idrettsskoler, realfagsskoler eller entrepren\u00f8rskapsskoler. Det er ingen offentlige profilskoler i Bergen i dag. Byr\u00e5det \u00f8nsker at det utredes hvordan en kan opprette profilskoler i kommunal regi. Utredningen m\u00e5 si noe om - hva slags type profilskole det er aktuelt \u00e5 opprette - mulige konsekvenser for n\u00e6rskoleprinsippet - andre konsekvenser for eksisterende skolestruktur - kriterier for opptak - kostnader - behov for kompetanse - l\u00e6replan: skal profilskolene f\u00f8lge LK20 eller ha egne godkjente l\u00e6replaner \u00d8konomiske konsekvenser I svaret p\u00e5 representantforslaget er det foresl\u00e5tt \u00e5 gj\u00f8re et omfattende utredningsarbeid. Arbeidet vil v\u00e6re ressurskrevende og per dags dato er det ikke satt av midler til dette. Utredningene kan derfor ikke settes i gang f\u00f8r midler til arbeidet er avsatt i fremtidige handlings- og \u00f8konomiplaner. Oppsummering og konklusjon Byr\u00e5det er bekymret for de utfordringene som er l\u00f8ftet i dette representantforslaget, og mener at oppl\u00e6ringen m\u00e5 styrkes slik at elevene kan oppleve mestring og motivasjon gjennom en mer praktisk og variert oppl\u00e6ring. Byr\u00e5det anbefaler derfor at Bergen kommune gj\u00f8r en samlet utredning som vurderer om og hvordan en ungdomsskolereform kan gjennomf\u00f8res. Igangsetting av utredningsarbeidet forutsetter at midler avsettes i framtidige handlings- og \u00f8konomiplaner. Utredningen skal blant annet omfatte f\u00f8lgende punkter: - muligheter for \u00e5 tilby et yrkesfaglig valgfag - hvordan kommunen kan sikre et tettere hjem-skole samarbeid for tidlig \u00e5 fange opp ungdom som trenger ekstra st\u00f8tte, og utrede muligheter for \u00e5 iverksette en frav\u00e6rsgrense i ungdomsskolen - hvordan bergensskolen kan gjennomf\u00f8re et pr\u00f8veprosjekt med anonym retting av heldagspr\u00f8ver i ungdomsskolen - om det b\u00f8r iverksettes flere ulike oppl\u00e6ringsalternativer for elever som ikke kan delta i det ordin\u00e6re oppl\u00e6ringstilbudet i skolen - ulike tiltak som kan bidra til \u00e5 styrke r\u00e5dgivningstjenesten og karriereveiledningen i ungdomsskolen 13 Nasjonal pr\u00f8ve i engelsk gjennomf\u00f8res kun p\u00e5 8. trinn - hvordan kommunen kan sikre elever med svake grunnleggende ferdigheter ved start p\u00e5 8.trinn en bedre oppl\u00e6ring - hvordan en kan opprette profilskoler i kommunal regi Christine B. Meyer - Byr\u00e5dsleder Daniel C. E. H\u00e4gglund - Byr\u00e5d for barnehage og skole Dokumentet er godkjent elektronisk. "
}