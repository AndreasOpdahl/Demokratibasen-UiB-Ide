{
  "dokument_id": "bd1ec3cf-8eff-5c80-bbf5-000737f7c786",
  "doc_type": "case_attachment",
  "kommune": 4601,
  "tittel": "Bymilj\u00f8etatens innspill -                                                               Vedr. veileder kommunale trafikksikkerhetsplaner",
  "url": "https://bergen.kommune.no/politikere-utvalg/api/fil/bk360/11614924/Bymiljoetatens-innspill-Vedr-veileder-kommunale-trafikksikkerhetsplaner",
  "tekst": " Bymilj\u00f8etaten BBU - Seksjon byutvikling (Arbeidssted) V\u00e5r referanse: 2024/174076-2 Postboks 7700 Saksbehandler: Tine Beate Myklebust Neverdal 5020 BERGEN Dato: 5. desember 2024 Deres ref.: Bymilj\u00f8etatens innspill- Vedr. veileder kommunale trafikksikkerhetsplaner Saken gjelder Statens vegvesen har, i samarbeid med Trygg Trafikk og fylkeskommunene, utarbeidet utkast til ny veileder for kommunale trafikksikkerhetsplaner. Kommunenes arbeid med trafikksikkerhet inng\u00e5r som en viktig del av det totale trafikksikkerhetsarbeidet i Norge, og skal bidra til at nasjonale m\u00e5l p\u00e5 trafikksikkerhet n\u00e5s. Veilederen skal sammen med Trygg Trafikk sin mal for kommunale trafikksikkerhetsplaner v\u00e6re et st\u00f8ttedokument for kommunene ved utarbeidelse og gjennomf\u00f8ring av kommunale trafikksikkerhetsplaner. Utarbeidelse av ny veileder som i st\u00f8rre grad enn tidligere dekker bredden i det kommunale trafikksikkerhetsarbeidet inng\u00e5r i Nasjonal tiltaksplan for trafikksikkerhet (tiltak 141). M\u00e5let er at den nye veilederen skal v\u00e6re et praktisk hjelpemiddel, som kan bidra til \u00e5 styrke kommunenes arbeid med \u00e5 utarbeide kommunale trafikksikkerhetsplaner i tr\u00e5d med nullvisjonen. Statens vegvesen \u00f8nsker innspill til veilederen, og inviterer derfor vinnere av \u00c5rets trafikksikkerhetskommune for de siste syv \u00e5rene, fylkeskommunene og noen utvalgte kommuner til \u00e5 gi innspill. Bymilj\u00f8etatens innspill Bymilj\u00f8etaten har innenfor den gitte tidsrammen ikke hatt anledning til \u00e5 lese hele veilederen med vedlegg. Vi har valgt \u00e5 fokusere p\u00e5 kapittel 1 (innledning) og kapittel 2 (forankring, organisering og planprosess). Innspillene nedenfor knytter seg hovedsakelig til kapittel 2. Generelt H\u00f8ringen gjelder veileder for utarbeidelse av kommunale trafikksikkerhetsplaner, utarbeidet av Statens vegvesen, Trygg Trafikk og fylkeskommunene. Det vil derfor v\u00e6re ekstra viktig at kommunene er koblet p\u00e5 til h\u00f8ringen, og gir sine tilbakemeldinger. Det er positivt at noen kommuner har v\u00e6rt involvert i forbindelse med utarbeidelsen av veilederen. I kap 2.2 omtales organisering av planarbeidet, bl a opprettelse av styringsgrupper og formannskapets mulige rolle i en slik sammenheng. Det kunne i den sammenheng v\u00e6re naturlig \u00e5 ogs\u00e5 omtale organiseringsmodeller for kommuner som har en parlamentarisk styreform. Det kan v\u00e6re p\u00e5 sin plass \u00e5 gi innspill p\u00e5 hvordan en fra Bergen kommunes side tenker at aktuell organisering av styringsgruppe b\u00f8r v\u00e6re. Forankring i milj\u00f8l\u00f8ftet Bergen har i dag en trafikksikkerhetsplan med forankring i Milj\u00f8l\u00f8ftet. Det er mulig at dette er unikt for Bergen, men organisering omtales heller ikke som et eksempel i veilederen. Burde Postadresse: Telefon: 55565690 Postboks 7700, 5020 BERGEN E-post: bymiljoetaten@bergen.kommune.no Kontoradresse: Internett: www.bergen.kommune.no Johannes Bruns gate 12 veilederen vise til Bergen som et eksempel p\u00e5 hvordan trafikksikkerhetsarbeidet kan organiseres som et samarbeid mellom flere kommuner? Krav om trafikksikkerhetsplan Vi har oppfattet at \u00e5tte storbykommuner er forpliktet gjennom Nasjonal tiltaksplan for trafikksikkerhet \u00e5 ha en gyldig trafikksikkerhetsplan. Dersom dette er tilfellet, b\u00f8r veilederen presisere at storbykommunene har en slik forpliktelse. Veilederen b\u00f8r i s\u00e5 fall tydeliggj\u00f8re at alternativer skissert under kap. 2.4 (Trafikksikkerhet som tema i en annen plan) da utg\u00e5r. Dersom vi som storbykommune er forpliktet til \u00e5 ha en trafikksikkerhetsplan, og kravet er temaplan eller KDP, s\u00e5 b\u00f8r dette komme tydelig frem. Om ulykkes\u00e5rsaker og kunnskapsgrunnlag Bymilj\u00f8etaten mener det er viktig \u00e5 erkjenne ulikhetene i ulykkes\u00e5rsakene p\u00e5 det kommunale veinettet, sett i forhold til \u00e5rsaker for ulykker p\u00e5 det fylkeskommunale veinettet og p\u00e5 riksveinettet. Andel ulykker der myke trafikanter er involvert er relativt sett mye h\u00f8yere p\u00e5 det kommunale veinettet. Ofte m\u00e5les ulykkene utfra hvor langt bilene, som er involvert i ulykkene, har kj\u00f8rt. Det vil si ulykker per kj\u00f8rte km. Det er langt flere fotgjengere og syklister langs det kommunale veinettet, og vi stiller derfor sp\u00f8rsm\u00e5l ved om denne m\u00e5leenheten er riktig m\u00e5lenhet med hensyn til registrering av ulykker? Vi antar at det er kommunene som har best kunnskap til disse utfordringene. Dette er derfor en tematikk vi gjerne skulle ha sett n\u00e6rmere p\u00e5, om tiden hadde tillatt det. Bymilj\u00f8etaten har ikke kunnet prioritere gjennomgang av kapittelet om utviklingstrekk og vedlegg med angivelse av kunnskapskilder osv. Generelt om handlingsdel, omtales flere steder i kapittel 2 I veilederen anbefales det \u00e5 utarbeide en handlingsdel som rulleres hvert \u00e5r. En slik rulleringshyppighet har ikke v\u00e6rt praktisert i Bergen kommune, og vi savner en mer tydelig argumentasjonen for en slik anbefaling. Det nevnes blant annet under kap. 2.3 at det er et krav til KDPer at det skal foreligge en handlingsdel som revideres \u00e5rlig. Det fremst\u00e5r imidlertid som uklart om dette kravet ogs\u00e5 gjelder for temaplaner som ikke er knyttet til PBL, og problemstillingen b\u00f8r omtales og anbefaling gis. Tabell 1 I listen over kommunens rolle savner vi at kommunen vanligvis er skoleeier og ansvarlig for fysiske forhold rundt grunnskolene og kommunale barnehager Tabell 2 Her savner vi omtale av veieieransvaret (Bymilj\u00f8etaten) og grunneieransvaret (Etat for bygg og eiendom). Videre tenker vi at veilederen burde tydeliggj\u00f8re hvor ansvaret for hjertesone ligger hos interne og eksterne virksomheter. I utkastet nevnes det kun under FAU. Kapittel 2.3 I veilederen vises det til at det gjennom kommunens planstrategi b\u00f8r vurderes om det er behov for \u00e5 revidere trafikksikkerhetsplanen, jfr. kap. 2.3. Vi stiller sp\u00f8rsm\u00e5l ved hva dette betyr. Formuleringene f\u00e5r oss til \u00e5 stille sp\u00f8rsm\u00e5l ved om en slik trafikksikkerhetsplan er gyldig helt til en ny plan er utarbeidet, selv om perioden den gjelder for er utg\u00e5r? Med hilsen Bymilj\u00f8etaten Lise Reinertsen - etatsdirekt\u00f8r Tom J. Sandahl \u2013 kst. avdelingsleder Dokumentet er godkjent elektronisk. Side 2 av 3 Side 3 av 3 "
}