{
  "dokument_id": "145aa4bb-ecb9-5f30-8ab2-e873adb027ea",
  "doc_type": "case_attachment",
  "kommune": 4601,
  "tittel": "\u00c5sane gnr 207 bnr 96 Liamyrane 16. Begj\u00e6ring om omgj\u00f8ring av vilk\u00e5r i vedtak",
  "url": "https://bergen.kommune.no/politikere-utvalg/api/fil/bk360/11803169/Asane-gnr-207-bnr-96-Liamyrane-16-Begjaering-om-omgjoring-av-vilkar-i-vedtak",
  "tekst": " Byr\u00e5d for byutvikling Fullmaktssak /24 Saksframstilling V\u00e5r referanse: 2023/284199-46 \u00c5sane gnr 207 bnr 96 Liamyrane 16. Begj\u00e6ring om omgj\u00f8ring av vilk\u00e5r i vedtak Hva saken gjelder: Saken gjelder begj\u00e6ring om omgj\u00f8ring av vilk\u00e5r i vedtak datert 10.04.2024. Vilk\u00e5ret ang\u00e5r krav til utbedring av avkj\u00f8rsel til kommunal vei i Bymilj\u00f8etatens uttalelse datert 12.02.2024, i forbindelse med midlertidig tillatelse i fem \u00e5r for bruksendring til trampolinepark og utvidet bruk av 2. etasje til bevertning. Omgj\u00f8ringsbegj\u00e6ringen er fremmet av tiltakshaver FlipZone AS v/Carl Christian Hamre. Omgj\u00f8ringsbegj\u00e6ring: Det vises til at utvalg for milj\u00f8 og byutvikling (\u00abUMBY\u00bb) i m\u00f8tet 19.09.2024 sak 307/24 innvilget tillatelse til rubbhall p\u00e5 Liavegen 8, og at en da frafalt likelydenes krav til utbedring av krysset. Det ble i denne sak p\u00e5pekt at innsnevring av krysset vil medf\u00f8re store utfordringer for n\u00e6ringsdrivende i omr\u00e5det. Det bes f\u00f8lgelig om at samme krav, som gjelder samme veikryss og som vil ramme de samme n\u00e6ringsdrivende, utg\u00e5r fra denne sak. Fagetatens vurdering og anbefaling: Plan- og bygningsetaten som fagetat oversender saken uten innstilling av hensyn til byr\u00e5dens tidligere omgj\u00f8ringsvedtak i saken. Fagetaten p\u00e5peker likevel at vilk\u00e5r i UMBYs vedtak i m\u00f8tet 19.09.2024 sak 307/24, ikke fremst\u00e5r \u00e5 frafalle krav til utbedring av avkj\u00f8rsel for tiltak p\u00e5 Liavegen 8. Det vises til vedtakspunkt 4, hvor det st\u00e5r at \u00abvilk\u00e5r og krav i Bymilj\u00f8etatens uttalelse av 14.12.2023, om \u00f8kt bruk avkj\u00f8rsel, skal etterkommes jf. plan og bygningslovens \u00a7 27-4 og \u00a7 21-5\u00bb. Det vises til fagetatens notat datert 13.11.2024 i sin helhet. Byr\u00e5dens vurdering og konklusjon: Det f\u00f8lger av fvl. \u00a7 35 f\u00f8rste ledd bokstav a til c at et forvaltningsorgan \u00abkan\u00bb gj\u00f8re om sitt eget vedtak uten at det er p\u00e5klaget dersom a) Endringen ikke er til skade for noen som vedtaket retter seg mot eller direkte tilgodeser eller b) Underretning om vedtaket ikke er kommet fram til vedkommende og vedtaket heller ikke er offentlig kunngjort, eller c) Vedtaket m\u00e5 anses ugyldig. UMBY har under eventuelt i m\u00f8tet 14.11.2024 sak 411/24 presisert at intensjonen i vedtak i m\u00f8tet 19.09.2024 sak 307/24, var at krav til utbedring av veikryss skulle utg\u00e5. Det er f\u00f8lgelig gjort endringer i UMBYs vedtak, slik at krav til utbedring av avkj\u00f8rsel utg\u00e5r. Byr\u00e5den anser det da naturlig at samme krav utg\u00e5r for byggesaken p\u00e5 Liamyrane 16, som benytter seg av samme avkj\u00f8rsel. Likes\u00e5 er det naturlig at byr\u00e5den frafaller sine vurderinger i tidligere omgj\u00f8ringsvedtak i saken. 1 I medhold av fvl. \u00a7 35 f\u00f8rste ledd bokstav a, endrer byr\u00e5den f\u00f8lgelig Plan- og bygningsetatens vilk\u00e5r i tillatelsens punkt 2.5 fra: \u00abBymilj\u00f8etaten sin uttalelse datert 12.02.2024. Vilk\u00e5r og krav i uttalelsen skal etterkommes, jf. plan og bygningslovens \u00a7 27-4\u00bb, til \u00abBymilj\u00f8etaten sin uttalelse datert 12.02.2024. Vilk\u00e5r og krav i uttalelsen skal etterkommes med unntak av krav til at avkj\u00f8rselen med tilh\u00f8rende gangfelt strammes opp, jf. plan og bygningslovens \u00a7 27-4\u00bb I denne sammenheng opphever byr\u00e5den sitt omgj\u00f8ringsvedtak datert 14.06.2024 vedr\u00f8rende gjennomf\u00f8ringstidspunkt for nevnte utbedringsarbeider. Vedtakskompetanse: Byr\u00e5d for byutvikling har generell myndighet til \u00e5 fatte beslutninger som ikke er av prinsipiell betydning, jf. byr\u00e5dssak 1282/23. Alle beslutninger som er av prinsipiell betydning legges frem for byr\u00e5det. Byr\u00e5d for byutvikling fatter f\u00f8lgende vedtak: 1. I medhold av fvl. \u00a7 35 f\u00f8rste ledd bokstav a oppheves byr\u00e5dens omgj\u00f8ringsvedtak datert 14.06.2024, og det gj\u00f8res f\u00f8lgende endringer i Plan- og bygningsetatens vedtak datert 10.04.2024: a. Vedtakets pkt. 2.5 endres fra \u00abBymilj\u00f8etaten sin uttalelse datert 12.02.2024. Vilk\u00e5r og krav i uttalelsen skal etterkommes, jf. plan og bygningslovens \u00a7 27- 4\u00bb, til \u00abBymilj\u00f8etaten sin uttalelse datert 12.02.2024. Vilk\u00e5r og krav i uttalelsen skal etterkommes med unntak av krav til at avkj\u00f8rselen med tilh\u00f8rende gangfelt strammes opp, jf. plan og bygningslovens \u00a7 27-4\u00bb 2. Det overlates Plan- og bygningsetaten \u00e5 f\u00f8lge opp vedtakspunkt 1 og gj\u00f8re eventuelle andre n\u00f8dvendige endringer i denne sammenheng. Dato: 25. november 2024 Christine Kahrs Byr\u00e5d for byutvikling Dokumentet er godkjent elektronisk. Vedlegg: Fagetatens notat datert 13.11.2024 med f\u00f8lgende vedlegg: 1. Situasjonskart 2. Oversiktsfoto 3. Situasjonsplan 4. Begj\u00e6ring om omgj\u00f8ring av vilk\u00e5r 5. Midlertidig brukstillatelse 6. Byr\u00e5dens vedtak 14.06.2024 7. Tillatelse datert 10.04.2024 8. Bymilj\u00f8etatens uttalelse 9. Statens vegvesens uttalelse 10. Tilsvar nabomerknader 11. Nabomerknader 2 12. Tegninger 13. S\u00f8knad 3 "
}