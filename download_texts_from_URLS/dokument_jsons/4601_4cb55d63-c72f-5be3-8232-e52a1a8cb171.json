{
  "dokument_id": "4cb55d63-c72f-5be3-8232-e52a1a8cb171",
  "doc_type": "case_presentation",
  "kommune": 4601,
  "tittel": "Ny samarbeidsavtale for Syns- og audiopedagogisk tjeneste Vestland",
  "url": "https://bergen.kommune.no/politikere-utvalg/api/fil/bk360/10885883/Framstilling-Ny-samarbeidsavtale-for-Syns-og-audiopedagogisk-tjeneste-Vestland",
  "tekst": " Kommunalt r\u00e5d for personer med funksjonsnedsettelse/Eldrer\u00e5det Saksframstilling V\u00e5r referanse: 2023/283884-127 Saksbehandler: Ragnhild Hvoslef Kr\u00fcger Ny samarbeidsavtale for Syns- og audiopedagogisk tjeneste Vestland Hva saken gjelder: Syns- og audiopedagogisk tjeneste (SAPT) har fungert som en interkommunal tjeneste i Hordaland siden 2000. Den tidligere samarbeidsavtalen gikk ut 1. oktober 2023. SAPT gir konsultasjon, r\u00e5d og tjenester knyttet til syns- og h\u00f8rselsfeltet til innbyggerne i kommuner og fylkeskommune som deltar i det kommunale oppgavefellesskapet, og bist\u00e5r medlemskommunene i \u00e5 oppfylle kravene i barnehagelov, oppl\u00e6ringslov og lov om folketrygd. Etter sammensl\u00e5ingen til Vestland fylke tok fylkeskommunen initiativ til at kommunene i Sogn og Fjordane skulle inviteres med i samarbeidet. Kommunedirekt\u00f8rutvalget i Vestland og KS Vestland er positive til dette initiativet. Oppstart for nye deltakerkommuner var 1. januar 2024. Ved endring av kommuneloven i 2020 kom det nye krav til interkommunale samarbeid. Dette inneb\u00e6rer blant annet at interkommunale samarbeid etter den gamle kommuneloven m\u00e5tte omdannes til \u00e9n av samarbeidsformene som er tillatt i den nye kommuneloven. SAPT ble da organisert som et kommunalt oppgavefellesskap. Kommunalt oppgavefelleskap er formelt sett en enklere form for interkommunalt samarbeid enn interkommunale selskap (IKS). Det er ogs\u00e5 lovfestet i kommuneloven kap.19 at det skal inng\u00e5s en samarbeidsavtale for kommunale oppgavefellesskap. Denne avtalen skal lages ved opprettelsen av oppgavefellesskapet og vedtas av kommunestyrene selv i alle deltakerkommunene Samarbeidsavtalen skal til politisk behandling og r\u00e5dene kan velge \u00e5 komme med forslag til merknader og/eller vedtak f\u00f8r saken skal til behandling i utvalg og bystyre. Forslag til vedtak: Samarbeidsavtale for Syns- og audiopedagogisk tjeneste Vestland tas til orientering. Dato: 7. august 2024 Ragnhild Hvoslef Kr\u00fcger - seniorr\u00e5dgiver Dokumentet er godkjent elektronisk. Vedlegg: Byr\u00e5dssak Samarbeidsavtale 1 "
}