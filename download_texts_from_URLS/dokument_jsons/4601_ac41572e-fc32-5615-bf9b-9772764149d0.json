{
  "dokument_id": "ac41572e-fc32-5615-bf9b-9772764149d0",
  "doc_type": "case_attachment",
  "kommune": 4601,
  "tittel": "Klage datert 14.05.2024",
  "url": "https://bergen.kommune.no/politikere-utvalg/api/fil/bk360/10578215/Klage-datert-14-05-2024",
  "tekst": "Bergen kommune Att Byggesak Byggesak sin ref.: BYGG-2023/17263 V\u00e5r ref.: Dato: 14.05.2024 Gnr. 44 bnr. 904, Klokkarlia 5A, Nesttun \u2013 Klage p\u00e5 avslag p\u00e5 s\u00f8knad om rammetillatelse for enebolig med utenomhusanlegg. I vedtaket datert den 07.05.2024 fra kommunen anf\u00f8res det f\u00f8lgende begrunnelser for avslag: \u00abS\u00f8knad om tillatelse til nybygg enebolig, bod og utomhusanlegg avsl\u00e5s, jf. plan- og bygningsloven \u00a7 29-2 Visuelle kvaliteter, jf. kommuneplanens bestemmelse \u00a7 8 Arkitektur og byform, plan- og bygningsloven \u00a7 29-4 Byggverkets plassering, h\u00f8yde og avstand fra nabogrense og kommuneplanens bestemmelser \u00a7 3.3.2 Plankrav, jf. \u00a7 25.5.1 \u00d8vrig byggeomr\u00e5de.\u00bb Tomten er lang og smal, og boligen m\u00e5 n\u00f8dvendigvis ligge p\u00e5 tvers av terrenget. Det er derfor helt n\u00f8dvendig med en eller annen form for bearbeiding av terrenget. Ny bolig vil bli liggende vesentlig lavere enn nabobebyggelsen i Klokkarlia 5 og Klokkarlia 3, og den vil v\u00e6re godt tilpasset omgivelsene. Dette framg\u00e5r av vedlagte illustrasjoner og tegninger som fulgte med s\u00f8knaden. Arkitekt og landskapsarkitekt har gjort grundige analyser og vurderinger med n\u00f8dvendige tilpasninger, for \u00e5 f\u00e5 dette l\u00f8st p\u00e5 en god estetisk m\u00e5te samtidig som prosjektet b\u00e5de ivaretar naboer, og tilfredsstiller krav til gode uteomr\u00e5der. Koteh\u00f8yden p\u00e5 tg. i boligen er tidligere vurdert og godkjent av byggesak i vedtak datert den 17.02.2023. Det er derfor spesielt at kommunen n\u00e5 vurderer at boligen ligger for h\u00f8yt i terrenget n\u00e5r det ikke var et tema tidligere godkjenning. I saksutredningen, og i kommunens vurdering med behandlingen av s\u00f8knaden, er det lagt betydelig vekt p\u00e5 foto som er tatt av naboer. Disse gir ikke et reelt og korrekt bilde av hvordan fyllingen faktisk fremst\u00e5r. Det har stor betydning for inntrykket hvilken vinkel, h\u00f8yde og avstand bilder blir tatt fra. Det er planlagt og s\u00f8kt om \u00e5 foreta endringer med fyllingen slik at terrenget, murer og beplantning vil v\u00e6re med p\u00e5 \u00e5 dempe tiltaket sett i forhold til omgivelsene. Natursteinsmurer avtrappes med en maksimal h\u00f8yde p\u00e5 1,55m i det s\u00f8rvestre hj\u00f8rnet. Det stemmer ikke som kommunen skriver i saksutredningen at den vil v\u00e6re p\u00e5 1,9m. Det er en helt vanlig l\u00f8sning i utbyggingsomr\u00e5der \u00e5 anlegge murer i et skr\u00e5nende terreng, gjerne plassert helt i grenseskiller. N\u00e5r det benyttes naturstein vil dette ogs\u00e5 v\u00e6re en god estetisk l\u00f8sning. Murene plasseres 2m fra nabogrenser slik at det skapes godt med luft rundt prosjektet. Naboeiendommene er ogs\u00e5 romslige slik at dette ogs\u00e5 bidrar til at det blir god avstand mellom ny og eksisterende bebyggelse. Den planlagte boligen er kun 5,825m p\u00e5 det bredeste. For \u00e5 kunne komme rundt boligen, og for \u00e5 f\u00e5 til brukbare og flate uteomr\u00e5der, noe som kommunen har v\u00e6rt sv\u00e6rt opptatt av i all den dialogen vi har hatt med dem, s\u00e5 er det helt n\u00f8dvendig \u00e5 plassere murer og fylling n\u00e6rmere grensene enn 4,0m. Dersom byggesak hadde v\u00e6rt positive til at det kan v\u00e6re et mere skr\u00e5nende terreng p\u00e5 deler av uteomr\u00e5dene, slik som det er p\u00e5 naboeiendommene, s\u00e5 ville det ikke v\u00e6re behov for fullt s\u00e5 h\u00f8ye murer. Men her \u00f8nsker byggesak at det etableres store flate uteomr\u00e5der samtidig som terrenget ikke skal bearbeides n\u00e6rmere grensen enn 4,0m, noe som det faktisk ikke er fysisk mulig \u00e5 oppfylle. Prosjektil Areal AS Postadresse Tele Bankgiro Foretaksnr. E-Mail Gamle Forusvei 1 +47 51 96 27 90 3201 47 95935 NO 995 907 534 MVA paul.korsberg@prosjektil.no 4031 Stavanger Eiendommen er fraskilt og derav ansett som bebyggbar. I delingstillatelsen er det ikke satt noe krav om at det m\u00e5 utarbeides en reguleringsplan for eiendommen. Det er normalt at det kreves reguleringsplan F\u00d8R en eiendom deles, og ikke etter at den er fradelt, dersom det vurderes at det er aktuelt med en planvurdering. Kommunen m\u00e5 ved behandlingen av deles\u00f8knaden ha kjent til at tomten er lang og smal, og at terrenget skr\u00e5ner betydelig nedover mot vest. Derfor m\u00e5 det ogs\u00e5 n\u00f8dvendigvis ha blitt vurdert at tomten er bebyggbar. Vi er av den klare oppfatning at hensynene som det s\u00f8kes om dispensasjon fra, hensynene i lovens form\u00e5lsbestemmelse, nasjonale og regionale interesser, blir i dette konkrete tilfellet ikke vesentlig tilsidesatt. Fordelene ved \u00e5 gi dispensasjon for \u00e5 f\u00e5 etablert gode uteomr\u00e5det for ny bolig vil v\u00e6re helt klart st\u00f8rre enn eventuelle ulemper for naboer og omgivelser. Krav til estetikk etter \u00a729-2 Visuelle kvaliteter er ivaretatt. Byantikvaren med sin fagkompetanse har tidligere v\u00e6rt positiv til m\u00f8neretning, utforming av tak med saltak og den planlagte material- og fargebruk til bygningen. Vi synes det er merkelig at det n\u00e5 plutselig argumenteres med at de visuelle kvalitetene ikke tilfredsstiller krav i kommuneplanens \u00a7 8 og pbl. \u00a7 29-2. I saken argumenteres det med at tiltaket vil f\u00f8re til uheldig innsyn pga. at bolig og uteomr\u00e5der blir liggende langt h\u00f8yere enn noen av naboeiendommene. Vi vil p\u00e5pekes at det i et skr\u00e5nende terreng n\u00f8dvendigvis vil v\u00e6re slik at noen boliger blir liggende h\u00f8yere enn andre, og at dette kan medf\u00f8re innsyn. Det er sv\u00e6rt mange boligomr\u00e5der som planlegges med betydelig st\u00f8rre h\u00f8ydeforskjeller i et skr\u00e5nede terreng, da det i store deler av landet m\u00e5 bygges slik. I dette tilfellet ligger planlagte bolig og uteomr\u00e5der \u00f8st for de boliger som ligger lavere enn tiltaket. Ved planlegging av boligomr\u00e5der settes det krav til st\u00f8rrelser p\u00e5 uteomr\u00e5der, hagedybder og til solforhold p\u00e5 gitte tidspunkt. Hoved-uteoppholdsomr\u00e5der legges da normalt vendt mot s\u00f8r og vest. P\u00e5 nedenforliggende eiendommer ligger uteomr\u00e5dene vendt vekk fra tiltaket, og avstanden er relativt stor. Det argumenteres med at uteomr\u00e5dene ikke er tilstrekkelig store nok bla. da ny bolig er for stor. Boligen har en grunnflate p\u00e5 BYA 79,6m2, noe som ikke kan karakteriseres som en stor bolig. Byggesak skriver at boligen i den f\u00f8rste s\u00f8knaden hadde best utforming, utenom terrengtilpasning, noe vi mener faller p\u00e5 sin egen urimelighet. N\u00e5r en byggesak vurderes s\u00e5 m\u00e5 det ses p\u00e5 helheten mellom utforming av bygning, plassering - herunder h\u00f8yde, og bearbeiding av terreng. Denne boligen ville heller ikke v\u00e6rt mulig \u00e5 bygge uten at terrenget ble bearbeidet n\u00e6rmere grenser enn 4,0m, for bla. \u00e5 f\u00e5 til uteomr\u00e5der. Hvis avstandskravet p\u00e5 4,0m skulle overholdes i sin helhet m\u00e5tte det v\u00e6re h\u00f8ye grunnmurer under bygget. I tillegg ville innsyn mot naboer ikke v\u00e6re mindre og bygget vil ligge h\u00f8yere i terrenget, og ta mere utsikt/sol for nabo mot i nord, Klokkarlia 5. Vi vil be om at det i behandlingen av klagen vektlegges tidligere vurderinger fra byantikvar, datert 01.12.2022, hvor det ble vurdert at visuelle kvaliteter for prosjektet er tilfredsstillende. Byantikvar var ogs\u00e5 positiv til bruk av natursteinmurer. Byggesak sin vurdering og tidligere godkjenning av h\u00f8yde p\u00e5 tg. p\u00e5 boligen m\u00e5 ogs\u00e5 tas med i klagebehandlingen, da det ikke kan ses helt bort fra tidligere vurderinger og godkjenninger. Her vektlegges naboers argumenter i alt for stor grad, og de blir ikke s\u00e5 negativt ber\u00f8rt som det fremst\u00e5r i saken. De vurderinger som er foretatt begrunnes ikke i tilstrekkelig grad med en faglig og kvalitativ vurdering av byggesak, men fremst\u00e5r mer som en vurdering som i hovedsak er basert p\u00e5 \u00e5 kun ta hensyn til naboers merknader og synspunkter. Mvh/Regards, Paul Korsberg Prosjektil Areal AS Mobil: 480 98 029 Prosjektil Areal AS Postadresse Tele Bankgiro Foretaksnr. E-Mail Bj\u00f8dnabeen 4 +47 51 96 27 90 3201 47 95935 NO 995 907 534 MVA paul.korsberg@prosjektil.no 4031 Stavanger "
}