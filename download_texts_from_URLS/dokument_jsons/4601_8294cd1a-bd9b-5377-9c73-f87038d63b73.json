{
  "dokument_id": "8294cd1a-bd9b-5377-9c73-f87038d63b73",
  "doc_type": "case_attachment",
  "kommune": 4601,
  "tittel": "S\u00f8knad om dispensasjon",
  "url": "https://bergen.kommune.no/politikere-utvalg/api/fil/bk360/10190059/Soknad-om-dispensasjon",
  "tekst": " Bergen kommune Plan- og bygningsetaten Postboks 7700 5020 Bergen Bergen, den 16.11.2023 V\u00e5r ref. JD S\u00f8knad om dispensasjon fra vist tomtegrense i reguleringsplan i forbindelse med opprettelse av ny eiendom. Det s\u00f8kes om dispensasjon for deling av eiendommen i forhold til tomtedelingsplan/reguleringsplan fra 1959, 30140000, FANA. \u00d8VSTTUN, GNR 44 BNR 139, NORDREVOLD, GNR 45 BNR 25.. Den aktuelle eiendommen ligger innenfor et omr\u00e5de som er avsatt til \u00f8vrig byggeform\u00e5l i kommuneplanen. Omr\u00e5det fremst\u00e5r i det vesentlige som utbygd, adkomst og infrastruktur er tilrettelagt for etablering av ny bolig. Friluftsinteresser: Eiendommen er allerede i bruk i dag til bebyggelse og det er ingen friluftsinteresser innenfor tiltaksomr\u00e5det som vil bli skadelidende som f\u00f8lge av dispensasjonen. Kulturminner: Det er ikke kjente kulturminner i det aktuelle omr\u00e5det. En kan ikke se at hensynet blir ber\u00f8rt. Naturmangfold: Tiltaket vil ikke ber\u00f8re naturmangfoldet, landbruk, viktige naturtyper, eller leveomr\u00e5det for r\u00f8dlistede arter. Det er ikke forhold som tilsier risiko i forhold til f\u00f8re-var-prinsippet, da tiltaket ikke vil p\u00e5f\u00f8re naturmilj\u00f8et eller naturmangfoldet alvorlig skade. En kan ikke se at hensynet blir ber\u00f8rt. Omkringliggende bebyggelse: Med unntak av trafikk og arbeid i forbindelse med byggefasen vil tiltaket ha minimale konsekvenser for eksisterende omkringliggende bebyggelse. Det vises til at tiltaket verken vil ta sol, utsikt eller f\u00f8re til sjenerende innsyn. En kan ikke se at hensynet blir ber\u00f8rt. Fordelene ved \u00e5 gi dispensasjon Fordelene ved \u00e5 gi dispensasjon er prim\u00e6rt at det kan etableres en familiebolig i et attraktivt omr\u00e5de p\u00e5 en egnet tomt til dette og dermed en fortetting i tr\u00e5d med behovet for flere familieboliger i Bergen. Konklusjon All den tid det er vanskelig \u00e5 finne s\u00e6rskilte ulemper ved \u00e5 gjennomf\u00f8re tiltaket, vil fordelene for tiltakshaver etter s\u00f8kers syn v\u00e6re klart st\u00f8rre enn ulempene. Hverken hensynet bak bestemmelsen det dispensers fra, eller hensynene i lovens form\u00e5lsbestemmelse blir etter v\u00e5rt syn tilsidesatt. Med vennlig hilsen for Bergen Eiendomsr\u00e5dgivning AS Johnny Danielsen senioringeni\u00f8r mob 915 40 602 www.beras.no Org.nr. 993 801 232 \u00d8yjordsveien 3 Tlf. 920 14 639 5038 Bergen 1 www.beras.no post@beras.no "
}