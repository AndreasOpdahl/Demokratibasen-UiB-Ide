{
  "dokument_id": "123e8fdd-830b-5459-aac2-9a9c3ffc0374",
  "doc_type": "case_attachment",
  "kommune": 4601,
  "tittel": "Fagnotat, datert 27.03.2024",
  "url": "https://bergen.kommune.no/politikere-utvalg/api/fil/bk360/10159583/Fagnotat-datert-27-03-2024",
  "tekst": " Plan- og bygningsetaten Til Fagnotat BBU - Seksjon byutvikling (Arbeidssted) V\u00e5r referanse: PLAN-2022/20520-3 Saksbehandler: Ingunn Renolen Dato: 27.03.2024 Fra Plan- og bygningsetaten Offentlig planarbeid - Strategisk planprogram for Loddefjord, Laksev\u00e5g. Arealplan-ID 65680000. Status og videre arbeid Bakgrunn for saken Loddefjord er bydelssenter og knutepunkt i bydelen Laksev\u00e5g. Med bakgrunn i m\u00e5lsetninger i kommuneplanens samfunnsdel (BERGEN2030) og kommuneplanens arealdel (KPA2018) tok Plan- og bygningsetaten i 2018 initiativ til \u00e5 sette i gang arbeid en overordnet planprosess for Loddefjord. Fagetaten oversendte fagnotat med forslag om oppstart av strategisk planprogram for \u00e5 f\u00e5 p\u00e5 plass strategiske grep for en helhetlig og m\u00e5lrettet byutvikling i Loddefjord. Saken ble behandlet i Byr\u00e5det i m\u00f8te 9.1.2020, sak 1001/20. Oppstartsak Byr\u00e5det vedtok i m\u00f8te 9.1.2020 at det skulle utarbeides forslag til strategisk planprogram for Loddefjord: Planarbeidet skal foresl\u00e5 et overordnet plangrep for framtidig utvikling og fortetting med f\u00f8lgende fokusomr\u00e5der og m\u00e5lsettinger: 1. Loddefjord skal utvikles som g\u00e5by med bilfrie soner, god tilgjengelighet til sentrum, skoler, gr\u00f8ntomr\u00e5der, sj\u00f8 og andre viktige m\u00e5lpunkt. 2. Loddefjord sentrum skal utvikles med m\u00f8testeder, attraktive torg, gr\u00f8nne byrom og parker. 3. Loddefjord skal videreutvikles som balansert bydel med variasjon i arbeidsplasser og handel, attraktive bomilj\u00f8 med sosial b\u00e6rekraft, og offentlige tjenestetilbud. 4. Gode l\u00f8sninger for kollektiv, sykkel, energi mm. skal integreres. 5. Barnehager, skoler, sykehjem og andre velferdstilbud lokaliseres i n\u00e6rhet av hverandre og skal tilrettelegges for sambruks- og delingsl\u00f8sninger. 6. Omr\u00e5der i Loddefjord som egner seg for utvikling, fortetting, transformasjon og omr\u00e5der som skal bevares pekes ut og gis f\u00f8ringer til. 7. Medvirkning av ulike befolkningsgrupper og samfunnsakt\u00f8rer prioriteres for \u00e5 skape engasjement for videreutvikling av Loddefjord og dens egenart. 8. Det skal legges til rette for \u00e5 \u00f8ke omr\u00e5dets attraktivitet og til en mer variert befolkningssammensetning i fortettingsomr\u00e5dene. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN Disse fokusomr\u00e5dene og m\u00e5lsettingene er i tr\u00e5d med: \u2022 Kommuneplanens samfunnsdel BERGEN 2030 legger til grunn en visjon om at Bergen skal v\u00e6re en aktiv og attraktiv by \u2022 Kommuneplan KPA2018 som tar utgangspunkt i en arealpolitikk basert p\u00e5 fortetting i knutepunkt Form\u00e5let med et strategisk planprogram Et strategisk planprogram (SPP) er et planprogram (jf. Pbl \u00a7 4-1), med en tilh\u00f8rende arealstrategi for et omr\u00e5de. SPP er ikke et juridisk bindende dokument, og f\u00e5r i seg selv ikke direkte konsekvenser for arealbruken og utbyggingsprosjektene i omr\u00e5det. Et strategisk planprogram er et fleksibelt og overordnet planverkt\u00f8y som Bergen kommune har benyttet for \u00e5 gi en tydelig retning for arealutviklingen innenfor et st\u00f8rre omr\u00e5de. Det kan definere overordnede m\u00e5l, og beskrive strategier for \u00e5 n\u00e5 dem. Det kan ogs\u00e5 bidra til \u00e5 avgrense og koordinere ulike prosjekt, og gi prioritet til tiltak som fremmer den \u00f8nskede utviklingen. P\u00e5f\u00f8lgende planprosesser vil p\u00e5 den m\u00e5ten kunne avgrenses til det som er n\u00f8dvendig, samtidig som kommunen vil kunne sette premissene for en b\u00e6rekraftig utvikling p\u00e5 et overordnet, strategisk niv\u00e5. Innkomne merknader fra oppstart Planarbeidet ble kunngjort startet opp 7.2.2020 i samsvar med Byr\u00e5dets vedtak. Det kom inn 27 merknader, der 8 er fra statlige og regionale h\u00f8ringsinstanser, 9 fra lokale offentlige h\u00f8ringsinstanser og 10 fra privatpersoner, lag og organisasjoner. Viktige innspill fra statlige og regionale myndigheter er fokus p\u00e5 sentrum og sentrumskjernen og forbedring av bo- og n\u00e6rmilj\u00f8. Fylkesveien gjennom sentrum, framkommelighet for kollektivtrafikk og kollektivterminalen legger premisser for utviklingen i sentrum, samtidig som det er behov for \u00e5 se p\u00e5 tilrettelegging for myke trafikanter. Det er viktig at infrastrukturen reguleres f\u00f8rst, som grunnlag for finansiering gjennom rekkef\u00f8lgekrav og utbyggingsavtaler ved senere detaljplaner. Andre forhold som blir p\u00e5pekt er hensynet til Haakonsvern Orlogstasjon der milit\u00e6re hensyn m\u00e5 ivaretas, samt hensynet til vassdrag, overvannsh\u00e5ndtering og naturverdier. Ellers nevnes hensyn til barn og unges interesser, god tilrettelegging for eldre, bruk av kulturminnegrunnlag og hensyn til natur, landskap og friluftsliv. Det pekes p\u00e5 Bergen kommune som en stor grunneier, som ogs\u00e5 har mange bygg i omr\u00e5de og tjenester som skal leveres. I tillegg er det en rekke innspill knyttet til temaene over og mer spesifikke knyttet til enkeltinteresser. Innkomne merknader er oppsummert i vedlagte merknadsskjema. Saksnummer PLAN-2022/20520 Side 2 av 17 Dagens situasjon i omr\u00e5det Loddefjord er bydelssenter og knutepunkt i bydelen Laksev\u00e5g. Bystyret har vedtatt at Loddefjord skal prioriteres med sikte p\u00e5 omr\u00e5desatsing. Bergen vest Loddefjord Tv: Loddefjord sentrum ligger sentralt i Bergen vest. Th: Forslag til avgrensning av omr\u00e5de for strategisk planprogram, med Byfortettingsone inntegnet jf kommuneplans arealdel KPA2018. Knutepunkt og Kollektivtilbud I Regional transportplan (RTP 2017) er Loddefjord og Bergensomr\u00e5det definert som et omr\u00e5de med h\u00f8y transportettersp\u00f8rsel (RTP s. 39). Hovedstrukturen i kollektivsatsingen i bergensomr\u00e5de er en kombinasjon av bystamlinjer i Bergen kommune og regionale stamruter til regionsentra i Bergensomr\u00e5det. Bystamlinjene er linjer med h\u00f8y frekvens og stive ruter. Loddefjord er et viktig knutepunkt i denne strukturen, og Fylkeskommunen/ Skyss har allerede i dag behov for \u00e5 \u00f8ke kapasiteten p\u00e5 dagens terminal. Forslag til kommunedelplan for kollektivsystemet mellom Bergen sentrum og Bergen Vest anbefaler at det p\u00e5 sikt bygges bybane til Loddefjord, noe som vil knytte dette bydelssenteret tettere til andre knutepunkt i kommunen, og da spesielt Bergen sentrum, Bergen s\u00f8r (Mindemyren og Krohnstad) og Fyllingsdalen/ Oasen. Ved behandling av Kollektivplanen, anbefaler Byr\u00e5det at det videre arbeidet med trasevalg og arealdisponering prioriteres p\u00e5 strekningen mellom Dokken og Nyg\u00e5rd, via Laksev\u00e5g (sak 51/24, m\u00f8te 29.02.24).. Boligprosjekter i omr\u00e5det Det er noen boligprosjekter i omr\u00e5det, bl.a. Bj\u00f8rndalsbakken 2 og videreutvikling av Leidarkollen. Begge disse to prosjektene er sentrumsn\u00e6re, men har vanskelig adkomst for g\u00e5ende og kj\u00f8rende, og er derfor stoppet opp. Det har ogs\u00e5 v\u00e6rt noen mindre fortettingsprosjekter i boligomr\u00e5dene langs Bj\u00f8rgeveien, p\u00e5 \u00f8stsiden av Bj\u00f8rndalspollen. Saksnummer PLAN-2022/20520 Side 3 av 17 Kommunale tjenester og tilbud Store deler av Loddefjord ble bygget ut p\u00e5 1970-tallet som en av Bergens st\u00f8rre drabantby- utbygginger. Det meste av de eksisterende kommunale tjenestetilbudene, som skoler, barnehager, sykehjem og kulturtilbud ble ogs\u00e5 bygget ut p\u00e5 denne tiden, og behovet for rehabilitering og nye tilbud har meldt seg. Det er igangsatt omr\u00e5deregulering for Loddefjord\u00e5sen som skal se helhetlig p\u00e5 det framtidige behovet her. Planprogrammet for dette planarbeidet ble stadfestet i Bystyret 29.03.2023, sak 91/23, og inkluderer koordinering av f\u00f8lgende kommunale prosjekter: \u2022 Nytt Frieda Fasmer sykehjem (p\u00e5g\u00e5ende detaljplan PlanID 66020000) \u2022 Rehabilitering og utviding av Loddefjord skole \u2022 Nytt FYSAK/ Elvetun ungdomshus Sandgotna skole, Haugatun og Haugatun barnehage ligger ogs\u00e5 innenfor planomr\u00e5det til Loddefjord\u00e5sen, og planen m\u00e5 legge til rette for rehabilitering/ videreutvikling/ framtidig bruk av ogs\u00e5 disse bygningene. I tillegg er kommunen en stor leietaker i Vestkanten, der spesielt Biblioteket og Kultursalen er mye brukt av lokalbefolkningen. Hva er produsert/ gjennomf\u00f8rt til n\u00e5? I arbeidet med det strategiske planprogrammet har vi utarbeidet f\u00f8lgende grunnlagsdokumenter: Forslag til mobilitets- og tilgjengelighetsstrategi For \u00e5 kunne gj\u00f8re Loddefjord til en \u00abg\u00e5by\u00bb med bilfrie soner og god tilgjengelighet til sentrum, bestilte PBE en mobilitets- og tilgjengelighetsstategi hos Multiconsult (vedlegg A). Multiconsult gjennomf\u00f8rte f\u00f8rst en analyse av dagens situasjon for \u00e5 identifisere utfordringene i omr\u00e5det. Dernest har de foresl\u00e5tt noen strategier som: \u2022 gj\u00f8r det mer attraktivt \u00e5 g\u00e5 \u2022 bedrer konkurranseforholdene for gange og sykkel mot personbiltrafikk \u2022 gir god kollektivdekning \u2022 gir god tilgang til alternative mobilitetsformer (mikromobilitet) \u2022 legger til rette for effektiv bylogistikk Tiltakene er inndelt i mellomlang og lang sikt (f\u00f8r og etter etablering av bybane), og tar utgangspunkt i fortsatt bussterminal ved Lyderhornsveien, og vurderer tilgjengelighet til et ev. nytt torg mellom Vestkanten og Elvetun. Analysen avdekker betydelig avvik mellom dagens situasjon og m\u00e5lene, til tross for korte avstander for daglige, lokale reiser. Det er gjennomg\u00e5ende d\u00e5rlige gangforbindelser mellom sentrum og boligomr\u00e5dene i Loddefjord. Sentrumsomr\u00e5det er dominert av Vestkanten, Vannkanten og Iskanten, som alle ligger ved bussterminalen og hovedveinettet. En topografi med stor h\u00f8ydeforskjell mellom bussterminalen/ sentrum og omkringliggende boligomr\u00e5der er en kraftig barriere for \u00e5 g\u00e5 og sykle. Saksnummer PLAN-2022/20520 Side 4 av 17 De korte avstandene gir midlertid et potensiale, og utvikling av et effektivt gangnett i stimulerende omgivelser blir vurdert som avgj\u00f8rende for \u00e5 n\u00e5 mobilitetsm\u00e5lene i Loddefjord. Det lokale busstilbudet i omr\u00e5det blir beskrevet som et minimumstilbud med lav frekvens for de som ikke kan g\u00e5 eller sykle til Loddefjord sentrum eller Storavatnet. Men mange boliger ligger i gangavstand til kollektivterminalen, som med sitt stamlinjetilbud har h\u00f8y frekvens p\u00e5 busstilbudet, spesielt i retning Bergen sentrum. Plassering og utforming av en utvidet dagens bussterminal som gir \u00f8kt kapasitet b\u00f8r vurderes sammen med en ev omlegging av fylkesveien. Energiutredning BKK Energitjenester AS, n\u00e5 Eviny, utf\u00f8rte en konseptutredning i samarbeid med Bergen kommune v/ Klimaetaten og Etat for Bygg og Eiendom, for \u00e5 se p\u00e5 potensialet ved \u00e5 etablere et felles, lokalt energiforsyningsanlegg basert p\u00e5 lokal flis i Loddefjord (2016). BKK Energitjenester AS, \u00f8nsket \u00e5 g\u00e5 videre med prosjektet, og s\u00f8kte etter aktuell tomt for etablering av et slikt anlegg. Bergen kommune var imidlertid usikker p\u00e5 om dette var noe \u00e5 satse for kommunale bygg/virksomheter, det ble derfor gjennomf\u00f8rt en egen utredning som skulle se p\u00e5: 1) B\u00e6rekraftig energiforsyning i Loddefjord generelt, for \u00e5 se p\u00e5 alternativer til flisfyring som energikilde, og en helhetlig vurdering av hva som gir mest samfunnsnytte 2) Mulige lokaliseringer av et ev flisfyringsanlegg/ annet lokalt energiforsyningsanlegg. Energiutredningen ble utarbeidet av Asplan Viak (vedlegg B). Beregningene viser at etablering av et lokalt energiforsyningsanlegg med varmepumpeteknologi vil v\u00e6re smart. Bruk av flis (biomasse) som energikilde anbefales ikke p\u00e5 grunn av det store arealbehovet som et slikt anlegget krever. Sammen med effektivisering/ etterisolering av bygg og bruk av solceller, vil en kunne redusere behovet for oppvarming med str\u00f8m, noe som vil bidra til \u00e5 frigj\u00f8re kapasitet i str\u00f8mnettet som kan brukes til elektrifisering av bilparken og nyskapt behov i ny bygg. Byanalyse Plan- og bygningsetaten har utarbeidet en Byanalyse (vedlegg C). Byanalysen er en utvidet stedsanalyse for et st\u00f8rre omr\u00e5de, som analyserer stedet med sikte p\u00e5 \u00e5 identifisere utfordringer som m\u00e5 adresseres og muligheter \u00e5 ta utgangspunkt i for en \u00f8nsket utvikling. Analysen ble utarbeidet for \u00e5 bidra til \u00e5 kunne formulere konkrete og stedsspesifikke m\u00e5l som grunnlag for strategier for en form\u00e5lstjenlig utvikling i omr\u00e5det. Byanalysen gir ogs\u00e5 et godt kunnskapsgrunnlag for skj\u00f8nnsvurderinger i enkeltsaker og mindre plansaker i omr\u00e5det. Den historiske utviklingen og naturgitte kvaliteter: Byanalysen beskriver hvordan Loddefjordsamfunnet har utviklet seg fra skrinne g\u00e5rdsbruk underlagt Alv\u00f8en, via spredt boligbygging p\u00e5 tidlig 1900-tallet, rekkehusbebyggelsen i Hetlevik p\u00e5 1960-tallet for \u00e5 huse ansatte p\u00e5 Haakonsvern og til den massive drabantbyutbyggingen p\u00e5 1970-tallet som i stor grad preger dagens situasjon. Loddefjord Torg ble etablert langs Sotraveien, med god gangtilgjengelighet og tilknytning til h\u00f8yblokkene, lavblokkene og skolene p\u00e5 Loddefjord\u00e5sen. Saksnummer PLAN-2022/20520 Side 5 av 17 Byanalysen peker ogs\u00e5 p\u00e5 de mange naturgitte kvalitetene i omr\u00e5det, med flotte tur-omr\u00e5der rundt Storavatnet, Bj\u00f8rndalspollen, Lyderhorn og Kanadaskogen i umiddelbar n\u00e6rhet og gangavstand for de fleste. Innimellom bebyggelsen og de ulike borettslagene er ogs\u00e5 gode turveier i gr\u00f8nne omgivelser som f\u00f8lger landskapet i nord/ s\u00f8r-g\u00e5ende retninger. I dette som opprinnelig var strandflateterreng finner vi ogs\u00e5 gode lokalklimatiske forhold. De bratte skr\u00e5ningene gj\u00f8r imidlertid at tilgjengeligheten p\u00e5 tvers er preget av lange omveier og bratte tr\u00e5kk utenfor tilrettelagte fotgjengeroverganger. Loddefjord Torg og Loddefjord sentrum: I nyere tid har Loddefjord Torg i flere omganger utvidet og satset p\u00e5 et regionalt kundegrunnlag og gjennom 50 \u00e5r n\u00e5 transformert til dagens Vestkanten Storsenter. Handelsarealene har \u00f8kt, det er kommet opplevelsestilbud p\u00e5 Vannkanten og Iskanten, og parkeringsanlegg med god kapasitet bygget ut. Til tross for planer som skulle sikret fortsatt god tilgjengelighet til lokalsamfunnet, er gangadkomstene fjernet eller lagt om \u2013 og tilpasset kj\u00f8reatkomster for bil. Gjeldende reguleringsplan fra 2002 tar utgangspunkt i at Loddefjord sentrum b\u00f8r ligge mellom dagens Vestkanten Storsenter og Vannkanten, der bussterminalen ligger i dag, og at veisystemet og bussterminalene slankes til en mer bymessig og mindre arealkrevende struktur der det er plass til et stort, nytt torg, gode gangforbindelser og nye bygg. Disse planene er ikke gjennomf\u00f8rt, og vil ikke kunne gjennomf\u00f8res s\u00e5 lenge kollektivterminalen og veisystemet ikke er flyttet i samsvar med planen. Dagens sentrum er blitt til et sted med regional tiltrekningskraft med god tilgjengelighet med buss og bil, men har p\u00e5 veien mistet kontakten med lokalsamfunnet og tilbyr ikke lenger den sentrale m\u00f8teplassen for lokalbefolkningen som Loddefjord Torg i sin tid gjorde. Omr\u00e5desatsingen og Kulturkontoret i Laksev\u00e5g og Fyllingsdalen har dokumentert at det er behov for en slik m\u00f8teplass i Loddefjord (gjennom bl.a. innbyggerunders\u00f8kelser). Det er ogs\u00e5 behov for flere mindre m\u00f8teplasser av ulike st\u00f8rrelse, form og tilrettelegging, avhengig av m\u00e5lgrupper \u2013 b\u00e5de innend\u00f8rs og utend\u00f8rs. Byanalysens sammenstilling og anbefalte hovedkonsept for videre arbeid Byanalysen peker p\u00e5 at det er behov for en kommunal koordinering og incentivordninger som kan gjenskape et sentrum som ogs\u00e5 er attraktivt og tilgjengelig for lokalbefolkningen samtidig som de regionale funksjonene som Loddefjord har, ivaretas. Loddefjord er et bydelssentrum i tillegg til \u00e5 v\u00e6re et lokalsentrum \u2013 og m\u00e5 ivareta begge funksjoner. Samtidig er de naturgitte kvalitetene s\u00e5 karakteristiske og gode, at de utgj\u00f8r et godt utgangspunkt for \u00e5 utvikle et lokalsamfunn som er b\u00e5de attraktivt og med en sterk identitet. Byanalysen peker p\u00e5 behov for satsinger p\u00e5 f\u00f8lgende omr\u00e5der: 1) Satsing p\u00e5 G\u00e5byen Loddefjord \u2013 der tilgjengeligheten til sentrum bedres vesentlig, det etableres flere tverrforbindelser, og det sees etter gode l\u00f8sninger for nye tverrforbindelser der terrenget er bratt. Det vektlegges at gangforbindelsene skal gi gode g\u00e5-opplevelser i tillegg til at de skal v\u00e6re trafikktrygge. Hovedgangforbindelser skal v\u00e6re universelt utformede. 2) Satsing p\u00e5 sentrum \u2013 Vestkanten Storsenter sammen med Iskanten og Vannkanten er et attraktivt sted som mange s\u00f8ker til. Men som et urbant sentrum mangler et offentlig tilgjengelig m\u00f8tested som er uavhengig av de kommersielle tilbudene som Vestkanten tilbyr. En satsing p\u00e5 Loddefjord sentrum b\u00f8r ogs\u00e5 unders\u00f8ke mulighetene Saksnummer PLAN-2022/20520 Side 6 av 17 for \u00e5 etablere boliger og nye n\u00e6ringsbygg som gir Loddefjord sentrum vekstmuligheter samtidig som en beholder de korte avstandene og et kompakt uttrykk. 3) Satsing p\u00e5 hverdagsaktivitet og m\u00f8teplasser. For et lokalsamfunn med gode bomilj\u00f8 er det behov for m\u00f8teplasser ogs\u00e5 utenfor sentrum, i tilknytning til turomr\u00e5der, skoler, barnehager, n\u00e6rbutikker, lekeplasser mv. Den n\u00e6re naturen og gode gangveier kan stimulere til \u00f8kt gange og turg\u00e5ing som gir en aktiv hverdag og bedre folkehelse. 4) Satsing p\u00e5 stedegne kvaliteter \u2013 Lyderhorn, Storhelleren, Bj\u00f8rndalspollen og Storavatnet, er karakteristiske naturfenomen som har v\u00e6rt viktige for de som bor i Loddefjord i all tid. Disse gir Loddefjord et s\u00e6rpreg og identitet som er tydelig. Samtidig er dette steder og omr\u00e5der som i st\u00f8rre grad kan satses p\u00e5 som del av Loddikenes daglige omgivelser som gir stolthet. Byanalysen peker p\u00e5 en rekke tiltak som b\u00f8r unders\u00f8kes n\u00e6rmere i det videre arbeidet med et strategisk planprogram, eller andre planer innenfor omr\u00e5det. Medvirkning B\u00e5de Omr\u00e5desatsingen, Kulturetaten og Laksev\u00e5g og Fyllingsdalen Kulturkontor, samt Etat for Utbygging har v\u00e6rt opptatt av medvirkning og involvering av innbyggerne i sine respektive prosjekter. For \u00e5 unng\u00e5 \u00abmedvirkningstretthet\u00bb og at innbyggerne m\u00e5 gjenta sine innspill mange ganger i ulike kommunale fora, er det s\u00f8kt tett samarbeid der vi har bidratt til hverandres medvirkningsopplegg, og s\u00f8ker \u00e5 stille sp\u00f8rsm\u00e5l slik at flere f\u00e5r utbytte av de samme arrangementene. Plan- og bygningsetaten har deltatt i en rekke medvirknings- arrangementer i regi av andre etater, og f\u00e5tt anledning til \u00e5 informere om arbeidet underveis og f\u00e5tt innspill som er relevante og nyttige i arbeidet med Strategisk planprogram. Innbyggerdialog v/ Omr\u00e5desatsingen og Etat for Utbygging Det p\u00e5g\u00e5r omr\u00e5desatsing i Loddefjord, og det er igangsatt planarbeid/ prosjekter for offentlige tjenester og tilbud p\u00e5 Loddefjord\u00e5sen, som alle trenger innspill fra lokalbefolkningen, barn og unge. Det er derfor gjennomf\u00f8rt flere former for innbyggerdialog som er gjennomf\u00f8rt i samarbeid. Noen har prosjektgruppen for SPP v\u00e6rt medarrang\u00f8r, andre har vi deltatt p\u00e5 eller f\u00e5tt innsyn i resultatene. Her nevnes spesielt: - Barnetr\u00e5kk (2018), samarbeid med Omr\u00e5desatsingen - Innbyggerunders\u00f8kelse og intervjuer, Omr\u00e5desatsingen - 2- dagers workshop p\u00e5 Sandgotna skole. Omr\u00e5desatsingen og Etat for Utbygging - Idedugnad. Etat for Utbygging om FYSAK \u00c5rlige Folkem\u00f8ter v/ Omr\u00e5desatsingen Omr\u00e5desatsingen arrangerer \u00e5rlige folkem\u00f8ter der byr\u00e5dene m\u00f8ter lokalbefolkningen, og kommunen forteller om prosjekter som jobbes med i Loddefjord. Her er det informert om status for arbeidet hvert \u00e5r. Creative Loddefjord v/ Kulturetaten Kulturetaten startet et pilotprosjekt i 2020, kalt \u00abCreative Loddefjord\u00bb, med m\u00e5l om \u00e5 skape \u00f8kt inkludering og mangfold i lys av demokratiske rettigheter. Hensikten var \u00e5 ta pulsen p\u00e5 omr\u00e5det, oppdage kvaliteter og utfordringer og i fellesskap definere verdier som prosjektet skulle operere videre ut ifra. Prosjektet skapte, ved hjelp av The experience business v/ Lisa Saksnummer PLAN-2022/20520 Side 7 av 17 Baxter, en arena der kommunen og organisasjoner som jobber mot s\u00e5rbare grupper i omr\u00e5det kom sammen. P\u00e5 den m\u00e5ten \u00f8nsket de \u00e5 oppmuntre til nye, alternative former for deltakelse og engasjement p\u00e5 m\u00e5ter som kan gi direkte fordel for folks hverdagsliv og lokalsamfunn. Plan- og bygningsetaten deltok p\u00e5 dette for innspill til verdier for en felles visjon for hvordan Loddefjord som lokalsamfunn kan utvikle seg. Medvirkning i regi av Etat for Utbygging Etat for utbygging har \u00f8nsket innspill til programmering av et nytt FYSAK som grunnlag for en beslutning om forholdet til dagens Elvetun, hvilke nye aktiviteter bygget skal gis plass til \u2013 og om aktivitetene (f.eks kulturhus) kan etableres andre steder. Workshopene har involvert innbyggere, men ogs\u00e5 flere kommunale tjenester og f\u00f8rt sammen de engasjerte konsulentene for gode, tverrfaglige diskusjoner som skal bidra til helhetlige l\u00f8sninger. Interne koordineringsm\u00f8ter og tverrfaglig samarbeid Det har v\u00e6rt gjennomf\u00f8rt jevnlige koordineringsm\u00f8ter mellom Etat for Utbygging, Omr\u00e5desatsingen og Plan og bygningsetaten, for \u00e5 koordinere b\u00e5de prosess og medvirkning, slik at de ulike prosjektene sees i sammenheng og fors\u00f8kt sett p\u00e5 en helhetlig m\u00e5te, selv om de er i forskjellige faser. Ogs\u00e5 Kulturetaten og Fyllingsdalen og Laksev\u00e5g kulturkontor har v\u00e6rt aktive. S\u00e6rlig relevant er Byanalysens analyser om manglende gangforbindelser til sentrum fra vest, noe disse prosjektene m\u00e5 bidra til sammen. I tillegg er det sett p\u00e5 om kommunale prosjekt, spesielt FYSAK, kan bidra til mer aktivitet i sentrum, i samsvar med m\u00e5lene i kommuneplanens samfunnsdel. Det har v\u00e6rt utstrakt tverrfaglig samarbeid og dialog med andre etater internt i kommunen. - Byantikvaren har utarbeidet Kulturminnegrunnlag for hele omr\u00e5det. Store deler var allerede kartlagt som del av kommunedelplanarbedet for kollektivsystemet i Bergen vest, som er supplert med en egen utredning for de omr\u00e5der som falt utenfor den kartleggingen - Bergen Vann har bidratt med innspill til vannavrenning, flomsoner og overvannsh\u00e5ndtering og bekke\u00e5pning. - Det har v\u00e6rt tett samarbeid med parallelt planarbeid p\u00e5 Loddefjord\u00e5sen, og Etat for Utbygging som har jobbet med planer for nytt Frieda Fasmer sykehjem, utviding og rehabilitering av Loddefjord skole og FYSAK. - Bymilj\u00f8etaten har bidratt med oppf\u00f8lging av foresl\u00e5tte sykkel- og gangtiltak og opprusting av Sandgotnabanen som del av Barnas Byrom. - N\u00e6ringsseksjonen har bidratt med kunnskap og dialog for \u00e5 se p\u00e5 hva kommunen kan bidra for \u00e5 im\u00f8tekomme \u00f8nske om flere kompetansearbeidsplasser. Torgdag, 17. juni 2023 Loddefjord trenger en sentral m\u00f8teplass for lokalbefolkningen, som er attraktiv og lett tilgjengelig. Dette behovet er godt dokumentert gjennom Omr\u00e5desatsingens unders\u00f8kelser, og er p\u00e5pekt i Byanalysen. Som en del av arbeidet, er det derfor sett p\u00e5 muligheten for \u00e5 etablere et nytt, offentlig tilgjengelig Torg p\u00e5 dagens takparkering, plan 3, som er vurdert som en aktuell lokalitet. Saksnummer PLAN-2022/20520 Side 8 av 17 For \u00e5 teste ut omr\u00e5dets egnethet, ble det arrangert Torgdag p\u00e5 det aktuelle omr\u00e5det. Torgdagen ser til Loddefjord Torg (fra 1974) som et m\u00f8tested, som for mange som har bodd lenge i Loddefjord fortsatt har positive minner om som en del av deres stedsidentitet. Med tilskuddsmidler for b\u00e6rekraftig samfunnsutvikling fra Vestland Fylkeskommune ble det 17. juni 2023 arrangert Torgdag i samarbeid med Omr\u00e5desatsingen og Kulturetaten. Bilder: Loddefjord sentrum. Torgdag p\u00e5 takparkering, plan 3 og Elvetun. 17. juni 2023 Lokalbefolkningen, lokale lag og organisasjoner fikk v\u00e6re med \u00e5 bestemme hva denne Torgdagen skulle v\u00e6re, og hva slags aktiviteter som skulle v\u00e6re der. En viktig beslutning var at bidragsytere b\u00e5de til underholdning, bodsalg og andre aktiviteter skulle ha forankring i Laksev\u00e5g bydel, og i sum skulle tilby noe til barn, unge, flerkulturelle/ innflyttere og eldre (alts\u00e5 de samme m\u00e5lgruppene som Kulturetaten jobbet fram til gjennom sitt prosjekt Creative Loddefjord). Laksev\u00e5g og Fyllingsdalen kulturkontor bidro sterkt for \u00e5 f\u00e5 dette til. Erfaringene fra Torgdagen viste at parkeringsdekket har potensiale som et framtidig Torg, og at naturgitte kvaliteter som solforhold og n\u00e6rhet til Loddefjord\u00e5sen og Elvetun, gj\u00f8r lokaliteten godt egnet som Torg. Hva gjenst\u00e5r? I oppstartsaken ble planformen Strategisk planprogram anbefalt, da det gir en mulighet til \u00e5 komme fram til et overordnet og helhetlig plangrep, som gir noen felles rammer for enkeltprosjektene som p\u00e5g\u00e5r i omr\u00e5det. Det kan ogs\u00e5 definere oppf\u00f8lgingsoppgaver som vurderes som kritisk for at den \u00f8nskede utviklingen skal skje. Byanalysen har avdekket noen sentrale problemstillinger (se avsnitt om Byanalysen). Den gir et kunnskapsgrunnlag som vil v\u00e6re til hjelp for utvikling og koordinering av b\u00e5de store og sm\u00e5 prosjekt i omr\u00e5det, og har avdekket behov som b\u00f8r adresseres i all framtidig planlegging, uavhengig av akt\u00f8r eller st\u00f8rrelse p\u00e5 enkeltprosjekt. Fagetaten ansl\u00e5r at det gjenst\u00e5r en del arbeid for \u00e5 kunne anbefale et helhetlig plangrep med definerte rammer og oppf\u00f8lgingsoppgaver. I forhold til de anbefalte satsingsomr\u00e5dene, vurderes f\u00f8lgende utredninger/ studier \u00e5 v\u00e6re n\u00f8dvendig for \u00e5 komme fram til et helhetlig grep: 1) Satsing p\u00e5 G\u00e5byen Loddefjord. - notatet \u00abreparasjonstiltak p\u00e5 gangnettet i Loddefjord\u00bb har gjennomf\u00f8rt en god gjennomgang av gangforbindelsene innenfor Saksnummer PLAN-2022/20520 Side 9 av 17 byfortettingssonen, som ogs\u00e5 har prioritert tiltakene. Bymilj\u00f8etaten har allerede gjennomf\u00f8rt flere av dem, men flere tiltak vil kreve et plangrunnlag. Ogs\u00e5 fagrapporten fra Multiconsult har mange gode innspill til utforming av en god strategi og utforming og tiltak som gj\u00f8r gangnettet mer attraktivt. Videre gjennomf\u00f8ring kan sikres gjennom reguleringsplaner eller gjennom finansiering i Handlings- og \u00d8konomiprogrammet (H\u00d8P) eller andre private og offentlige akt\u00f8rer. 2) Satsing p\u00e5 sentrum \u2013 Manglende samsvar mellom dagens situasjon og gjeldende reguleringsplan, samt at utbygging/ ombygging de siste 10 -15 \u00e5r med flere midlertidige dispensasjoner fra rekkef\u00f8lgekrav har vanskeliggjort gjennomf\u00f8ring av regulerte gange- og byromstiltak. Sentrum og kollektivterminalen er i dag vanskeligere tilgjengelig fra boligomr\u00e5dene i gangavstand. Forslag til Kollektivplan anbefaler bybane til Loddefjord p\u00e5 sikt. Det vil v\u00e6re behov for \u00e5 oppdatere reguleringsplanen for Loddefjord sentrum med utgangspunkt i framtidige samferdselsbehov og framtidig byutvikling. 3) Satsing p\u00e5 hverdagsaktivitet og m\u00f8teplasser. Byanalysen viser at en del ligger godt til rette allerede. Mye vil v\u00e6re mulig \u00e5 f\u00e5 p\u00e5 plass uten plan eller i samsvar med gjeldende plan, og i en kombinasjon av bruk av kommunal grunn og fellesomr\u00e5der i borettslagene. Kommunale anlegg som ikke trenger plan, kan prioriteres i kommunens handlings- og \u00f8konomiplan for prosjektering og bygging. Bruk av fellesomr\u00e5dene i borettslagene er i hovedsak et privat ansvar \u00e5 tilrettelegge. De er likevel viktige for \u00e5 skape gode bomilj\u00f8, og kommunen kan f.eks gjennom omr\u00e5desatsingen bist\u00e5 med tilskuddsmidler og hjelp der borettslagene \u00f8nsker \u00e5 utbedre anleggene sine der dette vil ha betydning for lokalsamfunnet som helhet. 4) Satsing p\u00e5 stedegne kvaliteter \u2013 Stedegne kvaliteter kan ha flere form\u00e5l \u2013 b\u00e5de som identitetsmark\u00f8rer, gode steder \u00e5 v\u00e6re og oppholde seg \u2013 eller ivaretaking av natur. Naturstrategien og gjeldende planer gir noen pekepinner, men det er behov for \u00e5 fastlegge hvilke kvaliteter som b\u00f8r framheves og satses p\u00e5 som s\u00e6rlig verdifulle. Intensjonen om \u00e5 utarbeide et samlet, helhetlig grep med en gjennomf\u00f8ringsstrategi i et strategisk planprogram gjenst\u00e5r. Fagetatens anbefaling Fagetaten viser til Byanalysens anbefalinger om hva som kan bidra til \u00e5 gj\u00f8re Loddefjord til en g\u00e5by med et attraktivt sentrum, gode bomilj\u00f8 med m\u00f8teplasser og tilgjengelighet som bygger p\u00e5 stedlige kvaliteter og muligheter. Et strategisk planprogram vil ikke v\u00e6re juridisk bindende og kan heller ikke i seg selv l\u00f8se interessemotsetninger. Men den kan gi noen politiske signaler om hva som er viktig for kommunen \u00e5 prioritere, og gi rammer for formelle planprosesser ved \u00e5 definere tydelige rammer og m\u00e5l for planarbeid. Et strategisk planprogram vil v\u00e6re et godt svar p\u00e5 Byr\u00e5dets oppstartsvedtak fra 2020. Men som opplistingen i kapitel 4 viser, gjenst\u00e5r det mye arbeid f\u00f8r et strategisk planprogram for Loddefjord kan ferdigstilles. Fagetaten viser til politiske signaler om at byr\u00e5det ikke vil legge fram SPP \u00c5sane til sluttbehandling, og byr\u00e5det vedtok i sak 1193/23, i m\u00f8te 29.06.2023 om \u00e5 ikke legge ut SSP Birkeland p\u00e5 h\u00f8ring. Saksnummer PLAN-2022/20520 Side 10 av 17 Det p\u00e5g\u00e5r et arbeid med lovendring av PBL, Forslag til endringer i plan- og bygningsloven om grunneierfinansiering av infrastruktur, utbyggingsavtaler mv. der det foresl\u00e5s \u00e5 legge inn mulighet for et mer uformelt planverkt\u00f8y. Hensikten er \u00e5 beskrive kommunens helhetlige ambisjon og plangrep for den fremtidige utviklingen av omr\u00e5det. Dette kan bidra til \u00e5 strukturere et komplekst og krevende utviklingsl\u00f8p som ofte vil strekke seg over flere \u00e5r. Det kan v\u00e6re et nyttig verkt\u00f8y for \u00e5 enkelt vurdere om private planinitiativ samsvarer med utviklingen kommunen \u00f8nsker for omr\u00e5det. Etter fagetatens vurdering inneb\u00e6rer dette en annerkjennelse av behovet for \u00e5 utarbeide strategiske planprogram eller arealstrategier tilsvarende det som for eksempel er vedtatt for Laksev\u00e5g og Dokken. Loddefjord er et bydelssentrum og inng\u00e5r i kommunens omr\u00e5desatsing. Det er behov for \u00e5 legge nye rammer for videre byutvikling ogs\u00e5 her, men det er for tiden ikke her at presset for ny utbygging er st\u00f8rst. Utarbeidelse av arealstrategier er mest hensiktsmessig der det er st\u00f8rre plantrykk og hvor det skal utarbeides p\u00e5f\u00f8lgende omr\u00e5dereguleringer som for eksempel p\u00e5 Laksev\u00e5g og Dokken. Fagetaten har for tiden stor aktivitet knyttet til p\u00e5g\u00e5ende planarbeid p\u00e5 Mindemyren, Dokken og Laksev\u00e5g som det er behov for \u00e5 prioritere n\u00e5. Etatens budsjett gir mindre rom enn f\u00f8r til \u00e5 leie inn eksterne r\u00e5dgivere. Det er derfor behov for \u00e5 vurdere etatens totale ressursbruk, b\u00e5de \u00f8konomisk og bruk av egne medarbeidere. Fagetaten foresl\u00e5r derfor \u00e5 frigj\u00f8re ressurser fra dette prosjektet, til fordel for de prioriterte prosjektene over, og for \u00e5 f\u00e5 fullf\u00f8rt andre planprosjekter som har g\u00e5tt over lang tid og n\u00e6rmer seg avslutning. P\u00e5 denne bakgrunn anbefaler fagetaten at arbeidet med Strategisk planprogram for Loddefjord ikke videref\u00f8res. Videre bruk av utarbeidet kunnskapsgrunnlag S\u00e5 langt ser det ut til at det hovedsakelig er Loddefjord sentrum og tilknytningen til de n\u00e6re omgivelsene som har behov for en ny, selvstendig og juridisk arealplan. Det jobbes med en omr\u00e5dereguleringsplan for Loddefjord\u00e5sen som drar nytte av kunnskapsgrunnlaget som ligger i Byanalysen og de andre delutredningene. Byanalysen, sammen med energiutredningen og forslag til mobilitetsstrategi utgj\u00f8r et omfattende kunnskapsgrunnlag som gir en oversikt over planomr\u00e5dets utfordringer og muligheter. Flere av utfordringene kan l\u00f8ses som mindre enkeltprosjekter. Kunnskapsgrunnlaget vil i seg selv ogs\u00e5 v\u00e6re nyttig n\u00e5r det gjelder \u00e5 stille vilk\u00e5r og krav til hva slike enkeltprosjekter m\u00e5 ta hensyn til og finne l\u00f8sninger for. Det samlede kunnskapsgrunnlaget vil slik sett ha stor verdi for alle prosjekter innenfor planomr\u00e5det. Bergen kommune er en stor grunneier i omr\u00e5det, og har derfor en rekke virkemidler tilgjengelig, b\u00e5de n\u00e5r det gjelder offentlig initierte enkeltprosjekter, og som samarbeidspartner for borettslagene, Vestkanten og andre som har prosjekter i omr\u00e5det. Gode strategier som ogs\u00e5 stedfester og begrunner hvor gangveiene og m\u00f8teplassene b\u00f8r v\u00e6re, gir ogs\u00e5 god st\u00f8tte til Omr\u00e5desatsingens og Kulturkontorets arbeid med \u00e5 skape de Saksnummer PLAN-2022/20520 Side 11 av 17 ulike m\u00f8teplassene, og Bymilj\u00f8etatens arbeid med \u00e5 etablere nye og rehabilitere kommunale byrom og gangforbindelser. Fagetaten anbefaler at Byanalysen, Energiutredningen og Forslag til mobilitets- strategi gj\u00f8res tilgjengelig som kunnskapsgrunnlag for prosjekter innenfor omr\u00e5det. Hvor mye av Byr\u00e5dets bestilling er svart ut? Ved \u00e5 ikke prioritere arbeidet med strategisk planprogram n\u00e5, f\u00e5r vi ikke et helhetlig, overordnet plangrep for framtidig utvikling og fortetting i Loddefjord, som grunnlag for senere arealplaner. Byanalysen og delutredningene som er utf\u00f8rt og omtalt i den, gir likevel en analyse av dagens situasjon p\u00e5 relevante omr\u00e5der, og peker p\u00e5 sentrale utfordringer og muligheter: Utfordringer Muligheter 1) Loddefjord skal utvikles som g\u00e5by med bilfrie soner, god tilgjengelighet til sentrum, skoler, gr\u00f8ntomr\u00e5der, sj\u00f8 og andre viktige m\u00e5lpunkt. Mangelfulle gangforbindelser, spesielt Korte avstander mellom sentrale m\u00e5lpunkt p\u00e5 tvers av landskapet tilsier potensiale for en g\u00e5by med god tilgjengelighet 2) Loddefjord sentrum skal utvikles med m\u00f8testeder, attraktive torg, gr\u00f8nne byrom og parker. Mangel p\u00e5 m\u00f8testeder for Gode lokalklimatiske forhold og omr\u00e5der lokalbefolkningen, b\u00e5de i sentrum og i med gode naturkvaliteter i strandflate- boligomr\u00e5denes n\u00e6rmilj\u00f8 terrenget kan utnyttes for et variert tilbud av m\u00f8testeder i tilknytning til rekreasjonsomr\u00e5der, gangveisystem og offentlig tjenestetilbud. Private fellesomr\u00e5der i borettslagene tilbyr ogs\u00e5 viktige sosiale m\u00f8tepunkt for sine beboere. 3) Loddefjord skal videreutvikles som balansert bydel med variasjon i arbeidsplasser og handel, attraktive bomilj\u00f8 med sosial b\u00e6rekraft, og offentlige tjenestetilbud. Offentlige arbeidsplasser knyttet til Det kan fokuseres p\u00e5 skole og helsetjenester, samt kompetansearbeidsplasser og boliger i arbeidsplasser knyttet til handel er sentrum for en mer balansert bydel med sterkt dominerende. st\u00f8rre variasjon. 4) Gode l\u00f8sninger for kollektiv, sykkel, energi mm. skal integreres. Kollektivterminalen har behov for \u00f8kt En framtidsrettet infrastruktur der g\u00e5ende kapasitet, og sykkeltilbudet i sentrum er og syklende sammen med et godt mangelfullt. Manglende samsvar med kollektivtilbud kan danne et godt gjeldende reguleringsplan i sentrum og utgangspunkt for videreutvikling av manglende oppf\u00f8lging av vedtatte sentrum i en mer balansert bydel (jf punkt rekkef\u00f8lgekrav vanskeliggj\u00f8r over). gjennomf\u00f8ring av n\u00f8dvendige tiltak. Saksnummer PLAN-2022/20520 Side 12 av 17 Dagens plangrunnlag fungerer ikke Forslag til Kollektivplan anbefaler Bybane godt nok. til Loddefjord, b\u00e5de fra Fyllingsdalen i s\u00f8r og opp mot Storavatnet terminal, og fra sentrum via Dokken og Laksev\u00e5g. P\u00e5 lengre sikt, kan dette gj\u00f8re Loddefjord vesentlig mer tilgjengelig fra andre bydeler i Bergen, samt mot nabokommunene Ask\u00f8y og \u00d8ygarden i nord og vest, noe som vil styrke Loddefjord sentrum som bydelsentrum. 5) Barnehager, skoler, sykehjem og andre velferdstilbud lokaliseres i n\u00e6rhet av hverandre og skal tilrettelegges for sambruks- og delingsl\u00f8sninger. Kommunale tilbud er samlokalisert i P\u00e5g\u00e5ende omr\u00e5dereguleringsplan for Vadmyra og p\u00e5 Loddefjord\u00e5sen. De Loddefjord\u00e5sen kan se helhetlig p\u00e5 de fleste kommunale byggene er bygget kommunale tjenestene her, slik at m\u00e5l om p\u00e5 1970-tallet, og har behov for sambruks- og delingsl\u00f8sninger kan utbedringer og \u00f8kt kapasitet utvikles i tr\u00e5d med denne planen etter hvert som utbedringsbehovene melder seg. 6) Omr\u00e5der i Loddefjord som egner seg for utvikling, fortetting, transformasjon og omr\u00e5der som skal bevares pekes ut og gis f\u00f8ringer til. Sentrale deler av Loddefjord ble bygget Det er mulig \u00e5 innpasse nye ut raskt som en drabantby p\u00e5 1970- og sentrumsn\u00e6re prosjekter, som kan bidra til 80-tallet for \u00e5 m\u00f8te et sterkt boligbehov, et attraktivt og kompakt sentrum, b\u00e5de og er allerede tett bebygd i med nye gangforbindelser og nye bygg byfortettingssonen. Det er et potensiale som inkluderer bolig og n\u00e6ringsbygg. i sentrum og p\u00e5 \u00f8stsiden av Loddefjorddalen som ikke er utnyttet, men mangel p\u00e5 gode gangforbindelser til sentrum og et etablert veisystem som er arealkrevende, vanskeliggj\u00f8r dette. 7) Medvirkning av ulike befolkningsgrupper og samfunnsakt\u00f8rer prioriteres for \u00e5 skape engasjement for videreutvikling av Loddefjord og dens egenart. Organisasjonslivet i Loddefjord er Omr\u00e5desatsingen og kulturetaten jobber sammen med sentrale allerede m\u00e5lrettet mot disse befolkningsgrupper som innvandrere/ befolkningsgruppene for \u00e5 skape flerkulturelle, barn og unge viktige engasjement og medvirkning til sine befolkningsgrupper som ikke oppgaver i omr\u00e5det. Et tett samarbeid n\u00f8dvendigvis er vant til \u00e5 medvirke internt i kommunen gir merverdi. utover sine respektive s\u00e6rinteresser. N\u00e6ringsseksjonen kan bidra i utviklingen Det kreves en ekstra innsats for \u00e5 n\u00e5 av nye n\u00e6ringsvirksomheter. representative akt\u00f8rer som kan ivareta interessene til disse gruppene. Det er f\u00e5 n\u00e6ringsakt\u00f8rer i omr\u00e5det utover Olav Thon Gruppen. Saksnummer PLAN-2022/20520 Side 13 av 17 8) Det skal legges til rette for \u00e5 \u00f8ke omr\u00e5dets attraktivitet og til en mer variert befolkningssammensetning i fortettingsomr\u00e5dene. Loddefjord har et drabantby-preg med Loddefjord har en historie og naturgitte mangelfulle gangforbindelser til kvaliteter, spesielt p\u00e5 strandflaten, som sentrum. Gatebildet mellom kan bidra til \u00e5 styrke den lokale identiteten Vestkanten, Vannkanten og Iskanten er og gi \u00f8kt attraktivitet. Lyderhorn, Helleren sterkt preget av gr\u00e5e flater og mye og Bj\u00f8rndalspollen er viktige identitets- biltrafikk. Loddefjord har et belastet mark\u00f8rer som gir omr\u00e5det s\u00e6rpreg, og omd\u00f8mme, selv om Vestkanten, som kan dyrkes. Ny bolig- og n\u00e6rings- Vannkanten og Iskanten i seg selv bebyggelse i sentrum vil kunne rette seg tiltrekker seg bes\u00f8kende fra et stort mot nye beboere som kan bidra til en mer omland variert befolknings-sammensetning og mer balansert n\u00e6ringsaktivitet. Hva kan gj\u00f8res uten plan? Hvert kapittel i Byanalysen avsluttes med en beskrivelse av en rekke tiltak som hver for seg kan gi et bidrag til en positiv utvikling i Loddefjord og rette p\u00e5 en mangel. Mange av disse tiltakene er ikke avhengig av en plan eller kan gjennomf\u00f8res i samsvar med gjeldende plan. Men de trenger sannsynligvis et offentlig initiativ, investering eller drift. Dette vil typisk v\u00e6re mindre tiltak eller forbedrings/ reparasjonstiltak som vil kunne ha stor betydning lokalt for \u00e5 bedre bomilj\u00f8 og naboskap. Av slike tiltak som er beskrevet i Byanalysen, nevnes spesielt: Tiltak som \u00f8ker tilgjengeligheten for g\u00e5ende og syklende - \u00c5pning og tilrettelegging av offentlig, regulert, GS-veg mellom Hetlevikstraumen og Bj\u00f8rndalsbrotet - Etablere og styrke prioriterte gangforbindelser i samsvar med tiltakskartleggingen av gangnettet i Loddefjord som ble gjort som del av G\u00e5strategien i Bergen - Etablere trygg sykkelparkering - Jobbe videre med sykkeltilrettelegging i samsvar med prioriterte sykkelruter i Sykkelstrategien, gjerne i samarbeid med Milj\u00f8l\u00f8ftet Tiltak som skaper nye og bedre m\u00f8teplasser for lokalbefolkningen - Opprettholde og utbedre uteomr\u00e5der til felles lek og opphold - Skape flere m\u00f8teplasser langs gangveier og i tilknytning til offentlige/ allmenne tjenester - Styrke kulturtilbudet og offentlige tjenester med samfunnsform\u00e5l Tiltak som styrker tilgjengeligheten og bruken av frilufts- og naturomr\u00e5der: - Opparbeiding av lyngheilandskapet i Vestparken med badeplasser og gangveier - Utbedring og tilgjengeliggj\u00f8ring av friomr\u00e5de med badeplass i Solvika - Etablere bydelspark ved Helleren, med bedre gangtilkomst fra sentrum, Sildaberget og videre opp mot Skarpafjellet og Lyderhorn - Tilrettelegging av flere badeplasser/ tilgang til vann/ sj\u00f8 b\u00e5de i Bj\u00f8rndalspollen og Storavatnet - Gjenskape det historiske veifaret fra Hetlevik til Vassenden, som del av en sammenhengende tursti rundt Storavatnet, og med tilgjengelighet til Alv\u00f8en idrettspark. Gjerne i kombinasjon med hvilebenker, gapahuker ol som gir rom for m\u00f8te og ro/ stillhet. Saksnummer PLAN-2022/20520 Side 14 av 17 - \u00d8ke tilgjengeligheten til friluftsomr\u00e5dene rundt Storavatnet, Bj\u00f8rndalspollen, Lyderhorn og Kanadaskogen ved hjelp av skilting og utbedring av stitilkomster inn til de mye brukte turstiene og -veiene i omr\u00e5dene. Andre tiltak er mer komplekse, og er mer krevende \u00e5 f\u00e5 p\u00e5 plass uten at det utarbeides en ny reguleringsplan. Dette gjelder spesielt: - framtidig kollektivterminal - bybaneholdeplass i Loddefjord sentrum - videre byutvikling med et sentralt torg - vesentlig bedre tilgjengelighet til n\u00e6romr\u00e5dene rundt Noen av tiltakene vil v\u00e6re relativt kostbare og vil kreve politisk prioritering med p\u00e5f\u00f8lgende prosjektering og bygging. Sentrale problemstillinger som m\u00e5 l\u00f8ses p\u00e5 sikt Utvikling av kollektivtilbudet i Loddefjord. Vestland Fylkeskommune har arbeidet med l\u00f8sninger for utviding av kapasiteten p\u00e5 dagens kollektivterminal p\u00e5 kort og mellomlang sikt, med utgangspunkt i dagens veisystem. Det er en utfordring at b\u00e5de veisystem og utbygging i sentrum har skjedd stykkevis og delt de siste 20 \u00e5r, og har medf\u00f8rt at de gangforbindelsene som eksisterte tidligere gradvis er bygget ned. Dette har skapt en vesentlig forverret situasjon for g\u00e5ende og syklende i sentrum, og behovet for \u00e5 styrke g\u00e5enes og syklenes vilk\u00e5r er stort. Fagetaten mener det er et problem om fylkeskommunen enda en gang skal gj\u00f8re tiltak i sentrum uten samtidig \u00e5 gj\u00f8re grep som bedrer situasjonen for g\u00e5ende og syklende. P\u00e5 lang sikt anbefaler forslag til Kollektivplan (vedtak ventes i april 2024) etablering av et kapasitetssterkt tilbud med bybane som kan bedre kolletvitilbudet vesentlig. Dette vil kunne gi helt nye premisser for en framtidig byutvikling ogs\u00e5 i Loddefjord. Det er derfor viktig at Bergen kommune g\u00e5r i dialog med Vestland Fylkeskommune og ser helhetlig p\u00e5 samferdselsutfordringene i Loddefjord sentrum b\u00e5de p\u00e5 kort og lang sikt. Videre utvikling av Loddefjord sentrum Det er n\u00f8dvendig \u00e5 revidere gjeldende plan fra 2002, med endring i 2009. Gjeldende plan er per i dag til hinder for nye prosjekter, da det ikke har v\u00e6rt vilje til \u00e5 gjennomf\u00f8re n\u00f8kkeltiltak som omlegging av Lyderhornvegen og kollektivterminalen. Viktige tiltak som \u00e5 etablere nytt torg og en st\u00f8rre m\u00f8teplass for lokalbefolkninger lar seg vanskelig gjennomf\u00f8re i samsvar med dagens plan, s\u00e5 lenge veisystemet og kollektivterminalen ikke kan redusere sitt fotavtrykk vesentlig. Som en del av revidering av reguleringsplan for Loddefjord sentrum, eller en arealplan for bybanen, m\u00e5 det tas beslutning hvor en ev framtidige bybanetraseer, b\u00e5de fra Fyllingsdalen og fra sentrum, og hvor en bybaneholdeplass skal ligge. P\u00e5 sikt anbefales det en full revisjon av omr\u00e5dereguleringsplan for sentrale deler av Loddefjord. Saksnummer PLAN-2022/20520 Side 15 av 17 Anbefalt vedtak: Fagetaten anbefaler \u00e5 ikke videref\u00f8re arbeidet med Strategisk planprogram for Loddefjord. Loddefjord er et bydelssentrum, og inng\u00e5r i kommunens omr\u00e5desatsing. Det vil etter hvert bli behov for \u00e5 legge nye rammer for videre byutvikling ogs\u00e5 her, og dette b\u00f8r gj\u00f8res gjennom en planprosess som bygger videre p\u00e5 utredningene som er gjennomf\u00f8rt i denne fasen. Fagetaten anbefaler f\u00f8lgende oppf\u00f8lgingsoppgaver: Oppgave N\u00e5r Hvem Gj\u00f8re Byanalysen tilgjengelig som kunnskapsgrunnlag N\u00e5 PBE, Bergen kommune for arealplanlegging og -forvaltning i Loddefjord Definere og kostnadsberegne prosjekter som skal N\u00e5 Respektive inng\u00e5 i Handlings- og \u00f8konomiprogram, som ikke byr\u00e5dsavdelinger og trenger plan etater i Bergen kommune Revidere omr\u00e5dereguleringsplan for Loddefjord P\u00e5 PBE, Bergen kommune sentrum sikt Plan- og bygningsetaten Aslaug Aalen Avdelingssjef Tarje I. Wanvik Etatsdirekt\u00f8r Dette dokumentet er godkjent elektronisk. Saksnummer PLAN-2022/20520 Side 16 av 17 Vedlegg: A) Rapport, Mobilitetsstrategi for Loddefjord, Multiconsult B) Energiutredning, Asplan Viak C) Byanalyse for Loddefjord, Bergen kommune D) Oppsummering av innkomne merknader til oppstart, uten kommentarer Relevante dokumenter, ikke vedlagt saken - Kommuneplanens samfunnsdel, vedtatt juni 2015 - kommuneplanens arealdel, KPA2018, vedtatt juni 2019 - Strategisk temakart BERGEN 2030, vedtatt september 2016 - Klima og energihandlingsplan for Bergen, vedtatt september 2016 - Levek\u00e5rsrapporten 2016 - Omr\u00e5desatsing i Bergen kommune. Rapport med anbefalinger for videre innsats - H\u00f8ringsforslag til KDP kollektivsystem i Bergen Vest, Kollektivplan, 2022 Fullstendig dokumentoversikt og saksgang, se https://www.bergen.kommune.no/omkommunen/offentlig- innsyn/innsynplanogbyggesak , saksnr PLAN-2022/20520 Saksnummer PLAN-2022/20520 Side 17 av 17 "
}