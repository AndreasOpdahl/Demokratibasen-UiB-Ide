{
  "dokument_id": "53f50e94-171e-5e2d-aaac-c1a95531c46b",
  "doc_type": "case_attachment",
  "kommune": 4601,
  "tittel": "Nabomerknad",
  "url": "https://bergen.kommune.no/politikere-utvalg/api/fil/bk360/9322044/Nabomerknad",
  "tekst": " Klage p\u00e5 S\u00f8knad om dispensasjon fra bestemmelser til kommuneplanens arealdel vedr. plankrav og byggegrense langs sj\u00f8. Gnr. 107 bnr. 308, Langenesvegen 34, 5258 BLOMSTERDALEN Tiltakshaver: Mette Hordnes og Thorolf Magnesen Det vises til tidligere ulovlighetssak ang. utgraving og ulovlig fors\u00f8k p\u00e5 \u00e5 privatisere det samme omr\u00e5det i strandsonen. Akkurat samme omr\u00e5det som tiltakshaver n\u00e5 vil gjerde inn. Ulovlighetssaken gikk til alle instanser og krav om tilbakef\u00f8ring av strandsonen til det opprinnelige ble p\u00e5lagt Mette Hordnes og Thorolf Magnesen, gang p\u00e5 gang. Med begrunnelse: Form\u00e5let med bestemmelsen er \u00e5 hindre privatisering og nedbygging av ubebygde arealer i tiknytning til, og i n\u00e6rheten av sj\u00f8. Hensynet bak bestemmelsen om byggegrense langs sj\u00f8 er \u00e5 sikre strandsonen med de n\u00e6re sj\u00f8arealer for allmennhetens praktisering av friluftsliv, hensynet til natur- og kulturmilj\u00f8, landskap og andre allmenne interesser. Ogs\u00e5 hensynet til presedens var i alle instanser vektlagt. I n\u00e5 denne s\u00f8knad, s. 2, 3. avsnitt, skriver Mette Hordnes og Thorolf Magnesen: \u00abPlanlagte tiltak skjer i tilknytning til-, og p\u00e5 hageareal til allerede bebygd boligeiendom\u00bb. Tiltakshaverne bekrefter herved \u00e5 ha etablert et ulovlig hageareal i strandsonen. B\u00e6rbusker, frukttr\u00e6r, potet\u00e5ker etc. ble i 2022 plantet i allmennhetens- og dyrelivets del av strandsonen. Planlagt tiltak befinner seg ikke p\u00e5 hagearealet til Langenesvegen 34, se vedlagt utklipp. Det planlagt inngjerdet omr\u00e5det befinner seg i det gr\u00f8nne beltet som strekker seg i strandsonen langs hele Mildehalv\u00f8ya. Viser til sak KLAGE-2022/24170-2, datert 29.06.22, der kommunen skriver iht. til tilbakef\u00f8ring av det ulovlige terrenginngrepet og beplantning, s. 3: Det viktige er at strandsonen ikke privatiseres. Det er i hele min botid, som n\u00e6rmeste nabo, ikke blitt observert hjort i omr\u00e5det. Det oms\u00f8kte tiltaket p\u00e5klages og kan ikke aksepteres. Med vennlig hilsen Lise B. Bracco Milde, 29.01.2023 "
}