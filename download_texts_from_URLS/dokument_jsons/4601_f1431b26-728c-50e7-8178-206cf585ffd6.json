{
  "dokument_id": "f1431b26-728c-50e7-8178-206cf585ffd6",
  "doc_type": "case_attachment",
  "kommune": 4601,
  "tittel": "Statsforvalteren i Vestland stadfester -  gbnr. 41_727, Ven\u00e5sen 10A. Klage p\u00e5 tillatelse til oppf\u00f8ring av tomannsbolig",
  "url": "https://bergen.kommune.no/politikere-utvalg/api/fil/bk360/12199187/Statsforvalteren-i-Vestland-stadfester-gbnr-41-727-Venasen-10A-Klage-pa-tillatelse-til-oppforing-av-tomannsbolig",
  "tekst": " V\u00e5r dato: V\u00e5r ref: 18.02.2025 2024/17607 Deres dato: Deres ref: 12.09.2024 Karoline Tyborg Leversen Saksbehandler, innvalgstelefon Ven\u00e5sen 7 Hilde \u00d8ye, 5557 2130 5232 Paradis Bergen kommune gbnr. 41/727, Ven\u00e5sen 10A. Klage p\u00e5 tillatelse til oppf\u00f8ring av tomannsbolig. Vi viser til Bergen kommunes oversendelse av klagesaken i brev datert 25.11.2024. Vedtak Statsforvalteren stadfester Bergen kommunes vedtak datert 23.08.2024, referanse BYGG- 2024/13454-9. Sakens bakgrunn Bergen kommune innvilget tiltakshavers s\u00f8knad om tillatelse til oppf\u00f8ring av tomannsbolig og opparbeidelse av infrastruktur p\u00e5 eiendom gbnr. 41/727. Tiltaket har et areal p\u00e5 521,3 m2 BRA. I tillegg kommer to biloppstillingsplasser med areal p\u00e5 36 m2. Vedtaket er datert 23.08.2024. Bergen kommune er av den oppfatning at vilk\u00e5rene for \u00e5 dispensere fra KPA \u00a7 3.1 om plankrav er oppfylt, jf. plan- og bygningsloven (pbl.) \u00a7 19-2. Dere har som naboer p\u00e5 gbnr. 41/810 p\u00e5klaget vedtaket ved e-post den 12.09.2024. Det vises til at dere ikke kan se at det er tatt hensyn til deres tidligere merknader til nabovarselet. I deres merknad til nabovarselet den 22.04.2024, gis det uttrykk for at det ikke b\u00f8r gis dispensasjon fra plankravet. Det vises til tomtest\u00f8rrelsen og at det b\u00f8r gj\u00f8res utbedringer av veien f\u00f8r det tillates \u00f8kt trafikkbelastning, jf. \u00a7 3.3.1 bokstav a. Det stilles ogs\u00e5 sp\u00f8rsm\u00e5lstegn ved tiltakets tilpasning til stedet. Det vises til at bygget vil gi en vesentlig forringelse av utsikten fra Ven\u00e5sen 7, at bygget vil virke sv\u00e6rt ruvende ogs\u00e5 for boligene i Ven\u00e5sen 8 og Nyb\u00f8veien 7B og at solforholdene til Ven\u00e5sen 8 vil bli p\u00e5virket i vesentlig grad. Dere er derfor av den oppfatning at boligen b\u00f8r senkes i terrenget, samt trekkes bakover p\u00e5 tomten. I klagen viser dere til at dere ikke kan se at det er tatt hensyn til omkringliggende naboer. Det vil fra deres tomt v\u00e6re en vegg mot \u00f8st p\u00e5 28 meters lengde med fritt innsyn til deres stue og hage. Dere ser p\u00e5 dette som et kraftig inngrep i privatlivets fred og ikke i tr\u00e5d med \u00a7 26.4 i KPA. Dere viser til at bygningen m\u00e5 senkes i terrenget for \u00e5 tilpasses omkringliggende bebyggelse. Det vises til klagen i sin helhet. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/6 Klagen ble behandlet av Utvalg for milj\u00f8 og byutvikling i m\u00f8te den 14.11.2024, sak 402/24. Klagen ble ikke tatt til f\u00f8lge. Saken er derfor sendt til Statsforvalteren for endelig klagebehandling. Regelverk Statsforvalterens myndighet som klageinstans Statsforvalteren er delegert myndighet til \u00e5 avgj\u00f8re klagesaker etter plan- og bygningsloven, se pbl. \u00a7 1-9 femte avsnitt og rundskriv T-2/09. Statsforvalteren kan \u00abpr\u00f8ve alle sider av saken og herunder ta hensyn til nye omstendigheter\u00bb. Vi \u00abskal vurdere de synspunkter som klageren kommer med, og kan ogs\u00e5 ta opp forhold som ikke er ber\u00f8rt av ham\u00bb, jf. fvl. \u00a7 34 andre avsnitt. Statsforvalteren kan stadfeste kommunens vedtak, omgj\u00f8re vedtaket eller oppheve det og sende saken tilbake til kommunen for helt eller delvis ny behandling, jf. fvl. \u00a7 34 fjerde avsnitt. Plansituasjon Eiendommen ligger i et omr\u00e5de som i kommuneplanens arealdel (KPA2018) for Bergen kommune, vedtatt i Bystyret 19.06.2019, viser eiendommen med arealform\u00e5let bebyggelse og anlegg \u2013 ytre fortettingssone. Eiendommen ligger ogs\u00e5 innenfor infrastruktursone H410_1 (konsesjonsomr\u00e5de fjernvarme Flesland \u2013 Sentrum). I kommunedelplan FANA. KDP NY-PARADIS, HOP, NESTTUN, NESTTUN VEST, ikrafttredelsesdato 15.01.2001, er eiendommen avsatt til arealform\u00e5let boligomr\u00e5de. Vilk\u00e5r for dispensasjon Pbl. \u00a7 19-2 f\u00f8rste avsnitt sl\u00e5r fast at \u00abkommunen kan gi varig eller midlertidig dispensasjon fra bestemmelser fastsatt i eller i medhold av\u00bb plan- og bygningsloven. Kommunens adgang til \u00e5 gi dispensasjon er likevel begrenset. Det f\u00f8lger av pbl. \u00a7 19-2 andre avsnitt at dispensasjon ikke kan gis \u00abdersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt\u00bb. Videre skal \u00abfordelene ved \u00e5 gi dispensasjon [...] v\u00e6re klart st\u00f8rre enn ulempene\u00bb, jf. \u00a7 19-2 andre avsnitt. De to vurderingene er selvstendige vilk\u00e5r, som begge m\u00e5 v\u00e6re oppfylt for at kommunen kan gi dispensasjon. Vilk\u00e5rene er rettslige vurderingstema, ikke et kommunalt skj\u00f8nn, og kan derfor overpr\u00f8ves fullt ut.1 Dersom begge vilk\u00e5rene er oppfylt, m\u00e5 kommunen gj\u00f8re en vurdering av om det skal innvilges dispensasjon, jf. ordet \u00abkan\u00bb i \u00a7 19-2 f\u00f8rste avsnitt. Det er f\u00f8lgelig ingen som har krav p\u00e5 \u00e5 f\u00e5 dispensasjon.2 Statsforvalterens vurdering Vi vurderer saken som godt nok opplyst, det er klaget til rett tid, og vilk\u00e5rene for \u00e5 behandle klagen er oppfylt. Byggverkets plassering I klagen vises det til at bygget vil f\u00f8re til ulemper for naboene rundt, i form av at tiltaket er ruvende og vil forringe utsikt og solforhold, samt medf\u00f8re \u00f8kt innsyn. Etter pbl. \u00a7 29-4 f\u00f8rste avsnitt skal \u00ab[b]yggverkets plassering, herunder h\u00f8ydeplassering, og byggverkets h\u00f8yde [...] godkjennes av kommunen\u00bb. Bestemmelsen inneb\u00e6rer at kommunen m\u00e5 foreta en konkret vurdering av tiltakets plassering, h\u00f8ydeplassering og h\u00f8yde ut fra forholdene p\u00e5 stedet. I denne 1 Ot.prp. nr. 32 (2007-2008) s. 242. 2 Se Prop. 169 L (2020-2021) s. 25. Side: 3/6 vurderingen skal ulike hensyn inng\u00e5, herunder \u00e5 hindre brannspredning til andre byggverk og ivareta behovet for luft, lys, utsikt samt hindre innsyn. Bestemmelsen skal ivareta hensynet til naboer og omkringliggende milj\u00f8. I rundskriv fra Kommunal- og moderniseringsdepartementet H-8/15 side 8 fremg\u00e5r f\u00f8lgende om hvordan bestemmelsen skal forst\u00e5s: \u00abPlan- og bygningsloven \u00a7 29-4 forutsettes praktisert slik at tiltakshavers \u00f8nske im\u00f8tekommes der ikke avgj\u00f8rende grunner taler imot dette. Med avgj\u00f8rende grunner sikter en s\u00e6rlig til plassering og h\u00f8yde som medf\u00f8rer betydelig ulempe for f.eks. naboeiendommer og/eller omkringliggende milj\u00f8. Det er kun i tilfeller der det objektivt sett kan konstateres betydelig ulempe for naboeiendommer eller omkringliggende milj\u00f8 at kommunen kan ut\u00f8ve \"kan\"- skj\u00f8nnet etter plan- og bygningsloven \u00a7 29-4 f\u00f8rste ledd (fritt skj\u00f8nn). I praksis skal det mye til for at naboer i tettbygd str\u00f8k blir h\u00f8rt med protest eller klage over tap av utsikt eller reduksjon i solforhold. Dette er forhold som vil v\u00e6re p\u00e5regnelig i boligfelt, og s\u00e6rlig i forbindelse med kommunal fortettingspolitikk.\u00bb Sp\u00f8rsm\u00e5let om det er avgj\u00f8rende grunner mot \u00e5 godkjenne tiltakshaver sitt \u00f8nske m\u00e5 avgj\u00f8res ut fra en skj\u00f8nnsmessig vurdering der en rekke hensyn vil v\u00e6re relevante. Hensyn som kan vektlegges vil blant annet v\u00e6re utsikts- og lysforhold, hensyn til naboer og omkringliggende milj\u00f8 og brannsikring. Sivilombudet har lagt til grunn at naboulempene m\u00e5 v\u00e6re kvalifiserte f\u00f8r bygningsmyndighetene kan gripe inn mot tiltakshavers \u00f8nske, jf. \u00e5rsmelding 1987 s. 172. Vurderingstemaet etter pbl. \u00a7 29-4 blir om de naboulempene som gj\u00f8res gjeldende g\u00e5r ut over det som m\u00e5 t\u00e5les i det aktuelle omr\u00e5det. I vedtaket den 23.08.2024 skriver kommunen f\u00f8lgende ang\u00e5ende naboulemper: \u00abAvstands- og h\u00f8ydekrav i plan- og bygningsloven er ivaretatt. Vi mener plassering og h\u00f8yder p\u00e5 tiltakene er tilpasset eiendommen og omr\u00e5det og at tiltakene ikke medf\u00f8rer mer ulemper enn det som m\u00e5 forventes i et tett bebygd str\u00f8k\u00bb. I fagnotatet datert 01.10.2024 skriver kommunen videre, i vurderingen av dispensasjon fra plankravet i KPA \u00a7 3.1, at: \u00abKlager anf\u00f8rer av ulemper er innsyn og kraftig inngripen i privatlivets fred. Det er kun i tilfeller der det objektivt sett kan konstateres betydelig ulempe for naboeiendommer eller omkringliggende milj\u00f8 at det kan v\u00e6re aktuelt \u00e5 kreve annen plassering/h\u00f8yde, jf. rundskriv H-8/15. Plasseringen godkjennes som oms\u00f8kt med 4,0 meter til nabogrense mot gnr 41 bnr 54 og gnr 41 bnr 731, jf. plan- og bygningsloven \u00a7 29-4. Fordelene ved \u00e5 dispensere fra plankrav vurderes til \u00e5 muliggj\u00f8res utbygging av eiendom. Hva gjelder h\u00f8yden mener vi det er tilstrekkelig redegjort for at tiltaket f\u00f8lge f\u00f8ringer i plangrunnlag, og er innfor hva som kan forventes av tiltak p\u00e5 en boligtomt. Vi kan med andre ord ikke se at tiltaket p\u00e5f\u00f8rer nabobebyggelsen urimelig ulempe med tanke p\u00e5 tap av utsikt og sol. Dette underbygges ogs\u00e5 av innsendt sol/skygge- diagram i forbindelse med s\u00f8knad av 26.03.2021. Ulempene vil v\u00e6re at nabo kan oppleve noe mer innsyn\u00bb. Statsforvalteren har ikke vesentlige merknader til kommunens vurdering om \u00e5 godkjenne tiltakets plassering etter pbl. \u00a7 29-4. Vi vil likevel komme med noen kommentarer. Vi vil f\u00f8rst vise til at kommuneplanen viser den aktuelle eiendommen som ytre fortettingssone og at eiendommen er avsatt til bebyggelse. Som nevnt fremg\u00e5r det ogs\u00e5 av det ovennevnte rundskrivet at det i praksis skal Side: 4/6 mye til for at naboer i tettbebygde str\u00f8k blir h\u00f8rt med klage over tap av utsikt, da dette er forhold som vil v\u00e6re p\u00e5regnelig, s\u00e6rlig i forbindelse med kommunal fortettingspolitikk. Etter v\u00e5r vurdering m\u00e5 det samme ogs\u00e5 gjelde for ulemper i form av \u00f8kt innsyn. Vi har forst\u00e5else for at dere blir p\u00e5virket av tiltaket, og at dere vil f\u00e5 noen ulemper i form av p\u00e5virkning for utsyn og innsyn som f\u00f8lge av det. Etter en samlet vurdering er vi likevel enige med kommunen i at ulempene ligger innenfor det som m\u00e5 t\u00e5les i et boligomr\u00e5de. Videre er vi ogs\u00e5 enige med kommunen i at innsendt soldiagram viser at tiltaket ikke vil f\u00f8re til vesentlige ulemper for naboenes solforhold. Tiltaket er heller ikke i strid med avstandskravet i pbl. \u00a7 29-4. Etter dette er vi av den oppfatning at tiltaket kan godkjennes etter pbl. \u00a7 29-4. Dispensasjon fra plankrav Det er ikke omtvistet at tiltaket krever dispensasjon fra plankravet i KPA \u00a7 3.1, jf. pbl. \u00a7 19-2. N\u00e5r noen s\u00f8ker om \u00e5 utf\u00f8re et tiltak i strid med det som f\u00f8lger av lov- og plangrunnlag, er utgangspunktet at s\u00f8knaden skal avsl\u00e5s, med mindre de rettslige vilk\u00e5rene for \u00e5 dispensere er oppfylt, og kommunen etter en konkret vurdering finner \u00e5 kunne innvilge slik dispensasjon. F\u00f8rste sp\u00f8rsm\u00e5l i dispensasjonsvurderingen er om hensynene bak plankravet vil bli \u00abvesentlig tilsidesatt\u00bb ved en dispensasjon, jf. \u00a7 19-2. Hensynene bak plankravet er \u00e5 sikre en bred, helhetlig og grundig vurdering av arealbruken innenfor et bestemt omr\u00e5de. Planprosessen skal sikre at offentlige myndigheter, grunneiere og andre ber\u00f8rte f\u00e5r mulighet til \u00e5 fremme sine interesser frem mot reguleringsvedtaket. Plankravet skal ogs\u00e5 sikre at overordnede forhold som infrastruktur og gr\u00f8ntomr\u00e5der er sikret f\u00f8r utbygging tillates, se bl.a. kommunens veileder \u00abPlankrav i kommuneplanen KPA2018\u00bb side 6. I vedtaket viser kommunen blant annet til at potensialet for utbygging er lite, selv om omr\u00e5det ikke er ferdig utbygd. De ovennevnte hensynene gj\u00f8r seg ikke gjeldende med like stor tyngde i omr\u00e5der som er utbygde, der infrastrukturen gjerne er etablert, og det ikke er behov for en overordnet avklaring. Statsforvalteren viser likevel til at det f\u00f8lger av sivilombudspraksis3 at dette er momenter som isolert sett tilsier at hensynet bak plankravet ikke vil bli vesentlig satt til side. Videre g\u00e5r det frem av Sivilombudets praksis at disse momentene kan gj\u00f8re seg gjeldende for tilsvarende tiltak i \u00aballe uregulerte, etablerte og utbygde boligomr\u00e5der [...] der infrastruktur som veier, gang- og sykkelstier, vann og avl\u00f8p osv. allerede er etablert\u00bb, og at det forhold at det er tale om et utbygd omr\u00e5de derfor bare kan tillegges begrenset vekt. Sp\u00f8rsm\u00e5let i saken er f\u00f8rst og fremst om en reguleringsplan vil kunne avklare noe som ikke allerede er avklart, og om en reguleringsplan vil gi et bedre avgj\u00f8relsesgrunnlag enn en dispensasjon. I den aktuelle saken er det gjort grundige unders\u00f8kelser i forbindelse med bygges\u00f8knaden. Vi viser til at det er foretatt en stedsanalyse som gir en overordnet avklaring av sammenhengen mellom boligene og omgivelsene. Her gjennomg\u00e5s blant annet kommunikasjon og m\u00e5lpunkt. Det er ogs\u00e5 utarbeidet en arkitektonisk redegj\u00f8relse. Videre har Bymilj\u00f8etaten p\u00e5 visse betingelser gitt en positiv uttalelse til utvidet bruk av avkj\u00f8rsel. VA-anlegg er ogs\u00e5 avklart med Bergen Vann, og s\u00f8ker opplyser 3 Sivilombudet i sak 2019/4292: Dispensasjon fra krav om reguleringsplan \u2012 riving av eksisterende bolig, deling av eiendom og oppf\u00f8ring av to nye boliger med carporter - Sivilombudet. Side: 5/6 om at det er utarbeidet en overvannsplan i forbindelse med anmodning om forh\u00e5ndsuttalelse fra Bergen Vann. Videre er det utarbeidet en milj\u00f8faglig utredning som kartlegger naturmangfoldet p\u00e5 eiendommen. Dette ble ved forrige s\u00f8knad bedt om fra Bymilj\u00f8etaten, som f\u00f8lge av behovet for \u00e5 vurdere bl\u00e5gr\u00f8nne verdier. I e-post den 01.07.2024 fra Bymilj\u00f8etaten ved Natur- og milj\u00f8forvaltningsseksjonen, blir det vist til at de vurderer rapporten som god og dekkende. Konklusjonen i rapporten er at omr\u00e5det har ubetydelig milj\u00f8verdi, med lite indikasjoner om aktiv funksjon som \u00f8kologisk korridor. Bymilj\u00f8etaten vurderer at oms\u00f8kt tiltak n\u00e5 i st\u00f8rre grad enn ved tidligere s\u00f8knad, ivaretar \u00f8kologisk korridor og f\u00f8lger anbefalinger om avb\u00f8tende tiltak gitt i rapporten. Vi vurderer dermed ogs\u00e5 at forholdet til de bl\u00e5gr\u00f8nne verdiene p\u00e5 eiendommen er tilstrekkelig avklart i byggesaken. Vestland fylkeskommune INV har i uttale den 04.07.2024 frar\u00e5det kommunen \u00e5 gi dispensasjon fra plankravet. Det blir vist til at slik trafikksituasjonen er i krysset mellom kommunal og fylkeskommunal del av Troldhaugvegen, er det ikke \u00f8nskelig at det blir lagt til rette for \u00f8kt trafikk i dette krysset. I uttalelsen blir det vist til at vegnormalkravene viser at det for lengst er krav om tiltak i krysset, men at de relevante tiltakene er omfattende og potensielt kan ha u\u00f8nskede konsekvenser. Fylkeskommunen har derfor ikke planer om \u00e5 etablere tiltak i krysset. Det blir ogs\u00e5 vist til at de relevante tiltakene vil v\u00e6re s\u00e5 kompliserte og kostnadskrevende at det er helt urealistisk at de skal kunne bli finansiert av en enkelt boligutbygger. Til tross for at fylkeskommunen frar\u00e5der en dispensasjon, tilsier uttalelsen at de trafikale forholdene er avklart, og at en planprosess ikke vil medf\u00f8re ytterligere avklaringer og slik sett gi et bedre avgj\u00f8relsesgrunnlag enn i byggesaken. Endelig legger vi ogs\u00e5 vekt p\u00e5 at tiltaket er i tr\u00e5d med arealform\u00e5lene i de gjeldende planene og at tiltaket ikke utl\u00f8ser krav til flere dispensasjoner. Videre er vi ogs\u00e5 av den oppfatning at en dispensasjon fra plankravet i den aktuelle saken ikke vil vanskeliggj\u00f8re en senere planprosess. I lys av de ovennevnte forholdene kan vi ikke se at det foreligger forhold som ikke allerede er avklart og som en reguleringsplan vil gi bedre avgj\u00f8relsesgrunnlag for enn en dispensasjon. En dispensasjon vil etter v\u00e5r vurdering ikke n\u00f8dvendiggj\u00f8re ny infrastruktur eller \u00f8kt behov for lekeplass, barnehager, skoler eller lignende. En dispensasjon \u00e5pner heller ikke for utnytting av eiendommen som skiller seg fra de andre eiendommene i omr\u00e5det, og passer inn i utbyggingsm\u00f8nsteret. Offentlige myndigheter og naboer har ogs\u00e5 f\u00e5tt muligheten til \u00e5 fremme sine interesser i byggesaken. Vi vurderer derfor at hensynene bak plankravet i KPA \u00a7 3.1 ikke blir \u00abvesentlig tilsidesatt\u00bb ved en dispensasjon. Videre m\u00e5 det v\u00e6re \u00abklart st\u00f8rre\u00bb fordeler enn ulemper ved \u00e5 gi dispensasjon fra plankravet. B\u00e5de fordeler og ulemper m\u00e5 vurderes ut fra generelle planfaglige areal- og ressursdisponeringshensyn. Fordelene ved \u00e5 gi dispensasjon fra plankravet vil f\u00f8rst og fremst v\u00e6re \u00e5 unng\u00e5 en ressurs- og kostnadskrevende prosess. Ulempene kan v\u00e6re at behandlingen ikke blir like omfattende og grundig, og at det bare er de naboene som blir direkte ber\u00f8rt av tiltaket som f\u00e5r anledning til \u00e5 medvirke. Vi legger videre vekt p\u00e5 at tiltaket, etter v\u00e5rt syn, ikke gir eller krever vesentlige endringer eller behov for andre fellesarealer og/eller oppgradering i byggeomr\u00e5det i sin helhet. Etter gjennomgangen ovenfor, ser vi med andre ord ikke at det er n\u00f8dvendig med en reguleringsprosess i denne saken. Dette reduserer vekten av de ovennevnte ulempene. Side: 6/6 Statsforvalteren har etter en samlet vurdering konkludert med at fordelene med \u00e5 dispensere er \u00abklart st\u00f8rre\u00bb enn ulempene. Vilk\u00e5rene for \u00e5 gi dispensasjon fra KPA \u00a7 3.1 er derfor oppfylt, jf. pbl. \u00a7 19-2 andre avsnitt. Vi har heller ikke merknader til kommunens konkrete skj\u00f8nn om \u00e5 innvilge dispensasjon, jf. bestemmelsens f\u00f8rste avsnitt. Oppsummering Klagen f\u00f8rer ikke fram. Vi stadfester Bergen kommunes vedtak datert 23.08.2024. Vilk\u00e5rene for \u00e5 kunne gi dispensasjon etter \u00a7 19-2 er oppfylt. En dispensasjon vil ikke f\u00f8re til at hensynene bak plankravet i KPA \u00a7 3.1 blir \u00abvesentlig tilsidesatt\u00bb. Videre er fordelene ved \u00e5 gi dispensasjon \u00abklart st\u00f8rre\u00bb enn ulempene. V\u00e5rt vedtak er endelig og kan ikke p\u00e5klages, jf. forvaltningsloven \u00a7 28 tredje avsnitt. Med hilsen Marte Ruvang Karlsen Hilde \u00d8ye seniorr\u00e5dgiver r\u00e5dgiver Dokumentet er elektronisk godkjent Kopi til: CK NOR BYGG AS Skjellvikaveien 12C 3237 SANDEFJORD BERGEN KOMMUNE Postboks 7700 5020 BERGEN Mottakerliste: Karoline Tyborg Leversen Ven\u00e5sen 7 5232 Paradis Lars Magne Skalle Ven\u00e5sen 7 5232 Paradis "
}