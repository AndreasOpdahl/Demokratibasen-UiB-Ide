{
  "dokument_id": "8fa8fe97-5bbb-5fd2-909c-aeed0d835bbe",
  "doc_type": "case_minutes",
  "kommune": 4601,
  "tittel": "Saksprotokoll UMBY, 21032024, Sak 101/24, Fana, gnr 106 bnr 226 Eikeneset 33. S\u00f8knad om endring av vilk\u00e5r knyttet til rammetillatelse  for nybygg bolig",
  "url": "https://bergen.kommune.no/politikere-utvalg/api/fil/bk360/10179134/Innstilling-vedtak-Fana-gnr-106-bnr-226-Eikeneset-33-Soknad-om-endring-av-vilkar-knyttet-til-rammetillatelse-for-nybygg-bolig",
  "tekst": "Fana, gnr 106 bnr 226 Eikeneset 33. S\u00f8knad om endring av vilk\u00e5r knyttet til rammetillatelse for nybygg bolig Utvalg for milj\u00f8 og byutvikling behandlet saken i m\u00f8tet 21.03.2024 sak 101/24 og fattet f\u00f8lgende vedtak: 1. Vedtak datert 20.06.2018 omgj\u00f8res i medhold av forvaltningslovens \u00a7 35 f\u00f8rste ledd bokstav a. 2. Vedtaket endres til at det plantes seks tr\u00e6r som erstatning for de som m\u00e5 felles. Utvalg for milj\u00f8 og byutviklings behandling Lars Selmar Alsaker (H) ba om habilitetsvurdering til sak 101/24. Advokatfirma SANDS AS, hvor Alsaker er advokat, har bist\u00e5tt nabo Frode Karlsen i saken. Alsaker mener selv han er inhabil. Vurdering av habilitet er foretatt etter forvaltningsloven \u00a7 6 annet ledd. Bystyredirekt\u00f8ren mener det foreligger \u00abs\u00e6regne forhold\u00bb og det anbefales derfor at utvalg for milj\u00f8 og byutvikling kjenner Alsaker inhabil til \u00e5 delta i behandlingen av sak 101/24. Lise Wergeland Str\u00f8mmen (H) m\u00f8tte. Ingen representanter tok ordet. Votering: Innstillingen punkt 1 og 2 ble vedtatt enstemmig. Byr\u00e5det behandlet saken i m\u00f8tet 22.02.2024 sak 46/24 Byr\u00e5det innstiller til utvalg for milj\u00f8 og byutvikling \u00e5 fatte f\u00f8lgende vedtak: Byr\u00e5dets innstilling og utvalgets vedtak er likelydende. "
}