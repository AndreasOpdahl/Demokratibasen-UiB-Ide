{
  "dokument_id": "51d27828-1c9c-54d8-ac02-819cc3135213",
  "doc_type": "case_presentation",
  "kommune": 4601,
  "tittel": "Handlingsplan mot \u00e5pne rusomr\u00e5der. ",
  "url": "https://bergen.kommune.no/politikere-utvalg/api/fil/bk360/11578792/Framstilling-Handlingsplan-mot-apne-rusomrader-",
  "tekst": " Eldrer\u00e5det/Kommunalt r\u00e5d for personer med funksjonsnedsettelse Saksframstilling V\u00e5r referanse: 2023/283884-212 Saksbehandler: Ragnhild Hvoslef Kr\u00fcger Handlingsplan mot \u00e5pne rusomr\u00e5der. Hva saken gjelder: Byr\u00e5det har lagt frem en handlingsplan mot \u00e5pne rusomr\u00e5der. Planen har tre m\u00e5l Hovedm\u00e5l: \u00d8ke den samlede innsatsen for \u00e5 avvikle \u00e5pne rusomr\u00e5der og forhindre at det oppst\u00e5r nye \u00e5pne rusomr\u00e5der, slik at alle innbyggere er trygge i offentlige byrom. - Tiltak 1: utvide og videref\u00f8re Koordineringsgruppen mot \u00e5pne rusom\u00e5der og operativ gruppe Delm\u00e5l 1: V\u00e5gsbunnen er trygt, ryddig og trivelig med gode byrom hvor det gjennomf\u00f8res ulike handels- og kulturarrangementer. - Tiltak 2: Tilstedev\u00e6relse i og rundt \u00e5pne rusomr\u00e5der - Tiltak 3: Bergen kommune skal invitere aktuelle n\u00e6rmilj\u00f8akt\u00f8re i V\u00e5gsbunnen til en medvirkningsprosess i forbindelse med fremtidig gateopprustning i V\u00e5gsbunnen - Tiltak 4: Bergen kommune skal ta initiativ til dialog med n\u00e6rings-, kultur og organisasjonsliv som ser muligheter og vil bidra til \u00e5 at det skapes handels- og kulturaktiviteter og \u00f8kt sosial kontroll i V\u00e5gsbunnen. - Tiltak 5: Forbedre renhold og rydding p\u00e5 \u00e5pne rusomr\u00e5der. - Tiltak 6: Iverksette daglig rydding p\u00e5 Christi Krybbe skoleplass - Tiltak 7: Bergen kommune skal ta initiativ til nabolagsm\u00f8ter hvert \u00e5r i planperioden for \u00e5 f\u00e5 innspill fra beboere, n\u00e6ringsliv og brukerorganisasjoner og andre ber\u00f8rte parter. Delm\u00e5l 2: Rusmiddelavhengige personer har et mangfold av tilgjengelige tilbud med h\u00f8y kvalitet. - Tiltak 8: Kommunalt opps\u00f8kende arbeid p\u00e5 \u00e5pne rusomr\u00e5der - Tiltak 9: Bergen kommune skal etablere et sentrumsn\u00e6rt MO-senter s\u00e5 raskt som mulig - Tiltak 10: Utvide \u00e5pningstider p\u00e5 MO Nesttun - Tiltak 11: Evaluere og gjennomg\u00e5 det samlede MO-sentertilbudet i Bergen 1 Eldrer\u00e5det behandlet h\u00f8ringsutkastet til planen i m\u00f8te 14. august og tok det til orientering KRPF behandlet h\u00f8ringsutkastet til planen i m\u00f8te 13. august og sendte f\u00f8lgende innspill som er kommentert i merknadsskjemaet Det st\u00e5r mye bra i handlingsplanen. Det skal v\u00e6re en tett dialog med de ulike akt\u00f8rene. Det er urovekkende at det st\u00e5r over 200 personer i boligk\u00f8. Her b\u00f8r det settes inn strakstiltak for \u00e5 s\u00f8rge for at disse f\u00e5r et tilfredsstillende botilbud snarest mulig. Sv\u00e6rt mange av denne gruppen \u00f8nsker et botilbud for \u00e5 komme seg vekk fra gata. KRPF er skeptisk til at det ikke finnes noen alternativ m\u00e5te personer i aktiv rus kan f\u00e5 hjelp til annen behandling som poliklinisk samtalebehandling eller d\u00f8gnbehandling enn flere byr\u00e5kratiske prosesser. R\u00e5det mener det m\u00e5 startes opp et fors\u00f8k der det er mulig for denne gruppen \u00e5 f\u00e5 slik hjelp p\u00e5 en enklere og mindre byr\u00e5kratisk m\u00e5te. KRPF er glad for en oppgradering av gatene slik at de blir universelt utformet, men vil p\u00e5peke at de to HC-parkeringsplassene p\u00e5 Nedre Korskirkeallmenningen er to av f\u00e5 HCplasser i omr\u00e5det som tilfredsstiller kravene til HC-parkering og i tillegg ligger n\u00e6rt Korskirken. Korskirken er en arena som betyr mye for mange og som jevnlig har aktiviteter som f.eks. studentgudstjeneste. KRPF ber om at disse parkeringsplassene beholdes ved en oppgradering av omr\u00e5det. KRPF er skuffet over at HC-parkering igjen er utelatt samtidig som det skal reserveres plasser for bildeling. Gjentatte ganger har det blitt uttrykt at det vil bli lettere for personer med HC-kort som m\u00e5 bruke bil om det blir mindre biler, men ikke om det er mangel p\u00e5 HCparkeringsplasser, se side 11 i utkastet. Ungdomsr\u00e5det behandlet h\u00f8ringsutkastet til planen i m\u00f8te 14. august og sendte f\u00f8lgende innspill som ikke er kommentert i merknadsskjemaet: Ungdomsr\u00e5det \u00f8nsker \u00e5 uttrykke v\u00e5r st\u00f8tte til den nylig fremlagte handlingsplanen mot \u00e5pne rusomr\u00e5der, med s\u00e6rlig fokus p\u00e5 tiltakene rettet mot \u00e5 skape tryggere byrom og bedre oppf\u00f8lging for personer med rusproblemer. Vi ser frem til \u00e5 bli inkludert i det videre arbeidet og til \u00e5 motta det endelige planutkastet. Ungdomsr\u00e5det er glade for at planen anerkjenner behovet for god oppf\u00f8lging og rehabilitering for mennesker med rusproblemer. Det er avgj\u00f8rende at disse individene f\u00e5r tilgang til n\u00f8dvendige ressurser og trygge steder \u00e5 oppholde seg, slik at de kan f\u00e5 den hjelpen de trenger. Samtidig er det viktig for oss \u00e5 p\u00e5peke at n\u00e6rmilj\u00f8et m\u00e5 beskyttes mot negative konsekvenser av rusmisbruk, og at kommunen m\u00e5 ha et helhetlig fokus p\u00e5 b\u00e5de beboere og n\u00e6rmilj\u00f8 i utrullingen av tiltak som boligprogrammet. Ungdomsr\u00e5det er spesielt opptatt av forebygging. Vi \u00f8nsker at det settes inn tiltak for \u00e5 hindre at unge trekkes inn i rusmilj\u00f8er. Det er essensielt at ungdom har tilgang til trygge og positive aktiviteter som kan fungere som alternativer til rus. Vi mener ogs\u00e5 at det er viktig at mennesker som sliter med rus ikke blir m\u00f8tt med straff eller stigmatisering fra politiet, men heller f\u00e5r tilbud om hjelp og st\u00f8tte. Handlingsplanen inneholder flere gode konkrete tiltak, hvor vi har gjort oss f\u00f8lgende merknader: Kommentar til tiltak 15: Vi stiller oss positive bak etableringen av et MO-senter i sentrum, mens vi ogs\u00e5 ser behovet for et tilbud i alle bydelene i Bergen, for \u00e5 avlaste sentrum. Ungdomsr\u00e5det \u00f8nsker at det 2 etableres et eget MO-senter for kvinner, da kvinner er s\u00e6rlig s\u00e5rbare og utsatte innen rusmilj\u00f8et. Kommentar til tiltak 2: Vi stiller oss positivt bak \u00e5 synliggj\u00f8re politiet i V\u00e5gsbunnen for \u00e5 forebygge ordensforstyrrelser. Kommentar til tiltak 7: Vi stiller oss positivt bak tiltaket om \u00e5 skape handels- og kulturaktiviteter i V\u00e5gsbunnen. Dette er en gylden mulighet for \u00e5 skape arbeidsplasser for barn og unge. Kommentar til tiltak 10: Vi stiller oss positivt bak tiltaket om at Bergen kommune skal ta initiativ til nabolagsm\u00f8ter hvert \u00e5r i planperioden for \u00e5 f\u00e5 innspill fra beboere, n\u00e6ringsliv og brukerorganisasjoner. Her er medvirkning fra lokalomr\u00e5det viktig. Kommentar til tiltak 14: Vi stiller oss positivt bak tiltaket om at Bergen kommune iverksetter et pr\u00f8veprosjekt der brukere f\u00e5r et kontantbel\u00f8p for \u00e5 levere inn brukte spr\u00f8ytespisser. Kommentar til tiltak 18: Vi stiller oss positivt bak tiltaket om at Bergen kommune skal gjennomf\u00f8re ny anskaffelse av midlertidige botilbud. Forslag til vedtak: Handlingsplan mot \u00e5pne rusomr\u00e5der tas til orientering Dato: 21. november 2024 Ragnhild Hvoslef Kr\u00fcger - seniorr\u00e5dgiver Dokumentet er godkjent elektronisk. Vedlegg: Byr\u00e5dssak Handlingsplan mot \u00e5pne russcener Merknadsskjema 3 "
}