{
  "dokument_id": "d4f9c0f5-f449-566b-a53e-515fdbac547a",
  "doc_type": "case_presentation",
  "kommune": 4601,
  "tittel": "Plan for forvaltningsrevisjon og eigarskapskontroll 2024-2028",
  "url": "https://bergen.kommune.no/politikere-utvalg/api/fil/bk360/10209073/Framstilling-Plan-for-forvaltningsrevisjon-og-eigarskapskontroll-2024-2028",
  "tekst": " Kontrollutvalget Saksframstilling V\u00e5r referanse: 2023/126487-23 Saksbehandler: Lillian Kristin Bolstad Plan for forvaltningsrevisjonar og eigarskapskontrollar 2024-2028 Kva saka gjeld: I denne saka skal plan for forvaltningsrevisjonar og 2024-2028 og plan for eigarskapskontrollar 2024-2028 behandlast. Revisor Deloitte har p\u00e5 oppdrag fr\u00e5 kontrollutvalet laga utkast til desse to planane. Lovgrunnlag Minst ein gang i valperioden, og seinast innan utgangen av \u00e5ret etter at bystyret er konstituert, skal kontrollutvalet utarbeide ein plan for forvaltningsrevisjonar og ein plan for eigarskapskontrollar som skal gjennomf\u00f8rast i perioden. Planane skal vedtakast av bystyret sj\u00f8lv. Bystyret kan vedta \u00e5 delegere til kontrollutvalet \u00e5 gjere endringar i planane. Planane skal baserast p\u00e5 ei risiko- og vesentlegvurdering av verksemda til kommunen og verksemda i kommunen sine selskap, og av kommunen sine eigarskap. F\u00f8rem\u00e5let med risiko- og vesentlegvurderinga er \u00e5 finne ut kor det er st\u00f8rst behov for h\u00f8vesvis forvaltningsrevisjon og eigarskapskontroll, jf. kommunelova \u00a7\u00a7 23-3 og 23-4. Budsjettrammer Vedteke budsjett for kj\u00f8p av revisjonstenester i 2024, som ogs\u00e5 er lagt inn i handlings- og \u00f8konomiplanperioden til 2028, er ca. kroner 10 750 000 pr. \u00e5r. Av dette g\u00e5r ca. kroner 2 millionar til rekneskapsrevisjon. Dei fleste forvaltningsrevisjonsprosjekt i Bergen tek mellom 500 og 850 timar, eigarskapskontrollar tek noko kortare tid. Revisor sender rekning for timar som faktisk blir brukt. For tida er det rom for omlag 8-9 bestillingar pr. \u00e5r. Sakshistorikk I m\u00f8te 23.08.2023 sak 73/23 bestilte kontrollutvalet risiko- og vesentlegvurdering (ROV) og utkast til planar for forvaltningsrevisjon og eigarskapskontroll, i tr\u00e5d med revisor Deloitte sitt forslag til prosjektplan. I prosjektplanen g\u00e5r det mellom anna fram at revisor skal: \u2022 ha to prosessm\u00f8te med kontrollutvalet. \u2022 ha eit prosessm\u00f8te med kvar av dei fire fagutvala og dei tre lovp\u00e5lagte r\u00e5da \u2022 sende ut sp\u00f8rjeunders\u00f8kingar til hovudtillitsvalde, hovudverneombod utvalsmedlemmar \u2022 gjennomf\u00f8re intervju med kommunedirekt\u00f8rane og byombodet. \u2022 nytte seg av dokumentanalyse, statistikk og gjennomgang av selskapsopplysningar og bedriftsdatabase. 1 F\u00f8rem\u00e5let med \u00e5 dette er \u00e5 gjere revisor i stand til \u00e5 utarbeide utkast til planar for forvaltningsrevisjon og eigarskapskontroll. I m\u00f8te 12.12.2023 sak 15/23 gjennomf\u00f8rte kontrollutvalet det f\u00f8rste prosessm\u00f8tet. I dette prosessm\u00f8te blei \u00abrisikospelet\u00bb til Deloitte nytta1. I perioden januar-februar 2024 har revisor gjennomf\u00f8rt \u00abrisikospelet\u00bb i prosessm\u00f8te med dei fire fagutvala og dei tre lovp\u00e5lagte r\u00e5da. I same periode har revisor ogs\u00e5 nytta seg av sp\u00f8rjeunders\u00f8kingar, intervju, dokumentanalyse, statistikk og selskapsopplysningar i bedriftsdatabase, i tr\u00e5d med prosjektplanen for ROV. I m\u00f8te 12.03.2024 sak 28/24 gjennomf\u00f8rte kontrollutvalet det andre prosessm\u00f8tet. I same sak blei ogs\u00e5 revisor sin ROV for forvaltningsrevisjon og eigarskapskontroll lagt f\u00f8re utvalet. Med grunnlag i ROV-en gjennomf\u00f8rt kontrollutvalet i dette m\u00f8tet ei prioritering av prosjekt til b\u00e5de forvaltningsrevisjon og eigarskapskontroll. P\u00e5 bakgrunn av det som kom fram i det andre prosessm\u00f8te har revisor laga utkast til plan for forvaltningsrevisjon 2024-2028 og utkast til plan for eigarskapskontroll 2024-2028, som skal behandlast i denne saka. Nytt forslag - prioritere forvaltningsrevisjonsprosjekt om Bergen Vann I m\u00f8te 27.01.2021 sak 18/21 \u00abOmorganisering av vann- og avl\u00f8pssektoren i Bergen kommune\u00bb fatta bystyret f\u00f8lgande vedtak: 1. Bergen Vann KF avvikles senest fra 01.10.2021. 2. Bystyret ber byr\u00e5det etablere en ny etat der Bergen Vann KFs og VA-etatens ansatte og oppgaver inng\u00e5r, senest innen 01.10.2021. Merknad Ved opprettinga av ny etat med ansvar for oppg\u00e5vene og tilsette i dagens Bergen Vann KF og VA-etaten, f\u00f8reset bystyret at tilsetjing i toppleiarstillingane vil skje p\u00e5 fritt grunnlag. I saksframlegget til saka skriv byr\u00e5det blant anna f\u00f8lgande om etableringa av ein ny felles organisasjon: Byr\u00e5det vil legge opp til en grundig, \u00e5pen og involverende prosess ved en etablering av en ny felles organisasjon. Det er for byr\u00e5det viktig \u00e5 presisere at det i en prosess for \u00e5 bygge en ny VA-etat, vil v\u00e6re viktig at det ikke er en sammensl\u00e5ing eller overtakelse, der en organisasjon innlemmes i den andre, men at det etableres en ny etat med en egen felles identitet, prosesser og oppf\u00f8lgingsstrukturer. P\u00e5 bakgrunn av bystyrevedtaket blei etaten Bergen Vann oppretta. Til hausten 2024 har etaten eksistert i tre \u00e5r. Det kan derfor vere interessant \u00e5 sj\u00e5 p\u00e5 kor godt den nye organiseringa fungerer, og om Bergen Vann har blitt ein etat med ein eigen felles identitet, prosessar og oppf\u00f8lgingsstrukturar, slik byr\u00e5det skriv i saksframlegget. Leiar for kontrollutvalet har fr\u00e5 to kjelder blitt informert om at det kan vere utfordringar med samarbeidsklimaet i Bergen Vann. Leiar har vidareformidla dette til sekretariatet. Sekretariatet har sett p\u00e5 utviklinga i sjukefr\u00e5v\u00e6ret i etaten, sidan det kan vere ein indikator p\u00e5 d\u00e5rleg psykososialt arbeidsmilj\u00f82. Statistikken viser at det sidan samansl\u00e5inga av VA- etaten og Bergen Vann KF har vore ein auke i sjukefr\u00e5v\u00e6ret. Det skal her nemnast at Bergen Vann KF hadde h\u00f8gare sjukefr\u00e5v\u00e6r enn VA-etaten f\u00f8r samansl\u00e5inga. 1 Meir om prosessm\u00f8ta og \u00abrisikospelet\u00bb, sj\u00e5 \u00abPlan for risiko- og vesentlighetsvurdering 2024 - Bergen kommune\u00bb 2 Arbeidstilsynet \u2013 tema: Psykososialt arbeidsmilj\u00f8 2 Sjukefr\u00e5v\u00e6r 14,0 % 11,6 % 12,0 % 9,8 % 9,7 % 10,0 % 8,4 % 7,4 % 8,0 % 6,7 % 6,0 % 6,0 % 4,0 % 2,0 % 0,0 % 2019 2020 2021 2022 2023 Bergen Vann / VA-etaten (f\u00f8r samansl\u00e5ing) Bergen Vann KF M\u00e5ltal 6 % Kjelde: BkStyring, \u00c5rsmelding 2019 Bergen Vann KF og \u00c5rsmelding 2020 Bergen Vann KF. Sekretariatet si vurdering: I behandling av plan for forvaltningsrevisjon og plan for eigarskapskontroll kan kontrollutvalet: \u2022 godkjenne planen som revisor foresl\u00e5r (uendra) \u2022 fjerne eller legge til prosjekt \u2022 endre prioriteringa av prosjekt \u2022 utsette behandling av planane Ukast til plan for eigarskapskontroll I planen har revisor laga ei liste over 8 prioriterte eigarskapskontrollprosjekt, med forslag til tema, i uprioritert rekkef\u00f8lge. Med denne planutforminga kan kontrollutvalet gjennom planperioden bestille blant prosjekta i tabellen etter behov, \u00f8konomi og kapasitet. Ukast til plan for forvaltningsrevisjon I planen har revisor laga tre ulike lister. Liste 1: 25 prioriterte forvaltningsrevisjonsprosjekt, med forslag til tema, i uprioritert rekkef\u00f8lge. Liste 2: Listar opp tittel p\u00e5 uprioriterte prosjekt. Liste 3: Listar opp omr\u00e5de, med forslag til tema, der kontrollutvalet kan be om orienteringar fr\u00e5 administrasjonen i kommunen. Med denne planutformingane kan kontrollutvalet gjennom planperioden bestille blant prosjekta i tabell 1 etter behov, \u00f8konomi og kapasitet. Bergen Vann \u2013 nytt forvaltningsrevisjonsprosjekt P\u00e5 bakgrunn av informasjon fr\u00e5 kontrollutvalsleiar og statistikk p\u00e5 sjukefr\u00e5v\u00e6r, anbefaler vi at Bergen Vann blir lagt til lista over prioriterte forvaltningsrevisjonsprosjekt. Vi foresl\u00e5r f\u00f8lgande tema for dette prosjektet: Styring og internkontroll. 3 Revidering av prioriteringar av prosjekt Vi anbefaler at listene med prioritering av prosjekt blir revidert av kontrollutvalet ved behov, seinast hausten 2026. Delegering av mynde Vi anbefaler at bystyret delegerer til kontrollutvalet mynde til \u00e5 gjere endringar i planane. Dette sikrar kontrollutvalet fleksibilitet og handlingsrom, dersom det oppst\u00e5r behov for kontroll p\u00e5 andre omr\u00e5de enn det planen omtaler. Dette er i tr\u00e5d med dagens praksis og tidlegare vedtak i bystyret, og er ogs\u00e5 i tr\u00e5d med anbefaling i Kommunal- og distriktsdepartementet sin rettleiar Kontrollutvalsboka. Forslag til vedtak: 1. Kontrollutvalet ber revisor justere vedlagt plan for forvaltningsrevisjon for perioden 2024-2028, f\u00f8r saka blir lagt f\u00f8re bystyret for behandling. Planen skal justerast med f\u00f8lgande endringar p\u00e5 lista over prioriterte forvaltningsrevisjonsprosjekt: \u2022 Tillegg til lista: o Prosjekt: Forvaltningsrevisjon av Bergen Vann Tema: Styring og internkontroll 2. Kontrollutvalet tilr\u00e5r bystyret \u00e5 vedta plan for forvaltningsrevisjon for perioden 2024- 2028, som er justert i tr\u00e5d med punkt 1. 3. Kontrollutvalet tilr\u00e5r bystyret \u00e5 vedta vedlagt plan for eigarskapskontroll for perioden 2024-2028. 4. Kontrollutvalet sender planane til bystyret for \u00e5 bli vedtekne. 5. Kontrollutvalet rullerer planane seinast hausten 2026. Innstilling til bystyret: 1. Bystyret vedtek vedlagt plan for forvaltningsrevisjon for perioden 2024-2028, som er justert i tr\u00e5d med punkt 1 i vedtaket til kontrollutvalet. 2. Bystyret vedtek vedlagt plan for eigarskapskontroll for perioden 2024-2028. 3. Bystyret delegerer kontrollutvalet mynde til \u00e5 gjere prioriteringar og igangsette unders\u00f8kingar p\u00e5 eige initiativ, dersom det i planperioden oppst\u00e5r behov for kontroll p\u00e5 andre omr\u00e5de enn det som g\u00e5r fram av planane. Prioriteringane skal rapporterast til bystyret i \u00e5rsrapporten til kontrollutvalet. Dato: 15. april 2024 Eli M. Velle - leiar Lillian K. Bolstad - r\u00e5dgjevar Dokumentet er godkjent elektronisk. Vedlegg: Plan for forvaltningsrevisjon 2024-2028 - Bergen kommune Plan for eierskapskontroll 2024-2028 - Bergen kommune Risiko- og vesentlighetsvurdering for forvaltningsrevisjon og eierskapskontroll \u2013 Bergen kommune 4 "
}