{
  "dokument_id": "a38f8895-fd7a-5890-af1d-84f0fba90f93",
  "doc_type": "case_attachment",
  "kommune": 5501,
  "tittel": "Vedlegg 3 - Kostnadsberegning for \u00e5 lukke Arkivverkets p\u00e5legg",
  "url": "https://innsyn.tromso.kommune.no/application/getMoteDokument?dokid=2001950034",
  "tekst": "Kostnadsberegning for \u00e5 lukke Arkivverkets p\u00e5legg Hans Christian Kvernenes, Ph.D. Enhet for arkiv 27.09.2024 (Korrigert 14.01.2024) 1 Samlede kostnader Arkivverkets tilsyn fra 2021 ga Troms\u00f8 kommune \u00e5tte ulike p\u00e5legg. Etter tilsynet ble bare p\u00e5legg 3 vurdert som lukket. Dette dreiet seg om \u00e5 utarbeide rutiner for elektronisk behandling av dokumenter. P\u00e5legg 1, 2 og 5 kan trolig lukkes uten at det er behov for betydelige \u00f8konomiske ressurser utover dagens bemanningssituasjon. P\u00e5legg 4, 6, 7 og 8 krever tilf\u00f8rsel av betydelige \u00f8konomiske ressurser for \u00e5 kunne lukkes. Den f\u00f8rste delen av dette dokumentet beskriver hvordan ulike p\u00e5legg kan lukkes for s\u00e5 \u00e5 beskrive det konkrete behovet for ressurser for \u00e5 kunne gjennomf\u00f8re dette. Man b\u00f8r utarbeide en mer detaljert handlingsplan med tidsfrister og et budsjett hvor man inkluderer \u00f8remerkede midler til \u00e5 lukke Arkivverkets p\u00e5legg. En slik handlingsplan ble p\u00e5lagt av Arkivverket i deres tilsynsrapport og den b\u00f8r legges frem for behandling av kommunens ledelse. I forkant av dette b\u00f8r man sikre midler til prosjektet ved at dette prioriteres i kommunens overordnede handlingsprogram. Anslaget p\u00e5 ytterligere behov for \u00e5 h\u00e5ndtere den l\u00f8pende arkivproduksjonen er \u00e5rlige kostnader p\u00e5 61 000,- og tilf\u00f8rsel av 4,6 faste \u00e5rsverk. \u00c5rlige kostnader for \u00e5 dekke l\u00f8pende behov Utgifter \u00c5rsverk H\u00e5ndtering av l\u00f8pende dokumentproduksjon uten HESO og AOUK 1,6 \u00d8kning i arbeidsmengde n\u00e5r HESO og AOUK tar i bruk Public 360 2,0 Behandling av avsluttede elektroniske system kr 61 000 1,0 Totalt: kr 61 000 4,6 Anslaget for \u00e5 h\u00e5ndtere eksisterende etterslep i Public 360, ordning av papirarkiv og utbedring av n\u00e5v\u00e6rende arkivlokaler p\u00e5 r\u00e5dhuset er kostnader p\u00e5 9 824 708,- og arbeidskraft tilsvarende 57,6 \u00e5rsverk. Engangskostnader for \u00e5 h\u00e5ndtere etterslep Utgifter \u00c5rsverk H\u00e5ndtering av etterslep i Public 360 7,5 Ordning og listef\u00f8ring kr 9 574 708 50,1 Utbedringer av n\u00e5v\u00e6rende arkivlokaler p\u00e5 R\u00e5dhuset kr 250 000 Totalt: kr 9 824 708 57,6 Om \u00e5 lukke p\u00e5legg Andre p\u00e5legg I p\u00e5legg 1 bes kommunen om \u00e5 dokumentere hvordan arkivansvaret blir ivaretatt. N\u00e5r delegasjonsreglementet blir oppdatert til \u00e5 ogs\u00e5 inkludere arkiv, en korrigert variant av det styrende dokumentet som ble foresl\u00e5tt av Menon Economics vedtas, arkivplanen iverksettes og man f\u00e5r p\u00e5 plass en praksis for \u00e5 ivareta arkivfaglige hensyn ved innkj\u00f8p av elektroniske systemer og andre endringer med betydning for dokumentasjonsforvaltningen kan vi trolig anse dette 2 p\u00e5legget som lukket. Det finnes i dag et ferdig utkast til en arkivplan1 og s\u00e5 snart det blir avklart hvem som har myndighet til \u00e5 iverksette denne kan man anse p\u00e5legg 2 som lukket i det denne blir tatt i bruk. Arkivplanen har fortsatt mangler i beskrivelsene av arkivinnhold, men dette er i hovedsak dokumentasjon av prosessene i p\u00e5legg 5 til 8. Enhet for digitalisering har nylig iverksatt en omfattende kartlegging av elektroniske systemer i kommunen med hovedfokus p\u00e5 systemarkitektur. For \u00e5 unng\u00e5 dobbeltarbeid er det avklart at man i denne kartleggingen ogs\u00e5 skal inkludere arkivhensyn fremover og at denne oversikten - n\u00e5r den er fullstendig - kan brukes til \u00e5 ha en systemoversikt over elektroniske arkiv, b\u00e5de aktive og avsluttede. Arbeidet er i startfasen og det vil kreve relativt omfattende arbeid over en lengre periode \u00e5 f\u00e5 p\u00e5 plass en fullstendig systemoversikt. Det er imidlertid ikke kommet signaler om at det kreves ressurser utover den n\u00e5v\u00e6rende bemanningen ved Enhet for arkiv og Enhet for digitalisering. N\u00e5r denne oversikten er fullstendig kan vi anse p\u00e5legg 5 som lukket. P\u00e5legg 4: Kvalitetssikring I p\u00e5legg 4 bes Troms\u00f8 kommune om \u00e5 utarbeide og f\u00f8lge opp kvalitetssikringsrutiner i Public 360 (P360). Dette er ogs\u00e5 n\u00f8dvendig om man \u00f8nsker \u00e5 periodisere systemet slik at man unng\u00e5r tilsvarende utfordringer som med ESA. Periodisering er, i tillegg til \u00e5 v\u00e6re lovp\u00e5lagt, noe som for\u00e5rsaker vanskeligheter med gjenfinning og tilgangsstyring, som videre var et stort problem med ESA. Dagens praksis er i ferd med \u00e5 reprodusere tilsvarende situasjon med P360. Med n\u00e5v\u00e6rende bemanning er det ikke mulig \u00e5 effektivt opprettholde slike kvalitetssikringsrutiner og det har i tillegg dannet seg et sv\u00e6rt stort etterslep siden introduksjonen av P360 i 2019. Det vil ikke v\u00e6re mulig eller forsvarlig \u00e5 foreta en periodisering med et stort etterslep p\u00e5 kvalitetssikringen. For \u00e5 h\u00e5ndtere dagens etterslep i kvalitetssikringsrutinene vil det v\u00e6re behov for totalt 7,5 \u00e5rsverk. For \u00e5 iverksette kvalitetssikringsrutiner for fremtidig dokumentproduksjon f\u00f8r nye avdelinger tar i bruk P360 kreves det \u00e5rlig 1,56 \u00e5rsverk i tillegg til eksisterende bemanning. For \u00e5 h\u00e5ndtere den \u00f8kte dokumentproduksjonen n\u00e5r nye avdelinger tar i bruk P360 kreves det \u00e5rlig ytterligere 2,05 \u00e5rsverk. Om man skal lukke p\u00e5legg 4 fra Arkivverket, periodisere P360 ved neste kommunevalg og f\u00e5 alle enheter til \u00e5 ta i bruk P360 i n\u00e6r framtid vil derfor samlet sett kreve syv eller \u00e5tte nye driftstillinger innen arkiv, hvor minst fire er faste. P\u00e5legg 6: Plan for langtidsbevaring av elektronisk materiale Det ansl\u00e5s at kommunen har 22 aktive og 31 avsluttede elektroniske systemer med bevaringsverdig materiale. Ingen systemer er deponert til KDRS. For \u00e5 kunne lukke p\u00e5legg 6 er kommunen avhengig av at det gj\u00f8res et l\u00f8pende arbeid med \u00e5 motta, teste og beskrive elektroniske systemer i depot. Siden dette er arbeid som krever en spesiell tverrfaglig kompetanse er kommunen avhengig av \u00e5 ha minst en ansatt i stillingen som IKT-arkivar. Dette b\u00f8r v\u00e6re en full stilling. I tillegg krever et slikt arbeid ulike lisenser og utstyr. \u00c5rlig kostnad til lisenser er ansl\u00e5tt til 61 000,-. P\u00e5legg 7: Plan for ordning og listef\u00f8ring av papirarkiv Det finnes anslagsvis 7 722 hyllemeter med arkivmateriale i kommunen, hvor 1 123 er ordnet og listef\u00f8rt. Det gjenst\u00e5r derfor 6 599 hyllemeter som ikke er ordnet. Ordning, listef\u00f8ring og eventuell 1 https://tromkom.sharepoint.com/sites/O365-ProsjektervedArkiv-BK-plan 3 muggsanering av dette materialet er estimert til 84 956 timer. Dette tilsvarer 50,1 \u00e5rsverk. I tillegg vil dette medf\u00f8re utgifter til tjenester, forbruksmateriell og utstyr p\u00e5 9 574 708,-. Det foresl\u00e5s derfor \u00e5 lage en plan som g\u00e5r over 18 \u00e5r, hvor man har tre faste ordningsmedarbeidere som kan arbeide med dette p\u00e5 fulltid. I tillegg b\u00f8r det oppnevnes en prosjektleder som har ansvar for koordinering, oppf\u00f8lging og rapportering av prosjektets fremgang. Prosjekteringen kan ogs\u00e5 foreg\u00e5 av en ekstern leverand\u00f8r, og man b\u00f8r i tilfellet vurdere hvorvidt en eventuell effektivisering oppveier kostnadene i dette tilfellet. Det b\u00f8r i tillegg dedikeres et ordningsrom for ordning og behandling av materialet, samt et mottaksrom hvor materialet kan oppbevares frem til det ordnes. P\u00e5legg 8: Sikre eldre arkiver og utbedre lokaler For \u00e5 lukke p\u00e5legg 8 m\u00e5 man enten utbedre eksisterende lokaler eller flytte materialet til godkjente lokaler. En utbedring av alle de anslagsvis 128 arkivlokalene i kommunen ville ha medf\u00f8rt en sv\u00e6rt stor kostnad og er derfor ikke ansett som et reelt alternativ. Lokalene i r\u00e5dhuset m\u00e5 utbedres for brannsikring og ustabilt klima. Dette er endringer i bygget og det antas at dette vil ha en kostnad p\u00e5 250 00,- samlet sett, foruten innredning av planarkivrom som per i dag tilh\u00f8rer Avdeling for bymilj\u00f8. Konklusjon og handlingsplan Det anbefales at det utarbeides en handlingsplan p\u00e5 bakgrunn av beregningene som er gjort her. Denne handlingsplanen b\u00f8r inneholde tidsfrister og konkret fordeling av ulike oppgaver. Dette kan gj\u00f8res f\u00f8rst etter at man har avklart hvilke ressurser man har til r\u00e5dighet. For \u00e5 sikre kontinuerlig og fremtidig finansiering b\u00f8r den endelige handlingsplanen vedtas av kommunens ledelse. Beregningen har sv\u00e6rt mange usikkerhetsmomenter, s\u00e6rlig relatert til behandlingen av papirarkiv. Enhet for arkiv kartlegger fortl\u00f8pende de ulike arkivlokalene i kommunen, og beregningen vil selvsagt kunne justeres n\u00e5r man mottar mer presise tall. Antakelsene er imidlertid gjort ut fra det man har god grunn til \u00e5 anta ut fra den tilgjengelige informasjonen. Om man ikke vedtar en handlingsplan med \u00f8remerkede midler til utbedring av Arkivverkets p\u00e5legg er det lite sannsynlig at p\u00e5leggene vil lukkes ved neste tilsyn. 4 "
}