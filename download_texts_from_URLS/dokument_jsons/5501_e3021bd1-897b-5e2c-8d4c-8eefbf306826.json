{
  "dokument_id": "e3021bd1-897b-5e2c-8d4c-8eefbf306826",
  "doc_type": "case_attachment",
  "kommune": 5501,
  "tittel": "Vilk\u00e5r og kriterier for eksterne s\u00f8kere 2023",
  "url": "https://innsyn.tromso.kommune.no/application/getMoteDokument?dokid=2001636304",
  "tekst": "Vilk\u00e5r og kriterier for eksterne s\u00f8kere 2023 Fremtids- og n\u00e6ringsfondet Vil du bidra i det gr\u00f8nne skiftet? Har du tenkt p\u00e5 at du \u00f8nsker \u00e5 igangsette noen b\u00e6rekraftige tiltak i din virksomhet og trenger litt kapital? Da kan dette v\u00e6re noe for deg. Troms\u00f8 kommune vil styrke samarbeidet med n\u00e6ringslivet og andre akt\u00f8rer om arbeidet for gr\u00f8nn omstilling. Klimaendringene blir mer merkbare, og antall mennesker \u00f8ker. Summen gj\u00f8r at presset p\u00e5 naturen og ressursene \u00f8ker. Vi m\u00e5 skape mer med mindre \u2013 og redusere klimautslippene. Denne utlysning h\u00e5per vi v\u00e6re viktig bidrag for at oppn\u00e5r ambisjonen om et \u00abEt b\u00e6rekraftig Troms\u00f8 i 2032\u00bb. (Kommuneplanens samfunnsdel 2022-2032). Vilk\u00e5r og kriterier: 1. \u2013 S\u00f8knadsfrist 15. oktober 2023 2. \u2013 Hvem kan s\u00f8ke Bedrifter og organisasjoner som har forretningsadresse i Troms\u00f8. S\u00f8kere som ikke har forretningsadresse i Troms\u00f8, m\u00e5 vise til hvordan prosjektet/tiltaket kommer Troms\u00f8samfunnet til gode. 3. \u2013 Form\u00e5l med Fremtids- og n\u00e6ringsfondet Fremtids- og n\u00e6ringsfondet skal bidra til nye konsepter og forretningsmodeller som ikke g\u00e5r p\u00e5 bekostning av milj\u00f8 og natur og som bidrar til sirkul\u00e6re l\u00f8sninger, slik at Troms\u00f8 kommune kan n\u00e5 ambisjonen i: \u00abEt b\u00e6rekraftig Troms\u00f8 i 2032\u00bb. 4. \u2013 Kriterier for tildeling Det er et krav at ett av disse kriteriene oppfylles, samt 5 og 6: 1. Prosjektets/tiltak evne til \u00e5 bidra til netto nullutslipp i 2030. 2. Bidrag til \u00e5 l\u00f8se klimautfordringer i n\u00e6ringslivet 3. Prosjektets/tiltakets effekt p\u00e5 gr\u00f8nn omstilling 4. Prosjekter/tiltak som representerer et skifte fra line\u00e6r \u00f8konomi til sirkul\u00e6r \u00f8konomi. Prosjektet/tiltaket skal gj\u00f8re seg mindre avhengig av \u00e5 hente ressurser fra naturen og isteden finne m\u00e5ter \u00e5 beholde materialene i sirkulasjon I tillegg skal disse kriteriene oppfylles: 5. Vise til hvordan dette prosjektet/tiltaket kommer Troms\u00f8samfunnet til gode 6. Bidrag til \u00e5 n\u00e5 en eller flere av delm\u00e5lene i Troms\u00f8 kommunes samfunnsplan. For \u00f8vrig teller det positivt at prosjektet/tiltaket har en kobling opp mot Forskning og utvikling (FoU). Ved rangeringen mellom s\u00f8kere kan prosjektet/tiltaket som ivaretar form\u00e5let slik det fremg\u00e5r i punkt 3 gis avgj\u00f8rende betydning. Ved ellers like forhold prioriteres samvirkeprosjekter. 5. \u2013 Slik s\u00f8ker du Dere s\u00f8ker gjennom regionforvaltning.no. Dette er hovedpunktene som skal besvares utover det som st\u00e5r i s\u00f8knadsskjemaet i regionalforvaltning (lastes opp som eget vedlegg): \u2022 o Bakgrunn - kort om problemstillingen o Om prosjektet/tiltaket \u2013 hva skal gj\u00f8res o Hva skal oppn\u00e5s \u2013 m\u00e5l o Besvare kriteriene under \u00abPunkt 4 - Kriterier for tildeling\u00bb o Last opp et vedlegg som beskriver hvordan prosjektet/tiltaket svarer ut kriteriene 6. \u2013 Slik vurderes s\u00f8knaden \u2022 o Gjennomf\u00f8ringsevne o Beskrivelse av hvordan prosjektet/tiltaket oppfyller punkt 4. o Klare m\u00e5l og realistiske budsjett o Tilskuddet skal ha utl\u00f8sende effekt. Det er ikke tilstrekkelig at tilskuddet medvirker til?\u00e5 opprettholde et eksisterende tilbud 7. \u2013 Prosjekter/tiltak som avvises \u2022 o P\u00e5begynte prosjekter/tiltak o Prosjekter/tiltak som ikke svarer kriteriene under \u00abPunkt 4 \u2013 Kriterier for tildeling\u00bb. o Kostnader som er knyttet til drift (faste kostnader). o Det kan s\u00f8kes p\u00e5 inntil 50% av tiltakets totale kostnad. S\u00f8knader p\u00e5 mer enn 50% av den totale kostnaden vil ikke bli behandlet. Total offentlig st\u00f8tte kan ikke v\u00e6re mer enn 50% o St\u00f8tte kan ikke benyttes som garanti for l\u00e5n (jf. Kommunelovens \u00a7 51) eller gjeldssanering. \u2022 8. \u2013 \u00d8konomi \u2022 o Det kan s\u00f8kes p\u00e5 inntil 50% av tiltakets totale kostnad. S\u00f8knader p\u00e5 mer enn 50% av den totale kostnaden vil ikke bli behandlet. o 50 % av innvilget tilskudd blir utbetalt n\u00e5r s\u00f8ker har mottatt tilsagnsbrev og akseptert den. o En egeninnsats p\u00e5 20% godkjennes. Godkjent timesats er inntil 1,2 promille av avtale og reell \u00e5rsl\u00f8nn, men begrenset til kr 700 per time. Det godkjennes inntil 1 850 timer per \u00e5r. For innehavers arbeidsinnsats i enkeltmannsforetak og deltakernes utf\u00f8rte arbeid i ANS og DA godkjennes maksimalsats p\u00e5 kr. 350 kr/t og maksimalt 1.850 t/\u00e5r. o Det legges vekt p\u00e5 at n\u00f8dvendig tilleggsfinansiering er sannsynlig. Dette m\u00e5 dokumenteres f\u00f8r tilskuddet kan utbetales. o Nedre ramme for innvilget tilskudd er kr. 50.000, og \u00f8vrig ramme er kr. 500.000. o Midler som ikke brukes innen rapportfristen kan kreves tilbakebetalt. o Tilskudd tildeles etter EU-kommisjonens unntak for bagatellmessig st\u00f8tte, dvs. at st\u00f8ttemottaker maksimalt kan motta inntil 200.000 euro i samlet offentlig st\u00f8tte over en tre\u00e5rsperiode. St\u00f8ttemottaker har selv ansvar for at den ikke mottar mer st\u00f8tte enn dette, og er klar over at for mye mottatt st\u00f8tte m\u00e5 tilbakebetales. 9. \u2013 Prosessen videre etter s\u00f8knadsbehandling \u2022 o Administrasjonen lager en innstilling til fordeling av Fremtids- og n\u00e6ringsfond tilskuddsmidlene. Saken behandles i Milj\u00f8-, klima- og samferdselsutvalget og vedtas i Formannskap. o S\u00f8ker kan forvente 1-2 m\u00e5neders saksbehandlingstid. 10. \u2013 Sluttrapport \u2022 o Det resterende bel\u00f8pet (50%) blir utbetalt n\u00e5r sluttrapporten er levert og godkjent. o Sluttrapporten skal inneholde et prosjektregnskap med en godkjennelse fra regnskapsf\u00f8rer p\u00e5 tilskudd under 200.000 kroner. Tilskuddsbel\u00f8p over kr. 200.000 m\u00e5 godkjennes av en autorisert regnskapsf\u00f8rer. o Alle punktene under punkt 4 skal besvares. o Sluttrapporten skal v\u00e6re levert 1 \u00e5r etter tilsagnsbrevet dato. 11. \u2013 Klage p\u00e5 vedtak S\u00f8kerne har rett til \u00e5 p\u00e5klage vedtak. Klagesaker behandles i henhold til kommunens rutiner for klagesaker og i henhold til Forvaltningslovens \u00a7 28. \u00d8konomisk ramme p\u00e5 fondet: I formannskapet (utvalgssak 0042/23 den 25.04.23) ble det vedtatt at kommunen disponerer inntil 2.000.000 NOK i \u00e5ret til framtids- og n\u00e6ringsfondet. Troms- og Finnmark fylkeskommune har bevilget 400.000 NOK \u00f8remerket til fremtids- og n\u00e6ringsfondet. I sin helhet kan Troms\u00f8 kommune kan dele ut 2.400.000 NOK \u00e5rlig. "
}