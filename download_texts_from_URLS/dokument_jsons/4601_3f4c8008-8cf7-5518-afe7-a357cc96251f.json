{
  "dokument_id": "3f4c8008-8cf7-5518-afe7-a357cc96251f",
  "doc_type": "case_attachment",
  "kommune": 4601,
  "tittel": "Klage datert 30.05.2024 med suppleringer datert 06.06.2024",
  "url": "https://bergen.kommune.no/politikere-utvalg/api/fil/bk360/10643600/Klage-datert-30-05-2024-med-suppleringer-datert-06-06-2024",
  "tekst": "Bergen kommune Plan og bygningsetaten Steinsvik 30.05.24 Vedr. BYGG-2024/11329-5 - Krav om begrunnelse for vedtak Vi viser til vedtak i overnevnte sak datert 16.02.2024 der det er innvilget dispensasjon b\u00e5de fra Plan- og bygningslovens \u00a729-4 vedr. plassering, h\u00f8yde og avstand, samt fra Reguleringsbestemmelsene \u00a73 a og c vedr. etasjeantall, tomteutnyttelse og form\u00e5let sm\u00e5husbebyggelse. I begge dispensasjonene er begrunnelsen: \u00abEtter en samlet vurdering vil fordelene ved \u00e5 gi dispensasjon v\u00e6re klart st\u00f8rre enn ulempene\u00bb. V\u00e5r vurdering er at denne begrunnelsen er uklar/ufullstendig, og vi vil derfor benytte oss av v\u00e5r rett iflg. FVL \u00a7\u00a7 24 og 25 til \u00e5 kreve en mer fullstendig begrunnelse for vedtaket der det tydelig framg\u00e5r: Hvilke fordeler og ulemper som er vurdert og veiet mot hverandre For hvem av partene i saken fordeler og ulemper er vurdert (naboer vs. utbygger) Hvorfor det er s\u00e5 opplagt fordelaktig \u00e5 gi dispensasjon fra intensjonen i reguleringsplanen for dette omr\u00e5det Vi ber om at klagefristen utvides slik at vi har minst en uke etter mottatt svar med begrunnelse er mottatt til \u00e5 utforme en klage. Vi vil ogs\u00e5 anmode om utsatt iverksetting av vedtaket, jfr. FVL \u00a7 42. Mvh. Elin Solberg og Ole Rasmussen Bergen kommune Plan og bygningsetaten Steinsvik 6.06.24 Klage vedr. BYGG-2024/11329-5 Vi viser til vedtak i overnevnte sak datert 16.05.2024 der det er innvilget dispensasjon b\u00e5de fra Plan- og bygningslovens \u00a729-4 vedr. plassering, h\u00f8yde og avstand, samt fra Reguleringsbestemmelsene \u00a73 a og c vedr. etasjeantall, tomteutnyttelse og form\u00e5let sm\u00e5husbebyggelse. I begge dispensasjonene er begrunnelsen: \u00abEtter en samlet vurdering vil fordelene ved \u00e5 gi dispensasjon v\u00e6re klart st\u00f8rre enn ulempene\u00bb. V\u00e5r vurdering er at denne begrunnelsen er uklar/ufullstendig, bl. annet savner vi: Hvilke fordeler og ulemper som er vurdert og veiet mot hverandre For hvem av partene i saken fordeler og ulemper er vurdert (f.eks. naboer, beboere i tomannsbolig, utbygger) Hvordan er utbyggers (kortsiktige) behov for l\u00f8nnsomhet i prosjektet vektlagt i forhold til mer langsiktige kvalitetskrav til boliger og bomilj\u00f8 som reguleringsplan og Plan- og bygningslov skal ivareta? Vi har derfor 30.5. bedt om ytterligere begrunnelse fra Bergen kommunes side, men dette er avsl\u00e5tt i brev av 5.06. Utsatt iverksetting er ogs\u00e5 avsl\u00e5tt. For \u00e5 f\u00e5 en bedre forst\u00e5else av begrunnelsen for alle dispensasjonene, har vi n\u00e5 ikke annet valg enn \u00e5 p\u00e5klage vedtaket. Tidligere s\u00f8knad fra Delta Prosjektering AS om tomannsbolig p\u00e5 eiendommen ble avsl\u00e5tt i vedtak 27.01.23. I den nye s\u00f8knaden er prosjektet vesentlig omarbeidet og fremst\u00e5r n\u00e5 med bedre tilpasning til omgivelsene, men er fortsatt i konflikt b\u00e5de med Reguleringsplan og Plan- og bygningslov. Det forrige avslaget fra kommunen var bl.a. begrunnet slik: \u00abKommunen har gjennom plan vedtatt a toms\u00f8kt omr\u00e5de skal best\u00e5 av sm\u00e5husbebyggelse. Hensynet bak bestemmelsen om 1 etasje er \u00f8nske om helhetlig bebyggelse og boliger som er minst mulig til ulempe for hverandre. Plan og vedtak skal if\u00f8lge form\u00e5lsbestemmelsen i plan- og bygningsloven sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet, likeverd, barn og unges oppvekstmilj\u00f8 og estetisk utforming av omgivelsene.\u00bb If\u00f8lge forarbeidene til dispensasjonsbestemmelsen i pbl. \u00a7 19-2 vil det normalt ikke v\u00e6re anledning til \u00e5 gi dispensasjon n\u00e5r hensynene bak bestemmelsen det s\u00f8kes dispensasjon fra fortsatt gj\u00f8r seg gjeldende med styrke. Etter v\u00e5r vurdering vil hensynene bak bestemmelsene i reguleringsplanen og lovens form\u00e5lsbestemmelse bli vesentlig tilsidesatt som f\u00f8lge av oms\u00f8kt tiltak, og det f\u00f8rste vilk\u00e5ret er dermed ikke oppfylt.\u00bb Sp\u00f8rsm\u00e5let n\u00e5 er om de prinsipielt mindre justeringer som er gjort i prosjektet, gj\u00f8r at oms\u00f8kte dispensasjoner b\u00f8r innvilges. V\u00e5rt syn er fortsatt at prosjektet avviker for mye fra intensjonene i Plan- og bygningslov og gjeldende reguleringsplan ved at: Prosjektet er ikke sm\u00e5husbebyggelse H\u00f8yde og takutforming er ikke tilpasset omgivelsene. o L\u00f8sningen med pulttak \u00f8ker byggeh\u00f8yden. o Valg av saltak ville gitt lavere byggeh\u00f8yde og p\u00e5virket lysforholdene for naboeiendommene i mindre grad. o I tillegg ville det harmonert bedre med takformen p\u00e5 omliggende eiendommer. Utearealet er sv\u00e6rt knapt. Avstand til nabogrenser krever dispensasjon. Mvh. Elin Solberg og Ole Rasmussen "
}