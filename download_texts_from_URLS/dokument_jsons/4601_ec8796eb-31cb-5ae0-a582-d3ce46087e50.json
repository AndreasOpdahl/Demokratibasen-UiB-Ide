{
  "dokument_id": "ec8796eb-31cb-5ae0-a582-d3ce46087e50",
  "doc_type": "case_attachment",
  "kommune": 4601,
  "tittel": "Protokoll ungdomsr\u00e5det 08.01.2025",
  "url": "https://bergen.kommune.no/politikere-utvalg/api/fil/bk360/11815578/Protokoll-ungdomsradet-08-01-2025",
  "tekst": " BERGEN KOMMUNE Protokoll Ungdomsr\u00e5det Den 08. jan. 2025 holdt ungdomsr\u00e5det m\u00f8te i Bergen r\u00e5dhus, Store Milde. Til stede: Fillip Torsnes Koslowski Steffen Jerome Jonathanson Anna Karia S\u00f8rhaug Aron Haaheim Elias Lilleskare Eowyn Tomine Saus Ingeborg W\u00e5ge M\u00f8gster Elias Magnussen Maren Elisabeth Glittenberg Simran Sophia Kaur Skulberg Wiktor Hudak Gard Bergo Aarvik Martine Lysko-Misje Forfall: Emilie Deisz Iga Eliza Hudak, permisjon Sverre Thornam, permisjon Sabirin Ahmed Dahir, permisjon Fra administrasjonen: Sara Helgesen, BSS Sabine Stein, BBU Toril Mjelva Saatvedt, Seksjon for kunst og kulturutvikling, og Hilde Arnesen, Museum Vest M\u00f8teleder: Eowyn Tomine Saus, leder Anna Karia S\u00f8rhaug, nestleder Sekret\u00e6r: Birgitte Teglgaard J\u00f8rgensen M\u00f8tet startet kl. 14:00 og ble hevet kl. 18:10 1 Saksliste Saksnr. Arkivsak Sakstittel Side 2023/246034-70 Innkalling ungdomsr\u00e5det 08.01.2025 3 1/25 2023/246034-68 Godkjenning av protokoll 3 2/25 2023/246032-18 \u00c5pen halvtime 3 3/25 2023/246006-87 Utvidelse av LIM til ungdomskolen - presentasjon 3 og diskusjon 4/25 2023/246006-88 Styrking av elevresultatene i Bergensskolen - 3 presentasjon og diskusjon 5/25 2023/246006-86 Loddefjord skole, forsterket skole- 4 konseptvalgutredning 6/25 2023/246007-20 Valg av representanter til deltakelse i ressurs- og 5 prosjektgrupper 7/25 2024/127558-10 Forslag til ny organisering av renholdstjenestene 5 og ny renholdsnorm for Bergen kommune 8/25 2024/164516-1 Handlingsplan mot \u00e5pne rusomr\u00e5der 6 9/25 2024/172244-2 H\u00f8ringsuttalelse til NOU 2024 - 20 Det digitale (i) 10 livet. Balansert oppvekst i skjermens tid (Skjermbrukutvalget) 10/25 2024/178777-3 Bosetting av flyktninger i 2025 11 11/25 2024/158708-1 Retningslinjer og kriterier for tilskuddsordninger 11 innen kunst- og kulturomr\u00e5det i Bergen kommune 12/25 2024/183834-1 Vintervedlikehold av kunstgressbaner 12 13/25 2023/246030-19 Saker til orientering 12 14/25 2023/246005-20 Eventuelt 12 2 Innkalling ungdomsr\u00e5det 08.01.2025 Ungdomsr\u00e5det behandlet saken i m\u00f8tet 08.01.2025 og fattet f\u00f8lgende vedtak: Innkalling og sakskart ble godkjent uten kommentarer. [Lagre saksprotokoll] [Lagre vedtak] 1/25 Godkjenning av protokoll Ungdomsr\u00e5det behandlet saken i m\u00f8tet 08.01.2025 sak 1/25 og fattet f\u00f8lgende vedtak: Protokollen ble godkjent uten kommentarer. [Lagre saksprotokoll] [Lagre vedtak] 2/25 \u00c5pen halvtime Ungdomsr\u00e5det behandlet saken i m\u00f8tet 08.01.2025 sak 2/25 og fattet f\u00f8lgende vedtak: Det var ingen fremm\u00f8tte under \u00c5pen halvtime. [Lagre saksprotokoll] [Lagre vedtak] 3/25 Utvidelse av LIM til ungdomskolen - presentasjon og diskusjon Ungdomsr\u00e5det behandlet saken i m\u00f8tet 08.01.2025 sak 3/25 og fattet f\u00f8lgende vedtak: Ungdomsr\u00e5det fikk en presentasjon i m\u00f8tet etterfulgt av diskusjon. Ungdomsr\u00e5dets behandling Presentasjon og diskusjon v/ Sandrino Birkeland, Idrettsr\u00e5det i Bergen Forslag til vedtak: Saken legges frem uten forslag til vedtak. [Lagre saksprotokoll] [Lagre vedtak] 4/25 Styrking av elevresultatene i Bergensskolen - presentasjon og diskusjon Ungdomsr\u00e5det behandlet saken i m\u00f8tet 08.01.2025 sak 4/25 og fattet f\u00f8lgende vedtak: Ungdomsr\u00e5det fikk en presentasjon i m\u00f8tet etterfulgt av workshop 3 Ungdomsr\u00e5dets behandling Presentasjon og workshop v/ Sara Helgesen, BSS Forslag til vedtak: Saken legges frem uten forslag til vedtak. [Lagre saksprotokoll] [Lagre vedtak] 5/25 Loddefjord skole, forsterket skole- konseptvalgutredning Ungdomsr\u00e5det behandlet saken i m\u00f8tet 08.01.2025 sak 5/25 og fattet f\u00f8lgende vedtak: 1. Noen elever fullf\u00f8rer ikke skolen, av ulike grunner. Hva kan barneskoler gj\u00f8re for \u00e5 motvirke dette problemet? Kan bygget p\u00e5virke dette? \u2022 L\u00e6re barna om motgang i livet og hvordan man kan takle det. \u2022 Store gr\u00f8nne uteomr\u00e5der er viktig i \u00e5 fremme et positivt syn p\u00e5 skolehverdagen. Det m\u00e5 bli tilgjengelig et stort areal, med gr\u00f8nne elementer, og lekemuligheter. Fin lekeplass la elever f\u00e5 en frisk pause mellom timene og stiller mer bedret undervisning, da opplever de mestring og hindrer kanskje skolevegring. \u2022 Tilh\u00f8righet og stolthet over skolen gj\u00f8r det til en mer positiv arena for dem. N\u00e5r elevene flyttes blir det enda viktigere med et flott bygg, gjerne innredet i samarbeid med elevenes egne \u00f8nsker. 2. Hva er fordeler og ulemper med \u00e5 ha skoler kun for elever med l\u00e6revansker, i forhold til \u00e5 ha skoler med avdelinger for elever med l\u00e6revansker p\u00e5 n\u00e6rskolene? Fordelene er at elevene f\u00e5r mer tilrettelagt hjelp og at det normaliserer at folk er forskjellig Ulempene er, at det blir et skille mellom de \u201cnormale\u201d elevene og de som g\u00e5r p\u00e5 styrket avdelingen. Elevene kan g\u00e5 glipp av viktig sosialisering. 3. Hvis to barneskoler skal sl\u00e5es sammen, hva vil v\u00e6re viktig \u00e5 passe p\u00e5 for at alle elevene skal f\u00e5 en fin overgang? \u2022 Sikre en trygg ny start med m\u00e5l om \u00e5 skape en ny felles sosial tilh\u00f8righet - ikke \u201cdere kom til v\u00e5r skole\u201d holdning. \u2022 Vurdere om man skal beholde eller splitte gamle klasser. Fokuser mer p\u00e5 trinnene enn klassene kan v\u00e6re en fin balanse. Grupper heller enn klasser p\u00e5 trinnet, som rullerer. \u2022 Gjennomf\u00f8re tvangssosialisering gjennom felles samlinger, felles undervisning og trivselsledere som tar vare p\u00e5 alle. \u2022 Gi de nye elevene en privat omvisning av bygget slik at de f\u00e5r noe kjennskap f\u00f8r skolestart. 4. Hva er viktig for at barneskoler kan v\u00e6re et kjekt sted \u00e5 oppholde seg etter skoletid til f.eks. bursdager, SFO og andre aktiviteter? \u2022 \u00c5pen skole \u2022 Gode gr\u00f8nne uteomr\u00e5de, med muligheter for \u00e5 oppholde seg under tak og med god belysning. \u2022 Tilgjengelig for lek utenfor skoletid. 4 Ungdomsr\u00e5dets behandling R\u00e5det behandlet oversendte sp\u00f8rsm\u00e5l i m\u00f8tet. Forslag til vedtak: Saken legges frem uten forslag til vedtak [Lagre saksprotokoll] [Lagre vedtak] 6/25 Valg av representanter til deltakelse i ressurs- og prosjektgrupper Ungdomsr\u00e5det behandlet saken i m\u00f8tet 08.01.2025 sak 6/25 og fattet f\u00f8lgende vedtak: Simran Sophia Kaur Skulberg ble oppnevnt som r\u00e5dets representant i Youth Hansa nettverket. Ungdomsr\u00e5dets behandling Toril Mjelva Saatvedt, Seksjon for kunst og kulturutvikling, og Hilde Arnesen, Museum Vest holdt en presentasjon om Hansa nettverket. Interesserte kandidater til stilte i m\u00f8tet. Valget med foretatt ved loddtrekking. Forslag til vedtak: Saken legges frem uten forslag til vedtak. [Lagre saksprotokoll] [Lagre vedtak] 7/25 Forslag til ny organisering av renholdstjenestene og ny renholdsnorm for Bergen kommune Ungdomsr\u00e5det behandlet saken i m\u00f8tet 08.01.2025 sak 7/25 og fattet f\u00f8lgende vedtak: Ungdomsr\u00e5det tok saken til orientering. Forslag til vedtak: Saken legges frem uten forslag til vedtak Byr\u00e5det behandlet saken i m\u00f8tet 02.01.2025 sak 11/25 Byr\u00e5det innstiller til bystyret \u00e5 fatte f\u00f8lgende vedtak: 1. De kommunale renholdstjenestene samles i \u00e9n enhet i tr\u00e5d med forslaget det redegj\u00f8res for i denne saken. 2. Omorganiseringen skal gjennomf\u00f8res i tr\u00e5d med kommunens forpliktelser etter lov- og avtaleverk. 3. I forbindelse med omorganiseringen skal man avvikle internfakturering som en del av kostnadsbelastning for det ordin\u00e6re renholdet. 5 4. Bystyret ber byr\u00e5det innf\u00f8re, videreutvikle og tilpasse ny norm og frekvens for kommunens renhold i tr\u00e5d med innretningen som er beskrevet i denne saken. 5. Bystyret tar den vedlagte rapporten fra arbeidsgruppen til orientering. [Lagre saksprotokoll] [Lagre vedtak] 8/25 Handlingsplan mot \u00e5pne rusomr\u00e5der Ungdomsr\u00e5det behandlet saken i m\u00f8tet 08.01.2025 sak 8/25 og fattet f\u00f8lgende vedtak: Tilleggsforslag til tiltak 15: Det etableres et eget MO-senter for kvinner, da kvinner er s\u00e6rlig s\u00e5rbare og utsatte innen rusmilj\u00f8et. Uttalelse Ungdomsr\u00e5det behandlet i m\u00f8te 14.08.24 sak 75/24 \u2013 H\u00f8ring. Handlingsplan mot \u00e5pne rusomr\u00e5der, og vedtok en h\u00f8ringsuttalelse. Uttalelsen ble oversendt byr\u00e5dsavdelingen, men ikke behandlet. Uttalelsen er ogs\u00e5 sendt utvalg for helse og sosial, men ble ikke behandlet. Ungdomsr\u00e5det \u00f8nsker \u00e5 uttrykke st\u00f8tte til den nylig fremlagte handlingsplanen mot \u00e5pne rusomr\u00e5der, med s\u00e6rlig fokus p\u00e5 tiltakene rettet mot \u00e5 skape tryggere byrom og bedre oppf\u00f8lging for personer med rusproblemer. Vi ser frem til \u00e5 bli inkludert i det videre arbeidet og til \u00e5 motta det endelige planutkastet. Ungdomsr\u00e5det liker at planen anerkjenner behovet for god oppf\u00f8lging og rehabilitering for mennesker med rusproblemer. Det er avgj\u00f8rende at disse individene f\u00e5r tilgang til n\u00f8dvendige ressurser og trygge steder \u00e5 oppholde seg, slik at de kan f\u00e5 den hjelpen de trenger. Samtidig er det viktig for r\u00e5det \u00e5 p\u00e5peke at n\u00e6rmilj\u00f8et m\u00e5 beskyttes mot negative konsekvenser av rusmisbruk, og at kommunen m\u00e5 ha et helhetlig fokus p\u00e5 b\u00e5de beboere og n\u00e6rmilj\u00f8 i utrullingen av tiltak som boligprogrammet. Ungdomsr\u00e5det er spesielt opptatt av forebygging. R\u00e5det \u00f8nsker at det settes inn tiltak for \u00e5 hindre at unge trekkes inn i rusmilj\u00f8er. Det er essensielt at ungdom har tilgang til trygge og positive aktiviteter som kan fungere som alternativer til rus. R\u00e5det mener ogs\u00e5 at det er viktig at mennesker som sliter med rus ikke blir m\u00f8tt med straff eller stigmatisering fra politiet, men heller f\u00e5r tilbud om hjelp og st\u00f8tte. S\u00e6rlig st\u00f8tter ungdomsr\u00e5det: Til tiltak 15: R\u00e5det stiller seg positive bak etableringen av et MO-senter i sentrum, mens vi ogs\u00e5 ser behovet for et tilbud i alle bydelene i Bergen, for \u00e5 avlaste sentrum. Til tiltak 2: R\u00e5det stiller seg positivt bak \u00e5 synliggj\u00f8re politiet i V\u00e5gsbunnen for \u00e5 forebygge ordensforstyrrelser. Til tiltak 7: Vi stiller oss positivt bak tiltaket om \u00e5 skape handels- og kulturaktiviteter i V\u00e5gsbunnen. Dette er en gylden mulighet for \u00e5 skape arbeidsplasser for barn og unge. Til tiltak 10: R\u00e5det stiller seg positivt bak tiltaket om at Bergen kommune skal ta initiativ til nabolagsm\u00f8ter hvert \u00e5r i planperioden for \u00e5 f\u00e5 innspill fra beboere, n\u00e6ringsliv og brukerorganisasjoner. Her er medvirkning fra lokalomr\u00e5det meget viktig. 6 Til tiltak 14: R\u00e5det stiller seg positivt bak tiltaket om at Bergen kommune iverksetter et pr\u00f8veprosjekt der brukere f\u00e5r et kontantbel\u00f8p for \u00e5 levere inn brukte spr\u00f8ytespisser. Til tiltak 18: R\u00e5det stiller seg positivt bak tiltaket om at Bergen kommune skal gjennomf\u00f8re ny anskaffelse av midlertidige botilbud. Ungdomsr\u00e5det behandling: Saksordf\u00f8rergruppen forberedte og presenterte saken i m\u00f8tet. Uttalelsen og merknadene er et produkt av diskusjon i r\u00e5det. Votering: Merknad og uttalelse ble enstemmig vedtatt. Forslag til vedtak: Saken legges frem uten forslag til vedtak Utvalg for helse og sosial behandlet saken i m\u00f8tet 04.12.2024 sak 151/24 og avga f\u00f8lgende innstilling: 1. Bystyret vedtar ny handlingsplan mot \u00e5pne rusomr\u00e5der. 2. Bystyret ber byr\u00e5det jobbe opp mot statlige myndigheter for \u00e5 \u00f8ke politiressursene i Bergen, samt at politiet lokalt skal prioritere \u00f8kt tilstedev\u00e6relse i \u00e5pne rusomr\u00e5der. 3. Bystyret ber byr\u00e5det jobbe opp mot statlige myndigheter og Helse Bergen for at det skal etableres flere behandlingsplasser innen rus- og psykisk helse. Utvalg for helse og sosials behandling F\u00f8lgende representanter tok ordet: Eivind N\u00e6vdal-Bolstad (H), Fauzia Hussain-Wiik (A), Per J\u00f8rgensen (FrP), Diane Berbain (SV), Bjarte Bj\u00f8rsvik (MDG), Per Erik G\u00e5skjenn (KrF), Tom-Ove Koteng Monsen (PP), Bj\u00f8rn- Frode Schjelderup (H), Torstein Dahle (R), Even S\u00f8rland (A) Forslag fremsatt i utvalget: Fauzia Hussain-Wiik (A) fremsatte p\u00e5 vegne av A og SV f\u00f8lgende tilleggsforslag i 5 punkter: 1. Det m\u00e5 etableres ytterligere samarbeid med milj\u00f8vandrere fra Huset (Til tiltak 2). 2. Det m\u00e5 etableres ytterligere samarbeid med milj\u00f8vandrere fra Huset (Til tiltak 5). 3. Utvidelse av rask psykisk helsehjelp (Til tiltak 9) 4. Videref\u00f8re MO senter i \u00c5sane (Til tiltak 9) 5. Opprette egne lavterskel tilbud tilpasset eldre med rusproblemer, spesielt kvinner og eldre menn (Til tiltak 9) Diane Berbain (SV) fremsatte p\u00e5 vegne av SV f\u00f8lgende tilleggsforslag i 11 punkter: 1. Bergen bystyre behandlet sak 252/23 og fattet f\u00f8lgende vedtak: \u00abBystyret viser til byr\u00e5dets svar, og ber om at NIMs rapport \u00abRus og mennesker\u00bb legges til grunn for \u00e5 sikre at kommunens menneskerettslige forpliktelser p\u00e5 rusfeltet ivaretas i kommende 7 planarbeid.\u00bb Bystyret ber om at det forankres i handlingsplanen. 2. Bystyret viser til vedtak i sak 254/22 Representantforslag fra Christine \u00d8degaard (MDG) mfl. om nullvisjon for overdosed\u00f8dsfall i Bergen, og ber om en snarlig status p\u00e5 oppf\u00f8lging av disse. 3. I Deloittes Forunders\u00f8kelse| Bergen kommune Om midlertidig botilbud fra private leverand\u00f8rer og forslag til mulige videre unders\u00f8kelser fra August 2023 kunne vi lese p\u00e5 side 11 f\u00f8lgende: \u00ab3.4 Risikoomr\u00e5der 1) Risiko for at kommunen ikke har et tilstrekkelig differensiert botilbud, slik at flere personer enn n\u00f8dvendig flytter mellom ulike midlertidige botilbud uten \u00e5 f\u00e5 varig tilbud. Mulige \u00e5rsaker: (...) kommunen ikke har tilstrekkelige strategier, tiltak, kompetanse eller kapasitet til hjelpe personer til \u00e5 skaffe seg varig bolig. Konsekvensen av dette er \u00f8kt ettersp\u00f8rsel etter midlertidige boliger\u00bb Bystyret ber byr\u00e5det om \u00e5 redegj\u00f8re for arbeidet for \u00e5 rette opp i disse funnene. 4. Bystyret ber byr\u00e5det om at det snarlig og i l\u00f8pet av 2025, etableres et MO-senter i sentrum. 5. Bystyret byr\u00e5det gj\u00f8re Housing First til f\u00f8rende metode for \u00e5 skaffe bolig til m\u00e5lgruppen i kommunen. All booppf\u00f8lging skal f\u00f8lge prinsippene fra Housing First. 6. Bystyret ber byr\u00e5det styrke Housing First-metoden ved \u00e5 \u00f8ke kapasiteten. Teamet skaleres opp. 7. Bystyret ber byr\u00e5det etablere tverrfaglige team som arbeider etter b\u00e5de FACT-modellen og Housing First-modellen. 8. Urene rusmidler kan potensielt gi utilsiktede effekter, overdoser og helseskader. Bystyret ber byr\u00e5det s\u00f8rge for at rusmiddeltesting tilbys p\u00e5 MO-sentrene, ved det brukerstyrte huset i Sverresgate, og der unge mennesker m\u00f8tes som ved st\u00f8rre arrangementer og konserter. 9. Bystyret ber byr\u00e5det jobbe for \u00e5 utvide oppl\u00e6ringen i bruk av og tilgjengelighet av nalokson til utelivsbransjen, vektere, bymilj\u00f8etaten, f\u00f8rstehjelpskurs, med flere. 10. Bystyret ber byr\u00e5det om \u00e5 etablere et eget spesialisert tilbud innen eldreomsorgen til de eldste brukerne for \u00e5 sikre at kompetansen er samlet, og der inntak av rusmidler kan skje p\u00e5 en trygg og forsvarlig m\u00e5te. 11. Bystyret ber byr\u00e5det om \u00e5 sette Utekontakten i stand til \u00e5 drive opps\u00f8kende, forebyggende og kartleggende arbeid i alle bydelene. Utekontaktens budsjett m\u00e5 \u00f8kes betydelig. Bjarte Bj\u00f8rsvik (MDG) fremsatte p\u00e5 vegne av MDG f\u00f8lgende tilleggsforslag i 4 punkter: 1. Bystyret ber byr\u00e5det prioritere ressurser til og rask fremdrift av etablering av MO senter i Bergen sentrum slik at dette kan komme p\u00e5 plass s\u00e5 raskt som mulig. 2. Bystyret ber byr\u00e5det, parallelt med det planlagte eiendomss\u00f8ket, jobbe videre med n\u00f8dvendige forberedelser og planlegging for \u00e5 s\u00e5 raskt som mulig kunne opprette et MO senter i Allehelgens gate 5 dersom dette viser seg \u00e5 v\u00e6re den beste lokaliseringen. 3. Bystyret ber byr\u00e5det jobbe opp mot nasjonale myndigheter for \u00e5 f\u00e5 gjennomf\u00f8rt rusreformen slik den fremkommer i NOU 2019:26 Fra straff til hjelp 8 4. Bystyret ber byr\u00e5det jobbe opp mot nasjonale myndigheter for \u00e5 legalisere lettere rusmidler som cannabis med m\u00e5l om \u00e5 hindre rekruttering til og \u00f8konomisk vinning for kriminelle milj\u00f8er som selger rusmidler. Merknader fremsatt i utvalget: Fauzia Hussain-Wiik (A) fremsatte p\u00e5 vegne av A og SV f\u00f8lgende merknad: Det m\u00e5 sikres tiltak for renholdere som jobber i omr\u00e5det f\u00f8ler seg trygg. Bjarte Bj\u00f8rsvik (MDG) fremsatte p\u00e5 vegne av MDG f\u00f8lgende merknad: Handlingsplanen mot \u00e5pne rusomr\u00e5der kunne med fordel inneholdt flere konkrete og finansierte tiltak for \u00e5 hjelpe en s\u00e6rdeles s\u00e5rbar gruppe i befolkningen fremfor \u00e5 i vedtaksform peke p\u00e5 eksterne akt\u00f8rer som politi og spesialisthelsetjeneste for bidrag. Dette er akt\u00f8rer som Bergen Kommune har ingen myndighet over. Votering: Innstillingen pkt. 1-3 ble tiltr\u00e5dt enstemmig Tilleggsforslag 1-5 fra A og SV, fremsatt av Fauzia Hussain-Wiik (A), fikk 7 stemmer (A, SV, MDG, R) Tilleggsforslag MDG i fire punkter, fremmet av Bjarte Bj\u00f8rsvik (MDG): Pkt. 1 fikk 7 stemmer (A, SV, MDG, R) Pkt. 2 fikk 5 stemmer (A, MDG, R) Pkt. 3 fikk 3 stemmer (SV, MDG) Pkt. 4 fikk 2 stemmer (MDG, SV-1) Tilleggsforslag 1-11 fra SV, fremsatt av Diane Berbain (SV): Pkt. 1 fikk 7 stemmer (A, SV, MDG, R) Pkt. 2 fikk 7 stemmer (A, SV, MDG, R) Pkt. 3 fikk 7 stemmer (A, SV, MDG, R) Pkt. 4 fikk 4 stemmer (SV, MDG, R) Pkt. 5 fikk 4 stemmer (SV, MDG, R) Pkt. 6 fikk 4 stemmer (SV, MDG, R) Pkt. 7 fikk 7 stemmer (A,SV, MDG, R) Pkt. 8 fikk 4 stemmer (SV, MDG, R) Pkt. 9 fikk 4 stemmer (SV, MDG, R) Pkt. 10 fikk 4 stemmer (SV, MDG, R) Pkt. 11 fikk 7 stemmer (A, SV, R, MDG) Merknad fra A og SV, fremsatt av Fauzia Hussain-Wiik (A), fikk 7 stemmer (A, SV, MDG, R) Merknad MDG, fremsatt av Bjarte Bj\u00f8rsvik (MDG), fikk 1 stemme (MDG) Byr\u00e5det behandlet saken i m\u00f8tet 21.11.2024 sak 368/24 Byr\u00e5det innstiller til bystyret \u00e5 fatte f\u00f8lgende vedtak: 1. Bystyret vedtar ny handlingsplan mot \u00e5pne rusomr\u00e5der. 2. Bystyret ber byr\u00e5det jobbe opp mot statlige myndigheter for \u00e5 \u00f8ke politiressursene i Bergen, samt at politiet lokalt skal prioritere \u00f8kt tilstedev\u00e6relse i \u00e5pne rusomr\u00e5der. 9 3. Bystyret ber byr\u00e5det jobbe opp mot statlige myndigheter og Helse Bergen for at det skal etableres flere behandlingsplasser innen rus- og psykisk helse. [Lagre saksprotokoll] [Lagre vedtak] 9/25 H\u00f8ringsuttalelse til NOU 2024 - 20 Det digitale (i) livet. Balansert oppvekst i skjermens tid (Skjermbrukutvalget) Ungdomsr\u00e5det behandlet saken i m\u00f8tet 08.01.2025 sak 9/25 og fattet f\u00f8lgende vedtak: Merknad 1: Det skal v\u00e6re ingen eller lite skjermbruk i barnehagen. Merknad 2: Trykte b\u00f8ker skal v\u00e6re den dominerende l\u00e6ringsressurs p\u00e5 barneskole, og ikke digitale l\u00e6ringsressurser. Dersom en skole \u00f8nsker \u00e5 anvende trykte b\u00f8ker/l\u00e6ringsmateriell i undervisningen, b\u00f8r det v\u00e6re mulig \u00e5 s\u00f8ke om tilskudd til innkj\u00f8p av disse. Uttalelse: Ungdomsr\u00e5det st\u00f8tter utvalgets anbefaling og byr\u00e5dets vurdering om \u00e5 ikke innf\u00f8re myndighetsbestemte aldersgrense Ungdomsr\u00e5det er delt i sp\u00f8rsm\u00e5let om digitale ferdigheter som punkt p\u00e5 l\u00e6replanen. Argumenter for digitale ferdigheter som punkt p\u00e5 l\u00e6replanen: Digitale ferdigheter er en essensiell del av elevenes kompetanse i dagens samfunn. I dagens samfunn, opplever vi st\u00f8rre grad av digitalisering n\u00e6rmest dag etter dag. Dette medf\u00f8rer at det er en essensiell del av elevens kompetanse \u00e5 kunne navigere seg p\u00e5 digitale enheter, og \u00e5 kunne bruke den nye teknologien for det den er verdt. \u00c5 ha dette som punkt p\u00e5 l\u00e6replanen sikrer jevn kunnskap og evne p\u00e5 dette omr\u00e5det. Argumenter mot digitale ferdigheter som punkt p\u00e5 l\u00e6replanen: Det er viktig at elevene l\u00e6rer seg nettvett, og hvordan ferdes ansvarlig og trygt p\u00e5 nettet, men \u00e5 ha digitale ferdigheter som ett m\u00e5l helt ned i barnehagen, er lite konstruktivt. Barn og unge i dag alt for h\u00f8yt skjermbruk, og vil oppn\u00e5 digitale ferdigheter uansett og trenger derfor ikke \u00e5 v\u00e6re et grunnleggende m\u00e5l i barnehage/skole, hvor annen b\u00f8r l\u00e6ring st\u00e5 i fokus. Ungdomsr\u00e5dets behandling: Saksordf\u00f8rergruppen forberedte og presenterte saken i m\u00f8tet. Uttalelsen og merknadene er et resultat av diskusjon i r\u00e5det. Votering: Merknader og uttalelse ble enstemmig vedtatt. Forslag til vedtak: Saken legges frem uten forslag til vedtak. Byr\u00e5det behandlet saken i m\u00f8tet 19.12.2024 sak 385/24 Byr\u00e5det innstiller til bystyret \u00e5 fatte f\u00f8lgende vedtak: Bergen kommune avgir h\u00f8ringsuttalelse til NOU 2024: 20 Det digitale (i) livet. Balansert oppvekst i skjermens tid (Skjermbrukutvalget) slik den fremkommer av byr\u00e5dets forslag. 10 [Lagre saksprotokoll] [Lagre vedtak] 10/25 Bosetting av flyktninger i 2025 Ungdomsr\u00e5det behandlet saken i m\u00f8tet 08.01.2025 sak 10/25 og fattet f\u00f8lgende vedtak: Ungdomsr\u00e5det tok saken til orientering. Forslag til vedtak: Saken tas til orientering Byr\u00e5det behandlet saken i m\u00f8tet 02.01.2025 sak 6/25 Byr\u00e5det innstiller til bystyret \u00e5 fatte f\u00f8lgende vedtak: 1. Bergen kommune vedtar \u00e5 bosette 400 flyktninger i 2025. 20 av disse vil v\u00e6re enslige mindre\u00e5rige, og 5 av disse igjen under 15 \u00e5r. Det forventes i tillegg at det kommer 30 familiegjenforente i m\u00e5lgruppen. 2. Bystyret ber byr\u00e5det sikre at bosettingen av flyktninger tilpasses inntektsrammene. 3. Byr\u00e5det gis fullmakt til \u00e5 fremskaffe boliger i markedet for \u00e5 dekke bosetting av flyktninger. Eventuelle kj\u00f8p finansieres inntil videre ved bruk av ubundne investeringsfond. Byr\u00e5det vil, dersom det er behov for det, komme tilbake til bystyret med forslag til endelig finansiering i forbindelse med Revidert budsjett 2025 og 2. tertialrapport. 4. Fullmakten til \u00e5 utbetale livsopphold til flyktninger med alternativ mottaksplass (AMOT) overf\u00f8res fra Introduksjonssenteret for flyktninger til NAV sosialtjeneste. [Lagre saksprotokoll] [Lagre vedtak] 11/25 Retningslinjer og kriterier for tilskuddsordninger innen kunst- og kulturomr\u00e5det i Bergen kommune Ungdomsr\u00e5det behandlet saken i m\u00f8tet 08.01.2025 sak 11/25 og fattet f\u00f8lgende vedtak: Ungdomsr\u00e5det tok saken til orientering. Forslag til vedtak: Saken tas til orientering Byr\u00e5det behandlet saken i m\u00f8tet 02.01.2025 sak 4/25 Byr\u00e5det innstiller til bystyret \u00e5 fatte f\u00f8lgende vedtak: 1. Bystyret vedtar retningslinjer og kriterier for tilskuddsordninger innen kunst- og kultur slik disse fremkommer i saken. 2. Bystyret vedtar s\u00f8knadsfrister for ordningene slik disse fremkommer i saken. 3. Byr\u00e5det gis myndighet til \u00e5 gj\u00f8re mindre endringer av ikke-prinsipiell karakter i retningslinjene for de ulike ordningene. 11 [Lagre saksprotokoll] [Lagre vedtak] 12/25 Vintervedlikehold av kunstgressbaner Ungdomsr\u00e5det behandlet saken i m\u00f8tet 08.01.2025 sak 12/25 og fattet f\u00f8lgende vedtak: Ungdomsr\u00e5det tok saken til orientering. Forslag til vedtak: Saken tas til orientering Byr\u00e5det behandlet saken i m\u00f8tet 02.01.2025 sak 8/25 Byr\u00e5det innstiller til bystyret \u00e5 fatte f\u00f8lgende vedtak: 1. Bystyret tar redegj\u00f8relsen om vintervedlikehold av kunstgressbaner til orientering. 2. Punkt 6.1.e) i Handlingsplanen for kunstgress endres til: \u00abVed sn\u00f8fall vil Bergen kommune kun br\u00f8yte de baner som st\u00e5r p\u00e5 prioritert liste. En prioritert liste settes opp i samarbeid med NFF Hordaland. Etat for idrett kan gi idrettsklubber tillatelse til \u00e5 br\u00f8yte andre baner med sitt eget utstyr etter s\u00e6rskilt avtale med den enkelte klubb. Sn\u00f8 skal holdes innenfor baneomr\u00e5det slik at granulat kan samles opp n\u00e5r sn\u00f8en smelter. Det tillates ikke \u00e5 deponere sn\u00f8 utenfor baneomr\u00e5det.\u00bb 3. Punkt 2.5 i administrasjons- og utleiereglementet for kommunale idrettsanlegg endres til: \u00abEnkelte prioriterte baner vil bli br\u00f8ytet av Bergen kommune ved sn\u00f8forhold. Prioriteringen skjer i samarbeid med NFF Hordaland. Etat for idrett kan gi idrettsklubber tillatelse til \u00e5 br\u00f8yte andre baner med sitt eget utstyr etter s\u00e6rskilt avtale med den enkelte klubb.\u00bb [Lagre saksprotokoll] [Lagre vedtak] 13/25 Saker til orientering Ungdomsr\u00e5det behandlet saken i m\u00f8tet 08.01.2025 sak 13/25 og fattet f\u00f8lgende vedtak: Ungdomsr\u00e5det tok saken til orientering. Forslag til vedtak: Saken tas til orientering [Lagre saksprotokoll] [Lagre vedtak] 14/25 Eventuelt Ungdomsr\u00e5det behandlet saken i m\u00f8tet 08.01.2025 sak 14/25 og fattet f\u00f8lgende vedtak: Leder og nestleder orienterte om merch, nytt\u00e5rsfest og Osloturen. 12 Forslag til vedtak: Saken legges frem uten forslag til vedtak. [Lagre saksprotokoll] [Lagre vedtak] 13 "
}