{
  "dokument_id": "c11bb19f-7504-5680-9e8e-d8f50067a334",
  "doc_type": "case_attachment",
  "kommune": 4601,
  "tittel": "Fagnotat datert 20.12.2023",
  "url": "https://bergen.kommune.no/politikere-utvalg/api/fil/bk360/9631687/Fagnotat-datert-20-12-2023",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2023/16878-3 (Arbeidssted) Saksbehandler: Cesilie Engen Tveitev\u00e5g Dato: 20.12.2023 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 107/553/0/0 Ytrebygda. Klage p\u00e5 avslag. Endring av anlegg naust, b\u00e5thus, sj\u00f8bu Liv Grete Rangnes hos Hilleren Prosjektering AS p\u00e5 vegne av Hvem klager? tiltakshaver Ronny Milde i brev datert 27.10.2023. Det er s\u00f8kt om oppf\u00f8ring av nytt naust, 30 m2 BRA p\u00e5 eiendom gnr. 107 bnr. 554. Videre er det s\u00f8kt om legalisering av rehabilitering/heving av Tiltaket betongkai med 20 cm p\u00e5 gnr. 107 bnr. 553, utlegging av utrigger og st\u00f8pt betongplate p\u00e5 terreng. Det er gitt avslag i vedtak datert 06.10.2023. Det er ikke gitt dispensasjon Vedtaket fra kommuneplanens arealdel (KPA2018) \u00a7 3 Plankrav og \u00a7 27.7.6 bokstav b om Naust. Eiendommen er uregulert. KPA2018 viser eiendommen som Naust p\u00e5 land, utrigger er s\u00f8kt plassert innenfor Sm\u00e5b\u00e5tanlegg. Eiendommen Planstatus ligger videre innenfor hensynssone Funksjonell strandsone og Flyst\u00f8y gul sone. - De enkelte tiltakene er ikke behandlet for seg selv. - Naustet er utformet i samsvar med bestemmelsene i KPA2018. Klagegrunner - Vilk\u00e5rene for \u00e5 gi dispensasjon er oppfylt. Behov for ytterligere Det m\u00e5 innvilges dispensasjon fra pbl. \u00a7 29-4 for avstand fra grense til saksbehandling ved bnr. 20 og bnr. 336. eventuell omgj\u00f8ring Anbefalt vedtak Vedtaket datert 06.10.2023 opprettholdes. Klagen tas ikke til f\u00f8lge. Med hilsen Plan- og bygningsetaten Ulf S\u00e6terdal avdelingsleder Tarje Wanvik etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Naustet som er oms\u00f8kt er ikke bygget, mens rehabilitering av betongkai, utlegging av utrigger og betongplaten i terreng som er oms\u00f8kt har sitt utspring fra ulovlighetsoppf\u00f8lging i sak ULOV-2022/245840. P\u00e5legg om retting og ileggelse av tvangsmulkt ble sendt ut den 23.08.2022. Vedtaket ble p\u00e5klaget hva gjelder betongplate med tilh\u00f8rende r\u00f8rtraseer og det ble i forbindelse med klagebehandlingen vurdert hvorvidt betongdekket kunne anses som n\u00f8dvendig vedlikehold av kaien. P\u00e5legget ble stadfestet av Statsforvalteren i Vestland som konkluderte med at tiltaket hverken var oms\u00f8kt eller gikk inn under det som kan vurderes som vanlig vedlikehold. V\u00e5rt saksnummer for behandling av klage p\u00e5 p\u00e5legg er KLAGE-2022/26714. I ulovlighetssaken er lagt til grunn at utriggeren tidligst ble lagt ut i 2016. Ut fra det vi kan se p\u00e5 flyfoto ble utrigger lagt ut etter \u00e5r 2017. Videre er arbeidene med betongkai og betongplaten tilsynelatende ogs\u00e5 utf\u00f8rt etter \u00e5r 2019. 2017 Saksnummer KLAGE-2023/16878 Side 2 av 10 2019 2022 Tiltaket ble videre oms\u00f8kt den 14.04.2023 med suppleringer 19.04.2023, 06.07.2023 og 03.08.2023. Det er byggesaksvedtaket datert 06.10.2023 som er p\u00e5klaget av Hilleren prosjektering AS p\u00e5 vegne av tiltakshaver, Ronny Milde, i denne saken. 1.2. Opplysninger av vesentlig betydning for behandling av klagen Tiltaket er nabovarslet i henhold til bestemmelsen i pbl. \u00a7 21-3 og det er kommet merknader fra Odd Kristian Aarestrup (gnr. 107 bnr. 336): tiltaket hindrer ferdsel langs sj\u00f8en til felles kai, allmenhetens tilgang til sj\u00f8en vil bli betydelig begrenset, tiltakshaver har allerede et naust og har ikke behov for et til. Det er ogs\u00e5 kommet merknader fra Ingrid Ter Jung (gnr. 107 bnr. 174) som er imot oppf\u00f8ring av et nytt naust og reagerer p\u00e5 at det allerede er st\u00f8pt grunn til dette. Tiltakshaver har opplyst om at de har valgt \u00e5 flytte naustet noe lengre bak p\u00e5 eiendommen. Vi har vurdert at tilkomst til sj\u00f8 blir svekket, selv om naust ble flyttet litt vekk fra sj\u00f8linje. Statsforvalteren i Vestland har den 17.07.2023 kommet med uttalelse i saken. De viser til utgangspunktet om at det skal praktiseres en sv\u00e6rt streng praksis ved behandling av dispensasjoner i strandsonen og at alle tiltak av karakter utbygging og privatisering i strandsonen bryter med nasjonale verdier i strandsonen, s\u00e6rlig hvor presset er stort. Det vises videre til Statsforvalterens generelle uttalelse som er sendt til kommunen i 2018. Konkret for denne saken skriver Statsforvalteren at tiltakene vil legge til rette for ytterligere b\u00e5ttrafikk i pollen og at pollene ved Hjellestad/Milde har stor friluftsverdi og verdifullt mangfold som er s\u00e6rlig s\u00e5rbart og m\u00e5 skjermes mot ytterligere aktivitet i og p\u00e5 pollene. De frar\u00e5der at det gis dispensasjon slik som oms\u00f8kt. Bymilj\u00f8etaten har ogs\u00e5 frar\u00e5det det oms\u00f8kte tiltaket den 03.08.2023. De viser til at oms\u00f8kte tiltak vil bidra til ytterligere nedbygging og privatisering av et allerede s\u00e5rbart og sv\u00e6rt belastet omr\u00e5de. Det er ogs\u00e5 vist til at de ser p\u00e5 terrenginngrep som er gjort p\u00e5 eiendommen og nabotomt som alvorlige. De vurderer at de oms\u00f8kte tiltakene vil f\u00f8re til Saksnummer KLAGE-2023/16878 Side 3 av 10 vesentlige negative konsekvenser for natur og biologisk mangfold og vil f\u00e5 konsekvenser for landskap, opplevd \u00e5penhet og mulig ut\u00f8velse av friluftsliv i tilknytning til land og sj\u00f8. Bergen Havn har gitt forh\u00e5ndsuttalelse den 19.04.2023. De skriver: \u00abUt fra de opplysningene vi har mottatt kan vi ikke se at tiltaket vil v\u00e6re problematisk etter havne- og farvannsloven og vi er innstilt p\u00e5 \u00e5 fatte positivt vedtak i saken\u00bb 2. Om klagen 2.1 Historikk knyttet til eiendommen I klagen er det vist til at det knytter seg historikk til eiendommen som er relevant for vurderingen av s\u00f8knaden. For det f\u00f8rste er det vist til at eiendommen ble opprettet etter s\u00f8knad om deling i sak 201318604 Laksev\u00e5g gnr 144 bnr 116 og 117 Sk\u00e5levikst\u00f8len 63 A og B. Dispensasjon. Videre, etter deling var gjennomf\u00f8rt, ble det oppdaget at et naust p\u00e5 eiendommen gnr. 107 bnr. 336 krenket eiendomsgrensen. Ettersom kommunen \u00f8nsket \u00e5 avst\u00e5 ulovligheten p\u00e5 dette tidspunktet ble saken sendt inn for jordskifteretten og i 2017 forel\u00e5 det enighet. Det ble etter dette s\u00f8kt om et nytt naust p\u00e5 eiendommen under sak 201810142 Ytrebygda gnr 107 bnr 557 Langenesvegen. Nybygg naust. Det ble ikke gitt tillatelse. 2.2 Klagen Det er vist til at det i s\u00f8knaden eksplisitt var bedt om at hvert enkelt tiltak ble vurdert separert. Det vises til at dette ikke er gjort og at begrunnelsen i stor grad knytter seg til naustet. 2.2.1 Kommentarer til Bymilj\u00f8etatens uttalelse Bymilj\u00f8etaten har hevdet at det er gjennomf\u00f8rt ulovlige terrenginngrep p\u00e5 nabotomten. Tiltakshaver er uenig i dette og viser til at det i 2009 ble sprengt p\u00e5 tomten i forbindelse med en tillatelse i 2008. Om man ser p\u00e5 flyfoto fra f\u00f8r sprenging og etter riving av det gamle naustet s\u00e5 ser man at her har det ikke v\u00e6rt noen store terrenginngrep. Grunneier vil komme tilbake med dokumentasjon p\u00e5 p\u00e5standene om at her er det ikke gjort store terrenginngrep. 2.2.2 Naust Det oms\u00f8kte naustet er utformet i tr\u00e5d med kommuneplanenes bestemmelser om utforming av naust. Tiltaket passer inn i etablert struktur og underordner seg den \u00f8vrige bebyggelsen n\u00e5r det gjelder h\u00f8yde og volum. De visuelle kvalitetene er ivaretatt og det er f\u00f8lgelig ikke behov for overordnede vurderinger gjennom plan. Naustet sikrer passasje langs ene siden, bak og i front. Omr\u00e5det er allerede privatisert og avsatt til naustform\u00e5l. Tiltaket vil ikke medf\u00f8re \u00f8kt privatisering. Hensynene bak bestemmelsen om plankrav eller hensynene til allmennhetens interesser vil p\u00e5 ingen m\u00e5te bli skadelidende eller bli \u00abvesentlig tilsidesatt\u00bb ved innvilgelse av dispensasjon. 2.2.3 Kai og utrigger Dersom det ikke kan gis dispensasjon for naust er klager av den oppfatning at det i alle fall b\u00f8r gis dispensasjon for oms\u00f8kt heving/utbedring av kai og for utlegging av utrigger. Saksnummer KLAGE-2023/16878 Side 4 av 10 Tidevannsforskjell grunnet kommunen sin sprenging p\u00e5 1990-tallet gjorde det n\u00f8dvendig \u00e5 heve kai for \u00e5 beskytte naust. Det er ikke vist til hvordan den oms\u00f8kte rehabiliteringen av kaien setter hensynene bak plankravet til side eller om fordelene ved dispensasjon ville v\u00e6re klart st\u00f8rre enn ulempene. Tiltakshaver la til grunn at rehabilitering av kai var innenfor vanlig vedlikehold. Rehabilitering var ogs\u00e5 n\u00f8dvendig for at kaien ikke skulle st\u00e5 under vann ved flo. Det fremst\u00e5r urimelig at tiltakshaver skal m\u00e5tte utarbeide reguleringsplan for \u00e5 reparere og utbedre eksisterende kai. Betongdekke p\u00e5 kaien vil ikke ber\u00f8re natur- og milj\u00f8verninteresser, vil ikke medf\u00f8re \u00f8kt nedbygging av strandsone, og vil p\u00e5 ingen m\u00e5te hindre tilkomst til, eller langs sj\u00f8 \u2013 heller tvert imot. Oms\u00f8kte utrigger gir minimale endringer fra tidligere situasjon og arealbruk. Tiltakshaver er sterkt uenig i at oms\u00f8kt tiltak kun er av privat karakter. Uten den oms\u00f8kte hevingen ville kaien smuldre opp, til ulempe for allmenheten og strandsonen. Naustet ville videre blitt utsatt for videre p\u00e5kjenning og etterf\u00f8lgende \u00f8kt vedlikeholdsbehov og dermed mer avfall enn n\u00f8dvendig. Utrigger vil og bidra til at nausttomtene og eksisterende naust p\u00e5 bnr. 553 vil f\u00e5 bedre tilkomst og fort\u00f8yningsmuligheter. 2.1.4 Generelt om plankravet Det vises til at omr\u00e5det allerede i stor grad er utbygget og at det fremst\u00e5r som urimelig, un\u00f8dvendig og uforholdsmessig kostbart \u00e5 kreve utarbeidelse av reguleringsplan for omr\u00e5det f\u00f8r oms\u00f8kte tiltak kan godkjennes. Dette underbygges ogs\u00e5 av UMBYs behandling av klagesak p\u00e5 gnr. 107 bnr. 557. Det vises til at \u00abFordelene med \u00e5 dispensere fra KPAs plankrav er at en f\u00e5r en ryddig behandling av saken med en ressursbruk som st\u00e5r i forhold til de tiltak det er tale om. Ulempen med \u00e5 dispensere fra KPAs plankrav er at en mister muligheten til \u00e5 se tiltakene i en st\u00f8rre sammenheng. I dette tilfelle vil denne prosessen kun v\u00e6re begrenset til tiltakshaverens egne tiltak. Forskjellen mellom planbehandling og dispensasjonsbehandling er dermed ikke vesentlig.\u00bb Den klare forutsetning ved s\u00f8knad om fradeling av naustetomtene, og videre gjennomf\u00f8ring av vilk\u00e5r om riving av naustet som hadde st\u00e5tt p\u00e5 eiendommen i over 50 \u00e5r, var at naustetomtene skulle bebygges med nye naust. Klager stiller sp\u00f8rsm\u00e5l ved hvorfor man i tidligere behandling av s\u00f8knad og klage p\u00e5 oms\u00f8kte eiendommer har p\u00e5pekt at vurderingen ville \u00abkunne stille seg annerledes\u00bb ved en ny s\u00f8knad hvor naustene er \u00abutformet i henhold til veilederen\u00bb, n\u00e5r man likevel avsl\u00e5r s\u00f8knad om naust som er utformet helt i tr\u00e5d med nevnte veileder. Vi viser ellers til den vedlagte klagen i sin helhet. Saksnummer KLAGE-2023/16878 Side 5 av 10 3. Vurdering av klagen Vi har foretatt en ny gjennomgang av saken og anf\u00f8rslene som fremg\u00e5r i klagen. Vi st\u00e5r fast ved tidligere vurderinger i vedtaket av 06.10.2023 og er kommet til at det ikke kan gis tillatelse til oms\u00f8kt tiltak. N\u00e5r det gjelder anf\u00f8rsler som knytter seg til terrenginngrep vurderer vi at dette ikke er en del av hva som skal behandles ved klage p\u00e5 byggesak. Det vises til ulovlighetsoppf\u00f8lgingen som er satt p\u00e5 vent under sak ULOV-2022/2569. Tiltakene vurderes samlet ettersom de er oms\u00f8kt samlet og har en naturlig forbindelse. Vi viser til at dispensasjonss\u00f8knaden som er utarbeidet av Harris Advokatfirma heller ikke har delt opp dispensasjonsvurderingene og omtaler tiltakene samlet. Eiendommen er vist som Naust p\u00e5 land og som sm\u00e5b\u00e5tanlegg i sj\u00f8. Utklipp av situasjonsplan datert 14.04.2023. S\u00f8knaden i sak 201810142 som det er vist til ble behandlet etter bestemmelsene i KPA2010. Saksnummer KLAGE-2023/16878 Side 6 av 10 S\u00f8knaden knytter seg delvis til legalisering av allerede utf\u00f8rte tiltak. B\u00e5de Sivilombudet og Statsforvalteren i Vestland har uttalt at s\u00f8knader om legalisering av tiltak skal behandles tilsvarende som s\u00f8knader om tiltak som ikke er oppf\u00f8rt. Det at et tiltak allerede er utf\u00f8rt skal derfor verken tale til s\u00f8kers fordel eller ulempe i en s\u00f8knad om legalisering. Eventuelle kostnader i forbindelse med rivning eller ombygging, og eventuelle negative konsekvenser ved \u00e5 ikke f\u00e5 innvilget s\u00f8knaden vil derfor ikke ha relevans i saken da saken skal behandles som om tiltaket ikke har blitt gjennomf\u00f8rt allerede. 3.1 Plankrav Det oms\u00f8kte naustet er ikke oppf\u00f8rt i sin helhet. Det er i s\u00f8knaden vist til at betongplate p\u00e5 terreng som s\u00f8kes legalisert \u00abvil benyttes som gulv i oms\u00f8kt naust\u00bb, men ellers s\u00f8kes det om et nytt tiltak som ikke er oppf\u00f8rt. Det klare utgangspunktet er at naust, utrigger og p\u00e5bygging av kaien inng\u00e5r i bestemmelsen i pbl. \u00a7 20-1 bokstav a og dermed at det stilles krav om reguleringsplan med hjemmel i plan- og bygningsloven av 1985 eller nyere for at det skal kunne gis tillatelse til dette etter KPA2018 \u00a7 3. At naustet s\u00f8kes plassert innenfor arealform\u00e5let Naust i kommuneplanen endrer ikke betydningen av plankravet for selve naustet. Omr\u00e5de for Naust skal heller ikke fortettes med flere naust uten reguleringsplan, jf. KPA2018 \u00a7 27.7.6 bokstav b. Vi vurderer at plankravet ogs\u00e5 gj\u00f8r seg gjeldende for delene av tiltaket, utrigger, som etableres innenfor arealform\u00e5let Sm\u00e5b\u00e5tanlegg. Selv om det ikke fremg\u00e5r eksplisitt av bestemmelsen i \u00a7 27.7.4 er KPA2018 \u00a7 3 en overordnet bestemmelse som gjelder uansett arealform\u00e5l. Utgangspunktet er derfor at det ikke kan gis tillatelse til naust, p\u00e5bygg av kai og utrigger f\u00f8r det foreligger reguleringsplan. Det er likevel i pbl. \u00a7 19-2 en \u00e5pning for at kommunen \u00abkan\u00bb gi dispensasjon dersom ikke \u00abhensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt\u00bb og fordelene ved \u00e5 gi dispensasjon er \u00abklart st\u00f8rre enn ulempene\u00bb. Hensynet bak bestemmelser om plankrav er \u00e5 sikre en bred, helhetlig og grundig vurdering av arealbruk i bestemte omr\u00e5det f\u00f8r tiltak settes i gang. Offentlige myndigheter, grunneiere og andre ber\u00f8rte interesseparter skal f\u00e5 anledning til \u00e5 fremme sine synspunkter i prosessen frem mot et reguleringsvedtak. En planprosess er med p\u00e5 \u00e5 sikre overordnede forhold som infrastruktur og gr\u00f8ntstruktur i omr\u00e5det. Planprosesser sikrer bred medvirkning og demokratisk forankrede beslutninger, hvor blant annet sektormyndighetene har mulighet til \u00e5 fremsette innsigelse, jf. SOM-2019-4028.1 1 https://www.sivilombudet.no/wp-content/uploads/2021/01/Systematisk-undersokelse-av- dispensasjoneri-strandsonen-Mandal.pdf Saksnummer KLAGE-2023/16878 Side 7 av 10 Plan- og bygningsetaten legger s\u00e6rlig vekt p\u00e5 at Statsforvalteren i Vestland har uttalt seg negativt til den oms\u00f8kte dispensasjonen. Vi vurderer at nasjonale interesser vil bli vesentlig tilsidesatt dersom det innvilges dispensasjon for de oms\u00f8kte tiltakene. Etter Bymilj\u00f8etatens vurdering vil tiltakene f\u00f8re til vesentlig negative konsekvenser for natur og biologisk mangfold. I tillegg vurderer de at etablering av tiltakene vil f\u00e5 konsekvenser for landskap, opplevd \u00e5penhet og mulig ut\u00f8velse av friluftsliv i tilknytning til land og sj\u00f8. Vi vektlegger ogs\u00e5 denne uttalelsen da vi forst\u00e5r det slik at deres frar\u00e5ding gjelder uavhengig av terrenginngrepene som ikke er en del av denne byggesaken. N\u00e5r b\u00e5de statlige og kommunale myndigheter er negative til oms\u00f8kt dispensasjon taler dette klart i retning av at det vil v\u00e6re n\u00f8dvendig med en reguleringsplan f\u00f8r naust, utrigger og kai kan bygges ut. Det at naboer ogs\u00e5 har merknader til oms\u00f8kt tiltak peker klart i retning av at det er flere interessemotsetninger i omr\u00e5det som best vil la seg avklare i en planprosess. Flyfoto som viser omr\u00e5det rundt tiltaket. Dispensasjon fra plankrav gj\u00f8r seg sterkest gjeldende i omr\u00e5der som mer eller mindre er ferdig utbygget. Ut fra flyfoto av eiendommen kan vi se at omr\u00e5det i stor grad er bygget ut, men det er likevel flere eiendommer i n\u00e6rheten som har potensiale for utbygging b\u00e5de av kai, naust og utriggere. Det er anf\u00f8rt at naustet er innenfor de begrensningene som fremg\u00e5r av KPA2018. Vi vurderer at dette er positivt, men viser til at det uavhengig av dette fremg\u00e5r et plankrav i KPA2018 for det oms\u00f8kte naustet. Selv sm\u00e5 tiltak i strandsonen er i vesentlig strid med de overordnede avklaringer og f\u00f8ringer som skal vurderes i en planprosess. I de Statlige planretningslinjene for differensiert forvaltning i strandsonen g\u00e5r det ogs\u00e5 klart frem at \u00ab[a]vklaring av arealbruk i strandsonen Saksnummer KLAGE-2023/16878 Side 8 av 10 skal skje gjennom planlegging, og ikke gjennom enkeltvise dispensasjoner.\u00bb2 Vi vektlegger ogs\u00e5 s\u00e6rlig at det i kommuneplanen helt konkret er vist til at plankravet ogs\u00e5 gjelder hvor det er regulert til Naust. N\u00e5r det her er s\u00f8kt om b\u00e5de naust, p\u00e5bygging av kai og utrigger vurderer vi at hensynene bak plankravet fortsatt gj\u00f8r seg gjeldende i stor grad. Vi er etter dette kommet til at hensynene bak bestemmelsen om plankrav og nasjonale/regionale interesser vil bli \u00abvesentlig tilsidesatt\u00bb ved en dispensasjon. Siden de to vilk\u00e5rene i pbl. \u00a7 19-2 er kumulative m\u00e5 s\u00f8knaden avsl\u00e5s n\u00e5r et av vilk\u00e5rene ikke er oppfylt. Vi har likevel foretatt en kort vurdering av om fordelene ved \u00e5 gi dispensasjon fra kravet om reguleringsplan er klart st\u00f8rre enn ulempene. For at fordelene skal kunne vektes ved en dispensasjonsvurdering m\u00e5 disse knytte seg til areal- og ressursdisponeringshensyn. Fordelene ved det oms\u00f8kte tiltaket er at tiltakshaver f\u00e5r utvikle eiendommen etter sine \u00f8nsker. Videre er det en fordel for tiltakshaver at eiendommen kan bygges ut uten at det m\u00e5 startes opp en prosess knyttet til reguleringsplan, b\u00e5de tids- og kostnadsmessig. Det er av begrenset vekt at tiltakshaver f\u00e5r utvikle eiendommen slik han \u00f8nsker. Klager har ogs\u00e5 vist til at det vil v\u00e6re en fordel \u00e5 heve kaien ettersom tidevannsforholdene har endret seg etter at kommunen selv gjennomf\u00f8rte tiltak i omr\u00e5det. P\u00e5 den andre siden er ulempene ved \u00e5 innvilge en dispensasjon at eiendommen og strandsonen bygges ned uten at det er sikret tilstrekkelig medvirkning b\u00e5de fra naboer og statlige/regionale myndigheter. Konkret er det ogs\u00e5 en ulempe at strandsonen som skal beskyttes s\u00e6rlig blir utviklet uten reguleringsplaner. Vi st\u00e5r etter dette fast ved at det ikke kan innvilges dispensasjon fra bestemmelsen i KPA2018 \u00a7\u00a7 3 og 27.7.6. 3.2 Dispensasjon som ikke er behandlet Det er s\u00f8kt om dispensasjon for \u00e5 plassere betongdekke p\u00e5 kai med minste avstand p\u00e5 0,36 meter mot gnr. 107 bnr. 336. Det klare utgangspunktet etter pbl. \u00a7 29-4 er at et tiltak skal plasseres med en avstand p\u00e5 4 meter. Dette gjelder ogs\u00e5 for tiltak som plasseres p\u00e5 mindre eiendommer i strandsonen. Hensynene bak bestemmelsen om plassering er \u00e5 hindre brannspredning til andre byggverk og ivareta behovet for luft, lys, utsikt samt \u00e5 hindre innsyn. Ved en eventuell omgj\u00f8ring vurderer vi at hensynene bak bestemmelsen om plassering ikke vil bli \u00abvesentlig tilsidesatt\u00bb da betongdekke ikke vil p\u00e5virke luft- og lysforhold, brannsikkerhet eller utsikt og innsyn i s\u00e6rlig grad. Fordelene ved \u00e5 gi en dispensasjon er at kaien kan oppgraderes og vil v\u00e6re bedre \u00e5 utnytte. Ulempen er p\u00e5 den andre siden at det plasseres en h\u00f8yere kaikant mot nabogrensen. 2 https://www.regjeringen.no/no/dokumenter/statlige-planretningslinjer-for-differensiert-forvaltning-av- strandsonen-langs-sjoen/id2850282/ Saksnummer KLAGE-2023/16878 Side 9 av 10 Videre vurderer vi at fordelene ved \u00e5 gi dispensasjon for plassering av tiltaket i forhold til nabogrensen er \u00abklart st\u00f8rre enn ulempene\u00bb og stiller oss positive til at det innvilges dispensasjon fra bestemmelsen i \u00a7 29-4, jf. \u00a7 19-2. 3.2 Avsluttende bemerkninger Det er i s\u00f8knaden vist til at utrigger skal erstatte tidligere flytebrygge. Vi forst\u00e5r det slik at flytebryggen det vises til er flytebryggen som fortsatt er p\u00e5 eiendom gnr. 107 bnr. 553, men er flyttet n\u00e6rmere gnr. 107 bnr. 336. Det er i klagen anf\u00f8rt at den klare forutsetningen ved s\u00f8knad om fradeling av naustetomtene og videre riving av naust var \u00e5 bebygge tomtene med nye naust. Vi understreker at et plankrav ikke er ensbetydende med at eiendommen ikke kan bebygges, men at det m\u00e5 utarbeides en reguleringsplan f\u00f8r den bebygges. Det er i klagen ogs\u00e5 vist til at kaien ville ha smuldret opp uten den oms\u00f8kte hevingen, vi viser i den forbindelse til at vanlig vedlikehold kunne v\u00e6rt gjennomf\u00f8rt uten behov for s\u00f8knad. Det er ogs\u00e5 stadfestet av Statsforvalteren at p\u00e5bygging av kai med 20 cm g\u00e5r utover dette. Vi kan ellers ikke se at det fremg\u00e5r nye momenter i klagen som endrer v\u00e5r vurdering i vedtak datert 06.10.2023. 4. Konklusjon Vi anbefaler at vedtaket datert 06.10.2023 opprettholdes og klagen ikke tas til f\u00f8lge. Vedlegg: 1. Oversiktskart 2. Oversiktsfoto 3. Situasjonsplan 4. Flyfoto 5. Klage datert 27.10.2023 6. Avslag datert 06.10.2023 7. Uttalelse fra Bymilj\u00f8etaten datert 03.08.2023 8. Uttalelse fra Statsforvalteren datert 17.07.2023 9. S\u00f8knad datert 17.04.2023 10. Nabomerknader 11. Tegning Saksnummer KLAGE-2023/16878 Side 10 av 10 "
}