{
  "dokument_id": "9ae724d5-d597-5389-9c73-f618107e988c",
  "doc_type": "case_presentation",
  "kommune": 4601,
  "tittel": "H\u00f8ringsuttalelse til Omklassifisering av diverse riksveier i Bergen sentrum",
  "url": "https://bergen.kommune.no/politikere-utvalg/api/fil/bk360/11856777/Framstilling-Horingsuttalelse-til-Omklassifisering-av-diverse-riksveier-i-Bergen-sentrum",
  "tekst": " BYR\u00c5DET Byr\u00e5dssak /25 Saksframstilling V\u00e5r referanse: 2024/169768-5 H\u00f8ringsuttalelse til Omklassifisering av diverse riksveier i Bergen sentrum Hva saken gjelder: Statens vegvesen har sendt forslag om omklassifisering av en del riksveier i Bergen sentrum p\u00e5 h\u00f8ring til Vestland fylkeskommune og Bergen kommune (jf. vedlegg 1). Det gjelder deler av Str\u00f8mgaten, Lars Hilles gate, Nyg\u00e5rdsgaten, Christies gate, Olav Kyrre gate og Foreningsgaten, se figur 1: Figur 1: Forsalg til omklassifisering av riksveistrekninger til fylkesveistrekninger markert med gr\u00e5tt. Ut fra gatenes funksjon som samle- og adkomstveier, foresl\u00e5r vegvesenet at gatene, inkludert tilh\u00f8rende fortau og gang- og sykkell\u00f8sninger, blir omklassifisert fra riksvei til fylkesvei. Totalt inneb\u00e6rer h\u00f8ringsforslaget omklassifisering av ca. 1614 m kj\u00f8revei med tilh\u00f8rende fortau og 71 m gang- og sykkelvei. H\u00f8ringsfrist: 1. februar 2025 1 Innspill fra Bymilj\u00f8etaten: Bymilj\u00f8etaten st\u00f8tter endringene som foresl\u00e5s (jf. vedlegg 2). Etaten vurderer at omklassifiseringsforslaget vil gi en mer naturlig avgrensning mellom riksveg og fylkesveg, og har utover det ingen merknader. Byr\u00e5dens vurdering og forslag til h\u00f8ringsuttalelse: Bergen kommune vurderer at omklassifisering av riksvei til fylkesvei i hovedsak er en sak mellom Statens vegvesen og Vestland fylkeskommune, og ikke noe som kommunen skal beh\u00f8ve \u00e5 ha vesentlige meninger om. Bergen kommune vil imidlertid bemerke at Statens vegvesen med denne omklassifiseringssaken prioriterer veienes funksjon n\u00e5r det gjelder \u00e5 samle trafikk og gi tilgang til sentrumsfunksjoner, fremfor veienes rolle i h\u00e5ndtering av gjennomgangstrafikk. Det samsvarer med statens og kommunens planer om \u00e5 muliggj\u00f8re toveis trafikkavvikling i Fl\u00f8yfjellstunnelen ved stenginger, der m\u00e5let er \u00e5 unng\u00e5 \u00e5 bruk av sentrumsveinettet som omkj\u00f8ringsvei for E39. Vedtakskompetanse: If\u00f8lge byr\u00e5dets fullmakter pkt. 2.10.1, vedtatt av Bergen bystyre 27.11.2024 i sak 462/24, avgir byr\u00e5det h\u00f8ringsuttalelser p\u00e5 vegne av Bergen kommune n\u00e5r forretningsutvalget har fordelt dem oppgaven. Forretningsutvalget har i m\u00f8te 19.11.2024, i sak 380/24, vedtatt at byr\u00e5det eventuelt avgir h\u00f8ringssvar til h\u00f8ringen. Byr\u00e5d for innstiller til byr\u00e5det \u00e5 fatte f\u00f8lgende vedtak: 1. Byr\u00e5det avgir h\u00f8ringsuttalelse til \u00abOmklassifisering av diverse riksveier i Bergen sentrum\u00bb slik den fremkommer av byr\u00e5dens forslag. 2. Melding om vedtak sendes Bystyrets kontor. Dato: 28. januar 2025 Christine Kahrs byr\u00e5d for byutvikling Dokumentet er godkjent elektronisk. Vedlegg: - Statens vegvesens oversendelsesbrev av 06.11.2024. - Bymilj\u00f8etatens innspill til h\u00f8ring av 10.01.2025. 2 "
}