{
  "dokument_id": "7d57a0a8-7db4-504d-8ca9-90f6e8603b79",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 26032025, Sak 92/25, Oppgradering av utstillingslokaler i Permanenten, Kode 1. Utvidelse av gjennomf\u00f8ringsvedtak, sak 15/22, og forslag til delvis omdisponering av vedtatt budsjettramme",
  "url": "https://bergen.kommune.no/politikere-utvalg/api/fil/bk360/12404071/Innstilling-vedtak-Oppgradering-av-utstillingslokaler-i-Permanenten-Kode-1-Utvidelse-av-gjennomforingsvedtak-sak-15-22-og-forslag-til-delvis-omdisponering-av-vedtatt-budsjettramme",
  "tekst": "Oppgradering av utstillingslokaler i Permanenten, Kode 1. Utvidelse av gjennomf\u00f8ringsvedtak, sak 15/22, og forslag til delvis omdisponering av vedtatt budsjettramme Bergen bystyre behandlet saken i m\u00f8tet 26.03.2025 sak 92/25 og fattet f\u00f8lgende vedtak: 1. Revidert kostnadsramme for gjennomf\u00f8ring av Oppgradering Kode 1 settes til 31 mill. kroner. 2. Av den samlede reviderte kostnadsrammen for prosjektet fordeles 24,5 mill. kroner til Etat for bygg og eiendom, mens 6,5 mill. kroner omdisponeres til et eget prosjekt i Etat for utbygging i tr\u00e5d med premissene i saken. 3. Midler til gjennomf\u00f8ring av tiltakene som foresl\u00e5s gjennomf\u00f8rt i et eget prosjekt i regi av Etat for utbygging, spilles inn og vurderes gjennom den ordin\u00e6re budsjettprosessen n\u00e5r tilstrekkelig sikre kostnadsestimater foreligger. Bergen bystyres behandling Marit Warncke (H) ba om habilitetsvurdering fordi hun er styremedlem i KODE. En folkevalgt er etter forvaltningsloven (fvl.) \u00a7 6, 1. ledd, bokstav e) inhabil til \u00e5 tilrettelegge grunnlaget for en avgj\u00f8relse eller til \u00e5 treffe avgj\u00f8relse i en forvaltningssak n\u00e5r vedkommende er medlem av styret eller bedriftsforsamling i et selskap, samvirkeforetak, forening, sparebank eller stiftelse som er part i saken. KODE er part, jf. forvaltningsloven 2 f\u00f8rste ledd bokstav e). Som en konsekvens av dette foreligger det automatisk inhabilitet etter \u00a7 6 f\u00f8rste ledd bokstav e), og Bystyret kjente p\u00e5 denne bakgrunn Warncke inhabil til \u00e5 delta i behandlingen av sak 92/25. Lise Wergeland Str\u00f8mmen (H) m\u00f8tte. Ingen representanter tok ordet. Votering: Innstillingen punkt 1 - 3 ble vedtatt enstemmig. Utvalg for finans, kultur og n\u00e6ring behandlet saken i m\u00f8tet 12.03.2025 sak 34/25 og avga f\u00f8lgende innstilling: Utvalgets innstilling og bystyrets vedtak er likelydende. Byr\u00e5det behandlet saken i m\u00f8tet 20.02.2025 sak 33/25 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende "
}