{
  "dokument_id": "304b1b53-857a-55b2-a7fc-c621a78596ca",
  "doc_type": "case_attachment",
  "kommune": 4601,
  "tittel": "Uttalelse fra Bybanen AS datert 10.05.2022",
  "url": "https://bergen.kommune.no/politikere-utvalg/api/fil/bk360/10643602/Uttalelse-fra-Bybanen-AS-datert-10-05-2022",
  "tekst": " Delta Boligprosjektering Bybanen AS v/ Torgeir Sjursen Kokstadflaten 59 Hylkjeflaten 42 5257 Kokstad Norway 5109 Hylkje Org.nr.: 977511402 www.bybanen.no V\u00e5rt saksnr.: 20220407 Deres saksnr.:(nr (hvis aktuelt)) Bergen, 10. mai 2022 Anmodning om uttalelse til s\u00f8knadspliktig tiltak \u2013 Gnr. 39 Bnr. 478 Steinsvikskrenten Etter bestemmelsene i Lov om anlegg og drift av jernbane, herunder sporvei, tunnelbane og forstadsbane m.m. (Jernbaneloven) \u00a7 10 er det forbudt uten tillatelse fra kj\u00f8reveiens eier \u00e5 oppf\u00f8re bygning, anlegg eller annen installasjon, foreta utgraving eller oppfylling mv. innen 30 meter regnet fra n\u00e6rmeste spors midtlinje. Omr\u00e5det det siktes til reguleres som Samferdselsanlegg og teknisk infrastruktur (Plan- og bygningslovens \u00a7 12-5 nr. 2) med tilh\u00f8rende hensynssone / sikringssone som for Bybanen er angitt som 15 meter ut fra tunnelen i alle retninger. Tiltak som krever tillatelse etter plan- og bygningsloven \u00a7 20-1, eller medf\u00f8rer sprengning, peleramming, spunting, boring i grunnen, tunneldriving, fundamentering eller p\u00e5f\u00f8ring av tilleggslaster, eller som p\u00e5 annen m\u00e5te kan skade tunnelanlegget, ikke kan iverksettes uten spesiell tillatelse fra Bybanen AS. Viser til mottatt foresp\u00f8rsel datert torsdag 7. april om det varslet tiltak ved gnr. 39 bnr. 478, Steinviksskrenten, hvor det bes om tillatelse etter Jernbaneloven \u00a7 10. Det oms\u00f8kt tiltaket (minste kote-h\u00f8yde 40.0 moh.) kommer i konflikt med hensynssone til Steinsviktunnelen (kote-h\u00f8yde p\u00e5 teoretisk sprengningsprofil ligger p\u00e5 ca. 33 moh og avstand til banen/tunnelen i horisontalplan fra tomtegrensen er p\u00e5 ca. 6,5 m \u2013 se vedlagt plantegning). Bybanen AS ved dette gir tillatelse til det oms\u00f8kt tiltaket under f\u00f8lgende vilk\u00e5r. Bybanen AS krever at det dokumenteres fra et r\u00e5dgivende ingeni\u00f8rfirma at utf\u00f8relsen ikke skal ha u\u00f8nskede konsekvenser for tunnelens / sporets stabilitet. Videre stiller vi krav til at ved st\u00f8rre sprengnings- og gravearbeid f.eks peling at det ikke skal v\u00e6re trafikk i tunnelen/ p\u00e5 sporet og at utbygger bekoster de n\u00f8dvendige sikkerhetstiltakene knyttet til driftsstans og ettersyn av tunnelen / sporlegemet. M\u00e5ten dette har blitt gjort p\u00e5 tidligere, er at vi tillater to tidspunkt det kan sprenges p\u00e5 i d\u00f8gnet, men maks en salve per d\u00f8gn. Grunnen til at vi setter to tidspunkt, er at man har et tidspunkt i reserve, i tilfelle salven ikke er klar til det f\u00f8rste. N\u00e5r det kommer til sprenging og rystelser, s\u00e5 forholder vi oss til anbefalingene i Norsk standard og sette som krav at det ikke skal komme rystelser med en frekvensveid svingehastighet st\u00f8rre enn 25 mm/s. Sprengningsleder holder kontakt med Bybanens driftssentral som varsler f\u00f8rer av vognen slik at den kan holdes igjen p\u00e5 trygg avstand fra sprengningsstedet. Det tillates ikke at banen stenges for sprengning og slike aktiviteter forventes gjort i intervallet mellom vognene, som mellom kl. 10:00 og 14:00 er p\u00e5 8 minutter. Vi forventer ogs\u00e5 at det blir montert rystelsesm\u00e5lere, der vi blir opplyst om rystelsene i forbindelse med sprengningen. F\u00f8r oppstart av anleggsarbeidet skal det sendes et vanlig arbeidsvarsel der det informeres om hva som skal gj\u00f8res, hvor lenge arbeidet forventes \u00e5 vare, og en enkel kartskisse som viser hvor arbeidet skal utf\u00f8res. Dette gj\u00f8res et par uker f\u00f8r forventet oppstart. Varsling til Skyss g\u00e5r via Bybanen AS. For Bybanen AS Warren S. Eversley Byggingeni\u00f8r "
}