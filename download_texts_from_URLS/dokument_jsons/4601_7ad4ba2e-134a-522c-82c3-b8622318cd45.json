{
  "dokument_id": "7ad4ba2e-134a-522c-82c3-b8622318cd45",
  "doc_type": "case_attachment",
  "kommune": 4601,
  "tittel": "Stadfesting gnr 186 bnr 1249 klagesak",
  "url": "https://bergen.kommune.no/politikere-utvalg/api/fil/bk360/9862276/Stadfesting-gnr-186-bnr-1249-klagesak",
  "tekst": " V\u00e5r dato: V\u00e5r ref: 13.12.2023 2023/14064 Deres dato: Deres ref: Bj\u00f8rn Tore Riise Saksbehandler, innvalgstelefon Sj\u00f8veien 6 G Sunniva Nyb\u00f8e F\u00f8rland, 5557 2138 5114 TERTNES Bergen kommune gbnr. 186/1249, Sj\u00f8veien 6F. Klage p\u00e5 tilbygg. Vi viser til Bergen kommunes oversendelse av klagesaken i brev datert 13.09.2023. Vedtak Statsforvalteren stadfester Bergen kommunes vedtak datert 28.11.2022, ref. BYGG- 2022/24870-17. Sakens bakgrunn Bergen kommune har i vedtak av 28.11.2022 gitt tillatelse til tilbygg med bebygd areal p\u00e5 6,9 m2 og bruksareal p\u00e5 17,4m2. Tilbygget har to etasjer og skal plasseres p\u00e5 \u00f8stsiden av eksisterende bolig p\u00e5 eiendommen gbnr. 186/1249. Kommunen har innvilget dispensasjon fra reguleringsplanens regler om at bolighus skal oppf\u00f8res i en etasje, og at maks tillatt utnyttelsesgrad er 25 %. Dere har klaget p\u00e5 vedtaket.1 I klagen anf\u00f8rer dere at kommunen har lagt feil fakta til grunn, og anvendt loven feil. Dere understreker at plan- og bygningsloven som \u00abja-lov\u00bb, ikke har betydning n\u00e5r det gjelder dispensasjon. Dere p\u00e5peker videre at tilbygget vil gi direkte innsyn til terrassen og hagen deres. Dette er etter deres syn en betydelig ulempe. Tilbygget f\u00f8rer ogs\u00e5 til tapt utsikt og sol p\u00e5 deres eiendom. Dere mener derfor at tiltaket krever dispensasjon fra kommuneplanens \u00a7 26.5, som sier at ny bebyggelse ikke skal p\u00e5f\u00f8re vesentlig reduksjon av sol- og utsiktsforhold. Dere mener ogs\u00e5 at det er feil fakta at tiltaket bare gir en \u00f8kning p\u00e5 under 1 m2. Dere trekker ogs\u00e5 frem at tillatelsen skaper presedens og en uthuling av plangrunnlaget. Etter deres syn er vilk\u00e5rene for \u00e5 gi dispensasjon ikke oppfylte. Vi viser til klagen i sin helhet. Utvalg for milj\u00f8 og byutvikling behandlet saken i m\u00f8te den 31.08.2023 under sak 326/23. Klagen ble ikke tatt til f\u00f8lge. Saken er derfor sendt hit for endelig klagebehandling. Regelverk Statsforvalteren er delegert myndighet til \u00e5 avgj\u00f8re klagesaker etter plan og bygningsloven, se pbl. \u00a7 1- 9 femte avsnitt og rundskriv T-2/09. 1 Klage datert 19.12.2022. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Statens hus, Kaigaten 9, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/6 Forvaltningsloven (fvl.) gjelder for Statsforvalterens saksbehandling jf. pbl. \u00a7 1-9 f\u00f8rste avsnitt. Statsforvalteren kan \u00abpr\u00f8ve alle sider av saken og herunder ta hensyn til nye omstendigheter\u00bb. Vi \u00abskal vurdere de synspunkter som klageren kommer med, og kan ogs\u00e5 ta opp forhold som ikke er ber\u00f8rt av ham\u00bb jf. fvl. \u00a7 34 andre avsnitt. Ved pr\u00f8ving av det frie skj\u00f8nn er Statsforvalteren forpliktet til \u00e5 legge stor vekt p\u00e5 hensynet til det kommunale selvstyret jf. fvl. \u00a7 34 andre avsnitt. Vi kan stadfeste kommunens vedtak, omgj\u00f8re vedtaket eller oppheve det og sende saken tilbake til kommunen for helt eller delvis ny behandling jf. fvl. \u00a7 34 fjerde avsnitt. Plansituasjon I reguleringsplanen \u00c5SANE. GNR 186 BNR 1081 MFL., \u00c5STVEITV\u00c5GEN TERTNESLENDINGA, SM\u00c5B\u00c5THAVN fra 1989, er eiendommen avsatt til boligform\u00e5l. Reguleringsplanen \u00a7 2 bokstav b og d fastsetter at: \u00abFrittliggende bolighus skal oppf\u00f8res i 1 etasje. Underetasje kan, der terrenget etter bygningsr\u00e5dets skj\u00f8nn ligger til rette for det, innredes til beboelse innenfor rammen av bestemmelsene i byggeforskriftene\u00bb. \u00abBoligens grunnflate inklusive garasje m\u00e5 ikke overstige 25 % av tomtens areal\u00bb. I kommuneplanens arealdel er eiendommen avsatt til \u00f8vrig byggesone. Byggeh\u00f8yde skal tilpasses omgivelser og terreng. Ny bebyggelse skal ikke gi vesentlig reduksjon av sol- og utsiktsforhold for eksisterende boliger jf. \u00a7 26.5.4. Dispensasjon De rettslige vilk\u00e5rene som m\u00e5 v\u00e6re oppfylt for \u00e5 gi dispensasjon, f\u00f8lger av pbl. \u00a7 19-2 andre avsnitt: \u00abDispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene\u00bb. Dersom vilk\u00e5rene er oppfylt kan kommunen gi dispensasjon jf. pbl. \u00a7 19-2 f\u00f8rste ledd. Det vil si at ingen har krav p\u00e5 dispensasjon. Plassering og h\u00f8yde Byggverkets plassering, herunder h\u00f8ydeplassering, og byggverkets h\u00f8yde skal godkjennes av kommunen. Bygning med gesimsh\u00f8yde over 8 meter og m\u00f8neh\u00f8yde over 9 meter, bare kan f\u00f8res opp dersom det har forankring i plan. Dette f\u00f8lger av pbl. \u00a7 29-4 f\u00f8rste avsnitt. Byggverk skal ha en avstand fra nabogrense som minst svarer til byggverkets halve h\u00f8yde og ikke under 4 meter. Dette gjelder dersom annen byggegrense ikke g\u00e5r frem av plan jf. pbl. \u00a7 29-4 andre avsnitt. Statsforvalterens vurdering Innledning Vi starter med \u00e5 understreke at kommunen har gitt tillatelse til tilbygg med bebygd areal p\u00e5 6,9 m2. I vedtaket st\u00e5r det likevel at \u00f8kningen i bebygd areal er p\u00e5 under 1m2. Dere mener det sistnevnte er feil. Side: 3/6 S\u00f8knaden oppgir at netto \u00f8kning i bebygd areal er p\u00e5 0,8 m2.2 Denne opplysningen baserer seg trolig p\u00e5 at det eksisterende inngangspartiet, som blir erstattet ved oms\u00f8kt tiltak, allerede har et bebygd areal p\u00e5 6,1 m2. Vi g\u00e5r ikke n\u00e6rmere inn p\u00e5 dette. Begrunnelsen for hvorfor vi mener dispensasjonsvilk\u00e5rene er oppfylt, kommer frem av vurderingen under. Det har ikke hatt betydning for konklusjonen om det eksisterende inngangspartiet som blir erstattet av oms\u00f8kt tiltak, er telleverdig bebygd areal, eller ikke. Dispensasjon Sp\u00f8rsm\u00e5let i klagesaken er om det kan gis dispensasjon fra reguleringsplanens regler om at boliger skal oppf\u00f8res i en etasje, og at bebygd areal p\u00e5 tomten ikke skal v\u00e6re mer enn 25 %. Bebygd areal som f\u00f8lge av oms\u00f8kt tilbygg blir p\u00e5 25,7 %. Det er dagens vilk\u00e5r for dispensasjon i plan- og bygningsloven \u00a7 19-2 som m\u00e5 v\u00e6re oppfylt. Disse vilk\u00e5rene er strengere enn kravet \u00abs\u00e6rlige grunner\u00bb, som reguleringsplanen oppstiller som vilk\u00e5r for unntak. Det f\u00f8rste vurderingstemaet er om hensynene bak bestemmelsene blir vesentlig tilsidesatt. B\u00e5de etasjeregelen, og regelen om utnyttelsesgrad p\u00e5 25 %, ivaretar hensynene til \u00e5 sikre \u00e5pent luftrom, solforhold, utsikt, og hindre innsyn. Dette fordi reglene begrenser mulighetene til \u00e5 bygge. Hensyn bak bestemmelsene er ogs\u00e5 \u00e5 skape et ensartet boligstr\u00f8k. Regelen om maks 25 % bebygd areal sikrer dessuten romslige tomter med tilstrekkelig uteareal. Tilbygget f\u00f8rer til et mindre avvik fra tillatt prosent bebygd areal. Avviket er 0,7 over maksgrensen p\u00e5 25 %. Det nye tilbygget ligger derfor sv\u00e6rt n\u00e6rt det naboer, utfra reguleringsplanen, m\u00e5 forvente at boligers grunnflate opptar av areal i sine omgivelser. Avviket er ogs\u00e5 s\u00e5 lite at det ikke har noen reell effekt p\u00e5 hensynet til \u00e5 sikre romslige tomter. N\u00e5r det gjelder avviket fra regelen om at boliger skal bygges i en etasje, er det relevant at tilbygget er 0,4 meter lavere enn m\u00f8net p\u00e5 den eksisterende boligen. Det er ikke tale om \u00e5 bygge h\u00f8yere enn det som f\u00f8lger av godkjent situasjon, selv om tilbygget er avhengig av dispensasjon fra etasjeregelen. Vi viser til utsnitt nedenfor, som illustrerer den faktiske endringen tilbygget utgj\u00f8r sammenlignet med eksisterende godkjent fasade: Dispensasjonen medf\u00f8rer alts\u00e5 verken ny byggeh\u00f8yde, eller etablering av en ny etasje i sin helhet. I denne saken er det snakk om et mindre tilbygg som visuelt sett underordner seg den eksisterende boligen, og som ikke endrer boligens stiluttrykk. N\u00e5r det gjelder hensynet til en ensartet bebyggelse i omgivelsene, mener vi at det oms\u00f8kte tilbygget ikke vil representerer et avvik. Det oms\u00f8kte tilbygget i to etasjer f\u00f8rer ikke til at boligen skiller seg ut 2 E-post datert 24.10.2022. Side: 4/6 fra \u00f8vrig bebyggelse i nabolaget. Vi ser derimot at flere boliger i nabolaget har et lignende visuelt uttrykk som tilbygget i denne saken medf\u00f8rer. N\u00e5r det gjelder naboulemper, vurderer vi de til \u00e5 v\u00e6re sm\u00e5. Utgangspunktet er at dere fra f\u00f8r av har utsyn mot boligens tak. Boligen utvides med en tverrfl\u00f8y i retning deres uteareal, slik at taket p\u00e5 tilbygget vendes mer direkte mot dere enn det eksisterende taket. Vi vurderer likevel at det kun gir en liten endring for deres utsyn mot \u00e5pent luftrom og utsikt. Det er ogs\u00e5 romslig avstand til deres eiendom. Avstanden er n\u00e6rmere bestemt 5,7 meter, noe som medf\u00f8rer at kravet om minst fire meter avstand fra nabogrensen er oppfylt med god margin jf. pbl. \u00a7 29-4 andre avsnitt. Tilbygget underordner seg ogs\u00e5 den eksisterende boligen. V\u00e5r vurdering er at tilbygget ikke gir nevneverdig reduksjon av sol- og utsiktsforhold for deres bolig. Siden avstanden mot nabogrensen er lengre enn minstekravet p\u00e5 fire meter, vurderer vi ogs\u00e5 at innsyn mot deres eiendom ikke er vesentlig. P\u00e5 bakgrunn av de overnevnte momentene konkluderer vi med at hensynene bak bestemmelsene om utnyttelsesgrad og etasjeh\u00f8yde ikke blir vesentlig tilsidesatt dersom dispensasjon gis for det mindre tilbygget p\u00e5 6,9 m2. Det neste sp\u00f8rsm\u00e5let er om fordelene ved \u00e5 gi dispensasjon er klart st\u00f8rre enn ulempene. Hvilke hensyn som er relevante i en dispensasjonsvurdering m\u00e5 sees i lys av de offentlige hensyn som skal ivaretas i loven og gjennom planlegging. Det er derfor prim\u00e6rt areal- og ressurshensyn som skal vektlegges i fordel/ulempevurderingen. Personlige \u00f8nsker om en bestemt utnyttelse av en eiendom, er i mange tilfeller sammenfallende med de hensyn plan- og bygningslovgivningen er satt til \u00e5 ivareta. Det kan for eksempel v\u00e6re h\u00f8yere funksjonalitet ved et byggverk.3 Det er en objektiv fordel for funksjonaliteten at boligen f\u00e5r et ekstra soverom, som gj\u00f8r at den blir bedre egnet for en familie. Det oms\u00f8kte tilbygget er derfor et gode for eiendommen uavhengig av eierstatus i dag. I et overordnet samfunnsperspektiv er det positivt at eksisterende boliger kan utvides i noen grad, for \u00e5 dekke behovet for at familieboliger har tilstrekkelig antall soverom, dersom det er mulig \u00e5 oppn\u00e5 uten nevneverdige ulemper for omgivelsene. En slik fleksibilitet demper utbyggingspresset mot natur, ettersom behovet for store nok familieboliger vil kunne dekkes gjennom tilbygg. I denne konkrete saken mener vi det gir en god ressursutnyttelse at boligens grunnflate skal utvides med 6,9 m2. Det gir en st\u00f8rre gevinst enn arealutvidelsen isolert sett tilsier, ettersom soverommet som etableres blir p\u00e5 12 m2, fordi eksisterende areal under skr\u00e5tak tas i bruk. Forutsetningen for \u00e5 dispensere er at avviket fra planen er lite nok til at det ikke er n\u00f8dvendig med planendring. I denne konkrete saken vektlegger vi at det er tale om et marginalt avvik, p\u00e5 0,7 over fastsatt utnyttelsesgrad p\u00e5 25 %. N\u00e5r det gjelder etasjeregelen vektlegger vi at det ikke er tale om etablering av en ny etasje i sin helhet og at tilbygget er lavere enn det eksisterende m\u00f8net. Vi har ogs\u00e5 lagt stor vekt p\u00e5 at det oms\u00f8kte tilbygget i seg selv er lite og ikke skiller seg ut fra omgivelsene. Vi anser tilbygget til \u00e5 v\u00e6re innenfor t\u00e5legrensen av hva som kan tillates uten planendring. Statsforvalteren konkluderer med at fordelene ved \u00e5 gi dispensasjon er klart st\u00f8rre enn ulempene. 3 Se Sivilombudets uttalelse https://www.sivilombudet.no/uttalelser/dispensasjon-fra-krav-om- avstand-til-nabogrense-utvidelse-av-uteoppholdsareal-som-relevant-areal-og- ressursdisponeringshensyn/ Side: 5/6 De rettslige vilk\u00e5rene som er n\u00f8dvendige for \u00e5 gi dispensasjon for oms\u00f8kt tilbygg er oppfylte. Det inneb\u00e6rer at kommunen har anledning til \u00e5 gi dispensasjon. Vi har ikke merknader til at dispensasjon er innvilget i denne konkrete saken. Kommunen blir ikke bundet til \u00e5 innvilge dispensasjon i nye saker fordi det i denne saken gis dispensasjon. Systemet er slik at andre som \u00f8nsker dispensasjon, er avhengig av at de juridiske vilk\u00e5rene er oppfylt. Vurderingen er rettslig og ikke politisk skj\u00f8nn. Godkjenning av h\u00f8yden og plasseringen Med hjemmel i pbl. \u00a7 29-4 har kommunen godkjent plassering av tilbygget 5,7 meter fra nabogrensen. Kommunen har ogs\u00e5 godkjent tiltakets maksimale h\u00f8yde p\u00e5 6,3 meter jf. plan- og bygningsloven \u00a7 29-4. Vanlig praksis er at tiltakshavers \u00f8nske skal im\u00f8tekommes der ikke avgj\u00f8rende grunner taler imot dette. Det er forutsatt at det m\u00e5 konstateres betydelig ulempe for naboeiendommer, for at kommunen kan kreve en annen plassering eller h\u00f8yde med hjemmel i pbl. \u00a7 29-4. Dette har ogs\u00e5 kommet til uttrykk i kommunens egen plan: \u00abNy bebyggelse skal ikke gi vesentlig reduksjon av sol- og utsiktsforhold for eksisterende boliger\u00bb jf. KPA \u00a7 26.5.3. Dispensasjonsvilk\u00e5rene er imidlertid strengere. De krever at ulempene for naboer er sm\u00e5. Vi viser til v\u00e5re vurderinger av naboulempene under dispensasjonsvurderingen. Der konkluderte vi med at tilbygget ikke gir nevneverdig reduksjon av sol- og utsiktsforhold for deres bolig, og at noe \u00f8kt innsyn mot deres eiendom ikke er avgj\u00f8rende fordi avstanden mot nabogrensen er romslig. Vi legger til at byggeh\u00f8yden er tilpasset til omgivelser og terreng. I tillegg peker vi p\u00e5 at avstanden til deres bolig er 11,3 meter. Det underbygger at det er mye \u00e5pent luftrom mellom bebyggelsen. Bruksareal er ogs\u00e5 relevant for vurderingen av t\u00e5legrensen for naboer. I den sammenheng viser vi til at tiltaket er innenfor maksgrensen p\u00e5 45 % BRA jf. KPA \u00a7 26.5.3. I denne saken har vi kommet til at deres eiendoms kvaliteter med tanke p\u00e5 luftrom, sol og vern mot innsyn, blir ber\u00f8rt i liten grad. Statsforvalteren konkluderer med at tilbyggets plassering og h\u00f8yde skal godkjennes jf. pbl. \u00a7 29-4. Ettersom tiltaket ikke gir vesentlig reduksjon av sol- og utsiktsforhold for deres bolig, er tiltaket innenfor de f\u00f8ringer som f\u00f8lger av KPA \u00a7 26.5.4. Dispensasjon fra denne bestemmelsen er ikke n\u00f8dvendig. Oppsummering Klagen har ikke f\u00f8rt frem. Vi stadfester Bergen kommunes vedtak datert 28.11.2022. V\u00e5rt vedtak kan ikke p\u00e5klages jf. fvl. \u00a7 28 tredje avsnitt. Med hilsen Anne Kjersti Sande Sunniva Nyb\u00f8e F\u00f8rland fagdirekt\u00f8r r\u00e5dgiver Dokumentet er elektronisk godkjent Side: 6/6 Kopi til: DELTA BOLIG PROSJEKTERING AS Gr\u00f8vlesvingen 29 5108 HORDVIK Tone Holdhus Strand Sj\u00f8veien 6 F 5114 Tertnes Bergen kommune Postboks 7700 5020 BERGEN Mottakerliste: Bj\u00f8rn Tore Riise Sj\u00f8veien 6 G 5114 TERTNES Janet Susan Marie Riise Sj\u00f8veien 6 G 5114 Tertnes "
}