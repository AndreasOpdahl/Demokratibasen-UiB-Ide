{
  "dokument_id": "75b13cb3-e173-5bc6-9100-13a21d551afb",
  "doc_type": "case_presentation",
  "kommune": 4601,
  "tittel": "Sm\u00f8r\u00e5s skole. Nye ventilasjonsanlegg. Gjennomf\u00f8ringsvedtak",
  "url": "https://bergen.kommune.no/politikere-utvalg/api/fil/bk360/11971063/Framstilling-Smoras-skole-Nye-ventilasjonsanlegg-Gjennomforingsvedtak",
  "tekst": " BYR\u00c5DET Byr\u00e5dssak /25 Saksframstilling V\u00e5r referanse: 2024/08269-4 Sm\u00f8r\u00e5s skole. Nye ventilasjonsanlegg. Gjennomf\u00f8ringsvedtak. Hva saken gjelder: Denne saken gjelder bevilgning p\u00e5 kr. 12 500 000 mill. til nye ventilasjonsanlegg ved Sm\u00f8r\u00e5s skole. Fagetatens vurdering og anbefaling: Sm\u00f8r\u00e5s skole har ikke tilfredsstillende inneklima. Deler av bygget har ingen ventilasjon, mens andre deler kun har avtrekksventilasjon. Det er fors\u00f8kt \u00e5 bedre inneklimaet ved \u00e5 sette inn romaggregater i noen rom, men det er ikke en tilfredsstillende l\u00f8sning. I dag er det stort sett avtrekksventilasjon p\u00e5 bygget. Det er passive ventiler som trekker luften direkte inn. Ved installasjon av nye behovsstyrte, balanserte ventilasjonsanlegg med varmegjenvinner, vil man f\u00e5 en jevnere temperatur og bedre styring av anleggene enn i dag. Dette vil medf\u00f8re en reduksjon i energiforbruk for oppvarming og gi et vesentlig bedre inneklima. Det er behov for to nye ventilasjonsanlegg. For \u00e5 f\u00e5 plassert ventilasjonsaggregatene og f\u00e5 gode kanalf\u00f8ringer, vil det bli bygget nye ventilasjonsrom i forlengelse av de to fl\u00f8yene. Utf\u00f8relse og plassering av tilbyggene er avklart med byantikvaren med bakgrunn i byggets vernestatus. Bildene under viser planlagt situasjon: 1 \u00d8konomiske konsekvenser: Tiltaket foresl\u00e5s dekket av midler p\u00e5 budsjettpost BUD1129 \u2013 Inneklimatiltak skole. Estimert kostnad p\u00e5 kr. 12 500 000, - er beregnet slik: Renter og avdrag av investeringen f\u00f8lger avskrivningstiden p\u00e5 25 \u00e5r, og tabellen under viser en totaloversikt over kapitalkostnadene som vil belastes driftsbudsjett i nedbetalingsperioden. Man har i beregningen lagt til grunn at ikke hele bel\u00f8pet vil bli l\u00e5nefinansiert, fordi man vil motta noe i MVA-kompensasjon. Tabellen baserer seg p\u00e5 de rentesatsene som ligger til grunn i H\u00d8P 2025-2028 og gir f\u00f8lgelig bare et estimat p\u00e5 hva kapitalkostnadene vil bli: Arbeidet er planlagt ferdigstilt september 2025. Byr\u00e5dens vurdering og anbefaling/konklusjon: Et tilfredsstillende inneklima er viktig for et godt l\u00e6ringsklima, og byr\u00e5det har som m\u00e5l at samtlige av skolene i Bergen raskest mulig skal bli helseverngodkjent. Dette prosjektet er et ledd i dette arbeidet. Byr\u00e5den anbefaler at prosjektet gjennomf\u00f8res slik saken beskriver. Vedtakskompetanse: Budsjettfullmaktenes pkt. 2.3 bokstav g) om gjennomf\u00f8ringsvedtak. Byr\u00e5det vedtar gjennomf\u00f8ring av investeringsprosjekt oppad begrenset til 20 mill. kroner. Byr\u00e5d for finans, n\u00e6ring og eiendom innstiller til byr\u00e5det \u00e5 fatte f\u00f8lgende vedtak: Det bevilges kr. 12,5 mill. til to nye ventilasjonsanlegg ved Sm\u00f8r\u00e5s skole. Budsjettavsetning framg\u00e5r av f\u00f8lgende tabell: 2 Dato: 18. februar 2025 Jacob M\u00e6hle Byr\u00e5d for finans Dokumentet er godkjent elektronisk. Vedlegg: Fagnotat av 23. januar 2025 3 "
}