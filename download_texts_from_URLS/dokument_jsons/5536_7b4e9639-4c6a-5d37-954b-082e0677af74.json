{
  "dokument_id": "7b4e9639-4c6a-5d37-954b-082e0677af74",
  "doc_type": "case_presentation",
  "kommune": 5536,
  "tittel": "Etablering av parkeringsordning med skiltavlesning(Hoveddokument, 97KB)",
  "url": "https://innsyn.lyngen.kommune.no/wfdocument.aspx?journalpostid=2013050382&dokid=99901&versjon=3&variant=A&",
  "tekst": " Lyngen kommune Arkiv: JournalpostID: 24/5667 Saksbehandler: Erik Joachimsen Dato: 06.05.2024 Saksframlegg Saksnr. Utvalg M\u00f8tedato PS 44/24 Formannskapet 14.05.2024 PS Kommunestyret Etablering av parkeringsordning med skiltavlesning Henvisning til lovverk PLAN OG BYGNINGSLOVEN Friluftsloven Saksopplysninger Generelle opplysninger om saken Det er \u00f8nske om \u00e5 etablere parkeringsl\u00f8sninger som gir inntekter til kommunen for utfartsparkering p\u00e5 Vardo og i Koppangen. Dette er samme parkeringsordning som idag er installert i S\u00f8rlenangsbotn, og som i 2023 skaffet parkeringsinntekter for over 800.000 bare ved denne ene parkeringsplassen. I dag er det EasyPark-ordning i Koppangen, der erfaringer viser at sv\u00e6rt f\u00e5 betaler for parkering tross skilting og informasjon. dette skyldes at ordningen oppfattes som \"frivillig\", og at det ikke er noen kontroll p\u00e5 at avgiften betales. P\u00e5 Vardo er det ingen parkeringsordning. Her har Lyngen kommune br\u00f8yteansvar, samt vedlikehold av vei. Det er derfor behov for parkeringsl\u00f8sninger som sikrer at alle som kj\u00f8rer inn i et avgiftsbelagt omr\u00e5de, blir avkrevd avgift gjennom betaling med app, betalingskort eller faktura. Erfaringen fra S\u00f8rlenangsbotn er at kamerabasert skiltavlesning er en god metode, da den sikrer at alle som parkerer, blir avkrevd betaling. L\u00f8sningen krever heller ingen bemanning, og gj\u00f8r sanksjonsl\u00f8sninger (b\u00f8ter) overfl\u00f8dig. Forhold til overordnet plan og \u00f8vrige vedtak Kommuneplanen Omr\u00e5deplanen \u00d8konomiske konsekvenser Samlet investering for begge p-omr\u00e5der (Vardo og Koppangen) er kr 190.000 eks mva. Dette omfatter investering i utstyr (kamera, nettilgang, skilting, p-automat etc), el-innstallasjon, anleggsbidrag (Arva) og graving (utf\u00f8res av kommunen). \u00c5rlige driftskostnader for begge p-omr\u00e5der, basert p\u00e5 6 m\u00e5neders drift, er kr 175.000. Det budsjetteres med \u00e5rlig omsetning for begge p-plassene samlet p\u00e5 kr 450.000 til 500.000. \u00c5rlig overksudd forventes dermed \u00e5 v\u00e6re 275.000 til 325.000 de f\u00f8rste \u00e5rene. Dette er midler som vil benyttes til br\u00f8yting, vegvedlikehold og utvikling av p-omr\u00e5det (utvidelse og opparbeiding). Lyngen kommune eier alle arealer b\u00e5de i Vardo og Koppangen der det \u00f8nskes etablert p-ordning. Fastboende som har kj\u00f8pt \u00e5rskort til kr 300 vil kunne benytte dette uten ekstra omkostninger ogs\u00e5 p\u00e5 disse parkeringsplassene Risiko- og sikkerhetsmessige konsekvenser Ingen Milj\u00f8konsekvenser Ingen Folkehelse/friluftsliv Tilrettelegging for friluftsliv b\u00e5de for fastboende og tilreisende. Vurdering av alternativer og konsekvenser Fordelen med \u00e5 kreve inn penger for parkering, er at dette skaffer midler for dekning av kostnader som ellers ville m\u00e5tte hentes fra det ordin\u00e6re driftsbudsjettet til kommunen. Denne fordelen anses som adskillig st\u00f8rre enn ulempen ved ikke \u00e5 etablere parkeringsordningen. R\u00e5dmannen foresl\u00e5r at dette dekkes av investeringsmidler til Lyngenl\u00f8ftet som ikke er fordelt. Her gjenst\u00e5r 1,7 mill. kroner. R\u00e5dmannens innstilling: R\u00e5dmannen innstiller p\u00e5 at det skal gj\u00f8res investeringer p\u00e5 kroner 190.000,- for \u00e5 etablere kamerabasert skiltavlesning for \u00e5 kreve inn parkeringsinntekter p\u00e5 Vardo og i Koppangen. Budsjettdekning: Budsjett Ansvar Tjeneste Art Prosjekt Sum 2024 6400 3250 561510 -190 000 2024 6400 3603 Nytt prosjekt 190 000 Formannskapet 14.05.2024: Behandling: VEDTAK: Lyngen formannskap tiltrer r\u00e5dmannens innstilling enstemmig med f\u00f8lgende tillegg: Dekning: innenfor vedtatt investeringsbudsjett sin ramme for Lyngenl\u00f8ftet. FS- 44/24 Vedtak: R\u00e5dmannen innstiller p\u00e5 at det skal gj\u00f8res investeringer p\u00e5 kroner 190.000,- for \u00e5 etablere kamerabasert skiltavlesning for \u00e5 kreve inn parkeringsinntekter p\u00e5 Vardo og i Koppangen. Budsjett Ansvar Tjeneste Art Prosjekt Aktivitet Sum Kr. s\u00f8kes innarbeidet i handlings- og \u00f8konomiplanen for - . Dekning: innenfor vedtatt investeringsbudsjett sin ramme for Lyngenl\u00f8ftet. "
}