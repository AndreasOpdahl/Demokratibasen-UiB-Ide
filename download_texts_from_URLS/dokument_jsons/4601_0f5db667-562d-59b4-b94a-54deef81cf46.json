{
  "dokument_id": "0f5db667-562d-59b4-b94a-54deef81cf46",
  "doc_type": "case_minutes",
  "kommune": 4601,
  "tittel": "Saksprotokoll UMBY, 13032025, Sak 75/25, \u00c5rstad, gnr. 162, bnr. 27, Fj\u00f8sangerveien 30. Klage over avslag p\u00e5 s\u00f8knad om bruksendring fra tannlegekontor til to boenheter",
  "url": "https://bergen.kommune.no/politikere-utvalg/api/fil/bk360/12331845/Innstilling-vedtak-Arstad-gnr-162-bnr-27-Fjosangerveien-30-Klage-over-avslag-pa-soknad-om-bruksendring-fra-tannlegekontor-til-to-boenheter-",
  "tekst": "\u00c5rstad, gnr. 162, bnr. 27, Fj\u00f8sangerveien 30. Klage over avslag p\u00e5 s\u00f8knad om bruksendring fra tannlegekontor til to boenheter Utvalg for milj\u00f8 og byutvikling behandlet saken i m\u00f8tet 13.03.2025 sak 75/25 og fattet f\u00f8lgende vedtak: Saken returneres til byr\u00e5det. UMBY er positiv til at tiltakshaver s\u00f8ker om en stor leilighet som ogs\u00e5 har en stille side. Utvalg for milj\u00f8 og byutviklings behandling F\u00f8lgende representanter tok ordet: Chris J\u00f8rgen Knudsen R\u00f8dland (H), Katrine Berg N\u00f8dtvedt (MDG). Forslag fremsatt i utvalget: Chris J\u00f8rgen Knudsen R\u00f8dland (H) fremsatte p\u00e5 vegne av H, FrP, BL, INP og Sp f\u00f8lgende alternative forslag: Saken returneres til byr\u00e5det. UMBY er positiv til at tiltakshaver s\u00f8ker om en stor leilighet som ogs\u00e5 har en stille side. Katrine Berg N\u00f8dtvedt (MDG) fremsatte p\u00e5 vegne av MDG og R f\u00f8lgende alternative forslag: Utvalg for milj\u00f8 og byutvikling opprettholder fagetatens avslag datert 10.09.2024. Begrunnelse fremg\u00e5r av avslagsvedtaket. Votering: Innstillingen fikk 0 stemmer, og var dermed falt. Alternativt forslag fra MDG og R, fremsatt av Katrine Berg N\u00f8dtvedt (MDG), fikk 4 stemmer (SV, MDG, R), og var dermed falt. Alternativt forslag fra H, FrP, BL, INP og Sp, fremsatt av Chris J\u00f8rgen Knudsen R\u00f8dland (H), ble vedtatt med 13 stemmer (H, A, FrP, BL, V, INP, Sp). Byr\u00e5det behandlet saken i m\u00f8tet 20.02.2025 sak 37/25 Byr\u00e5det innstiller til utvalg for milj\u00f8 og byutvikling \u00e5 fatte f\u00f8lgende vedtak: 1. Med hjemmel i forvaltningsloven \u00a7 33, andre ledd, oppheves fagetatens vedtak datert 10.09.2024, for den delen som gjelder boenhet nr. 201. Klagen tas til f\u00f8lge. 2. Med hjemmel i plan- og bygningsloven \u00a7 19-2 innvilges dispensasjon fra kommuneplanens arealdel \u00a7 3.1 plankrav og \u00a7 22 st\u00f8y for boenhet nr. 201. Dispensasjon innvilges p\u00e5 vilk\u00e5r av at tiltakshaver redegj\u00f8r for st\u00f8yp\u00e5virkning fra serveringstedet i f\u00f8rste etasje, og at st\u00f8yp\u00e5virkningen fra serveringsstedet er innenfor anbefalte grenseverdier, jf. rundskriv T- 1442. Videre er det et vilk\u00e5r at tiltakshaver redegj\u00f8r for p\u00e5 hvilken m\u00e5te luftkvaliteten innomhus blir ivaretatt. Fagetaten kan stille vilk\u00e5r om st\u00f8ydempende tiltak i fasaden, jf. st\u00f8yrapport datert 16.04.2024 p\u00e5 side 3. 3. Rammetillatelse utferdiges av Plan- og bygningsetaten, jf. pkt. 2 ovenfor. 4. Fagetatens vedtak datert 10.09.2024 opprettholdes for den delen av vedtaket som gjelder boenhet nr. 203. Klagen tas ikke til f\u00f8lge. 2 "
}