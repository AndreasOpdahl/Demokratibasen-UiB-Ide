{
  "dokument_id": "615e8202-cf36-5302-ac63-09809f35bf99",
  "doc_type": "case_attachment",
  "kommune": 4601,
  "tittel": "Vedtak - Byggesak - Bergen 185_703 - Morvikbotn 223 - tilbygg 11230541_1_1",
  "url": "https://bergen.kommune.no/politikere-utvalg/api/fil/bk360/11305993/Vedtak-Byggesak-Bergen-185-703-Morvikbotn-223-tilbygg-11230541-1-1",
  "tekst": " V\u00e5r dato: V\u00e5r ref: 30.09.2024 2024/10588 Deres dato: Deres ref: 03.01.2024 \u00d8yvind Dale Kloven, Helene Suleng Waage Saksbehandler, innvalgstelefon Morvikbotn 351 5122 Morvik Sunniva Nyb\u00f8e F\u00f8rland, 5557 2138 Bergen kommune gbnr. 185/703, Morvikbotn 223. Klage p\u00e5 tillatelse til tilbygg. Vi viser til Bergen kommunes oversendelse av klagesaken i brev datert 05.07.2024. Vedtak Statsforvalteren stadfester Bergen kommune, ved Utvalg for milj\u00f8 og byutvikling, sitt vedtak datert 07.12.2023, sak 68/23. Sakens bakgrunn Saken gjelder s\u00f8knad om tilbygg p\u00e5 gbnr. 185/703. I vedtak datert 10.07.2023 avslo Bergen kommune s\u00f8knaden om oppf\u00f8ring av tilbygg p\u00e5 17,5 m2. Det rettslige grunnlaget for avslaget var: Plan- og bygningslovens \u00a7 29-2 - visuelle kvaliteter. Avslag p\u00e5 s\u00f8knad om dispensasjon fra plan- og bygningsloven \u00a7 29-4 - avstand til nabogrense. Avslag p\u00e5 s\u00f8knad om dispensasjon fra kommuneplanens arealdel \u00a7 26.5.3 - tomteutnyttelse. Den ansvarlige s\u00f8keren OMC BYGG AS klaget p\u00e5 avslaget, p\u00e5 vegne av tiltakshaveren Rita Kvalnes. 1 Kommunen, ved Utvalg for milj\u00f8 og byutvikling (UMBY), behandlet klagesaken i m\u00f8te den 07.12.2023 sak 68/23. UMBY opphevet avslaget datert 10.07.2023. Videre ga UMBY tillatelse til tilbygg, p\u00e5 vilk\u00e5r av at de deler av tilbygget, som kommer n\u00e6rmere enn 8 meter fra nabohus p\u00e5, eiendommen 185/709, skal utf\u00f8res som brannvegg med brann motstand minst REI 120M. Utvalget innvilget samtidig dispensasjon fra KPA 2018 \u00a7 26.5.3, tomteutnyttelse. Du er nabo ved gbnr. 185/709 og klager p\u00e5 det sistnevnte vedtaket. Du mener det er urimelig \u00e5 basere godkjenningen p\u00e5 at tilsvarende bygging er utf\u00f8rt p\u00e5 gbnr. 185/701 i rekken, ettersom det ikke forel\u00e5 naboklage p\u00e5 den utbyggingen. Derimot hadde naboene2 signert p\u00e5 at det kunne bygges 1 Klage datert 21.07.2023 og 30.07.2023. 2 Gbnr. 185/700 og gbnr. 185/702. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/8 n\u00e6rmere enn fire meter. N\u00e5r det gjelder tiltaket p\u00e5 din naboeiendom, som her er til behandling, p\u00e5peker du at utbyggingen gir stuen full h\u00f8yde, siden taket snus med 90 grader. Videre peker du p\u00e5 at utbyggingen kommer n\u00e6rmere grensen enn det loven tilsier, og du mener det er p\u00e5vist at du mister kveldssol. Videre mener du at kommunen bare har vurdert fordeler for utbyggeren. Du mener det m\u00e5 ha betydning at du ikke har samtykket til plasseringen. Vi viser til klagen i sin helhet. 3 Tillatelse til tilbygget ble gitt av kommunen, ved plan- og bygningsetaten, den 09.01.2024. Den ansvarlige s\u00f8keren har p\u00e5 vegne av tiltakshaveren sendt tilsvar til klagen. 4 Det anf\u00f8res at dispensasjon b\u00f8r gis blant annet fordi stuen er for liten etter dagens standard. Videre skriver den ansvarlige s\u00f8keren at \u00abutbyggingen vil v\u00e6re i samsvar med tekniske forskrifter, inkludert brannkrav\u00bb. Kommunen tok ikke tatt klagen til f\u00f8lge jf. vedtak i UMBY den 25.06.2024, sak 237/24. Vedtaket ble truffet med tolv stemmer for, og fem stemmer imot. Saken er sendt hit for endelig behandling. Regelverk Statsforvalteren er delegert myndighet til \u00e5 avgj\u00f8re klagesaker etter plan og bygningsloven, se pbl. \u00a7 1- 9 femte avsnitt og rundskriv T-2/09. Forvaltningsloven (fvl.) gjelder for Statsforvalterens saksbehandling jf. pbl. \u00a7 1-9 f\u00f8rste avsnitt. Statsforvalteren kan \u00abpr\u00f8ve alle sider av saken og herunder ta hensyn til nye omstendigheter\u00bb. Vi \u00abskal vurdere de synspunkter som klageren kommer med, og kan ogs\u00e5 ta opp forhold som ikke er ber\u00f8rt av ham\u00bb jf. fvl. \u00a7 34 andre avsnitt. Ved pr\u00f8ving av det frie skj\u00f8nn er Statsforvalteren forpliktet til \u00e5 legge stor vekt p\u00e5 hensynet til det kommunale selvstyret og det skal fremg\u00e5 av vedtaket hvordan vi har vektlagt dette jf. fvl. \u00a7 34 andre avsnitt. Vi kan stadfeste kommunens vedtak, omgj\u00f8re vedtaket eller oppheve det og sende saken tilbake til kommunen for helt eller delvis ny behandling jf. fvl. \u00a7 34 fjerde avsnitt. Plansituasjon I kommuneplanens arealdel (2018-2030) er eiendommen satt av til bebyggelse - \u00f8vrig byggesone. Grad av utnytting for ny bebyggelse skal v\u00e6re maks. 45 % BRA jf. \u00a7 26.5.3. Eiendommen er regulert til rekkehus/sm\u00e5hus ved plan R 4370000 \u00c5sane, Haukedal, Morvik Felt D1. 5 Planen ble endret i vedtak den 05.08.1988. Endringen gjaldt \u00f8kning av antall boenheter i feltet. 6 Avstand til nabogrense Byggverk skal ha en avstand fra nabogrense som minst svarer til byggverkets halve h\u00f8yde og ikke under 4 meter jf. pbl. \u00a7 29-4 andre avsnitt. 3 Klage datert 03.01.2024. 4 E-post datert 15.01.2024. 5 ID: 4370000. I kraft fra 21.11.1983. 6 ID: 4370002. Side: 3/8 Dispensasjon Dispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene jf. pbl. \u00a7 19-2. Statsforvalterens vurdering Innledning De overordnede sp\u00f8rsm\u00e5lene i klagesaken er om det er hjemmel til \u00e5 gi dispensasjon fra regelen om at plassering fra nabogrense minst m\u00e5 v\u00e6re fire meter,7 og fra maksimal tillatt utnyttelsesgrad p\u00e5 45 % BRA.8 Dispensasjon er ikke avhengig av samtykke fra nabo. Oms\u00f8kt plassering og utnyttelsesgrad Omtrentlig plassering av tilbygget er vist med r\u00f8d sirkel p\u00e5 bildet under. Situasjonskartet under viser det oms\u00f8kte tilbygget, og m\u00e5lsatte avstander mot deres eiendom og bolig. Avstanden fra ytterveggen til deres eiendomsgrense er 3,16 meter. 9 Det oms\u00f8kte tilbyggets bruksareal (BRA) er p\u00e5 17,5 m2. Tiltakshaveren har presisert at stuen skal rives med 4,2 m2, slik at total utvidelse er 13,3 m 2 BRA. Utvidelsen vises skravert i r\u00f8d farge p\u00e5 plantegningen nedenfor. 10 7 Jf. pbl. \u00a7 29-4 andre avsnitt. 8 Jf. KPA \u00a7 26.5.3. 9 Tiltakshaveren skriver at det er 2,8 meter til nabogrensen, hvis man m\u00e5ler fra takutstikk. Ettersom avstand skal m\u00e5les mellom byggverkets fasadeliv og nabogrense jf. TEK 17 \u00a7 6-3, baserer vi oss p\u00e5 at avstanden fra nabogrensen er 3,16 meter. 10 Klage datert 30.07.2023. Side: 4/8 Utnyttelsesgraden p\u00e5 eiendommen f\u00f8r tilbygget er 52,9 % BRA. Ny utnyttelsesgrad etter tilbygget blir p\u00e5 ca. 58,4% BRA.11 Dispensasjons fra byggegrensen Sp\u00f8rsm\u00e5let blir om hensynene bak byggegrensen p\u00e5 fire meter mot naboeiendom, blir vesentlig tilsidesatt dersom dispensasjon gis. Hovedhensynet bak byggegrensen mot naboeiendom er \u00e5 hindre brannspredning til andre byggverk, og ivareta behovet for luft, lys, utsikt samt hindre innsyn. Lovens byggegrense mot nabo er uttrykk for at lovgiver har avveid utbyggerinteressen mot naboens interesse i \u00e5 ha en viss avstand til nabobebyggelse. Naboer skal derfor i utgangspunktet kunne forvente at avstandsregelen overholdes. Tilbygget utvider stuen med 1,37 meter i retning mot deres eiendom. Avstanden til nabogrensen etter tilbygget blir 3,16 meter, til forskjell fra eksisterende situasjon med en avstand p\u00e5 4,53 meter. 12 Det finnes alternative plasseringer, som ogs\u00e5 ville gjort stuen st\u00f8rre, men som ikke ville krevd dispensasjon fra avstandskravet. Tilbygget kunne for eksempel v\u00e6rt smalere, eller en kunne valgt \u00e5 utvide mot egen altan istedenfor mot dere. Samtidig har det vekt i vurderingen at 3,16 meter er et lite avvik fra kravet p\u00e5 4,0 meter. Videre blir ikke hele tilbyggets fasade plassert 3,16 meter fra 11 Supplering av s\u00f8knad den 11.05.2023. 12 3,16 meter + 1,37 meter = 4,53 meter. Side: 5/8 nabogrensen, ettersom nabogrensen og tilbygget ikke g\u00e5r parallelt. Tilbyggets avstand fra nabogrensen \u00f8ker alts\u00e5 gradvis s\u00f8rover. Sol og skyggeanalysen13 viser at tilbygget gir en minimal \u00f8kning i skygge p\u00e5 vestfasaden p\u00e5 deres bolig, etter kl. 21. En slik minimal p\u00e5virkning er ikke en vesentlig tilsidesettelse av hensynet bak avstandskravet. N\u00e5r det er sagt, s\u00e5 har vi merket oss at analysen kun viser den lyseste dagen i \u00e5ret, 21. juni. Statsforvalteren ser det som sannsynlig at tilbygget medf\u00f8rer noe st\u00f8rre skyggelegging p\u00e5 deres eiendom gradvis f\u00f8r og etter 21. juni. Illustrasjonen under, sammenholdt med situasjonsplanen, tilsier imidlertid at tilbyggets konsekvens for deres solforhold, nettopp skjer der hvor avstanden til nabogrensen \u00f8ker fra 3,16 meter opp til n\u00e6rmere fire meter. Illustrasjonen over viser ogs\u00e5 at tilbygget f\u00f8rer til noe mindre utsyn mot \u00e5pen himmel, ettersom m\u00f8nets plassering er motsatt til m\u00f8net p\u00e5 den eksisterende boligen. Vi vurderer at utsiktstapet ikke er spesielt stort. Det har ogs\u00e5 betydning at deres eiendom fra f\u00f8r av sv\u00e6rt gode utsiktsforhold. I denne saken mener vi det har betydning at det ikke har v\u00e6rt et premiss for plasseringen av boligen i utgangspunktet, at fasaden i sin helhet skal v\u00e6re plassert fire meter fra deres grense. Vi viser til at deler av den eksisterende fasaden p\u00e5 boligen, allerede er plassert 3,16 meter fra deres eiendomsgrense jf. situasjonsplanen. Dette forsvarer en noe lavere terskel for \u00e5 fravike avstandskravet. Vi er p\u00e5 bakgrunn av det overnevnte kommet til at hensynene til sol, utsikt, lys og \u00e5pent luftrom ikke blir vesentlig tilsidesatt dersom dispensasjon gis. N\u00e5r det gjelder brannsikkerhet, har vi merket oss f\u00f8lgende fra fagnotatet datert 23.08.2023, hvor administrasjonen vurderte hensynet slik: 13 Datert 11.01.2023. Side: 6/8 Kommunen, ved UMBY, vurderte derimot brannhensynet slik, i vedtaket om \u00e5 godkjenne tiltaket, datert 07.12.2023: \u00abDet at dette tiltaket ogs\u00e5 kommer n\u00e6rmere nabogrensen enn 4 meter kompenseres med \u00e5 bygge en brannvegg etter dagens tekniske standard\u00bb. Kommunen, ved UMBY, stiller i vedtaket vilk\u00e5r at de deler av tilbygget, som kommer n\u00e6rmere enn 8 meter fra nabohus p\u00e5, eiendommen 185/709, skal utf\u00f8res som brannvegg med brann motstand minst REI 120M. Situasjonen er alts\u00e5 slik at kommunens fagetat og det politiske utvalget vurderer brannsikkerhetshensynet ulikt i denne saken. Byggteknisk forskrift stiller krav til brannsikkerhet, blant annet krav til tiltak mot brannspredning mellom byggverk som oppf\u00f8res med mindre avstand enn 8,0 meter jf. TEK 17 \u00a7 11-6. Statsforvalteren legger avgj\u00f8rende vekt p\u00e5 at byggteknisk forskrift sine krav til brannsikkerhet m\u00e5 oppfylles for tilbygget. Rettsgrunnlaget for dette er pbl. \u00a7 31-2 f\u00f8rste avsnitt, som krever at tiltak p\u00e5 eksisterende byggverk skal prosjekteres og utf\u00f8res i samsvar med krav angitt med hjemmel i loven. Det er ikke s\u00f8kt om fravik fra byggteknisk forskrift i denne saken. Vi konkluderer derfor med at hensynet til brannsikkerhet ikke blir vesentlig tilsidesatt ved \u00e5 gi dispensasjon for den oms\u00f8kte plasseringen. Statsforvalteren vil i denne sammenheng presisere: at det er den ansvarlige prosjekterende sitt ansvarlig \u00e5 ta stilling til hvordan alle krav i byggteknisk forskrift om brannsikkerhet skal oppfylles. Dersom det viser seg at vilk\u00e5ret som kommunen har stilt, om \u00e5 bruke brannvegg med brann motstand minst REI 120M, ikke oppfyller byggteknisk forskrift, m\u00e5 den ansvarlige prosjekterende prosjektere tiltaket slik at byggteknisk forskrift blir oppfylt. P\u00e5 bakgrunn av det overnevnte er vi kommet til at hensynene bak byggegrensen, ikke blir vesentlig tilsidesatt ved oms\u00f8kt plassering. Det neste sp\u00f8rsm\u00e5let er om fordelene er klart st\u00f8rre enn ulempene. Det er bare areal- og ressursdisponeringshensyn som er relevante for vurderingen. Vi forst\u00e5r det slik at bildet under viser eksisterende situasjon i stuen. Fasadetegningen til h\u00f8yre, datert 18.12.2022, viser at tilbygget vil gi betydelig bedre lysinnslipp. \u00d8kt lysinnslipp i stuen og st\u00f8rre vinduer mot utsikten som er sv\u00e6rt god, vil gi boligen en objektiv fordel. Vi mener at disse fordelene er relevante areal- og ressursdisponeringshensyn som kan vektlegges i dispensasjonsvurderingen. Ogs\u00e5 dersom stuen fra f\u00f8r av har tilfredsstillende lysinnslipp etter byggteknisk forskrift, mener vi at det er en objektiv fordel for eiendommens kvalitet, med st\u00f8rre vinduer som gir mer lys og bedre utsikt. Side: 7/8 Vi har vurdert at tiltaket gir sv\u00e6rt begrensede ulemper for dere med tanke p\u00e5 sol, utsikt og \u00e5pent luftrom. Videre legger vi til grunn at ulempene knyttet til brannsikkerhet er sm\u00e5, ettersom byggteknisk forskrift skal f\u00f8lges. Vi konkluderer med at fordelene er klart st\u00f8rre enn ulempene. Loven \u00e5pner derfor for at dispensasjon gis. Vi har ikke merknader til at kommunen har valgt \u00e5 innvilge dispensasjon i denne saken. Vi presiserer at vi ikke har vektlagt byggingen p\u00e5 gbnr. 185/701 i dispensasjonsvurderingen, ettersom naboene14 i det tilfellet hadde signert p\u00e5 at det kunne bygges n\u00e6rmere enn fire meter. Dispensasjon fra utnyttelsesgrad Sp\u00f8rsm\u00e5let blir om hensynene bak grensen for maksimal tillatt utnyttelsesgrad p\u00e5 45 % BRA, blir vesentlig tilsidesatt dersom dispensasjon gis. Form\u00e5let med bestemmelse om tomteutnyttelse er \u00e5 regulere bygningers volum i forhold til behov for uteoppholdsareal, belastning p\u00e5 infrastruktur og forholdet til omgivelsene. Som tidligere nevnt er tiltakshavers eiendom allerede over maksimumskravet for % BRA, f\u00f8r oms\u00f8kt tilbygg. Den tettbygde karakteren i nabolaget er allerede etablert og fremst\u00e5r som gjennomg\u00e5ende. \u00d8kningen i bruksarealet er forenelig med det tettbygde preget i omr\u00e5det. Videre vil ikke \u00f8kningen f\u00f8re til en annen belastning p\u00e5 omr\u00e5dets infrastruktur, til forskjell fra saker som gjelder nye boenheter. Tilbygget f\u00f8rer heller ikke til at eiendommen f\u00e5r d\u00e5rligere kvaliteter p\u00e5 sitt uteoppholdsareal. Statsforvalteren konkluderer med at hensynene bak regelen om maksimal utnyttelsesgrad ikke blir vesentlig tilsidesatt ved \u00e5 gi dispensasjon. Fordelene ved \u00e5 gi dispensasjon er at boligen f\u00e5r bedre kvaliteter i form av mer lysinslipp og st\u00f8rre vinduer mot god utsikt. Vi mener at denne fordelen er klart st\u00f8rre enn de begrensede ulempene tiltaket p\u00e5f\u00f8rer deres eiendom i form av utsyn mot noe \u00f8kt bygningsmasse. Vi viser ellers til fordel/ulempevurderingen vi har gjort under den forrige dispensasjonsvurderingen. Konklusjonen er at fordelene ved \u00e5 dispensere er klart st\u00f8rre enn ulempene. Vilk\u00e5rene for \u00e5 gi dispensasjon er derfor oppfylt. Vi har ikke merknader til at kommunen har valgt \u00e5 gi dispensasjon. 14 Gbnr. 185/700 og gbnr. 185/702. Side: 8/8 Oppsummering Klagen har ikke f\u00f8rt frem. Vi stadfester kommunens vedtak datert 07.12.2023. Det er ikke klagerett p\u00e5 v\u00e5rt vedtak jf. fvl. \u00a7 28 tredje avsnitt. Med hilsen Stine Ross Ids\u00f8 Sunniva Nyb\u00f8e F\u00f8rland seniorr\u00e5dgiver r\u00e5dgiver Dokumentet er elektronisk godkjent Kopi til: Bergen kommune Postboks 7700 5020 BERGEN OMC BYGG AS Strandgaten 9 5013 BERGEN RITA KVALNES Morvikbotn 223 5122 MORVIK "
}