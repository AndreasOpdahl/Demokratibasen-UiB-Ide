{
  "dokument_id": "b9234b3f-2a3c-5c7a-af27-1a5647e88a0f",
  "doc_type": "case_attachment",
  "kommune": 4601,
  "tittel": "Motsvar datert 14.06.2024",
  "url": "https://bergen.kommune.no/politikere-utvalg/api/fil/bk360/10661985/Motsvar-datert-14-06-2024",
  "tekst": "Bergen kommune v/ plan- og bygningsetaten Postboks 7700 5020 Bergen DERES REFERANSE V\u00c5R REFERANSE DATO KLAGE-2024/13636 10228549 14.06.24 Tilsvar til advokat Lars Selmar Alsaker sin klage over UMBY sitt vedtak Eikeneset 33, gbnr. 106/226 1 Innledning Viser til Advokat Lars Selmar Alsaker sin klage av 19.04.2024 over UMBY sitt vedtak av 21.03.2024 om endring av gitte vilk\u00e5r, se vedlegg 1. I klagen fremg\u00e5r det ikke klart hvem Alsaker representer, men i kopifeltet er Frode Karlsen adressert slik at det er rimelig \u00e5 tro at det er Karlsen Alsaker representerer. I klagen gjennomg\u00e5r Alsaker i hovedsak 4 temaer; 1) Mangelfull og feilaktig saksbehandling av PBE 2) Feilaktig saksbehandling av UMBY 3) Ugyldig vedtak 4) Underrapportert skadeomfang 2 Vedr\u00f8rende p\u00e5stand om mangelfull og feilaktig saksbehandling St\u00f8rsteparten av Alsaker sin klage g\u00e5r i hovedsak ut p\u00e5 at vedtaket om rammetillatelse til bolighuset p\u00e5 Eikeneset 33 er gitt p\u00e5 feilaktig grunnlag, ettersom det ble lagt til grunn en byggegrense p\u00e5 25 meter etter KPA2011, mens det var byggegrensen i KDP-Mildehalv\u00f8ya fra 2006 p\u00e5 50 meter som skulle v\u00e6rt lagt til grunn. Alsaker skriver at det i motstridbestemmelsen i punkt 2 i KPA2011 het: \u00abKommunedelplaner vedtatt f\u00f8r kommuneplanens arealdel skal fortsatt gjelde, men suppleres av kommuneplanens bestemmelser og retningslinjer der tilsvarende tema ikke er behandlet i kommunedelplanene.\u00bb Vi er uenig i Alsaker sin fremstilling av plangrunnlaget. Alsaker ser ikke hele bestemmelsen om byggegrense mot sj\u00f8 som en helhet, og unnlater \u00e5 vise til KPA2011 punkt 2 nr. 8. Denne bestemmelsen sier spesifikt at KPA2011 sin bestemmelse om byggegrense mot sj\u00f8 gjelder foran bestemmelsene i kommunedelplanen for Mildehalv\u00f8ya. Punkt 8 i KPA2011 sier at \u00abSpesielt for kommunedelplan Mildehalv\u00f8ya: kommuneplanens regler om byggegrenser langs sj\u00f8 (punkt 4.1 sammenholdt med kommuneplanens arealkategorier) gjelder foran tilsvarende regler i kommunedelplanen.\u00bb P\u00e5 bakgrunn av dette var gjeldende byggegrense mot sj\u00f8 p\u00e5 vedtakstidspunktet for rammetillatelsen klar - 25 meter etter KPA2011, jf. punkt 8. Vi kan heller ikke se at eiendommens byggegrense mot sj\u00f8 har v\u00e6rt problematisert i tidligere i prosessen. 3 Vedr\u00f8rende p\u00e5stand om feilaktig saksbehandling av UMBY Alsaker p\u00e5klager UMBY sitt vedtak av 21.03.2024. Han anf\u00f8rer at en s\u00f8knad om endring av vilk\u00e5r \u00abi realiteten oms\u00f8ker et boligtiltak med nytt sett av vilk\u00e5r \u2013 s\u00e5 m\u00e5 slik s\u00f8knad p\u00e5 helt vanlig m\u00e5te vurderes opp mot det arealplangrunnlaget som gjelder p\u00e5 det tidspunkt s\u00f8knaden behandles. Man kan ikke komme unna plan- og bygningslovens regler om at bygges\u00f8knader skal avgj\u00f8res med utgangspunkt i gjeldende arealplaner \u2013 ved \u00e5 fatte omgj\u00f8ringsvedtak med hjemmel i forvaltningslovens \u00a7 35.\u00bb Videre skriver Alsaker at \u00abS\u00f8knaden om dispensasjon/rammel\u00f8yve for \u00e5 etablere en enebolig med nytt sett av vilk\u00e5r \u2013 er en s\u00f8knad som m\u00e5 behandles p\u00e5 en helt vanlig m\u00e5te etter plan- og bygningslov.\u00bb I forarbeidene til ny forvaltningslov NOU 2019:5 st\u00e5r det under punktet \u00abGjeldende rett\u00bb punkt 25.6.1 \u00abOmgj\u00f8ring i vedtaksorganet\u00bb at \u00abIblant er det behov for \u00e5 omgj\u00f8re et forvaltningsvedtak uten at noen part har klaget over vedtaket. Det kan v\u00e6re tilfeller der det har inntr\u00e5dt omstendigheter etter vedtakstidspunktet som gir grunn til \u00e5 endre eller oppheve vedtaket\u00bb. Videre st\u00e5r det at \u00abEn endring i vedtaket kan best\u00e5 i at [...] vilk\u00e5r blir endret\u00bb En omgj\u00f8ring kan ogs\u00e5 g\u00e5 ut p\u00e5 et fullstendig tilbakekall eller oppheving av vedtaket\u00bb. Av forarbeidene fremg\u00e5r det klart at vilk\u00e5r gitt til rammetillatelse kan endres med hjemmel i fvl. \u00a7 35. Ettersom det st\u00e5r at en omgj\u00f8ring \u00abogs\u00e5 kan g\u00e5 ut p\u00e5 et fullstendig tilbakekall eller oppheving av vedtaket\u00bb skilles det alts\u00e5 mellom endring av kun vilk\u00e5r eller tilbakekall/oppheving av hele tiltaket. Basert p\u00e5 dette ligger det innenfor vedtaksorganet sin myndighet \u00e5 endre p\u00e5 deler av vedtaket, i dette tilfellet et vilk\u00e5r. Det betyr at s\u00f8knaden/tiltaket ikke m\u00e5 vurderes p\u00e5 nytt ved ending av et vilk\u00e5r. Vi kan ikke se at omgj\u00f8ringen av vedtaket beror p\u00e5 noen saksbehandlingsfeil slik saken er h\u00e5ndtert. 4 Vedr\u00f8rende p\u00e5stand om ugyldig vedtak Alsaker anf\u00f8rer at det ikke er mulig \u00e5 \u00abomgj\u00f8re vilk\u00e5r for dispensasjon/byggel\u00f8yve, med hjemmel i fvl. \u00a7 35, der vedtak som s\u00f8kes reparert i seg selv er ugyldig\u00bb. Alsaker viser igjen til at rammetillatelsen ble gitt p\u00e5 \u00e5penbart uriktig grunnlag ettersom det ble lagt feil byggegrense til grunn for tillatelsen. Som vurdert under punkt 1 over er det klart at byggegrensen som ble lagt til grunn for rammetillatelsen var riktig p\u00e5 vedtakstidspunktet, slik at vedtaket om rammetillatelse er gyldig. 5 Vedr\u00f8rende underrapportert skadeomfang Videre anf\u00f8rer Alsaker at den \u00abtreplantningsplanen som er lagt til grunn for de 6 tr\u00e6r som skal planes til erstatning for de som er felt, ikke vil gjenskape den opprinnelige situasjonen. De er oms\u00f8kt plantet enten for n\u00e6r nabogrense, tett inntil mur \u2013 eller i skrinn jord der de vil ha d\u00e5rlige vekstforhold.\u00bb De nye tr\u00e6rnes plassering er valgt i tr\u00e5d med arborist som har befart og gjort vurderinger av eiendommen og dens beplantningsforhold, se vedlagt rapport fra Arbosist Bj\u00f8rnar Aaseb\u00f8 ved Aaseb\u00f8 Trepleie. Videre skriver Alsaker at det \u00abEtter nabologens \u00a7 2 skal tr\u00e6r som hovedregel ikke v\u00e6re n\u00e6rmere enn tredjeparten av treh\u00f8yden. Man kan ikke da basere nye endrede vilk\u00e5r p\u00e5 at tr\u00e6r skal plantes n\u00e6r nabogrense.\u00bb Frode Karlsen bor i Eikeneset 48, gbnr. 106/496, se utklipp av eiendomsinnsyn under. Figur 1: Utklipp av Eiendommsinnsyn.no som viser Frode Karlsen sin eiendom og tiltakseiendommen. Tr\u00e6rne som \u00f8nskes beplantet grenser ikke mot Eikeneset 48 slik at vi ikke kan se hvordan anf\u00f8rslene om at tr\u00e6rne kommer for n\u00e6rt grensen gj\u00f8r seg gjeldende i denne saken. Tr\u00e6rne skal i hovedsak beplantes i front for \u00e5 redusere husets fjernvirkning fra sj\u00f8, som ogs\u00e5 var hensynet bak de opprinnelige vilk\u00e5rene. Se utklipp av planteplanen under. Figur 2: Utklipp av illustrasjonsplan til venstre viser planteplan for nye tr\u00e6r hvor r\u00f8de markeringer er bj\u00f8rk og gr\u00f8nne er furu. Utklipp av illustrasjonsplanen til h\u00f8yre viser tr\u00e6r markert i gult som m\u00e5 felles. Alsaker anf\u00f8rer videre at skaden p\u00e5 tr\u00e6r er underrapportert. \u00abI virkeligheten er det skade p\u00e5 flere tr\u00e6r hvorav ett allerede er d\u00f8dt\u00bb. Arboristen har i rapporten konkludert med at det er 6 tr\u00e6r som av sikkerhetsmessige \u00e5rsaker dessverre m\u00e5 felles. Vi forholder oss til arboristen sin fagkyndige vurdering. Til sist anf\u00f8res det at \u00abTatt i betraktning at tomt n\u00e5 eies av et profesjonelt firma som vil \u00f8nske \u00e5 maksimere sin investering, Er det \u00e5 forvente at nabolov \u00a73 vil bli benyttet for \u00e5 maksimere verdien p\u00e5 utbyggingen ettersom sj\u00f8utsikten \u00f8ker verdien.\u00bb Tiltakshaver har fra dag \u00e9n v\u00e6rt tydelig med utf\u00f8rende Sartor & Drange AS om at tr\u00e6rne m\u00e5 bevares, og utf\u00f8rende har iverksatt en rekke tiltak for \u00e5 f\u00e5 dette til. Da utf\u00f8rende s\u00e5 at det likevel ikke var mulig \u00e5 bevare alle tr\u00e6rne ble arbeidene stanset og kommunen kontaktet. Da det ble oppdaget st\u00f8rre skader p\u00e5 tr\u00e6rnes r\u00f8tter ble arborist Bj\u00f8rnar Aaseb\u00f8 ved Aaseb\u00f8 Trepleie engasjert og det ble utarbeidet en rapport og en risikovurdering, se vedlegg 2 og 3. Etter en befaring p\u00e5 stedet s\u00e5 arboristen at b\u00e5de n\u00f8dvendige gravnings- og sprengningsarbeider l\u00e5 innenfor det som blir betegnet som dryppsone/kritisk rotsone hvor inngrep i grunnen er sv\u00e6rt skadelig for tr\u00e6rne. Dette betyr at tr\u00e6rne ikke hadde v\u00e6rt mulig \u00e5 bevare uansett hvilke tiltak som hadde blitt iverksatt ettersom rotsonen l\u00e5 for n\u00e6rme byggets plassering til \u00e5 ikke bli skadet av grunnarbeidene. Som nevnt har arboristen konkludert med at det er 6 tr\u00e6r som av sikkerhetsmessige \u00e5rsaker dessverre m\u00e5 felles. Dette er en beklagelig situasjon som tiltakshaver etter beste evne pr\u00f8ver \u00e5 finne en l\u00f8sning p\u00e5. Hensynene bak vilk\u00e5rene om \u00e5 bevare de utvalgte tr\u00e6rne var skjerming og \u00e5 redusere husets fjernvirkning fra sj\u00f8. Det er nettopp derfor tiltakshaver etter en vurdering av arborist kommer med forslaget om 6 tr\u00e6r som i hovedsak plantes mot sj\u00f8, se utklipp av planteplanen over. Tr\u00e6rne vil rett etter beplantning v\u00e6re mindre enn tr\u00e6rne som m\u00e5 fjernes, men disse vil vokse over tid og dermed redusere fjernvirkning fra sj\u00f8 i st\u00f8rre grad. Samtidig er de tr\u00e6rne som m\u00e5 fjernes lang i stammen hvor det i hovedsak er barn\u00e5ler eller l\u00f8v i toppen av tr\u00e6rne. Yngre tr\u00e6r er som oftest tettere i bunnen av stammen slik at de vil ha god dekkevne selv om de er mindre. Ettersom det er 6 tr\u00e6r som m\u00e5 fjernes p\u00e5 grunn av sikkerhetsmessige \u00e5rsaker, og det er 6 nye tr\u00e6r som \u00f8nskes beplantes er det klart at tiltakshavers \u00f8nske er \u00e5 reetablere dagens situasjon s\u00e5 langt det lar seg gj\u00f8re. Dette taler for at de ikke \u00f8nsker \u00e5 \u00f8ke verdien p\u00e5 eiendommen gjennom at skadde tr\u00e6r m\u00e5 fjernes. P\u00e5 bakgrunn av det ovennevnte mener vi at UMBY sitt vedtak b\u00f8r opprettholdes. Dette fordi tiltakshaver fra dag \u00e9n har hatt som m\u00e5l \u00e5 bevare tr\u00e6rne som oppgitt i vilk\u00e5rene for rammetillatelsen. Til toss for mye tidkrevende arbeid med \u00e5 ivareta tr\u00e6rne er 6 tr\u00e6r blitt s\u00e5 skadet at de m\u00e5 fjernes av sikkerhetsmessige \u00e5rsaker. En replanting av de 6 tr\u00e6rne som m\u00e5 fjernes vil ivareta de hensyn som vilk\u00e5rene skulle ivareta \u2013 \u00e5 redusere fjernvirkning fra sj\u00f8. *** Eventuelle henvendelser i sakens anledning bes rettet til undertegnede p\u00e5 evelinewarpe.carlsen@sweco.no eller p\u00e5 telefon + 47 938 46 096. Med vennlig hilsen Sweco Norge AS Eveline Warpe Carlsen Jurist/r\u00e5dgiver "
}