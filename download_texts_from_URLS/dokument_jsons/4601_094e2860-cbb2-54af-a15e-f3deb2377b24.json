{
  "dokument_id": "094e2860-cbb2-54af-a15e-f3deb2377b24",
  "doc_type": "case_attachment",
  "kommune": 4601,
  "tittel": "Saksprotokoll Bystyret, 17122024, Sak 511/24, Prinsippsak om bes\u00f8ksbidrag i Bergen",
  "url": "https://bergen.kommune.no/politikere-utvalg/api/fil/bk360/11739193/Saksprotokoll-Bystyret-17122024-Sak-511-24-Prinsippsak-om-besoksbidrag-i-Bergen",
  "tekst": "Prinsippsak om bes\u00f8ksbidrag i Bergen Bergen bystyre behandlet saken i m\u00f8tet 17.12.2024 sak 511/24 og fattet f\u00f8lgende vedtak: 1. Bystyret tar Prinsippsak om bes\u00f8ksbidrag i Bergen til orientering og slutter seg til sakens hovedprinsipper. 2. Bystyret ser det som aktuelt \u00e5 innf\u00f8re en ordning med bes\u00f8ksbidrag i Bergen n\u00e5r lovhjemmel som gj\u00f8r dette mulig er vedtatt og trer i kraft. 3. Bystyret er opptatt av at lovhjemmelen m\u00e5 gi handlingsrom til at det kan innf\u00f8res en ordning med bes\u00f8ksbidrag som vil styrke Bergen som destinasjon og bysamfunn p\u00e5 en helhetlig m\u00e5te. Bystyret forventer at nasjonal lovhjemmel gir mulighet for at inntekter fra bes\u00f8ksbidrag lokalt kan forvaltes som frie inntekter til kommunen. 4. Bystyret b\u00f8r selv ha mulighet til \u00e5 fatte eventuelt vedtak om at deler av inntektene skal settes av i fond for finansiering av prioriterte tiltak ved destinasjonen. 5. Bystyret ber byr\u00e5det om \u00e5 henvende seg til nasjonale myndigheter og formidle Bergen kommunes syn i saken. 6. Bystyret ber byr\u00e5det om \u00e5 legge saken til grunn i arbeidet med \u00e5 utarbeide h\u00f8ringssvar til regjeringens kommende lovforslag om bes\u00f8ksbidrag. 7. Bystyret ber byr\u00e5det om \u00e5, n\u00e5r lovhjemmel er p\u00e5 plass, utrede utforming av en ordning med bes\u00f8ksbidrag i Bergen. Forutsatt at lovhjemmelen \u00e5pner for det, \u00f8nsker bystyret at b\u00e5de alternativ b) og alternativ c) i denne saken utredes. 8. Bes\u00f8ksbidraget skal ikke inng\u00e5 i beregningsgrunnlaget for merverdiavgift. 9. Bystyret ber byr\u00e5det g\u00e5 i dialog med statlige myndigheter for \u00e5 presse p\u00e5 for at en lovhjemmel for \u00e5 innf\u00f8re bes\u00f8ksbidrag for cruisepassasjerer kommer p\u00e5 plass s\u00e5 fort som mulig. 10. Bergen kommune mener at ogs\u00e5 cruiseturister skal betale turistskatt. Bergen bystyres behandling F\u00f8lgende representanter tok ordet: Fabian Emil Stang (H), Rune Bakervik (A), Christian Haugen (FrP), Eira Vilde Martinsen Garrido (SV), Trond Tystad (BL), Ann Jorun Hillers\u00f8y (INP), Mailiss Solheim-\u00c5kerblom (R). Forslag fremsatt i bystyret: Christian Emil Haugen (FrP) fremsatte p\u00e5 vegne av FrP, BL, INP og Pp f\u00f8lgende alternative forslag: Bystyret ber byr\u00e5det om \u00e5, n\u00e5r lovhjemmel er p\u00e5 plass, utrede utforming av en ordning for bes\u00f8ksbidrag i Bergen. Forutsett at lovhjemmelen \u00e5pner for det, \u00f8nsker bystyret at alternativ a) i denne saken \u201c\u00f8remerkete midler til spesifikke form\u00e5l\u201d utredes, alts\u00e5 slik at midlene forbeholdes omr\u00e5der med turistpress og verdi for forbedret opplevelse. Mailiss Solheim-\u00c5kerblom (R) fremsatte p\u00e5 vegne av R f\u00f8lgende alternative forslag til pkt 7: Bystyret ber byr\u00e5det om \u00e5, n\u00e5r lovhjemmel er p\u00e5 plass, utrede utforming av en ordning med bes\u00f8ksbidrag i Bergen. Forutsatt at lovhjemmelen \u00e5pner for det, \u00f8nsker bystyret at prim\u00e6rt alternativ b) om frie inntekter til kommunen utredes. Rune Bakervik (A) fremsatte p\u00e5 vegne av A f\u00f8lgende tilleggsforslag: Bes\u00f8ksbidraget skal ikke inng\u00e5 i beregningsgrunnlaget for merverdiavgift. Eira Vilde Martinsen Garrido (SV) fremsatte p\u00e5 vegne av SV f\u00f8lgende tilleggsforslag i 2 punkt: 1. Bystyret ber byr\u00e5det vurdere innf\u00f8ringen av et h\u00f8yere bes\u00f8ksbidrag for korttidsutleie (Airbnb) som et tiltak mot forringelse av nabolag og lokalmilj\u00f8er. 2. Bystyret ber byr\u00e5det g\u00e5 i dialog med statlige myndigheter for \u00e5 presse p\u00e5 for at en lovhjemmel for \u00e5 innf\u00f8re bes\u00f8ksbidrag for cruisepassasjerer kommer p\u00e5 plass s\u00e5 fort som mulig. Mailiss Solheim-\u00c5kerblom (R) fremsatte p\u00e5 vegne av R f\u00f8lgende tilleggsforslag: Bergen kommune mener at ogs\u00e5 cruiseturister skal betale turistskatt. Votering: Innstillingen punkt 1, 2 og 4 \u2013 6 ble vedtatt enstemmig. Innstillingen punkt 3 ble vedtatt med 52 stemmer (H, A, SV, MDG, V, R, KrF, Sp). Alternativt forslag til punkt 7 fra R fremsatt av Mailiss Solheim-\u00c5kerblom (R), fikk 3 stemmer (R), og var dermed falt. Alternativt forslag til punkt 7 fra FrP, BL, INP og PP fremsatt av Christian Haugen (FrP), fikk 17 stemmer (FrP, BL, INP, KrF, PP), og var dermed falt. Innstillingen punkt 7, f\u00f8rste setning ble vedtatt enstemmig. Innstillingen punkt 7, andre setning ble vedtatt med 49 stemmer (H, A, SV, MDG, V, KrF, Sp). Tilleggsforslag fra A fremsatt av Rune Bakervik (A), ble vedtatt enstemmig. Tilleggsforslag 1 fra SV fremsatt av Eira Vilde Martinsen Garrido (SV), fikk 27 stemmer (A, SV, MDG, R), og var dermed falt. Tilleggsforslag 2 fra SV fremsatt av Eira Vilde Martinsen Garrido (SV), ble vedtatt enstemmig. Tilleggsforslag fra R fremsatt av Mailiss Solheim-\u00c5kerblom (R), ble vedtatt enstemmig. 2 Utvalg for milj\u00f8 og byutvikling hadde saken til orientering i m\u00f8tet 05.12.2024 sak 425/24: Utvalg for milj\u00f8 og byutvikling tok saken til orientering. Utvalg for finans, kultur og n\u00e6ring innstiller til bystyret. Utvalg for finans, kultur og n\u00e6ring behandlet saken i m\u00f8tet 04.12.2024 sak 189/24 og avga f\u00f8lgende innstilling: 1. Bystyret tar Prinsippsak om bes\u00f8ksbidrag i Bergen til orientering og slutter seg til sakens hovedprinsipper. 2. Bystyret ser det som aktuelt \u00e5 innf\u00f8re en ordning med bes\u00f8ksbidrag i Bergen n\u00e5r lovhjemmel som gj\u00f8r dette mulig er vedtatt og trer i kraft. 3. Bystyret er opptatt av at lovhjemmelen m\u00e5 gi handlingsrom til at det kan innf\u00f8res en ordning med bes\u00f8ksbidrag som vil styrke Bergen som destinasjon og bysamfunn p\u00e5 en helhetlig m\u00e5te. Bystyret forventer at nasjonal lovhjemmel gir mulighet for at inntekter fra bes\u00f8ksbidrag lokalt kan forvaltes som frie inntekter til kommunen. 4. Bystyret b\u00f8r selv ha mulighet til \u00e5 fatte eventuelt vedtak om at deler av inntektene skal settes av i fond for finansiering av prioriterte tiltak ved destinasjonen. 5. Bystyret ber byr\u00e5det om \u00e5 henvende seg til nasjonale myndigheter og formidle Bergen kommunes syn i saken. 6. Bystyret ber byr\u00e5det om \u00e5 legge saken til grunn i arbeidet med \u00e5 utarbeide h\u00f8ringssvar til regjeringens kommende lovforslag om bes\u00f8ksbidrag. 7. Bystyret ber byr\u00e5det om \u00e5, n\u00e5r lovhjemmel er p\u00e5 plass, utrede utforming av en ordning med bes\u00f8ksbidrag i Bergen. Forutsatt at lovhjemmelen \u00e5pner for det, \u00f8nsker bystyret at b\u00e5de alternativ b) og alternativ c) i denne saken utredes. Byr\u00e5det behandlet saken i m\u00f8tet 21.11.2024 sak 360/24 Protokolltilf\u00f8rsel: N\u00e6rings- og fiskeridepartementet og Justis- og beredskapsdepartementet sendte regjeringens forslag til lov om bes\u00f8ksbidrag p\u00e5 h\u00f8ring 19. november 2024, med h\u00f8ringsfrist 3. januar 2025. H\u00f8ringsforslaget har betydning for noen av problemstillingene og forslagene byr\u00e5det tar opp i prinsippsaken som her legges frem, men den knappe tiden til r\u00e5dighet har ikke gjort det mulig \u00e5 oppdatere saken i lys av dette. Byr\u00e5det vil utarbeide et tilleggsnotat frem mot utvalgsbehandlingen av saken, som redegj\u00f8r for regjeringens forslag og ser prinsippsaken i lys av det. Byr\u00e5det innstiller til bystyret \u00e5 fatte f\u00f8lgende vedtak: 1. Bystyret tar Prinsippsak om bes\u00f8ksbidrag i Bergen til orientering og slutter seg til sakens hovedprinsipper. 2. Bystyret ser det som aktuelt \u00e5 innf\u00f8re en ordning med bes\u00f8ksbidrag i Bergen n\u00e5r lovhjemmel som gj\u00f8r dette mulig er vedtatt og trer i kraft. 3. Bystyret er opptatt av at lovhjemmelen m\u00e5 gi handlingsrom til at det kan innf\u00f8res en ordning med bes\u00f8ksbidrag som vil styrke Bergen som destinasjon og bysamfunn p\u00e5 en helhetlig m\u00e5te. Bystyret forventer at nasjonal lovhjemmel gir mulighet for at inntekter fra bes\u00f8ksbidrag lokalt kan forvaltes som frie inntekter til kommunen. 3 4. Bystyret b\u00f8r selv ha mulighet til \u00e5 fatte eventuelt vedtak om at deler av inntektene skal settes av i fond for finansiering av prioriterte tiltak ved destinasjonen. 5. Bystyret ber byr\u00e5det om \u00e5 henvende seg til nasjonale myndigheter og formidle Bergen kommunes syn i saken. 6. Bystyret ber byr\u00e5det om \u00e5 legge saken til grunn i arbeidet med \u00e5 utarbeide h\u00f8ringssvar til regjeringens kommende lovforslag om bes\u00f8ksbidrag. 7. Bystyret ber byr\u00e5det om \u00e5, n\u00e5r lovhjemmel er p\u00e5 plass, utrede utforming av en ordning med bes\u00f8ksbidrag i Bergen. Forutsatt at lovhjemmelen \u00e5pner for det, \u00f8nsker bystyret at b\u00e5de alternativ b) og alternativ c) i denne saken utredes. 8. Bystyret ber byr\u00e5det g\u00e5 i dialog med regjeringen for \u00e5 avklare sp\u00f8rsm\u00e5let om Bergen kommune b\u00f8r s\u00f8ke om \u00e5 v\u00e6re pilot for utpr\u00f8ving av bes\u00f8ksbidrag. 4 "
}