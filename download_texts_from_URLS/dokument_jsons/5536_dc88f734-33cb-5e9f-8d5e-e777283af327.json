{
  "dokument_id": "dc88f734-33cb-5e9f-8d5e-e777283af327",
  "doc_type": "case_attachment",
  "kommune": 5536,
  "tittel": "Samarbeidsavtale Ishavskysten friluftsr\u00e5d febr. 2024(Vedlegg, 337KB)",
  "url": "https://innsyn.lyngen.kommune.no/wfdocument.aspx?journalpostid=2013046558&dokid=95998&versjon=1&variant=A&",
  "tekst": " Samarbeidsavtale Ishavskysten friluftsr\u00e5d Kommunene Balsfjord, Storfjord, Karls\u00f8y, Lyngen og Troms\u00f8 har gjort vedtak om \u00e5 organisere Ishavskysten friluftsr\u00e5d som Kommunalt Oppgavefellesskap (KO) etter Kommunelovens kapittel 19. \u00a7 1 OPPGAVEFELLESSKAPETS NAVN Oppgavefellesskapets navn er Ishavskysten friluftsr\u00e5d, Kommunalt oppgavefellesskap, som kan forkortes Ishavskysten friluftsr\u00e5d (IF), og er i det f\u00f8lgende benevnt \u00abFriluftsr\u00e5det\u00bb. \u00a72 DELTAKERKOMMUNER OG RETTSLIG STATUS Friluftsr\u00e5det best\u00e5r av kommunene Balsfjord, Storfjord, Karls\u00f8y, Lyngen og Troms\u00f8. Tilslutning fra nye deltakerkommuner m\u00e5 godkjennes av representantskapsm\u00f8tet og kommunestyret i hver av deltakerkommunene. Friluftsr\u00e5det er ikke et eget rettssubjekt. Balsfjord kommune er kontorkommune for Ishavskysten friluftsr\u00e5d, og har regnskap- og revisjonsansvar jfr. \u00a78. Friluftsr\u00e5det f\u00f8rer eget regnskap, som konsolideres med kontorkommunen. \u00a73 FORM\u00c5L Friluftsr\u00e5det skal i samarbeid med deltakerkommunene, andre offentlige myndigheter og organisasjoner, fremme allsidig og b\u00e6rekraftig friluftsliv i den regionen deltakerkommunene omfatter, til beste for befolkningens trivsel og helse. Friluftsr\u00e5det skal fungere som et kompetansesenter for friluftsliv for deltakerkommunene og andre samarbeidsparter. Ishavskysten friluftsr\u00e5d skal i samarbeid med medlemskommunene, andre offentlige myndigheter, frivillige organisasjoner og grunneierne m. fl. arbeide for: o \u00c5 informere om og tilrettelegge for et b\u00e6rekraftig friluftsliv, som skaper hverdagsfriluftsliv og \u00f8kt aktivitetsniv\u00e5 blant alle aldersgrupper. o \u00c5 medvirke til \u00e5 planlegge, sikre og opparbeide friluftsomr\u00e5der for allmennheten. Ishavskysten Friluftsr\u00e5d Bes\u00f8ksadresse: R\u00e5dhuset, Troms\u00f8 Org.nr.: Foretaksregisteret 993534587 Postadresse: Postboks 699, 9299 Troms\u00f8 E-post: post@ishavskysten.no o \u00c5 gi innstillinger, r\u00e5d og uttalelser til medlemskommunene, offentlige instanser og andre i sp\u00f8rsm\u00e5l som ang\u00e5r friluftsliv og friluftsomr\u00e5der. o \u00c5 \u00f8ke forst\u00e5elsen for friluftslivets betydning og sikre tilgjengeligheten til friluftsliv for befolkning uavhengig av alder, kj\u00f8nn og funksjonsevne. o Regionens s\u00e6rskilte kulturtradisjoner innen natur\u2013og kulturarv skal vektlegges. \u00a74 ORGANISASJON Friluftsr\u00e5dets faste organer er representantskapet og daglig leder som st\u00e5r for den daglige driften. Friluftsr\u00e5det er tilsluttet Friluftsr\u00e5denes Landsforbund (FL). \u00a75 REPRESENTANSKAPSM\u00d8TE Representantskapsm\u00f8tet er friluftsr\u00e5dets \u00f8verste myndighet. Ordin\u00e6rt representantskapsm\u00f8te holdes hvert \u00e5r innen utgangen av mars m\u00e5ned. Medlemskommunene oppnevner delegater slik at antallet er tre delegater pr. 20.000 innbyggere. N\u00e5r kommunene velger 2 eller flere representanter, skal begge kj\u00f8nn v\u00e6re representert. For at representantskapet skal v\u00e6re beslutningsdyktig m\u00e5 minst halvparten av representantene v\u00e6re til stede. Representantskapsm\u00f8tet skal innkalles med minst 4 ukers skriftlig varsel. Saksliste og saksdokument skal f\u00f8lge innkallingen. Med unntak av endringer i samarbeidsavtalen, jf \u00a7 9, treffes beslutninger med vanlig flertall. Representantskapsm\u00f8tet skal behandle: 1. Godkjenning av innkalling, saksliste og utsendinger 2. Velge ordstyrer, referent og 2 representanter til \u00e5 undertegne protokollen 3. Styrets \u00e5rsmelding 4. Regnskap med revisjonsberetning 5. Arbeidsplan for p\u00e5f\u00f8lgende \u00e5r 6. Budsjett, herunder \u00e5rlig innskudd (kontingent) 7. Behandle innkomne saker 8. Valg (ved kommunevalg hvert fjerde \u00e5r) a) Styrets leder og nestleder Prepresentantskapet kan selv opprette et styre for friluftsr\u00e5det. Dersom man velger \u00e5 opprette et styre, skal medlemmer til styret i friluftsr\u00e5det foresl\u00e5s av kommunestyrene i medlemskommunene. Representantskapet vedtar selv vedtekter for styret. Ishavskysten Friluftsr\u00e5d Bes\u00f8ksadresse: R\u00e5dhuset, Troms\u00f8 Org.nr.: Foretaksregisteret 993534587 Postadresse: Postboks 699, 9299 Troms\u00f8 E-post: post@ishavskysten.no \u00a76 EKSTRAORDIN\u00c6RT REPRESENTANTSKAPSM\u00d8TE Ekstraordin\u00e6rt representantskapsm\u00f8te kan holdes etter innkalling fra styret eller n\u00e5r representantskapsmedlemmer fra 2 eller flere av deltakerkommunene krever det. Ekstraordin\u00e6rt representantskapsm\u00f8te skal innkalles med minst 3 ukers varsel, og det skal framg\u00e5 av innkallingen hvilke saker som skal behandles. Ekstraordin\u00e6rt representantskapsm\u00f8te kan bare behandle saker som er nevnt i innkallingen. Ekstraordin\u00e6rt representantskapsm\u00f8te er beslutningsdyktig med de framm\u00f8tte representanter. For vedtak gjelder de samme regler som for representantskapsm\u00f8tet. \u00a77 ADMINISTRASJON Administrasjonen, ved daglig leder skal: a) St\u00e5 for friluftsr\u00e5dets daglige drift og f\u00f8lge opp vedtatt handlingsplan med budsjett b) Innstille til vedtak i saker som skal fremmes for styrende organer c) Gjennomf\u00f8re nevnte arbeidsoppgaver p\u00e5 en m\u00e5te som er i samsvar med friluftsr\u00e5dets form\u00e5l gitt i \u00a7 3. \u00a78 \u00d8KONOMI Hver medlemskommune betaler en fastsatt medlemsavgift til friluftsr\u00e5det. Den best\u00e5r av en sats per innbygger og en grunnsum. Innbyggertallet settes ut fra SSB sine befolkningstall pr. 01.01 samme \u00e5r som medlemskontingenten sendes ut. P\u00e5 representantskapsm\u00f8tet i 2023 ble det vedtatt at medlemskontingenten indeksreguleres hvert \u00e5r. Dette er et endelig vedtak og kan ikke endres. Medlemsavgiften betales til r\u00e5det 1 gang i \u00e5ret. Medlemskontingenten kan kun endres av representantskapet, og en endring i kontingenten vedtas av representantskapet for det p\u00e5f\u00f8lgende \u00e5ret. Forslag om \u00f8kt medlemskontingent som inneb\u00e6rer mer enn 20 % reell \u00f8kning i tilskudd fra medlemskommunene, krever godkjennelse av deltakerkommunene f\u00f8r representantskapets behandling av kontingent\u00f8kningen. Friluftsr\u00e5det har myndighet til \u00e5 ta opp l\u00e5n og pantsette eiendom og verdier etter vedtak p\u00e5 representantskapsm\u00f8te eller ekstraordin\u00e6rt representantskapsm\u00f8te. \u00a7 9 EIERANDELER Den enkelte deltakerkommune har like eierandeler i oppgavefellesskapet og like ansvarsandeler for fellesskapets forpliktelser. Ishavskysten Friluftsr\u00e5d Bes\u00f8ksadresse: R\u00e5dhuset, Troms\u00f8 Org.nr.: Foretaksregisteret 993534587 Postadresse: Postboks 699, 9299 Troms\u00f8 E-post: post@ishavskysten.no \u00a7 10 ENDRINGER I SAMARBEIDSAVTALE Endring av samarbeidsavtalen kan bare gj\u00f8res p\u00e5 representantskapsm\u00f8te eller ekstraordin\u00e6rt representantskapsm\u00f8te. Endring av samarbeidsavtalen krever 2/3 flertall. Opptak av nye deltakerkommuner etter \u00a7 2 skal ogs\u00e5 godkjennes av deltakerkommunene. \u00a7 11 UTTREDEN Den enkelte deltakerkommune kan med et \u00e5rs skriftlig varsel, med virkning fra neste \u00e5rsskifte, tre ut av friluftsr\u00e5det. Deltakerkommunen som har tr\u00e5dt ut av friluftsr\u00e5det overtar da de oppgaver som friluftsr\u00e5det har utf\u00f8rt for kommunen. Dersom friluftsr\u00e5det eier friluftsomr\u00e5der i en kommune som trer ut av friluftsr\u00e5det, skal eiendommen overf\u00f8res til vedkommende kommune. Ut over dette har ikke kommuner som trer ut av friluftsr\u00e5det, krav p\u00e5 eiendommer eller verdier. \u00a7 12 OPPL\u00d8SNING Vedtak om oppl\u00f8sning av friluftsr\u00e5det kan kun gj\u00f8res p\u00e5 ordin\u00e6rt representantskapsm\u00f8te, og krever 2/3 flertall blant framm\u00f8tte stemmeberettigede. Ved oppl\u00f8sning av friluftsr\u00e5det overf\u00f8res eiendommer som friluftsr\u00e5det eier til vedkommende kommune, og alle oppgaver overtas av kommunene hver for seg. Friluftsr\u00e5dets netto likvide midler fordeles mellom medlemskommunene etter folketall ved sist \u00e5rsskifte. Ved oppl\u00f8sning av friluftsr\u00e5det overf\u00f8res friluftsr\u00e5dets arkiv til den kommunen som friluftsr\u00e5det er lokalisert i. \u00a7 13 TOLKNING AV SAMARBEIDSAVTALEN - VOLDGIFT Dersom det oppst\u00e5r tvist mellom deltakende kommuner om forst\u00e5elsen av samarbeidsavtalen og en ikke kommer til enighet i minnelighet, skal tvisten avgj\u00f8res ved voldgift iht tvistem\u00e5lsloven. \u00a7 14 IKRAFTTREDEN Samarbeidsavtalen trer i kraft umiddelbart (N\u00e5r alle medlemskommuner har vedtatt samarbeidsavtalen) Ishavskysten Friluftsr\u00e5d Bes\u00f8ksadresse: R\u00e5dhuset, Troms\u00f8 Org.nr.: Foretaksregisteret 993534587 Postadresse: Postboks 699, 9299 Troms\u00f8 E-post: post@ishavskysten.no "
}