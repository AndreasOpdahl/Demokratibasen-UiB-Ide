{
  "dokument_id": "0ef4816c-b338-52cc-af43-037f4cef8812",
  "doc_type": "case_presentation",
  "kommune": 4601,
  "tittel": "Interpellasjon nr. 38 fra Amina Amin (A) om Litteraturhuset i Bergen. Bergen bystyre 19.06.2024",
  "url": "https://bergen.kommune.no/politikere-utvalg/api/fil/bk360/10581171/Framstilling-Interpellasjon-nr-38-fra-Amina-Amin-A-om-Litteraturhuset-i-Bergen-Bergen-bystyre-19-06-2024",
  "tekst": " Bystyrets kontor Til Intern korrespondanse BNKI - stab V\u00e5r referanse: 2024/89638-2 Saksbehandler: Anette Hatlemark Drabl\u00f8s Fra Dato: 6. juni 2024 Bystyrets kontor Interpellasjon nr. 38 fra Amina Amin (A) om Litteraturhuset i Bergen. Bergen bystyre 19.06.2024 Hvordan kan Bergen kommune bidra til at Litteraturhuset fortsatt vil v\u00e6re et nav i det brede litteraturfeltet i Bergen og regionen? Da Jon Fosse fikk nobelprisen i litteratur, ble det klart for mange hvor stor betydning litteraturen har og hvor sterkt Jon Fosse sitt navn st\u00e5r, ikke bare i Norge, men ogs\u00e5 internasjonalt. Litteraturfeltet er sv\u00e6rt viktig, fra det \u00e5 l\u00e6re \u00e5 lese, til \u00e5 l\u00e6re \u00e5 skrive, \u00e5 tenke og uttrykke seg. Leser og skriver man bedre, s\u00e5 forst\u00e5r man bedre, og har dermed bedre mulighet til \u00e5 delta aktivt i samfunnet med sine frie ytringer. Dette gjelder alle, uavhengig av etnisk opphav eller alder. Verdien av \u00e5 ytre seg fritt i et demokrati kan ikke understrekes ofte nok. Lesing motvirker utenforskap, med de personlige og samfunnsmessige fordelene det gir. Litteraturhuset legger til rette for hele kretsl\u00f8pet fra boken blir skrevet av forfatteren til den blir lest og diskutert i m\u00f8te med et publikum. S\u00e6rlig viktig har arbeidet med program for barn og unge v\u00e6rt, samt tilretteleggingen for at ulike minoritetsakt\u00f8rer kan bruke huset. Litteraturhuset har gjennom de siste 11 \u00e5rene, i stor grad ved hjelp av private bidragsytere, blitt en samlende arena for litteraturfeltet i Bergen. Samarbeid med ulike akt\u00f8rer (African Student Union, 0,22, Papillon, Support not protect, Forvandlingshuset, Empo og flere) og programserier, har gjort Litteraturhuset til et samlende folkets hus. De siste 11 \u00e5rene har 65 millioner kroner gitt fra private bidragsytere til Litteraturhuset, kommet hele litteraturfeltet til gode. Av ulike uheldige \u00e5rsaker, har den \u00f8konomiske situasjonen n\u00e5 endret seg, og huset trenger drahjelp til \u00e5 kunne opprettholde driften, og med det, tilbudet til barn, unge, minoritetsakt\u00f8rer og alle som bruker huset. Litteraturhuset i Oslo mottar 5 630 000 over statsbudsjettet, mens Litteraturhuset i Bergen f\u00e5r 2 850 000. Biblioteket gj\u00f8r en stor og viktig jobb, og Litteraturhuset og Biblioteket utfyller hverandre og gj\u00f8r at tilbudet til byens befolkning p\u00e5 litteraturfeltet per n\u00e5 er sv\u00e6rt godt og innholdsrikt. Der biblioteket har sin store samling av b\u00f8ker og skaper interesse for lesing og litteratur, fungerer Litteraturhuset i st\u00f8rre grad som et samlingspunkt for det litter\u00e6re feltet og for den litter\u00e6re offentligheten. Litteratur og lesing gj\u00f8r at vi \u00e5pner hjernen, og at vi \u00e5pner hjertet. Litteraturen \u00e5pner for mangfold. Litteraturhuset i Bergen legger til rette for at litteraturen blir formidlet og gjort relevant for alle. Sp\u00f8rsm\u00e5l: P\u00e5 hvilken m\u00e5te er det aktuelt for Bergen kommune \u00e5 bidra til at Litteraturhuset i Bergen kan opprettholde sitt tilbud til det store mangfoldet av akt\u00f8rer og enkeltpersoner i byen v\u00e5r? Med hilsen Bystyrets kontor Anette H. Drabl\u00f8s - F\u00f8rstekonsulent Dokumentet er godkjent elektronisk. Kopi: Byr\u00e5dsleders avdeling stab (Arbeidssted) "
}