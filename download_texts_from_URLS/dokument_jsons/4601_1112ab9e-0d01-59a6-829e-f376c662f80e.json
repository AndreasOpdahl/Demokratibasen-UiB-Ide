{
  "dokument_id": "1112ab9e-0d01-59a6-829e-f376c662f80e",
  "doc_type": "case_attachment",
  "kommune": 4601,
  "tittel": "Oversendelse av helhetlig risiko og s\u00e5rbarhetsanalyse \n- Bergen ROS 2024",
  "url": "https://bergen.kommune.no/politikere-utvalg/api/fil/bk360/10107963/Oversendelse-av-helhetlig-risiko-og-sarbarhetsanalyse-Bergen-ROS-2024",
  "tekst": " Samfunnssikkerhetens hus Til Fagnotat Byr\u00e5dsleders avdeling stab (Arbeidssted) V\u00e5r referanse: 2023/36413-46 Saksbehandler: Brita \u00d8ygard Fra Dato: 18. mars 2024 Samfunnssikkerhetens hus Oversendelse av helhetlig risiko og s\u00e5rbarhetsanalyse - Bergen ROS 2024 Hva saken gjelder: Kommunen er pliktig i henhold til lov om kommunal beredskapsplikt1 \u00a7 14 \u00e5 ha helhetlig risiko- og s\u00e5rbarhetsanalyse: Kommunen plikter \u00e5 kartlegge hvilke u\u00f8nskede hendelser som kan inntreffe i kommunen, vurdere sannsynlighet for at disse hendelsene inntreffer og hvordan de i s\u00e5 fall kan p\u00e5virke kommunen. Resultatet av dette arbeidet skal vurderes og sammenstilles i en helhetlig risiko og s\u00e5rbarhetsanalyse. Risikoanalysen skal legges til grunn for kommunens arbeid med samfunnssikkerhet og beredskap, herunder utarbeiding av planer etter lov 27.juni 2008 nr. 71 om planlegging og byggesaksbehandling (plan og bygningsloven). Risiko- og s\u00e5rbarhetsanalysen skal oppdateres i takt med revisjon av kommunedelplaner, jf. lov 27. juni 2008 nr. 71 om planlegging og byggesaksbehandling (plan- og bygningsloven) \u00a7 11-4 f\u00f8rste ledd, og for \u00f8vrig ved endringer i risiko- og s\u00e5rbarhetsbildet. Krav om innhold og omfang av en helhetlig risiko- og s\u00e5rbarhetsanalyse er presisert i Forskrift om kommunal beredskapsplikt2 \u00a7 2: Kommunen skal gjennomf\u00f8re en helhetlig risiko- og s\u00e5rbarhetsanalyse, herunder kartlegge, systematisere og vurdere sannsynligheten for u\u00f8nskede hendelser som kan inntreffe i kommunen og hvordan disse kan p\u00e5virke kommunen. Den helhetlige risiko- og s\u00e5rbarhetsanalysen skal forankres i kommunestyret. Analysen skal som et minimum omfatte: a. eksisterende og fremtidige risiko- og s\u00e5rbarhetsfaktorer i kommunen. b. risiko og s\u00e5rbarhet utenfor kommunens geografiske omr\u00e5de som kan ha betydning for kommunen. c. hvordan ulike risiko- og s\u00e5rbarhetsfaktorer kan p\u00e5virke hverandre. d. s\u00e6rlige utfordringer knyttet til kritiske samfunnsfunksjoner og tap av kritisk infrastruktur. e. kommunens evne til \u00e5 opprettholde sin virksomhet n\u00e5r den utsettes for en u\u00f8nsket hendelse og evnen til \u00e5 gjenoppta sin virksomhet etter at hendelsen har inntruffet. f. behovet for befolkningsvarsling og evakuering. 1 Lovdata.no Lov om kommunal beredskapsplikt, sivile beskyttelsestiltak og Sivilforsvaret 2 Lovdata.no Forskrift om kommunal beredskapsplikt Kommunen skal p\u00e5se at relevante offentlige og private akt\u00f8rer inviteres med i arbeidet med utarbeidelse av risiko- og s\u00e5rbarhetsanalysen. Der det avdekkes behov for videre detaljanalyser skal kommunen foreta ytterligere analyser eller oppfordre andre relevante akt\u00f8rer til \u00e5 gjennomf\u00f8re disse. Kommunen skal stimulere relevante akt\u00f8rer til \u00e5 iverksette forebyggende og skadebegrensende tiltak. Form\u00e5let med helhetlig risiko- og s\u00e5rbarhetsanalyse er \u00e5 f\u00e5 oversikt over mulige u\u00f8nskede hendelser som kan ramme bysamfunnets verdier, for \u00e5 kunne forebygge de u\u00f8nskede hendelsene og v\u00e6re forberedt p\u00e5 \u00e5 h\u00e5ndtere slike hendelser dersom de oppst\u00e5r. I vedtatt planstrategi 2019-2023 for Bergen kommune (vedtatt i bystyret 22.09.20, sak 246/20) ble det besluttet at det skulle startes opp en revisjon av gjeldende helhetlige risiko- og s\u00e5rbarhetsanalyse (ROS) \u00abBergen ROS 2020\u00bb i 2023, med fremleggelse for nytt bystyre i 2024. Gjeldende ROS ble vedtatt av Bergen bystyre 17.11.20, (sak 342/20). Byr\u00e5det har i byr\u00e5dsak 1061/23 besluttet oppstart av ny ROS-analyse for Bergen i 2023, og etaten Samfunnssikkerhetens hus har f\u00e5tt i oppdrag \u00e5 gjennomf\u00f8re analysen. Samfunnssikkerhetens hus startet opp arbeidet v\u00e5ren 2023, og har gjennomf\u00f8rt en analyseprosess hvor totalt 47 interne og eksterne faginstanser har deltatt i analysen. Utkast til rapport ble sendt p\u00e5 h\u00f8ring til de 47 faginstansene i november, og etter at innspillene fra h\u00f8ringsrunden var implementert, har rapporten v\u00e6rt sendt p\u00e5 nytt for faktasjekk og kvalitetssikring til de samme instansene, samt til beredskapskontakter i omegnskommunene. Arbeidsgruppene har hatt tilgang til utkast til FylkesROS som er under arbeid hos Statsforvaltaren i Vestland, og har hatt stor nytte av dette. Rapporten henviser flere steder til denne analysen, og s\u00e5 snart FylkesROS er offentliggjort, vil Bergen ROS 2024 bli oppdatert med referanser og lenker til denne. Fagetatens vurdering: Bergen ROS 2024 har et dystrere bilde enn Bergen ROS 20203. Den sikkerhetspolitiske situasjonen i Europa og Midt\u00f8sten p\u00e5virker risikobildet for Bergen. Det er likevel viktig \u00e5 ikke miste fokuset p\u00e5 de p\u00e5g\u00e5ende klimaendringene, som er v\u00e5r tids aller st\u00f8rste trussel. Dette er en langsom, men varslet krise, hvor risikoen gradvis \u00f8ker. Klimaendringene vil kunne \u00f8ke sannsynligheten for at mange av de u\u00f8nskede hendelsene i denne rapporten skjer, og vil virke som en risikoforsterker. Bergen ROS 2024 har analysert b\u00e5de utilsiktede og tilsiktede hendelser. Noen av vurderingene bak analysene av de tilsiktede hendelsene er skjermet og unntatt offentligheten jf. offentlighetsloven \u00a7 214 og sikkerhetsloven \u00a7 215. Det gjelder spesielt beskrivelse av eksisterende barrierer, p\u00e5virkning p\u00e5 kritiske samfunnsfunksjoner og s\u00e5rbarhetsvurderinger. Dette er opplysninger som kan skade lokale og nasjonale sikkerhetsinteresser dersom informasjonen blir offentlig tilgjengelig. Bergen ROS 2024 har ikke analysert risiko- og s\u00e5rbarhet for hendelser i \u00f8vre krisespekter, hvor nasjonen er i krig. Gitt den sikkerhetspolitiske situasjonen, er det etter fagetatens vurdering n\u00f8dvendig \u00e5 gjennomf\u00f8re risiko- og s\u00e5rbarhetsanalyse ogs\u00e5 for krigsscenarier. Det p\u00e5g\u00e5r risiko- og s\u00e5rbarhetsanalyser av scenarier i \u00f8vre krisespekter p\u00e5 regionalt niv\u00e5, og kommunens analyse for slike scenarier b\u00f8r starte s\u00e5 snart disse foreligger, og bygge p\u00e5 nasjonale og regionale vurderinger. 3 Bergen.kommune.no Bergen ROS 2020 4 Lovdata.no Offentleglova \u00a7 21 5 Lovdata.no Sikkerhetsloven \u00a7 5 Alle hendelsene i Bergen ROS 2024 er analysert i forhold til konsekvens for liv og helse, konsekvens for samfunnsfunksjoner, konsekvens for tillit til myndighetene og konsekvens for natur og kultur. Fordi hendelsene kan ha ulik konsekvens innenfor de ulike kategoriene, er det ogs\u00e5 gjort en skj\u00f8nnsmessig samlet risikovurdering for hver av hendelsene. Bergen ROS 2024 er ikke en revisjon av Bergen ROS 2020. Hele analysen er gjort p\u00e5 nytt, med Bergen ROS 2020 som utgangspunkt. Risikobildet: I tabell 1 er det gjort sammenligning mellom skj\u00f8nnsmessig samlet risiko i Bergen ROS 2024 og Bergen ROS 2020. Noen av hendelsene som er analysert er nye, eller s\u00e5pass endret at de ikke direkte kan sammenlignes med tidligere helhetlige ROS-analyser. Disse er merket med \u00abendret\u00bb. Tabell 1: U\u00f8nskede hendelser rangert etter risiko - sammenlignet med Bergen ROS 2020 Samlet risiko Bergen ROS Referanse Hendelse (skj\u00f8nn) 2020 FH-01 Pandemi 9 9 KI-06 Bortfall av EKOM 7 endret SU-05 Storbrann med masseskade 7 4 NMK-01 Ekstremv\u00e6r 6 5 TH-04 Sammensatte trusler og hendelser 6 ny TH-05 Omfattende cyberangrep 6 ny TH-03 Omfattende livstruende vold 6 4 SU-02 Sj\u00f8fartsulykke med masseskade 6 4 FH-05 Legemiddelmangel 6 6 TH-02 Terroranslag 6 6 KI-02 Bortfall av str\u00f8mforsyning 5 5 NMK-02 Flom/overvann 5 4 SU-01 Transportulykke med masseskade p\u00e5 land 5 4 NMK-09 Tap av kulturmilj\u00f8 og kulturhistoriske verdier 5 3 NMK-06 Skred 4 4 KI-04 Bortfall/tap av hovedinnfarts\u00e5re 4 endret KI-07 Svikt i forsyningssikkerhet 4 3 NMK-10 Skog og lyngbrann 4 ny FH-06 Stor tilstr\u00f8mning flyktninger/migranter 4 ny FH- 03 Forurensning av drikkevann p\u00e5 vannledningsnettet 4 4 FH-04 Sykdomsutbrudd p\u00e5 passasjerskip 4 3 NMK-07 Forurensning farlige stoffer - CBRNE 4 6 KI-01 Bortfall av renovasjon 4 4 SU-10 Ulykke i anlegg for virksomhet 4 4 SU-03 Luftfartsulykke med masseskade 4 4 FH-02 Forurensning Luft 4 3 SU-08 Lokal atomhendelse i Norge 4 endret SU-06 Strukturkollaps 4 6 NMK-11 Dambrudd klasse 2-4 4 4 NMK-05 Jordskjelv styrke 6,5 3 7 SU-07 Stort luftb\u00e5ret radioaktivt utslipp fra utlandet 3 endret TH-01 Oppt\u00f8yer 3 5 NMK-03 Stormflo og \u00f8kende havniv\u00e5 3 ny SU-04 Arrangementsulykke med masseskade 3 4 SU-09 Stor tilstr\u00f8mning til Bergen av skadde personer 3 ny NMK-08 Akutt forurensning milj\u00f8 3 endret NMK-04 T\u00f8rke 2 2 KI-03 Svikt i vannforsyning 2 4 FH-07 Store hendelser i utlandet som rammer nordmenn 2 ny KI-05 Bortfall av fjernvarme 1 5 Bergen ROS 2024 er en omfattende rapport, som vedlegges dette fagnotatet. I rapporten er vurderingene for hver enkelt hendelse beskrevet. Rapporten beskriver ogs\u00e5 status for samfunnssikkerheten, m\u00e5l og f\u00f8ringer for helhetlig ROS, beskrivelse av kommunen, samt beskrivelse av metodikk og gjennomf\u00f8ring. Risikobildet som er beskrevet i Bergen ROS 2024 skal hjelpe kommunen til \u00e5 sette inn lokale tiltak for \u00e5 ivareta befolkningens sikkerhet og trygghet. Etter fagetatens vurdering er det behov for \u00e5 iverksette flere tiltak som resultat av risikobildet vi st\u00e5r overfor. Oppf\u00f8lging av Bergen ROS 2024 Forskrift om kommunal beredskapsplikt \u00a7 3 \u00abHelhetlig og systematisk samfunnssikkerhets- og beredskapsarbeid\u00bb legger f\u00f8ringer for hvordan Bergen ROS 2024 skal f\u00f8lges opp: P\u00e5 bakgrunn av den helhetlige risiko- og s\u00e5rbarhetsanalysen skal kommunen: a. utarbeide langsiktige m\u00e5l, strategier, prioriteringer og plan for oppf\u00f8lging av samfunnssikkerhets- og beredskapsarbeidet. b. vurdere forhold som b\u00f8r integreres i planer og prosesser etter lov 27. juni 2008 nr. 71 om planlegging og byggesaksbehandling (plan- og bygningsloven). DSB har i sin veileder til helhetlig risiko- og s\u00e5rbarhetsanalyse i kommunen6, del 3, anbefalinger til hvordan dette kravet kan oppfylles. Fagetatens anbefaling: 1. Fagetaten anbefaler at funnene i Bergen ROS 2024 legges til grunn for kommunens samlede samfunnssikkerhets- og beredskapsarbeid. 2. Det anbefales at det utarbeides en sikkerhetsgradert risiko- og s\u00e5rbarhetsanalyse s\u00e5 snart som mulig. 3. Anbefaling for oppf\u00f8lging av Bergen ROS 2024: a. Utarbeidelse av langsiktige m\u00e5l, strategier og prioriteringer for samfunnssikkerhets- og beredskapsarbeidet tas inn i kommunens planstrategi og kommuneplanens samfunnsdel. b. Kravet om plan for oppf\u00f8lging av samfunnssikkerhets- og beredskapsarbeidet ivaretas gjennom en handlingsplan med utgangspunkt i Bergen ROS 2024 s\u00e5 snart som mulig. Samfunnssikkerhetens Hus har i arbeidet med Bergen ROS 2024 fanget opp forslag til tiltak som vil v\u00e6re relevante i et slikt arbeid. c. At det vurderes om det er forhold i Bergen ROS 2024 som b\u00f8r integreres i planer og prosesser etter lov 27. juni 2008 nr. 71 om planlegging og byggesaksbehandling (plan- og bygningsloven). 6 DSB.no Veileder til helhetlig risiko- og s\u00e5rbarhetsanalyser i kommunen Med hilsen Samfunnssikkerhetens hus Britt Lise Nymark Konstituert etatsdirekt\u00f8r Dokumentet er godkjent elektronisk. Vedlegg: Bergen ROS 2024 "
}