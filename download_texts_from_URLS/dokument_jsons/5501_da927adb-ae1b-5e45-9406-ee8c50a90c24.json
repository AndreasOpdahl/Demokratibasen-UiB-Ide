{
  "dokument_id": "da927adb-ae1b-5e45-9406-ee8c50a90c24",
  "doc_type": "case_presentation",
  "kommune": 5501,
  "tittel": "S\u00f8knad om tilskudd til Musikkfest Troms\u00f8 2024",
  "url": "https://innsyn.tromso.kommune.no/application/getMoteDokument?dokid=2001729886",
  "tekst": "Arkivsaksnr. 24/09342-1 Saksbehandler Tove Anita Danielsen Saksgang M\u00f8tedato Milj\u00f8-, idrett-, kultur- og 05.06.2024 samfunnsutviklingsutvalget S\u00f8knad om tilskudd til Musikkfest Troms\u00f8 2024 Kommunedirekt\u00f8rens innstilling til vedtak: 1. Musikkfest Troms\u00f8 2024 innvilges et tilskudd p\u00e5 kr.150.000,- 2. Tilskuddet dekkes over posten N\u00e6rmilj\u00f8 og frivillighet. Stig Tore Johnsen Kari Henriksen Kommunedirekt\u00f8r Avdelingsdirekt\u00f8r avdeling for oppvekst og utdanning 1 Hva saken gjelder Musikkfest Troms\u00f8 er et non-profitt utend\u00f8rs musikkarrangement som arrangeres hvert \u00e5r i august i Troms\u00f8 sentrum. Arrangementet er gratis for publikum, artistene deltar vederlagsfritt og arrangementet har utstrakt samarbeid mellom det frivillige kulturlivet, akt\u00f8rer i Troms\u00f8 sentrum og Troms\u00f8 kommune. Saksutredning Musikkfest Troms\u00f8 er et non-profitt utend\u00f8rs musikkarrangement med levende musikk p\u00e5 scener sentralt i Troms\u00f8 sentrum, og er planlagt gjennomf\u00f8rt l\u00f8rdag 17.august 2024. Festivalen er gratis og lett tilgjengelig for hele Troms\u00f8s befolkning, med alle sjangre av musikk representert, og den har ingen aldersgrense. Band og artister spiller vederlagsfritt. Musikkfest Troms\u00f8 er en lokal tilpasset variant av det franske konseptet F\u00eate de la Musique eller Musikkens Dag, som har sitt opphav i Paris i 1982. Musikkens Dag er i dag verdens st\u00f8rste internasjonale musikkfestival. I Norge ble den f\u00f8rste Musikkens Dag arrangert i 1992 i Oslo, etter initiativ fra Oslo kommune. I Norge arrangeres Musikkfest blant annet i Oslo, Trondheim, Bergen, Stavanger, Haugesund og Troms\u00f8. Arrangementet har v\u00e6rt en stor suksess i Troms\u00f8, b\u00e5de for publikum og artister. Troms\u00f8 Sentrum AS melder ogs\u00e5 om h\u00f8yere aktivitet i sentrum og st\u00f8rre omsetning fra butikkene p\u00e5 den aktuelle l\u00f8rdagen. Musikkfest Troms\u00f8 har blitt arrangert siden 2014. I 2023 var det 51 band og artister p\u00e5meldt, 46 konserter og 6 ulike scener rundt om i sentrum. I \u00e5r \u00f8nsker de \u00e5 utvide tilbudet til 8 scener for \u00e5 spre musikken ut i hele sentrum. Utvidelsen vil gi mer musikk og liv gjennom hele Storgata fra nord til s\u00f8r. Musikkfest Troms\u00f8 har som form\u00e5l \u00e5 synliggj\u00f8re bredden i det yrende og varierte musikklivet i Troms\u00f8, og gi Troms\u00f8s innbyggere gratis konsertopplevelser midt i sentrum, bringer et bredt spekter av musikk og kulturelle opplevelser til byen. Vi \u00f8nsker \u00e5 feire musikkens mangfold sammen med befolkningen. Prosjektet gj\u00f8res i samarbeid med mange akt\u00f8rer, b\u00e5de internt i kommunen, men ogs\u00e5 eksterne fra det frivillige kulturlivet, frivillige organisasjoner, ungdom, Musikkonservatoriet, Troms\u00f8 Sentrum AS og lokale bedrifter og akt\u00f8rer i sentrum. Troms\u00f8 kommune v/Tvibit, har s\u00f8rget for planlegging, praktisk gjennomf\u00f8ring og har det \u00f8konomiske ansvaret i prosjektet. Fra starten har det v\u00e6rt viktig \u00e5 sette s\u00f8kelys p\u00e5 samarbeid i prosjektet, og et stort antall samarbeidspartnere og enkeltakt\u00f8rer bidrar hvert \u00e5r til at arrangementet blir en suksess. Samarbeidene gj\u00f8res b\u00e5de internt i kommunen, og med andre arrang\u00f8rer, festivaler og eksterne samarbeidspartnere. Alle disse er medarrang\u00f8rer, og spiller en vesentlig rolle i gjennomf\u00f8ringen av arrangementet. \u00d8konomiske konsekvenser: Musikkfest Troms\u00f8 har v\u00e6rt gjort mulig \u00f8konomisk med infrastruktur, arbeidskraft og frivillige fra Tvibit, i tillegg til \u00f8konomisk st\u00f8tte fra eksterne akt\u00f8rer. Total kostnadsramme p\u00e5 arrangementet er kr.562.000,-. I 2023 var prosjektet st\u00f8ttet av SpareBank1 Nord-Norge og Troms\u00f8 Kommune, i tillegg til en stor egenandel fra Tvibit. Disse og andre samarbeidspartnere er ogs\u00e5 forespurt i \u00e5r. Det s\u00f8kes om 150.000, - fra N\u00e6rmilj\u00f8 og frivillighet for \u00e5rets arrangement. Uten denne st\u00f8tten blir det vanskelig \u00e5 gjennomf\u00f8re arrangementet. 2 Konklusjon Konklusjon Kommunedirekt\u00f8ren anser det som meget positivt at Musikkfest Troms\u00f8 gir etablerte og uetablerte musikere en scene og at en s\u00e5 stor andel frivillig innsats bidrar i gjennomf\u00f8ringen av prosjektet. I tillegg er Troms\u00f8 Sentrum AS\u2019 deltakelse i prosjektet meget positiv, og aktiviteten bidrar til trivsel, \u00f8kt aktivitet og et variert kulturtilbud i Troms\u00f8 sentrum. Kommunedirekt\u00f8ren mener dette er et flott gratisarrangement som er tilgjengelig for alle innbyggere i Troms\u00f8 og som ogs\u00e5 n\u00e5r meget godt ut til barn og unge. Det anbefales at arrangementet bevilges kr.150.000,- fra tilskuddsordningen for N\u00e6rmilj\u00f8 og frivillighet for 2024. Vedtakskompetanse Milj\u00f8-, idrett-, kultur- og samfunnsutviklingsutvalget Vedlegg 3 "
}