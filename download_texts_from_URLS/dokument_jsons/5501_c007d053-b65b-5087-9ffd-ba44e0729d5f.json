{
  "dokument_id": "c007d053-b65b-5087-9ffd-ba44e0729d5f",
  "doc_type": "case_attachment",
  "kommune": 5501,
  "tittel": "\u00c5rsmelding 2024-1",
  "url": "https://innsyn.tromso.kommune.no/application/getMoteDokument?dokid=2002022355",
  "tekst": " SAMMENDRAG I ei tid da eldrepolitikk er mer kritisk viktig enn tidligere, ikke minst p\u00e5 grunn av demografiske forhold, burde r\u00e5dene fra eldrer\u00e5det bli tydelig med i prosessen videre i den kommunale behandlinga. \u00c5RSMELDING 2024 Troms\u00f8 eldrer\u00e5d \u00c5RSMELDING FOR TROMS\u00d8 ELDRER\u00c5D 2024 INNLEDNING Etter kommunelovens \u00a7 5-12 er opprettelse av eldrer\u00e5d obligatorisk. Eldrer\u00e5det er dermed et obligatorisk medvirkningsorgan med rett til \u00e5 uttale seg i alle saker som gjelder eldre, og skal v\u00e6re et r\u00e5dgivende organ i alle saker som ang\u00e5r eldre i kommunen. Anbefalinger skal f\u00f8lge saken fram til de kommunale organer som endelig avgj\u00f8r saker. P\u00e5 den m\u00e5ten kan eldrer\u00e5det bidra til at perspektivet til eldre blir synliggjort og ivaretatt i kommunale beslutningsprosesser. Forskrift om medvirkningsordning Medvirkning i politiske beslutningsprosesser er et viktig prinsipp i all offentlig saksbehandling. Forskriften til kommuneloven om medvirkningsordninger, fastsl\u00e5r at kommunestyret er pliktig til \u00e5 s\u00f8rge for at de eldre h\u00f8res og f\u00e5r uttale seg i saker som ang\u00e5r dem. Det skal skje gjennom eldrer\u00e5det som det offisielle medvirkningsorganet for eldre i kommunen. Ogs\u00e5 reglementet for Troms\u00f8 eldrer\u00e5d, vedtatt av kommunestyret 20.12.2023, sl\u00e5r fast at \u00abeldrer\u00e5det skal v\u00e6re et samhandlings - og r\u00e5dgivende sorgan for kommunen i saker som ang\u00e5r eldre\u00bb, og at \u00abavdelingene og stabene i administrasjonen plikter \u00e5 legge fram saker for r\u00e5det n\u00e5r de omhandler problemstillinger som ang\u00e5r eldre\u00bb. Troms\u00f8 eldrer\u00e5d har imidlertid, ogs\u00e5 i 2024, erfart at viktige saker som ang\u00e5r eldre i kommunen, dessverre ikke har blitt \u00ablagt merke til\u00bb f\u00f8r avgj\u00f8relser er tatt i de ulike beslutningsorganer. Sammensetning Kommunestyret har bestemt at Troms\u00f8 eldrer\u00e5d skal ha 9 medlemmer; - 7 medlemmer er oppnevnt etter forslag fra pensjonistforeninger og lag som er representative for pensjonistene i kommunen. Det er 6 varamedlemmer i rekke. - 2 medlemmer med personlig vara velges direkte av kommunestyret. Alle velges for 4 \u00e5r, - I tillegg oppnevner administrasjonen en representant med talerett i r\u00e5det. Det er en forutsetning at flertallet er over 60 \u00e5r, et krav vi fyller med god margin. 1 Medlemmer 2023 - 2027 Troms\u00f8 eldrer\u00e5d for perioden 2023 \u2013 2027 konstituerte seg 24.oktober 2023 med valg av leder og nestleder. R\u00e5det fikk slik sammensetning: Eldrer\u00e5det 2023 - 2027 Oppnevnte fra eldres organisasjoner Organisasjon H\u00e5vard Sandberg (leder) Veteranklubben i Fagforbundet Tove Bull (nleder) Pensjonistforeninga UiT Finn Nilsen Troms\u00f8 pensjonistforening Rolf B. Fygle Troms Kraft pensjonistklubb Ivar S\u00e6ther Utdanningsforbundet i Troms\u00f8 Knut Arne Henriksen Statens vegvesen pensjonistforening i Troms Toril Torgersen Veteranklubben i Fagforbundet Varamedlemmer Organisasjon Einar St\u00f8rkersen Seniornett Troms\u00f8 Anne Marie Andersen Troms\u00f8 Pensjonistforening Ann Synn\u00f8ve Elvevoll Statens vegvesen pensjonistforening i Troms Aksel Edvar Sollie Troms\u00f8 pensjonistforening Randi Th\u00f8rring Veteranklubben Fagforbundet Edel Miljeteig Austlid Statens vegvesen pensjonistforening i Troms Oppnevnte fra Kommunestyret med personlige vara Anna Amdal Fyhn (H) med personlig vara Bodil Carlson (V) Gunhild Johansen (SV) med personlig vara Line Solbakken (SV) Oppnevnt av administrasjonen Roar Evjen Saksansvarlige for enkeltsaker Det nye regelverket \u00e5pner for \u00e5 utpeke ett eller flere medlemmer som saksansvarlige for en bestemt sak, og legge den fram for resten av r\u00e5det. Det kan ikke v\u00e6re de samme medlemmene som f\u00e5r slike oppgaver, de m\u00e5 variere fra sak til sak. Etter en regelendring i 2024 kan det ogs\u00e5 etableres et arbeidsutvalg p\u00e5 inntil 3 medlemmer. Eldrer\u00e5det vil se n\u00e6rmere p\u00e5 denne muligheten. Sekret\u00e6r I tr\u00e5d med kommunens saksbehandlingsreglement dekker politisk sekretariat opp r\u00e5dets behov for m\u00f8tesekret\u00e6r og ivaretakelse av r\u00e5dets behov ved administrative orienteringer, digitale innledninger og m\u00f8ter. Behandlede saker Til sammen har r\u00e5det behandlet 44 l\u00f8pende saker, en mer enn \u00e5ret f\u00f8r. R\u00e5det har gitt uttalelser til flere reguleringsplaner foruten at saksfeltet helse og velferd har v\u00e6rt toneangivende. Eldrer\u00e5det som var nytt av \u00e5ret gjennomf\u00f8rte en ganske omfattende egenevaluering av sin 2 virksomhet f\u00f8rste halv\u00e5r. Gjennom arbeidet kom det fram flere punkt r\u00e5det ville bestrebe seg p\u00e5 \u00e5 forbedre. Eldrer\u00e5det har flere ganger tatt til orde for at kommunale saksfremlegg, s\u00e6rlig i saker som ang\u00e5r eldre, fikk med egne avsnitt eller vurderinger av saken i et aldersvennlig perspektiv. Det synes ikke som vi har lyktes \u00e5 n\u00e5 fram med anmodningen enn\u00e5. Orienteringer, h\u00f8ringer og folkem\u00f8ter Eldrer\u00e5det har en etablert praksis med \u00e5 la seg orientere om ulike problemstillinger innenfor v\u00e5rt ansvarsfelt, s\u00e6rlig innenfor helse og omsorg. Vi har v\u00e6rt med p\u00e5 boligh\u00f8ringen, avgitt egen uttalelse om omorganiseringen i Helse Nord, deltatt i gruppearbeid om Kval\u00f8ysletta Bo- og velferdssenter m.fl. M\u00f8tevirksomhet Eldrer\u00e5det har hatt 11 m\u00f8ter i 2024 og behandlet 44 saker, To av m\u00f8tene var lagt til Mortensnes sykehjem og Otium, de andre p\u00e5 r\u00e5huset hvor tilgjengeligheten b\u00e5de for publikum, teknikk og lokale er bedre. Eldredagen 2024 Troms\u00f8 eldrer\u00e5d er tildelt ansvaret for \u00e5 markere Den internasjonale eldredagen som er 1.oktober hvert \u00e5r. Det hersker imidlertid usikkerhet til omfanget dagen skal ha. Grunnlaget ble lagt gjennom formannskapets vedtak i sak 165/09 hvor ei \u00f8konomisk ramme p\u00e5 kr 42 500,- har fulgt markeringa i \u00e5rene etterp\u00e5, dog med ekstrabevilgning for 2023 og med kr 32 500 ekstra for 2024. Foruten innkj\u00f8p av kaker til bo- og servicesentrene og sykehjemmene ble det et lite, \u00e5pent arrangement p\u00e5 Heracleum. Havtun bo- og servicesenter hadde i samarbeid med den lokale pensjonistforeninga et \u00e5pent arrangement p\u00e5 ungdomshuset Hilles\u00f8y med om lag 60 fremm\u00f8tte. Storbykonferanse Den \u00e5rlige storbykonferansen for eldrer\u00e5d g\u00e5r p\u00e5 rundgang mellom de st\u00f8rste byene. I 2024 var Kristiansand vertskap. Troms\u00f8 eldrer\u00e5d var representert med 6 deltakere. I nettverkets arbeidsutvalg har Troms\u00f8 eldrer\u00e5d fast plass. 3 Oppsummering Eldrer\u00e5dets medlemmer deltok p\u00e5 kurs for eldrer\u00e5d i regi av Senter for aldersvennlig Norge og har f\u00e5tt faglig p\u00e5fyll gjennom innledninger i m\u00f8tene og deltakelse p\u00e5 storbykonferansen. Det har v\u00e6rt stort engasjement blant medlemmene og dette tegner godt ogs\u00e5 for det kommende \u00e5ret. Eldrer\u00e5det er oppriktig bekymret for de demografiske utfordringer kommunen st\u00e5r overfor og ser at mangel p\u00e5 lang - og korttidsplasser i institusjon og omsorgsboliger vil prege dagsordenen til Troms\u00f8 eldrer\u00e5d i stor grad. Konsekvensen av manglende \u00f8konomiske rammer forsterker denne bekymringen i og med at etterslepet etter v\u00e5r vurdering ikke lar seg dekke de n\u00e6rmeste \u00e5rene. Trygghetsboliger er et savn hos flere og tilgangen p\u00e5 kommunale utleieboliger er begrenset. Med de h\u00f8ye leieprisene som er i boligmarkedet er det ikke utenkelig at flere eldre m\u00e5 f\u00e5 kommunal st\u00f8tte. Utfordringene st\u00e5r i k\u00f8 H\u00e5vard Sandberg, leder Sign. Tove Bull Anna Amdal Fyhn Sign. sign Knut Arne Henriksen Toril Torgersen Sign. Sign. Finn Nilsen Rolf Fygle Sign. Sign. Ivar S\u00e6ther Gunhild Johansen Sign. Ssign 4 "
}