{
  "dokument_id": "5812dd97-e66d-5765-8b93-417e6717fd96",
  "doc_type": "case_attachment",
  "kommune": 4601,
  "tittel": "Fagnotat av 10. 05.24 - Gjennomf\u00f8ringsvedtak - Oppgradering av Bj\u00f8rnsonsgate botiltak",
  "url": "https://bergen.kommune.no/politikere-utvalg/api/fil/bk360/10426515/Fagnotat-av-10-05-24-Gjennomforingsvedtak-Oppgradering-av-Bjornsonsgate-botiltak",
  "tekst": " EBF \u00d8konomi/Stab Til Fagnotat Seksjon for strategisk eiendomsforvaltning V\u00e5r referanse: 2023/278899-44 Saksbehandler: Grethe Sophie Losnegaard Fra Dato: 10. mai 2024 EBF \u00d8konomi/Stab Gjennomf\u00f8ringsvedtak - Oppgradering av Bj\u00f8rnsonsgate botiltak Hva saken gjelder: Etat for Boligforvaltning mottok i juli 2023 bestilling p\u00e5 oppgraderinger av Bj\u00f8rnsonsgate botiltak og det ble fattet gjennomf\u00f8ringsvedtak med bakgrunn i denne bestillingen i august 2023 i sak 2020/48054-48. Dagens botiltak ble etablert i 2014 etter at Bergen kommune kj\u00f8pte eiendommen ved bruk av kommunal forkj\u00f8psrett etter leieg\u00e5rdsloven i 2012. Tidligere eier hadde v\u00e6rt Frelsesarm\u00e9ens Eiendommer AS. Botiltaket er for personer med et langvarig og alvorlig rusproblem, p\u00e5g\u00e5ende bruk av rusmidler, samt somatiske og psykiske utfordringer. Gjennomf\u00f8ringsvedtaket i 2023 dreide seg i all hovedsak om n\u00f8dvendige tiltak for \u00e5 oppfylle krav etter Arbeidsplassforskriften. Etat for Boligforvaltning mottok i mai 2024 en oppdatert bestilling p\u00e5 oppgradering av Bj\u00f8rnsonsgate botiltak i sak 2024/5189711-1 hvor Byr\u00e5dsavdeling for barnevern, sosiale tjenester og mangfold skriver f\u00f8lgende: Byr\u00e5dsavdeling for barnevern, sosiale tjenester og mangfold viser til dialog, samarbeid og bestilling av 7. juli 2023, sak 2023/48823-1 og sak 2024/51895-1 og oppdaterer bestillingen av oppgraderinger i Bj\u00f8rnsonsgate botiltak. Dette skjer etter at vi er bedt om \u00e5 samle hele ombyggingsprosjektet i samme bestilling. Det samlede budsjettbehovet fordrer at gjennomf\u00f8ringsvedtaket fattes av Utvalg for finans. Det har p\u00e5g\u00e5tt et forbedringsarbeid p\u00e5 ulike omr\u00e5der i botiltaket siden vinteren 2023. \u00d8kte bestillinger har skjedd som f\u00f8lge av en modning av prosjektet og dermed \u00f8kt bevilgning i forbindelse med bystyrets vedtak av Handlings- og \u00f8konomiplan 2024-2027 og innspill fra den politiske h\u00f8ringen om botiltaket den 13. mars 2024. Oppgraderingene vurderes som n\u00f8dvendige og oppdateringene av budsjettbehov og bestillinger har skjedd som f\u00f8lge av en modning og utvikling av prosjektet. Prosjektet skal oppgradere botilbudet til \u00e5 bli en arbeidsplass som oppfyller gjeldende HMS-krav i Arbeidsplassforskriften og v\u00e6re et botilbud som skal endres til \u00e5 bli en gjennomgangsbolig. Alle tiltak som settes i verk skal ha hensyn om \u00e5 ivareta hensyn til sikkerhet for ansatte og \u00e5 \u00f8ke trivselen for beboere. Det innbefatter blant annet: \u2022 Etablere egen inngang for ansatte, inkludert fasadeendring \u2022 Oppgradere og utvide vaktrom og \u00absluse\u00bb/inngang for beboere \u2022 Tilrettelegge for en bedre logistikk i personalbasen \u2022 Tilrettelegge garderobefasiliteter til bruk av arbeidst\u00f8y \u2022 Oppgraderinger av fellesareal: o Samtalerom, skal v\u00e6re delt med sikkerhetsglass og r\u00f8mningsveier o fellesstue, oppgradere rom og etablere r\u00f8mningsvei o et rom for utf\u00f8relse av s\u00e5rstell/ oppf\u00f8lging fra ekstern helsetjeneste o utvide og oppgradere vaskerom for beboere i alle beboeretasjer \u2022 Oppgradere ventilasjon i personalbase og fellesareal i alle etasjer \u2022 Oppgradere adgangskontroll/l\u00e5sesystem \u2022 \u00d8kt kameraoverv\u00e5king og eventuelle andre sikkerhetstiltak \u2022 Legge til rette for \u00e5 etablere tr\u00e5dl\u00f8st internett for ansatte (EBF legger til rette for trekker\u00f8r, Sosiale botjenester bestiller og kostnaden dekkes av prosjektet) \u2022 Legge til rette for at det kan etablere tr\u00e5dl\u00f8st nett for beboerne p\u00e5 en hensiktsmessig m\u00e5te (Sosiale botjenester bestiller og kostnaden dekkes av prosjektet) \u2022 Noe utomhusarbeider knyttet til renovasjonsl\u00f8sning og hellelegging av n\u00e5v\u00e6rende grusbed I den politiske h\u00f8ringen om Bj\u00f8rnsonsgate botiltak den 13. mars 2024, fikk administrasjonen innspill om \u00e5 inkludere beboernes hybler i prosjektet. Det er over ti \u00e5r siden kommunen kj\u00f8pte og tok i bruk bygget. N\u00e5 som det er skaffet til veie en mellomlokasjon for botiltaket i ombyggingsperioden i Adolph Bergs vei 31 er det behov \u00e5 benytte muligheten til \u00e5 gj\u00f8re noen oppgraderinger. Etter n\u00e6rmere kartlegging har prosjektgruppen vurdert at det er behov for \u2022 Diverse malearbeid og utskifting av noe gulvbelegg \u2022 Gjennomgang av elektrisk anlegg \u2022 Noen utskiftinger av kj\u00f8kkeninnredninger \u2022 Nye varmtvannstanker, inkludert r\u00f8rarbeid \u2022 Tilrettelegge for TV-kanaler til en beboergruppe som ofte har utfordringer knyttet til kredittverdighet \u2022 Plassbygde m\u00f8bler for \u00e5 tilrettelegge for god plassutnyttelse i hyblene og dermed ogs\u00e5 \u00e5 forebygge branntill\u00f8p BBSM bestiller arbeidet utf\u00f8rt og har spilt inn budsjettbehovet om dette i revidert budsjett p\u00e5 5.1 millioner kroner. \u00d8konomi Investering Det er opprettet et eget prosjektnummer BUD1134 for utbedringsprosjektet, og det er tildelt budsjett p\u00e5 totalt: kr 16 600 000,- inkl. mva. Budsjettdokument \u00c5rsbudsjett H\u00d8P24-27 Revidert Total 2023 (2024) budsjett 2024 prognose Investeringsbudsjett innarbeidet 6 000 000,- 10 600 000,- 5 100 000,- 21 700 000,- Av kr. 16 600 000,- er kr. 6 000 000,- innarbeidet i \u00e5rsbudsjettet 2023, og resterende 10 600 000,- innarbeidet i H\u00d8P24-27. Investeringsmidlene er overf\u00f8rt fra bestiller (BBSM) til utf\u00f8rende etat. Vi gj\u00f8r oppmerksom p\u00e5 at deler av investeringsbudsjett er benyttet i 2023, og at resterende totalbudsjett for 2024 bel\u00f8per seg til 16 279 475,-. De resterende 5,1 mill. er innarbeidet i Revidert budsjett 2024 og foresl\u00e5tt av byr\u00e5det per 5. juni 2024, og det m\u00e5 tas forbehold om eventuelle endringer etter vedtak i bystyret vedr\u00f8rende Revidert budsjett. Utf\u00f8rende etat p\u00e5ser at investeringsbudsjettet periodiseres riktig i henhold til prosjektperioden, og at ubenyttet investeringsbudsjett i innev\u00e6rende \u00e5r overf\u00f8res til p\u00e5f\u00f8lgende \u00e5r dersom n\u00f8dvendig. Kostnadsestimat/Kalkyle (investering) Det gj\u00f8res for orden skyld tydelig at dette er en grovkalkyle og at det kan komme avvik og endringer i kostnadene som f\u00f8lge av uforutsette forhold, for eksempel i form av skjulte/ukjente byggtekniske forhold, prisendringer mm. Utf\u00f8rende etat har ansvar for \u00e5 spille inne eventuelle nye budsjettbehov i investeringsplanen i forbindelse med tertialrapportering og/eller rullering av Handlings- og \u00f8konomiplanen. Driftskonsekvenser av investeringen Det tilrettelegges for \u00f8kt vektertjeneste, \u00f8kt bemanning og \u00f8kte driftskonsekvenser som f\u00f8lge av \u00f8kt bemanning. Driftskonsekvensene er innarbeidet i H\u00d8P24-27. Driftskonsekvenser av investering som er innarbeidet i H\u00d8P24-27 2024 Fra 2025 Vektertjeneste 6 000 000 6 000 000 \u00d8kt bemanning 9,5 \u00e5rsverk i turnus 7 125 000 9 500 000 \u00d8kte driftskonsekvenser 375 000 500 000 Totalt 13 500 000 16 000 000 I tillegg vil kalkulatoriske kostnader og \u00f8kt internleie p\u00e5l\u00f8pe som f\u00f8lge av investeringsprosjektet, og bel\u00f8per seg til kr. 860 000 per \u00e5r: - 265 000 Internleie for 3 hybler som blir vaskerom - 595 000 Kalkulatoriske kostnader for investering p\u00e5 kr. 16,6 mill. Ufinansierte driftskonsekvenser \u00d8konomiske konsekvenser knyttet til midlertidig lokalisering av tjenestetilbudet under byggeprosessen, i form av husleie, ombygging og sikringstiltak er ikke innarbeidet i gjeldende handlings- og \u00f8konomiplan. BBSM har innarbeidet ufinansierte driftskonsekvenser i tertialrapport og/eller rullering av handlings- og \u00f8konomiplan. Fagetatens vurdering: Kalkylen som er lagt til grunn i prosjektet har \u00f8kt fra 6 millioner til 21,7 millioner. \u00c5rsaken til dette er at prosjektet er utvidet fra tilrettelegging av personalbase til \u00e5 ogs\u00e5 inkludere hyblene og fellesareal i tiltaket. Opprinnelig var disse ikke en del av prosjektet og beboerne skulle bo i boligene sine mens oppgraderingen ble ivaretatt. N\u00e5 er ogs\u00e5 beboernes areal inkludert, og beboerne m\u00e5 midlertidig flytte ut mens oppgraderingen p\u00e5g\u00e5r. De store endringene skyldes: \u2022 Kj\u00f8kkenfasiliteter skal utvides til \u00e5 kunne tilberede enkel servering \u2022 Garderobefasilitetene til ansatte har \u00f8kt i st\u00f8rrelse \u2022 Etablering av vaskerom for beboere i hver etasje \u2022 Etablering av ventilasjonsanlegg i alle hyblene og gangareal \u2022 Oppgradering av branntekniske l\u00f8sninger og endre branndetektor i alle hyblene \u2022 Etablering av callinganlegg mellom hyblene og vaktrom \u2022 Utenomhusanlegg inkludert etablering av ladepunkt for el-bil \u2022 Oppgradering av hybler med plassbygd inventar. Etaten har i sin kvalitetssikring av kostnadsoverslaget tatt h\u00f8yde for en usikkerhetspost p\u00e5 15 %. Prosjektleder har gjennomg\u00e5tt prosjektet med etatens leverand\u00f8rer av rammeavtaler. Usikkerhetsposten er knyttet til kompleksiteten i flere av fagenes oppgaver. Endring av antall boenheter i bygget vil gi \u00f8kte leiekostnader for bestiller i tillegg til at bestiller m\u00e5 dekke kalkulatoriske kostnader knyttet til investeringen p\u00e5 21,7 millioner. Dette vil gi \u00f8kte \u00f8kt leiekostnad p\u00e5 kr. 860 000 i \u00e5ret for bestiller som er omtalt i bestilling. Det er funnet midlertidig lokalisering for tjenestetilbudet mens prosjektet p\u00e5g\u00e5r i Adolph Bergsvei. En er imidlertid avhengig av at prosjektet starter opp tidlig h\u00f8st 2024 da dette er et bygg som skal rives sommeren 2025. Fagetatens anbefaling er at det fattes f\u00f8lgende vedtak: 1. Det fattes gjennomf\u00f8ringsvedtak for ombygging og oppgradering av Bj\u00f8rnsonsgate botiltak, innenfor en ramme p\u00e5 totalt 21,7 millioner kroner. 2. Investeringskostnadene finansieres over BUD1083 i henhold til bestilling fra Byr\u00e5dsavdeling for barnevern, sosiale tjenester og mangfold. Med hilsen EBF \u00d8konomi/Stab Bjarte H\u00f8ys\u00e6ter Direkt\u00f8r Dokumentet er godkjent elektronisk. Vedlegg: "
}