{
  "dokument_id": "87760293-39e3-50e6-9212-c597030db2e9",
  "doc_type": "case_presentation",
  "kommune": 4601,
  "tittel": "Oppf\u00f8lging - Forvaltningsrevisjon av nedlagte kommunale avfallsdeponier - oppdatert tilbakemelding p\u00e5 revisors anbefalinger om selvkost og fastsettelse av renovasjonsgebyr",
  "url": "https://bergen.kommune.no/politikere-utvalg/api/fil/bk360/12109895/Framstilling-Oppfolging-Forvaltningsrevisjon-av-nedlagte-kommunale-avfallsdeponier-oppdatert-tilbakemelding-pa-revisors-anbefalinger-om-selvkost-og-fastsettelse-av-renovasjonsgebyr",
  "tekst": " Kontrollutvalget Saksframstilling V\u00e5r referanse: 2022/151545-38 Saksbehandler: Magnus Fossumstuen Svendsen, Eli M. Velle Oppf\u00f8lging - Forvaltningsrevisjon av nedlagte kommunale avfallsdeponier \u2013 oppdatert tilbakemelding p\u00e5 revisors anbefalinger om selvkost og fastsettelse av renovasjonsgebyr Hva saken gjelder: Saken gjelder byr\u00e5dets oppf\u00f8lging av anbefaling nr. 5 og 6 i forvaltningsrevisjon av nedlagte avfallsdeponier, utf\u00f8rt av Deloitte i tidsrommet oktober 2021 til august 2022. Historikk: Bystyret behandlet saken \u00abForvaltningsrevisjon \u2013 forvaltning av nedlagte kommunale avfallsdeponier\u00bb i m\u00f8te 23.11.2022 sak 330/22. Oppf\u00f8lgingen av revisors anbefalinger ble f\u00f8rst behandlet i m\u00f8te i kontrollutvalget 14.06.2023. Siste behandling var 24.09.24, sak 88/24, og i bystyret 30.10.2024, sak 399/24. Kontrollutvalgets vedtak punkt 2 lyder slik: \u00abKontrollutvalget ber om en oppdatert tilbakemelding fra byr\u00e5det p\u00e5 revisors anbefalinger punkt 5 og 6, innen utgangen av januar 2025.\u00bb Revisors anbefalinger nr. 5 og 6 lyder slik: \u00ab5. Etablerer retningslinjer og rutiner for beregning av fordeling av kostnader knyttet til nedlagte avfallsdeponier og dokumentasjon av disse, for \u00e5 sikre at finansering av tiltak ved nedlagte deponier er i tr\u00e5d med selvkostregelverket. 6. Avklare om allerede gjennomf\u00f8rte tiltak ved de nedlagte avfallsdeponiene som er finansiert over renovasjonsgebyret, representerer feil i fastsettelse av renovasjonsgebyret for tidligere \u00e5r som m\u00e5 korrigeres ved fastsettelse av fremtidige gebyr.\u00bb Byr\u00e5dsavdelingen har f\u00e5tt innvilget fristutsettelser til de har mottatt svar fra Kommunal- og distriktsdepartementet, sist til 8. mai 2025. Saksgangen for \u00f8vrig g\u00e5r frem av sak 399/24. I forvaltningsrevisjonen1 pekte Deloitte p\u00e5 at \u00abmye tyder p\u00e5 at kostnader til sanering av avfallsdeponier som er nedlagt s\u00e5 langt som 40 til 60 \u00e5r tilbake i tid, ikke kan belastes renovasjonsgebyret. Deponiene Slettebakken, Kollev\u00e5gen og Neset ble avsluttet i henholdsvis 1961, 1975 og 1977. Deloitte anser det som tvilsomt at det er adgang til \u00e5 dekke kostnadene til sanering av disse deponiene gjennom renovasjonsgebyret. Deloitte viser til 1 \u00abForvaltningsrevisjon \u2013 forvaltning av nedlagte kommunale avfallsdeponier\u00bb, behandlet av kontrollutvalget 19.10.22 sak 78/22 og i bystyret 23.11.22 sak 330/22. Se sammendraget s. 13-14. 1 \u00abgenerasjonsprinsippet\u00bb i forarbeidene til kommuneloven, ogs\u00e5 omtalt som det finansielle ansvarsprinsipp, som ligger til grunn for selvkostregelverket. Dette prinsippet inneb\u00e6rer at brukerne av dagens tjenester skal betale det disse tjenestene koster. Videre inneb\u00e6rer prinsippet at en generasjon brukere ikke skal subsidiere neste generasjon, eller omvendt, men at kostnadene ved tjenestene som ytes i dag skal dekkes av de brukerne som drar nytte av tjenesten. Deloitte viser ogs\u00e5 til at Milj\u00f8direktoratet, i svar p\u00e5 en henvendelse fra Trondheim kommune i 2020, fastslo at det ikke var anledning til \u00e5 finansiere kostnader til n\u00f8dvendige tiltak ved deponier nedlagt i 1940 og 1970 gjennom renovasjonsgebyret. Milj\u00f8direktoratets vurdering i saken var at det ikke er anledning til \u00e5 dekke kostnadene til tiltak ved slike deponier gjennom dagens gebyrer. Milj\u00f8direktoratet viste til at gebyret skal v\u00e6re et vederlag for en tjeneste til den enkelte eiendom, og det er derfor grenser for hva kommunen kan kreve dekket over avfallsgebyrene. Gebyret skal gjenspeile de faktiske kostnadene som knytter seg til avfallsh\u00e5ndteringen, og ikke dekke andre generelle tiltak mot forurensning. Dette inneb\u00e6rer at det m\u00e5 v\u00e6re en viss sammenheng mellom kostnaden og kommunens avfallsh\u00e5ndtering, jf. forurensningsloven \u00a7 34.\u00bb I et brev til Bergen kommune datert 11.02.2023, se vedlegg 3, skrev Milj\u00f8direktoratet blant annet: \u00abAdgangen til \u00e5 dekke disse kostnadene forutsetter alts\u00e5 at kostnadsdekningen er i tr\u00e5d med selvkostprinsippet, herunder generasjonsprinsippet. Dagens mottakere av renovasjonstjenester skal som nevnt ikke subsidiere forrige generasjons tjenestemottakere.\u00bb Synspunktet ble i hovedsak fastholdt i Milj\u00f8direktoratets brev av 29.06.2023, se vedlegg 5, og Klima- og Milj\u00f8departementet, se vedlegg 6. Milj\u00f8direktoratet understreket ogs\u00e5 at kommunene har et selvstendig ansvar for bruken av regelverkene som gjelder ved fastsettelsen av kommunale avfallsgebyr. Kort om byr\u00e5dets oppf\u00f8lgingen av revisors anbefalinger nr. 5 og 6 Byr\u00e5dsavdeling for byutvikling var ikke enig i forst\u00e5elsen av generasjonsprinsippet slik denne er presentert av Deloitte, samt fra Milj\u00f8direktoratet og Klima- og milj\u00f8departementet. Byr\u00e5dsavdelingen skrev derfor til Kommunal- og distriktsdepartementet i brev 31. mai 2024, som f\u00f8lger i vedlegg 8. Tilbakemelding fra byr\u00e5dsavdeling for byutvikling er mottatt innen fristen, og ligger som vedlegg 1. I tilbakemeldingen fra byr\u00e5d Eivind N\u00e6vdal-Bolstad kommenterer han kommunens h\u00e5ndtering av kostnadene ved sanering av nedlagte kommunale avfallsdeponi, sett i lys av svaret fra Kommunal- og distriktsdepartementet i brev datert 11.04.25, se vedlegg 2. Byr\u00e5den skriver i brev datert 8. mai blant annet f\u00f8lgende: \u00abI tilbakemeldingen fra KDD er departementet tydelig p\u00e5 f\u00f8lgende: \u00ab[D]et er forurensningsloven \u00a7 34 om avfallsgebyr som regulerer hvilke kostnader som skal dekkes av avfallsgebyret. Hvorvidt kommunens kostnader til sanering av et nedlagt avfallsdeponi er \u00abkostnader forbundet med avfallssektoren\u00bb som skal dekkes av avfallsgebyret, vil etter v\u00e5r vurdering utelukkende f\u00f8lge av forst\u00e5elsen av forurensningsloven \u00a7 34.\u00bb (V\u00e5r understrekning). N\u00e5r det gjelder forholdet mellom s\u00e6rlov (i dette tilfellet forurensningsloven) og kommuneloven \u00a7 15-1 p\u00e5 et selvkostomr\u00e5de er KDD klar p\u00e5 at s\u00e6rlovens regelsett vil g\u00e5 foran dersom det foreligger motstrid: 2 \u00abHvis det i et tilfelle eventuelt skulle v\u00e6re motstrid mellom en regel i kommuneloven \u00a7 15-1 eller selvkostforskriften og en regel i s\u00e6rlov med forskrift, vil reglene i s\u00e6rlov med forskrift g\u00e5 foran (lex specialis). For avfallsgebyrene vil det alts\u00e5 v\u00e6re forurensningsloven \u00a7 34 som regulerer hvilke tiltak som kan legges inn selvkostberegningen og dekkes av gebyrene. Hvorvidt kommunens kostnader til sanering av et nedlagt avfallsdeponi kan inng\u00e5 i selvkost og dekkes av gebyrene, vil derfor m\u00e5tte f\u00f8lge av forst\u00e5elsen av forurensningsloven \u00a7 34, ikke av kommuneloven \u00a7 15-1 og selvkostforskriften. (V\u00e5r understrekning).\u00bb Avslutningsvis viser KDD til f\u00f8lgende: \u00abUt fra dette er det v\u00e5r vurdering at \u00abgenerasjonsprinsippet\u00bb som ligger bak kommuneloven som nevnt, f\u00f8rst og fremst knytter seg til hvordan kostnadene ved en investering som skal dekkes av gebyrer innenfor selvkost, skal h\u00e5ndteres i beregningen av samlet selvkost, jf. s\u00e6rlig kommuneloven \u00a7 15-1 tredje ledd bokstav c og selvkostforskriften \u00a7 5 f\u00f8rste til tredje ledd. Disse bestemmelsene og det bakenforliggende \u00abgenerasjonsprinsippet\u00bb gir imidlertid ikke svar p\u00e5 om en bestemt investering kan eller skal dekkes av gebyrer. Dette sp\u00f8rsm\u00e5let m\u00e5 som nevnt over vurderes ut fra gebyrhjemmelen i aktuell s\u00e6rlov eller forskrift med hjemmel i s\u00e6rlov.\u00bb Bergen kommune mener fortsatt at kommunens kostnader til sanering av de nedlagte avfallsdeponiene er \u00abkostnader forbundet med avfallssektoren\u00bb, og at disse skal dekkes av avfallsgebyret. Som KDD p\u00e5peker vil denne vurderingen \u00abutelukkende f\u00f8lge av forst\u00e5elsen av forurensningsloven \u00a7 34.\u00bb Det presiseres ogs\u00e5 at \u00ab[h]vorvidt kommunens kostnader til sanering av et nedlagt avfallsdeponi kan inng\u00e5 i selvkost og dekkes av gebyrene, vil derfor m\u00e5tte f\u00f8lge av forst\u00e5elsen av forurensningsloven \u00a7 34, ikke av kommuneloven \u00a7 15-1 og selvkostforskriften.\u00bb Milj\u00f8direktoratet har derimot gjennomg\u00e5ende lagt til grunn at denne vurderingen vil v\u00e6re avhengig av at de ikke st\u00f8ter an mot generasjonsprinsippet. Milj\u00f8direktoratet har tidligere i brev av 11.02.2023 uttalt at [a]dgangen til \u00e5 dekke disse kostnadene forutsetter alts\u00e5 at kostnadsdekningen er i tr\u00e5d med selvkostprinsippet, herunder generasjonsprinsippet. KDD er imidlertid tydelig p\u00e5 at denne forutsetningen hverken er riktig eller avgj\u00f8rende. Milj\u00f8direktoratet synes \u00e5 ha blandet sammen sp\u00f8rsm\u00e5let om kommunens kostnader til sanering av de nedlagte avfallsdeponiene er kostnader forbundet med avfallssektoren, jf forurensningsloven \u00a7 34, og sp\u00f8rsm\u00e5let om \u00abhvordan kostnadene ved en investering som skal dekkes av gebyrer innenfor selvkost, skal h\u00e5ndteres i beregningen av samlet selvkost, jf. s\u00e6rlig kommuneloven \u00a7 15-1 tredje ledd bokstav c og selvkostforskriften \u00a7 5 f\u00f8rste til tredje ledd.\u00bb Denne sammenblandingen synes \u00e5 ha medf\u00f8rt at Milj\u00f8direktoratet har hatt en uriktig forst\u00e5else av hva som vil v\u00e6re kostnader forbundet med avfallssektoren i dette tilfellet. Bergen kommunes h\u00e5ndtering av kostnadene ved sanering av nedlagte kommunale avfallsdeponi er h\u00e5ndtert i tr\u00e5d med forurensingsloven \u00a7 34, og det er ikke grunnlag for \u00e5 endre den praksis kommunen har fulgt.\u00bb 3 Sekretariatets vurdering Kommunaldepartementet viser til at det er forurensningsloven \u00a7 342 som regulerer hvilke kostnader som skal dekkes av avfallsgebyret. Sp\u00f8rsm\u00e5let om kommunens kostnader til sanering av et nedlagt avfallsdeponi er \u00abkostnader forbundet med avfallssektoren\u00bb som skal dekkes av avfallsgebyret, skal if\u00f8lge departementet utelukkende f\u00f8lge av forst\u00e5elsen av forurensningsloven \u00a7 34. Slik sekretariatet ser det, blir sp\u00f8rsm\u00e5let dermed om sanering av eldre, nedlagte avfallsdeponier er kostnader forbundet med avfallssektoren. Om dette har Milj\u00f8direktoratet blant annet uttalt til Trondheim kommune at unders\u00f8kelser av deponier fra 1940 og 1970 ikke kan regnes som kostnader forbundet med avfallssektoren. Dette taler for at det g\u00e5r en tidsmessig grense. Vi kan likevel v\u00e6re enige i at Milj\u00f8direktoratet i brevene til Bergen kommune, og kanskje ogs\u00e5 revisor Deloitte, synes \u00e5 ha blandet inn noen vurderinger rundt den etterf\u00f8lgende selvkostberegningen i tolkingen av hva som er kostnader forbundet med avfallssektoren. Hvor den tidsmessige grensen eventuelt g\u00e5r, b\u00f8r etter v\u00e5rt syn avklares n\u00e6rmere. Deponiet p\u00e5 Slettebakken ble lagt ned i 1961. Det er vedtatt at 80 % av kostnadene ved saneringen dekkes av renovasjonsgebyret. I tillegg til deponiets alder, stilte revisor sp\u00f8rsm\u00e5l ved om form\u00e5let ved saneringen var knyttet til avfallssektoren, eller om form\u00e5let ogs\u00e5 var \u00e5 utvikle omr\u00e5det. I tillegg ble det stilt sp\u00f8rsm\u00e5l rundt dokumentasjonen for at avfallet besto av 80 % husholdningsavfall. De to siste sp\u00f8rsm\u00e5lene ble fors\u00f8kt besvart av byr\u00e5dsavdeling for byutvikling i brev av 31. mai 2024, se vedlegg 7. Byr\u00e5d for byutvikling Eivind N\u00e6vdal-Bolstad er invitert til kontrollutvalgets m\u00f8te for \u00e5 orientere og svare p\u00e5 sp\u00f8rsm\u00e5l. Ansvarlig forvaltningsrevisor i Deloitte er ogs\u00e5 til stede i m\u00f8tet og kan kommentere saken. Avhengig av hvilke opplysninger som fremkommer i m\u00f8tet, vil sekretariatet anbefale at revisor Deloitte f\u00e5r uttale seg skriftlig til kommunens vurdering av saken. Forslag til vedtak: 1. Kontrollutvalget tar tilbakemeldingen og presentasjonen fra byr\u00e5d for byutvikling om oppf\u00f8lging av rapporten \u00abForvaltningsrevisjon av forvaltning av nedlagte, kommunale avfallsdeponi\u00bb, til forel\u00f8pig orientering. 2. Kontrollutvalget ber om at revisor Deloitte innen to uker kommenterer byr\u00e5dens tilbakemelding i et notat. 3. Sekretariatet sender revisors notat til byr\u00e5det, og ber om at byr\u00e5det deretter gir kontrollutvalget et fullstendig svar p\u00e5 hvordan de vil f\u00f8lge opp forvaltningsrevisjonens anbefalinger punkt 5 og 6. Saken legges deretter frem for kontrollutvalget, som avgir innstilling til bystyret. Dato: 13. mai 2025 Eli M. Velle - Leder 2 Forurensingsloven \u00a7 34. F\u00f8rste ledd lyder: \u00abKommunen skal fastsette gebyrer til dekning av kostnader forbundet med avfallssektoren, herunder innsamling, transport, mottak, oppbevaring, behandling, etterkontroll m.v. Kostnadene skal fullt ut dekkes inn gjennom gebyrene. Med kostnader menes b\u00e5de kapitalkostnader og driftskostnader. For avfall som kommunen har plikt til \u00e5 samle inn, motta og/eller behandle etter \u00a7\u00a7 29, 30 eller 31 m\u00e5 gebyret ikke overstige kommunens kostnader.\u00bb 4 Magnus Svendsen - R\u00e5dgiver Dokumentet er godkjent elektronisk. Vedlegg: 1. Tilbakemelding til kontrollutvalget vedr\u00f8rende svar fra Kommunal- og distriktsdepartementet knyttet til selvkost og forholdet mellom kommuneloven og s\u00e6rlov - generasjonsprinsippet og finansiering av etterdrift av deponier, datert 8. mai 2025, fra byr\u00e5d Eivind N\u00e6vdal-Bolstad 2. Brev fra Kommunal- og distriktsdepartementet til Bergen kommune datert 11. april 2025 3. Brev fra Milj\u00f8direktoratet til Bergen kommune datert 11.02.2023 4. Brev fra byr\u00e5d for klima, milj\u00f8 og byutvikling Ingrid Neergaard Fjeldstad til Klima og milj\u00f8departementet datert 17.02.2023 5. Brev fra Milj\u00f8direktoratet til Bergen kommune datert 29.06.2023 6. Brev fra Klima- og milj\u00f8departementet til Bergen kommune datert 16.02.2024 7. Brev fra byr\u00e5d for byutvikling Christine Kahrs til kontrollutvalget datert 31. mai 2024 8. Brev fra byr\u00e5d for byutvikling Christine Kahrs til kommunal- og distriktsdepartementet datert 31. mai 2024 5 "
}