{
  "dokument_id": "1c173072-8662-5261-a01f-ae4c30ebe70d",
  "doc_type": "case_attachment",
  "kommune": 4601,
  "tittel": "Plan for universell utforming. Sp\u00f8rsm\u00e5l fra kommunalt r\u00e5d for personer med funksjonsnedsettelse",
  "url": "https://bergen.kommune.no/politikere-utvalg/api/fil/bk360/11848335/Plan-for-universell-utforming-Sporsmal-fra-kommunalt-rad-for-personer-med-funksjonsnedsettelse",
  "tekst": " Kommunalt r\u00e5d for personer med funksjonsnedsettelse Til Intern korrespondanse Byr\u00e5d Christine Kahrs V\u00e5r referanse: 2025/38388-2 Saksbehandler: Ragnhild Hvoslef Kr\u00fcger Fra Dato: 16. januar 2025 Kommunalt r\u00e5d for personer med funksjonsnedsettelse Plan for universell utforming. Sp\u00f8rsm\u00e5l fra kommunalt r\u00e5d for personer med funksjonsnedsettelse KRPF leste, i m\u00f8te 7. januar under Skriftlige orienteringer byr\u00e5dets oversikt over st\u00f8rre saker som planlegges lagt frem v\u00e5ren 2025. R\u00e5det s\u00e5 til sin overraskelse at Plan for universell utforming ikke er blant sakene byr\u00e5det planlegger \u00e5 legge frem. R\u00e5det har i mange \u00e5r etterlyst denne planen og har gang p\u00e5 gang f\u00e5tt beskjed om at den er like rundt hj\u00f8rnet. Bergen har en eller flere planer for eldre, ungdom, rus, kriminalitet osv., men ingen for universell utforming som mange personer med funksjonsnedsettelse er avhengig av for ikke \u00e5 bli utestengt fra samfunnet. Den 29. oktober 2024 hadde likestillings- og diskrimineringsombudet et \u00e5pent m\u00f8te om usynliggj\u00f8ring av funksjonshemmede i samfunnet enten det v\u00e6re seg i kommunen, i politikken, i media eller i andre aspekter av livet. Funksjonshemmede er for eksempel ikke nevnt i Bergen kommune sin mangfoldspris eller n\u00e5r det gjelder inkluderingssenteret, organisasjonene for funksjonshemmede ble ikke invitert da Bergen kommune var delarrang\u00f8r av frivillighetens \u00e5r for litt siden og sist, men ikke minst er enda ikke plan for universell utforming p\u00e5 saksplanen for neste halv\u00e5r. KRPF etterlyser b\u00e5de plan for universell utforming og et st\u00f8rre fokus p\u00e5 hvordan mennesker med funksjonsnedsettelser blir inkludert i Bergen kommune. Med hilsen Kommunalt r\u00e5d for personer med funksjonsnedsettelse Sonja Ljostveit - leder Ragnhild Hvoslef Kr\u00fcger - seniorr\u00e5dgiver Dokumentet er godkjent elektronisk. Kopi: "
}