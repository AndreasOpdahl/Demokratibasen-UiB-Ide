{
  "dokument_id": "3872ba28-dd9a-5b58-a517-4daffc8bcbc2",
  "doc_type": "case_attachment",
  "kommune": 5501,
  "tittel": "Referat politisk h\u00f8ring MIKS",
  "url": "https://innsyn.tromso.kommune.no/application/getMoteDokument?dokid=2001573475",
  "tekst": "H\u00f8ring knyttet til Sannhet- og forsoningskommisjonens sin rapport 19.12.2023 - Formannskapssalen kl. 18:00 18:00-18:15 Velkommen og innledning: Kari Helene Skog, Utvalgsleder MIKS utvalg Det ble bedt om innspill til h\u00f8ringen som skal leveres til Stortinget, samt kort orientert om viktige saker Troms\u00f8 kommune jobber med p\u00e5 samisk per n\u00e5, eks. konsultasjon knyttet til samisk barnehage. Innspillene fra de enkelte kommer skriftlig i etterkant av den \u00e5pne h\u00f8ringen 18:15-18:30 Ul-Juh\u00e1n Partapuoli og Hanne Lille, Romssa S\u00e1mi Searvi - NSR (Troms\u00f8 sameforening). Lagt vekt p\u00e5 at forsoning er vanskelig slik staten behandler samiske saker som Fosen, utbygging p\u00e5 bekostning av eks. reindrift og manglende satsning p\u00e5 samisk. Vekt p\u00e5 at kommisjonens forslag til tiltak er for svake. For mer informasjon\u2013 se vedlegg for ytterligere innspill. 18:30-18:45 Jill Abelsen Olsen, Romssa s\u00e1mi viessu - Samisk hus Troms\u00f8 AS: Takker for muligheten til \u00e5 komme med innspill til dette historiske dokumentet. Fokus er p\u00e5 samiske forhold i Troms\u00f8, og da eks. sj\u00f8samiske forhold i lys av den sterke fornorsknigspolitikken. For mer informasjon om forslag til de ulike pilarene se vedlegg. 18:45-19:00 Bernt Isaksen, Troms\u00f8 kvenforening: Kort gjennomgang av kvensk historie i nord, og da med tydelig skille mellom kvensk og finsk og hvor det i historiske kilder er omtrent like mange kvener som samer p\u00e5 begynnelsen av sametinget . Viste ogs\u00e5 at det kvenske perspektivet forsvant, hvor det enten var finsk eller finsk. Holdninger om at kvensk er \u00abhistorieforfalskning\u00bb. Det kvenske er blitt veldig usynlig, eks. i media. Dette preger ogs\u00e5 kommisjonens rapport, kun 10-12 % er kvenske kilder mot omlag 50% samiske kilder. Per i dag er det bare om lag 2000 kvenskbrukere i Norge. For konkrete forslag til tiltak se vedlegg. 19:00-19:15 Lill Tove Fredriksen, Romssa s\u00e1mi v\u00e1hnenfierpm\u00e1dat/ Samisk foreldrenettverk i Troms\u00f8 Rapporten har veldig viktig dokumentasjon, og et godt grunnlag for tiltak fremover for \u00e5 fremme forsoning. For mer informasjon se vedlegg. 19:15-19:30 Vidar Andersen, politisk representant fra Sametinget samt representerer seg selv: Viser til Sametingets egen h\u00f8ring p\u00e5 kommisjonens rapport. Stor vekt p\u00e5 behov for forsoning, og hva det inneb\u00e6rer i praksis. Tillit er sv\u00e6rt viktig i denne sammenhengen, da tillit til myndigheten er skj\u00f8r og vanskelig.I Troms\u00f8 er det n\u00e5 en \u00ablivsl\u00f8psstandard\u00bb p\u00e5 samisk som er av stor betydning, og Troms\u00f8 er generelt en god by \u00e5 bo i som same. 19.30: Marit Myrvoll, medlem av kommisjonen som utarbeidet rapporten. Flott \u00e5 se at rapporten lever sitt eget liv n\u00e5 ved at konkrete tiltak foresl\u00e5s. Kommisjonen har v\u00e6rt overordnet i tiltakene med vilje, fordi de ber\u00f8rte skulle selv f\u00e5 komme med konkrete tiltak. Forsoningstiltak m\u00e5 preges av at et slikt tiltak m\u00e5 ha en egen intensjon om forsoning, ellers er det ikke et forsoningstiltak, selv om selve tiltaket kan virke forsonende. 19:45- 20:00 avslutning v/ Kari Helene Skog Pekt p\u00e5 at kommisjonens rapport ikke har for\u00e5rsaket s\u00e5 mye oppmerksomhet, eks. i media som man kunne h\u00e5pet. Det ble ogs\u00e5 lagt vekt p\u00e5 behovet for at Troms\u00f8 kommune m\u00e5 samarbeide tett med de samiske og kvenske milj\u00f8ene. For eksempel bes det n\u00e5 om at Troms\u00f8 kommune m\u00e5 lage en handlingsplan mot rasisme. Tillit er et n\u00f8kkelord, s\u00e5 det er veldig viktig for Troms\u00f8 kommune \u00e5 ha tillit i det samiske og kvenske milj\u00f8et. "
}