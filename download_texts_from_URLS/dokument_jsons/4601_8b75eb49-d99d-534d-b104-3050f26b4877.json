{
  "dokument_id": "8b75eb49-d99d-534d-b104-3050f26b4877",
  "doc_type": "case_attachment",
  "kommune": 4601,
  "tittel": "Oppheving vedtak gnr 105 bnr 45 Tilbake til ny behandling i kommunen",
  "url": "https://bergen.kommune.no/politikere-utvalg/api/fil/bk360/9668286/Oppheving-vedtak-gnr-105-bnr-45-Tilbake-til-ny-behandling-i-kommunen",
  "tekst": " V\u00e5r dato: V\u00e5r ref: 30.08.2023 2022/17539 Deres dato: Deres ref: Anne-Bobb Knutsen Saksbehandler, innvalgstelefon Nye Sandviksveien 23 Karen Elin Bakke, 5557 2126 5032 BERGEN Bergen kommune gnr.105 bnr. 45 Krokst\u00f8viken p\u00e5 Hjellestad. Vedtak om avslag p\u00e5 legalisering av kai, flytebrygge og landgang Vi viser til klagen fra dere, samt Bergen kommunes oversendelse av klagesaken hit den 20.12.2022. Vi beklager at tidsfristen for behandling av klagesaker ikke er overholdt. Vedtak Statsforvalteren i Vestland opphever Bergen kommune ved Utvalg for milj\u00f8 og byutviklings vedtak av 18.05.2022, sak 243/22. Saken sendes tilbake til ny behandling i Bergen kommune. Sakens bakgrunn Vi forutsetter at partene er kjent med saksdokumentene og sakens tidligere behandling. Fullstendig saksreferat vil derfor ikke bli gitt. Vi vil likevel kort nevne f\u00f8lgende: Bergen kommune avslo den 31.05.2021 s\u00f8knaden om legalisering av kai p\u00e5 47 m2 med lengde 10,4 meter fra naust, og plassering av levegg og rekkverk i tilsvarende lengde. Videre er det s\u00f8kt om legalisering av en seks meter lang landgang i forlengelse av kaien, samt flytebrygge p\u00e5 seks meter. Total lengde p\u00e5 tiltakene fra naustet er 22,4 meter. Det er opplyst at leveggen er revet som et ledd i den forutg\u00e5ende tilsynssaken. Avslaget ble p\u00e5klaget av A/STAB p\u00e5 vegne av Martin Nordaas i klage datert 15.06.2021 Utvalg for milj\u00f8 og byutvikling behandlet klagen i m\u00f8te den 18.05.2022 sak 243/22 og fattet f\u00f8lgende vedtak: \u00ab 1. Med hjemmel i forvaltningsloven \u00a7 33 andre ledd omgj\u00f8res plan- og bygningsetatens vedtak 31.05.2021 om avslag p\u00e5 s\u00f8knad om legalisering anlegging av kai og flytebrygge, slik at det med hjemmel i pbl. \u00a7 20-1, jf. \u00a7 21-4, gis tillatelse til: etablering av kai og flytebrygge med landgang. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Statens hus, Kaigaten 9, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/7 2. I medhold av plan- og bygningsloven \u00a7 19-2 innvilges dispensasjon fra KPA 2018 \u00a7 3 Plankrav, \u00a7 6 Byggegrense langs sj\u00f8 og \u00a7 32.2 Bruk og vern av sj\u00f8 og vassdrag. 3. Etter en samlet vurdering vil fordelene ved \u00e5 gi dispensasjon v\u00e6re klart st\u00f8rre enn ulempene. Verken hensynet bak bestemmelsene det dispenseres fra, eller hensynet til lovens form\u00e5lsbestemmelser, vil etter utvalg for milj\u00f8 og byutvikling syn, bli vesentlig tilsidesatt. 4. Levegg og rekkverk p\u00e5 kai tillates ikke. 5. Klagen tas delvis til f\u00f8lge. ...\u00bb Utvalget behandlet klagen etter forutg\u00e5ende befaring. Vedtaket ble fattet med 13 mot fire stemmer. Vedtaket ble p\u00e5klaget av dere (Anne-Bobb Knutsen, Kristin Knutsen og Bj\u00f8rn-Yngve Knutsen) den 21.06.2022 som eiere av bnr. 47. Dere har anf\u00f8rt at tiltaket umuliggj\u00f8r en utnyttelse av deres nausteparsell i henhold til strandretten, da tilflott og mulighet til \u00e5 fort\u00f8ye b\u00e5ten utenfor egen eiendom blir vanskelig. Dere opplyser at b\u00e5tene i Krokst\u00f8lviken tidligere ble fort\u00f8yd ved hjelp av b\u00f8yer og tau, og var da ogs\u00e5 betraktelig smalere enn dagens skj\u00e6rg\u00e5rdsjeeper og daycruisere. Skal det n\u00e5 aksepteres flytebrygger, m\u00e5 det forutsettes at alle grunneierne i det samme omr\u00e5det f\u00e5r tillatelse til tilsvarende tiltak. Det er ogs\u00e5 vist til at det er \u00ab\u00e5penbart\u00bb at tiltakshaver mangler de privatrettslige rettighetene, som tilsier at bygningsmyndighetene plikter \u00e5 avvise s\u00f8knaden, jf. pbl. \u00a7 21-6. Videre vises det til pbl. \u00a7 29-4 og regler for byggverkets plassering. De mener at det er klart at en vurdering av tiltaket ikke kan f\u00f8re til noe annet utfall enn at tiltaket ikke lar seg plassere ut fra gnr. 105 bnr. 45, og at s\u00f8knaden m\u00e5 avsl\u00e5s. Avslutningsvis anf\u00f8res det at den eneste mulige l\u00f8sningen i Krokst\u00f8viken er et samarbeid om et bryggeanlegg, da det ikke er plass til at alle grunneierne kan bygge brygger og legge ut flytebrygger som b\u00e5tene fort\u00f8yes til. Vi viser til ellers til klagen i sin helhet. A/STAB kommenterte klagen p\u00e5 vegne av tiltakshaver. Det vises bl.a. til at klagen i hovedsak omhandler privatrettslige forhold og er tidligere behandlet av fagetaten. Saken kan derfor ikke avvises p\u00e5 dette grunnlaget, jf. pbl. \u00a7 21-6. Utvalg for milj\u00f8 og byutvikling behandlet klagen i m\u00f8te den 06.12.2022, sak 451/22. Utvalget fant ikke grunn til \u00e5 endre vedtaket av 18.05.2022. Vedtaket ble fattet med 12 mot fem stemmer. Saken ble oversendt oss den 20.12.2022. Regelverk Statsforvalteren er delegert myndighet til \u00e5 avgj\u00f8re klagesaker etter plan og bygningsloven, se pbl. \u00a7 1-9 femte ledd og rundskriv T-2/09. Vi skal som klageinstans se til at kommunen ved behandlingen av saken har fulgt de lover, forskrifter og saksbehandlingsregler som gjelder p\u00e5 omr\u00e5det. Forvaltningsloven (fvl.) gjelder for v\u00e5r saksbehandling jf. pbl. \u00a7 1-9 f\u00f8rste ledd. Statsforvalteren kan \"pr\u00f8ve alle sider av saken og herunder ta hensyn til nye omstendigheter\u00bb. Vi \u00abskal vurdere de synspunkter som klageren kommer med, og kan ogs\u00e5 ta opp forhold som ikke er ber\u00f8rt av ham\" jf. fvl. \u00a7 34 andre ledd. Vi kan stadfeste kommunens vedtak, omgj\u00f8re vedtaket eller oppheve det og sende saken tilbake til kommunen for helt eller delvis ny behandling. Avvisning av s\u00f8knad etter pbl. \u00a7 21-6 Side: 3/7 Utgangspunktet etter plan- og bygningslovgivningen er at bygningsmyndighetene ikke skal ta stilling til privatrettslige forhold etter plan- og bygningsloven. Hovedoppgaven for plan- og bygningsmyndighetene ved avgj\u00f8relsen av s\u00f8knader om tiltak er \u00e5 p\u00e5se at tiltaket ikke strider mot bestemmelser gitt i eller i medhold av plan- og bygningsloven. Loven \u00e5pner imidlertid for \u00e5 avvise s\u00f8knader i s\u00e6rskilte tilfeller. Plan- og bygningsloven (pbl.) \u00a7 21-6 sier at en s\u00f8knad skal avvises dersom det fremst\u00e5r som \u00e5penbart for bygningsmyndighetene at tiltakshaver ikke har de privatrettslige rettigheter som s\u00f8knaden forutsetter. Plansituasjon Eiendommen er uregulert. Kommuneplanens arealdel 2018 (KPA 2018) viser eiendommen som \u00ab\u00f8vrig byggesone p\u00e5 land\u00bb og \u00abbruk og vern av sj\u00f8 og vassdrag\u00bb. Eiendommen ligger i gul flyst\u00f8ysone og funksjonell strandsone. Planen er bindende, jf. pbl. \u00a7 11-6. Pbl. \u00a7 29-4 Byggverkets plassering, h\u00f8yde og avstand til nabogrense Etter pbl. \u00a7 29-4 f\u00f8rste ledd skal bl.a. byggverkets plassering godkjennes av kommunen. Hvis ikke annet er bestemt i plan, skal byggverket ha en avstand fra nabogrensen som angitt i forskrift eller som minst svarer til byggverkets halve h\u00f8yde og ikke under fire meter, se bestemmelsens andre ledd. Dispensasjon De er s\u00f8kt om n\u00f8dvendige dispensasjoner fra KPA 2018 \u00a7 3 Plankrav, \u00a7 6 Byggegrense langs sj\u00f8 og \u00a7 32.2 Bruk og vern av sj\u00f8 og vassdrag, i tillegg til pbl. \u00a7 29-4 om avstand til nabogrensen. Det fremg\u00e5r av pbl \u00a7 19-2 at kommunen kan gi dispensasjon fra regler fastsatt i eller i medhold av plan- og bygningsloven. Vilk\u00e5rene for \u00e5 gi dispensasjon f\u00f8lger av pbl \u00a7 19-2 andre ledd, som sier at: \u00abDispensasjon kan ikke gis dersom hensynene bak bestemmelsen det dispenseres fra, eller hensynene i lovens form\u00e5lsbestemmelse eller nasjonale eller regionale interesser blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene.\u00bb Loven stiller med dette opp to vilk\u00e5r som begge m\u00e5 v\u00e6re oppfylt for at dispensasjon skal kunne gis. I forarbeidene til plan- og bygningsloven fremheves det at dispensasjon fra arealplaner reiser s\u00e6rlige sp\u00f8rsm\u00e5l. Slike planer har blitt til gjennom en omfattende beslutningsprosess og er vedtatt av bystyret som er kommunens \u00f8verste folkevalgte organ. Planene omhandler konkrete forhold knyttet til arealutnyttelse innenfor et bestemt omr\u00e5de. Det skal derfor ikke v\u00e6re en kurant sak \u00e5 fravike en gjeldende plan. Av forarbeidene fremg\u00e5r det videre at ut ifra hensynet til offentlighet, samr\u00e5d og medvirkning i prosessen, er det viktig at endringer i planer av betydning ikke skjer ved dispensasjoner, men behandles etter reglene om kommuneplanlegging og reguleringsplaner, jf. Ot.prp. nr. 32 (2007-2008) s. 242. Det er dermed h\u00f8y terskel for \u00e5 gi dispensasjon fra en gjeldende plan. Side: 4/7 Illustrasjoner Bildet til venstre: Oms\u00f8kte tiltak p\u00e5 eiendom gnr. 105 bnr. 45 markert med en r\u00f8d ring. Bildet til h\u00f8yre: Klagernes eiendom, gnr. 105 bnr. 47, er markert med en r\u00f8d pil. Kilde: Fagnotat av 06.08.2021. V\u00e5r vurdering Skulle bygningsmyndighetene ha avvist s\u00f8knaden? Dere har bl.a. anf\u00f8rt at deres strandretter er krenket, og viser derfor til at bygningsmyndighetene skulle ha avvist s\u00f8knaden om legalisering av tiltaket p\u00e5 bnr. 45, jf. pbl \u00a7 21-6. Bergen kommune har realitetsbehandlet s\u00f8knaden om legalisering. Det inneb\u00e6rer at kommunen har konkludert med at det ikke er \u00ab\u00e5penbart\u00bb at tiltakshaver mangler de private rettighetene som s\u00f8knaden forutsetter, jf. pbl. \u00a7 21-6. Det f\u00f8lger av nytt andre ledd i pbl. \u00a7 21-6 at forvaltningslovens bestemmelser om klage og omgj\u00f8ring ikke gjelder for bygningsmyndighetens avgj\u00f8relser om ikke \u00e5 ta stilling til privatrettslige forhold. Det betyr at dersom kommunen f\u00f8rst har tatt s\u00f8knaden til behandling, slik det er gjort i denne saken, s\u00e5 kan ikke lenger anf\u00f8rslene om manglende private rettigheter overpr\u00f8ves.1 Kommunens vurdering av vilk\u00e5rene i pbl. \u00a7 21-6 f\u00f8rste ledd kan derfor ikke overpr\u00f8ves av Statsforvalteren, jf. pbl. \u00a7 21-6 andre ledd. Avstand til nabogrensen Plan- og bygningsloven er en \u00abja-lov\u00bb. Dette inneb\u00e6rer at tiltakshaver som et generelt utgangspunkt har rettskrav p\u00e5 \u00e5 f\u00e5 innvilget s\u00f8knad om tiltak som er i tr\u00e5d med regelverket og plangrunnlaget. Pbl. \u00a7 29-4 angir derimot begrensninger i utbyggingsretten. Det er bl.a. angitt en minimumsavstand fra byggverket til nabogrensen, dvs. fire meter. Ved \u00e5 angi disse ytre rammene har lovgiver \u00f8nsket \u00e5 ivareta b\u00e5de offentlige og private interesser. Dersom det oms\u00f8kte byggverket er i strid med disse ytre rammene har tiltakshaver ikke lenger rettskrav p\u00e5 \u00e5 f\u00e5 bygge. Det kan i denne sammenhengen nevnes at plan- og bygningslovens bestemmelser om avstand til nabogrense, jf. pbl. \u00a7 29-4, ogs\u00e5 gjelder for tiltak i sj\u00f8, og for konstruksjoner og anlegg \u00abs\u00e5 langt det passer\u00bb, jf. pbl. \u00a7\u00a7 1-2 og 30-4. Vi legger til grunn at avstandsreglene ogs\u00e5 passer for tiltak i sj\u00f8en, jf. rundskriv H-8/15 pkt. 2.2. 1 Se Prop. 64 L (2020-2021). Side: 5/7 I f\u00f8lgebrevet til s\u00f8knaden, datert 26.03.2021, fremg\u00e5r det at tiltaket er plassert med en minsteavstand med 0 meter til klagernes eiendom, gnr. 105 bnr. 47. Tiltaket er f\u00f8lgelig i strid med avstandsbestemmelsen i pbl. \u00a7 29-4. Det fremkommer av saksdokumentene at begge naboene (gnr. 105 bnr. 47 og 507) tidligere har gitt erkl\u00e6ring om at tiltak p\u00e5 den oms\u00f8kte eiendommen n\u00e6rmere enn fire meter fra nabogrensen kan gj\u00f8res. I merknad fra Knudsen av 24.03.2021 presiseres det at ansvarlig s\u00f8ker m\u00e5 ha misforst\u00e5tt hva samtykket er ment \u00e5 omfatte. Ansvarlig s\u00f8ker har derfor lagt til grunn at det det vil v\u00e6re n\u00f8dvendig med dispensasjon etter pbl. \u00a7 19-2 for \u00e5 kunne fravike kravet om minsteavstand til nabogrensen. Det er s\u00f8kt om slik dispensasjon. I plan- og bygningsetatens fagnotat av 06.08.2021 er det p\u00e5 side \u00e9n sagt at \u00abDispensasjon fra avstand til nabogrense m\u00e5 behandles, jf. pbl. \u00a7 29-4. Disp. fra pbl. \u00a7 29-4 er oms\u00f8kt, men dette m\u00e5 behandles og vurderes ved en eventuell omgj\u00f8ring\u00bb. I fagnotatet har man p\u00e5 side seks flg. s\u00e6rlig vurdert leveggen, og kommet til at vilk\u00e5rene for \u00e5 gi dispensasjon fra avstandsbestemmelsen for denne ikke er oppfylt. Utvalgets vedtak av 18.05.2022, og begrunnelsen for vedtaket, behandler ikke dispensasjon fra avstandsbestemmelsen i pbl. \u00a7 29-4. Dette er en materiell mangel ved vedtaket. Denne feilen er heller ikke rettet opp ved den etterf\u00f8lgende klagebehandlingen da utvalget behandlet saken 16.12.2022. Dere har bl.a. vist til at tiltakene som er oms\u00f8kt vil krenke deres tilflottsrett og at de umuliggj\u00f8r tilkomst til eiendommen med en vanlig b\u00e5t. Videre er det vist til at tiltakene vil hindre dere i \u00e5 etablere tilsvarende kai og flytebrygge. A/STAB har kommentert klagen, men viser til at den i hovedsak omhandler privatrettslige forhold som tidligere er behandlet av fagetaten. Pbl. \u00a7 29-4 skal sikre hensyn som brannsikkerhet, og \u00e5 sikre lys og luft mellom bygg, samt utsikt. Sivilombudet har i sin \u00e5rsmelding av 2000 sak 832 sl\u00e5tt fast at ogs\u00e5 hindringer for ferdsel i sj\u00f8en og tilgjengeligheten til naboeiendommer fra sj\u00f8siden er saklige hensyn som bestemmelsen skal ivareta. N\u00e5r dispensasjon fra avstandsbestemmelsen ikke er vurdert av utvalget, er heller ikke p\u00e5standen om at tiltakene vil hindre klagernes tilkomst til eiendommen fra sj\u00f8siden, vurdert. Det gjelder ogs\u00e5 anf\u00f8rselen om at tiltaket vil vanskeliggj\u00f8re tilsvarende utnyttelse av klagernes eiendom. Vi kan ikke utelukke at den manglende dispensasjonsvurderingen har hatt betydning for utfallet av utvalgets behandling av saken, jf. prinsippet i fvl. \u00a7 41. For \u00e5 sikre en reell to-instansbehandling av dispensasjonssp\u00f8rsm\u00e5let opphever vi derfor utvalg for milj\u00f8 og byutviklings vedtak av 18.05.2022. Vi sender saken tilbake til kommunen for ny behandling. N\u00e5r saken n\u00e5 skal behandles p\u00e5 nytt i kommunen, vil vi peke p\u00e5 f\u00f8lgende: Sivilombudet har ved flere anledninger uttalt seg til sp\u00f8rsm\u00e5let om dispensasjon fra kravet til fire meters avstand til nabogrensen, og har gitt uttrykk for at det skal en del til for \u00e5 oppfylle de relativt strenge kravene til dispensasjon fra avstandskravet. Sivilombudet begrunner dette bl.a. med at det m\u00e5 legges til grunn at lovgiver allerede har foretatt en avveining mellom utbygger og naboenes interesser. Det m\u00e5 da utvises tilbakeholdenhet med \u00e5 dispensere fra avstandsbestemmelsen i pbl. \u00a7 29-4. Dette er ogs\u00e5 v\u00e5rt utgangspunkt ved behandling av klagesaker. Ved vurderingen av vilk\u00e5rene for dispensasjon, b\u00f8r det ogs\u00e5 foretas en vurdering av om tiltakshavers \u00f8nsker kan oppn\u00e5s p\u00e5 en m\u00e5te som ikke n\u00f8dvendiggj\u00f8r dispensasjon.3 2 https://www.sivilombudet.no/wp-content/uploads/2018/10/Aarsmelding2000.pdf 3 . O.J. Pedersen m. fl. \u00abPlan- og bygningsrett\u00bb side 225. Side: 6/7 Det er i denne saken s\u00f8kt om legalisering av kai p\u00e5 47 m2 med lengde 10,4 meter fra naust, og plassering av levegg og rekkverk i tilsvarende lengde. Videre er det s\u00f8kt om legalisering av en seks meter lang landgang i forlengelse av kaien, samt flytebrygge p\u00e5 seks meter. Total lengde p\u00e5 tiltakene fra naustet er 22,4 meter. Utvalget har i sin begrunnelse vist til at tiltakene er sv\u00e6rt beskjedne: \u00abUMBY viser til at de oms\u00f8kte tiltakene er sv\u00e6rt beskjedne og er tilknyttet en lovlig etablert flytebrygge, kai og naust. UMBY kan ikke se at en dispensasjon vil f\u00f8re til \u00f8kt privatisering, og finner derfor at hensynene bak bestemmelsen det dispenseres fra ikke vil settes vesentlig til side. ... Selv om en utvidelse av kaien medf\u00f8rer en noe mer synlig kai, s\u00e5 er \u00f8kningen s\u00e5 beskjeden at dette ikke kan ilegges avgj\u00f8rende vekt..\u00bb Det fremst\u00e5r for oss som noe uklart hva som er lovlig etablert av flytebrygge og kai p\u00e5 eiendommen, og hvor store utvidelsene n\u00e5 er. Dette b\u00f8r det opplyses n\u00e6rmere om n\u00e5r saken skal behandles p\u00e5 nytt. Oppsummering Klagen deres har f\u00f8rt frem. Statsforvalteren opphever utvalgets vedtak av 18.05.2022 og sender saken tilbake for ny behandling i kommunen. Vi vil presiserer at vi med opphevingen ikke har ment \u00e5 legge f\u00f8ringer for den videre behandlingen av saken i kommunen. Kommunens vedtak etter den fornyede behandlingen kan p\u00e5klages til Statsforvalteren p\u00e5 vanlig m\u00e5te, jf. Etter forvaltningsloven \u00a7 36 har dere rett til \u00e5 f\u00e5 dekning for vesentlige sakskostnader som har v\u00e6rt n\u00f8dvendige for \u00e5 f\u00e5 endret vedtaket. Eventuelle krav om sakskostnader m\u00e5 sendes til oss innen tre uker fra dette brevet ble mottatt. Utgifter til partens eget arbeid med klagen dekkes normalt ikke. V\u00e5rt vedtak kan ikke p\u00e5klages videre i forvaltningen jf. fvl. \u00a7 28 tredje ledd. Med hilsen Gunnar O. H\u00e6reid Anne Kristin Kayser Eitungjerde ass. statsforvaltar seksjonsleder Dokumentet er elektronisk godkjent Kopi til: Ellen H\u00f8ys\u00e6ter- Neset 22 5650 Tysse Fjelddalen Martin Nordaas 406 Moo 1 Wangpong Pranburi, Prachuabkhirikhan, 5259 HJELLESTAD 77120 Thailand, Hjellestadvegen 306 BERGEN Postboks 7700 5020 BERGEN KOMMUNE Side: 7/7 Mottakerliste: Anne-Bobb Knutsen Nye Sandviksveien 23 5032 BERGEN Kristin Benedicte Knutsen \u00d8vre Blekeveien 18 B 5003 BERGEN Bj\u00f8rn-Yngve Knutsen \u00d8vre Blekeveien 3 5003 BERGEN "
}