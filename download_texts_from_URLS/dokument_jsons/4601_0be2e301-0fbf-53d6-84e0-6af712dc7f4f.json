{
  "dokument_id": "0be2e301-0fbf-53d6-84e0-6af712dc7f4f",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 10042024, Sak 103/24, Evaluering av forskrift for utleie av sm\u00e5 elektriske kj\u00f8ret\u00f8y p\u00e5 offentlig grunn i Bergen kommune",
  "url": "https://bergen.kommune.no/politikere-utvalg/api/fil/bk360/10245571/Innstilling-vedtak-Evaluering-av-forskrift-for-utleie-av-sma-elektriske-kjoretoy-pa-offentlig-grunn-i-Bergen-kommune",
  "tekst": "Evaluering av forskrift for utleie av sm\u00e5 elektriske kj\u00f8ret\u00f8y p\u00e5 offentlig grunn i Bergen kommune Bergen bystyre behandlet saken i m\u00f8tet 10.04.2024 sak 103/24 og fattet f\u00f8lgende vedtak: Bystyret tar rapporten \u00abEvaluering av forskrift om utleie av sm\u00e5 elektriske kj\u00f8ret\u00f8y p\u00e5 offentlig grunn i Bergen kommune\u00bb til orientering. Merknad 1 Bystyret viser til innspill fra Eldrer\u00e5det, Ungdomsr\u00e5det og R\u00e5d for personer med funksjonsnedsettelser og ber byr\u00e5det sikre at r\u00e5dene involveres i fremtidige evalueringer av ordningen Merknad 2 Sparkesyklene b\u00f8r kunne flyttes noen f\u00e5 meter uten at alarmfunksjonen skrus p\u00e5. Merknad 3 Bystyret ber byr\u00e5det om en evaluering av muligheten for \u00e5 inkludere krav om parkeringsstativ for elsparkesyklene p\u00e5 samme m\u00e5te som for bysyklene der elsparkesyklene ikke blir deaktivert uten at de er satt inn i stativet, f\u00f8r neste evaluering av denne forskriften. Merknad 4 I \u00a79. Regulering av soner og omr\u00e5der mener kommunalt r\u00e5d for personer med funksjonsnedsettelse at sentrumssonen b\u00f8r utvides, spesielt i omr\u00e5det fra sentrum og oppover mot Skanselien og bortover Leitet da det er mye feilparkering og opphoping av elsparkesykler i omr\u00e5det samtidig som gatene er smale. Merknad 5 \u00a713. Drift og vedlikehold fungerer ikke tilfredsstillende slik den er i dag. Bystyret ber derfor bymilj\u00f8etaten om \u00e5 utrede en skjerpelse i denne forskriften som f\u00f8rer til bedre rutiner hos utleier, f.eks. mulig heten for \u00e5 gi dagsb\u00f8ter eller annet i omr\u00e5der der dette er et stort problem, f\u00f8r neste evaluering av forskriften. Merknad 6 Bystyret ber byr\u00e5det om \u00e5 innf\u00f8re nattestenging av tilbudet, hver natt mellom kl. 23.00 og 05.00. Bergen bystyres behandling F\u00f8lgende representanter tok ordet: Chris J\u00f8rgen Knudsen R\u00f8dland (H), Sebastian Hauan Stenberg (A), Per Harald Storli (FrP), Trond Tystad (BL), Ingrid Nergaard Fjeldstad (V), Ann Jorun Hillers\u00f8y (INP), Mailiss Solheim-\u00c5kerblom (R), Thomas Modulv Flesland (Sp), Per-Arne Hvidsten Larsen (V). Forslag fremsatt i bystyret: Sebastian Hauan Stenberg (A) fremsatte p\u00e5 vegne av A og R f\u00f8lgende tilleggsforslag: Bystyret ber byr\u00e5det levere en sak om revidering av \u00abForskrift for utleie av sm\u00e5 elektriske kj\u00f8ret\u00f8y p\u00e5 offentlig grunn i Bergen kommune\u00bb, slik Bymilj\u00f8etaten anbefaler i sin evaluering. Saken m\u00e5 ogs\u00e5 ta opp i seg forholdet mellom bysykkelordningen og utleie av sm\u00e5 elektriske kj\u00f8ret\u00f8y. Per-Arne Hvidsten Larsen (V) fremsatte p\u00e5 vegne av V f\u00f8lgende tilleggsforslag i 2 punkt: 1. Bystyret st\u00f8tter byr\u00e5det i at det gjennomf\u00f8res en revisjon av utleieforskriften, der endringer i bestemmelsene blir n\u00e6rmere vurdert tr\u00e5d med konklusjonene i evalueringsrapporten, og at et forslag til revidert forskrift legges frem for bystyret til behandling 2. I forbindelse med revisjon av forskriften ber bystyret byr\u00e5det vurdere om \u00a77 skal inkludere \u00abplaner/rutiner/metoder for hvordan akt\u00f8rene s\u00f8rger for at turene i st\u00f8rst mulig grad erstatter bilturer og er et supplement eller forsterking til kollektivtransporten i utvelgelseskriteriet om klima- og milj\u00f8vennlig drift\u00bb slik innspill i rapporten fra Nivel AS foresl\u00e5r. Merknader fremsatt i bystyret: Ann Jorun Hillers\u00f8y (INP) fremsatte p\u00e5 vegne av H, BL, INP, Sp og PP f\u00f8lgende merknad: Bystyret ber byr\u00e5det om \u00e5 innf\u00f8re nattestenging av tilbudet, hver natt mellom kl. 23.00 og 05.00. Sebastian Hauan Stenberg (A) fremsatte p\u00e5 vegne av A f\u00f8lgende merknad: Bergen kommune b\u00f8r, av hensyn til sikkerhet, gjeninnf\u00f8re nattestengingen av tilbudet i helgene. Per Harald Storli (FrP) fremsatte p\u00e5 vegne av FrP f\u00f8lgende merknad: Bystyret ber byr\u00e5det se p\u00e5 mulighetene om \u00e5 oppheve nattestengingen for el-sparkesyklene. Votering: Innstillingen ble vedtatt enstemmig. Tilleggsforslag fra A og R fremsatt av Sebastian Hauan Stenberg (A), fikk 32 stemmer (A, SV, MDG, V, R, KrF), og var dermed falt. Tilleggsforslag punkt 1-2 fra V fremsatt av Per-Arne Hvidsten Larsen (V), fikk 32 stemmer (A, SV, MDG, V, R, KrF), og var dermed falt. Merknad 1 fra innstillingen, fikk 30 stemmer (H, BL, INP, KrF, Sp, PP), og var dermed falt. Merknad 2 fra innstillingen, ble enstemmig vedtatt. Merknad 3 fra innstillingen, ble vedtatt med 64 stemmer (H, A, FrP, SV, MDG, BL, INP, R, KrF, Sp, PP). Merknad 4-6 fra innstillingen, ble vedtatt med 57 stemmer (H, A, SV, MDG, BL, INP, R, KrF, Sp, PP). Merknad 7 fra innstillingen, fikk 28 stemmer (A, MDG, BL, INP, R, PP), og var dermed falt. Merknad fra A fremsatt av Sebastian Hauan Stenberg (A), fikk 29 stemmer (A, SV, MDG, R, KrF), og var dermed falt. 2 Merknad fra FrP fremsatt av Per Harald Storli (FrP), fikk 10 stemmer (FrP, V), og var dermed falt. Merknad fra H, BL, INP, Sp og PP fremsatt av Ann Jorun Hillers\u00f8y (INP), ble vedtatt med 37 stemmer (H, SV, BL, INP, KrF, Sp, PP). Utvalg for milj\u00f8 og byutvikling behandlet saken i m\u00f8tet 21.03.2024 sak 83/24 og avga f\u00f8lgende innstilling: Bystyret tar rapporten \u00abEvaluering av forskrift om utleie av sm\u00e5 elektriske kj\u00f8ret\u00f8y p\u00e5 offentlig grunn i Bergen kommune\u00bb til orientering. Merknad 1 Bystyret ber byr\u00e5det om \u00e5 se bysykkelordningen og utleie av sm\u00e5 elektriske kj\u00f8ret\u00f8y i sammenheng Merknad 2 Bystyret viser til innspill fra Eldrer\u00e5det, Ungdomsr\u00e5det og R\u00e5d for personer med funksjonsnedsettelser og ber byr\u00e5det sikre at r\u00e5dene involveres i fremtidige evalueringer av ordningen Merknad 3 Sparkesyklene b\u00f8r kunne flyttes noen f\u00e5 meter uten at alarmfunksjonen skrus p\u00e5. Merknad 4 Bystyret ber byr\u00e5det om en evaluering av muligheten for \u00e5 inkludere krav om parkeringsstativ for elsparkesyklene p\u00e5 samme m\u00e5te som for bysyklene der elsparkesyklene ikke blir deaktivert uten at de er satt inn i stativet, f\u00f8r neste evaluering av denne forskriften. Merknad 5 I \u00a79. Regulering av soner og omr\u00e5der mener KRPF at sentrumssonen b\u00f8r utvides, spesielt i omr\u00e5det fra sentrum og oppover mot Skanselien og bortover Leitet da det er mye feilparkering og opphoping av elsparkesykler i omr\u00e5det samtidig som gatene er smale. Merknad 6 \u00a713. Drift og vedlikehold fungerer ikke tilfredsstillende slik den er i dag. Bystyret ber derfor bymilj\u00f8etaten om \u00e5 utrede en skjerpelse i denne forskriften som f\u00f8rer til bedre rutiner hos utleier, f.eks. mulig heten for \u00e5 gi dagsb\u00f8ter eller annet i omr\u00e5der der dette er et stort problem, f\u00f8r neste evaluering av forskriften. Merknad 7 Det gj\u00f8res f\u00f8lgende endringer i \u00a77. Krav til s\u00f8knader og utvelgelseskriterier: Punkt a) i andre avsnitt flyttes opp som punkt e) i f\u00f8rste avsnitt slik at paragrafen lyder som f\u00f8lger: En s\u00f8knad om tillatelse skal som minimum inneholde: a. Utleiers navn, adresse, organisasjonsnummer, epostadresse, telefonnummer og kontaktperson. b. Bekreftelse p\u00e5 registrering i Enhetsregisteret. c. Dokumentasjon p\u00e5 at utleier oppfyller gjeldende datastandard som muliggj\u00f8r toveis datadeling. d. Dokumentasjon p\u00e5 at kj\u00f8ret\u00f8y som skal leies ut i Bergen vil respondere korrekt p\u00e5 reguleringer og geosoner som nevnt i forskriftens \u00a7 9. 3 e. Kvalitet p\u00e5 utleiers rutiner og virkemidler for \u00e5 oppn\u00e5 god parkeringspraksis, samt plan for hvordan utleier skal organisere fjerning, flytting og rydding av kj\u00f8ret\u00f8y etter forskriftens \u00a7 13 (40 %). Dersom det er flere enn tre s\u00f8kere som oppfyller minimumskravene, skal utvelgelsen skje etter f\u00f8lgende kriterier (vekting i parentes): a. Kvalitet p\u00e5 utleiers rutiner og virkemidler for \u00e5 sikre trygge offentlige rom (30 %), Herunder 1. hvordan s\u00f8keren fremmer lovlig og hensynsfull ferdsel, 2. hvordan s\u00f8keren ivaretar sikkerheten til tredjepersoner, og 3. hvordan s\u00f8keren ivaretar sikkerheten til f\u00f8reren av kj\u00f8ret\u00f8yet. b. Klima- og milj\u00f8vennlig drift, herunder levetid p\u00e5 kj\u00f8ret\u00f8y, rutiner for h\u00e5ndtering av avfall/defekte kj\u00f8ret\u00f8y og komponenter (30 %). Kommunen vil utdype innholdet i kriteriene og oppstille dokumentasjonskrav ved kunngj\u00f8ring av tillatelsesordningen. Selskapene som s\u00f8ker om tillatelse etter forskriften kan ikke ha samme eier og/eller tilh\u00f8re samme konsern, slik konsern er definert i aksjeloven \u00a7 1-3. Byr\u00e5det behandlet saken i m\u00f8tet 29.02.2024 sak 52/24 Byr\u00e5det innstiller til bystyret \u00e5 fatte f\u00f8lgende vedtak: Med unntak av merknader er byr\u00e5dets og utvalgets innstilling likelydende. 4 "
}