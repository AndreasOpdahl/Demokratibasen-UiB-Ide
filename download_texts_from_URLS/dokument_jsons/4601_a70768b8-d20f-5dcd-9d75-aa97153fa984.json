{
  "dokument_id": "a70768b8-d20f-5dcd-9d75-aa97153fa984",
  "doc_type": "case_attachment",
  "kommune": 4601,
  "tittel": "KLAGE-2024-13794 Hatlestad terrasse Supplerende klage 01.12.2024",
  "url": "https://bergen.kommune.no/politikere-utvalg/api/fil/bk360/11639475/KLAGE-2024-13794-Hatlestad-terrasse-Supplerende-klage-01-12-2024",
  "tekst": "Bergen kommune Plan- og bygningsetaten Postboks 7700 5020 Bergen Sendes kun pr. e-post til postmottak.planogbygg@bergen.kommune.no Bergen, 1. desember 2024 V\u00e5r ref: 10428 Deres ref.: KLAGE-2024/13794 KLAGE-2024/13794 \u2013 HATLESTAD TERRASSE \u2013 SUPPLERENDE KLAGE P\u00c5 AVSLAG Eiendom: Gnr. 49 bnr. 245, 246, 247, 248 Tiltakets adresse: Hatlestad Terrasse Tiltakets art: Nybygg tomannsbolig med sekund\u00e6re boenheter og tilh\u00f8rende utomhusareal og parkering Tiltakshaver: Centra Bolig AS 1. INNLEDNING Det vises til kommunens sak BYGG-2023/18161 hvor det i vedtak av 8. mai d.\u00e5. ble gitt avslag p\u00e5 s\u00f8knad om oppf\u00f8ring av tomannsbolig med sekund\u00e6re boenheter med tilh\u00f8rende uteoppholdsareal p\u00e5 eiendommen gnr. 49 bnr. 245, 246, 247 og 248. Advokatfirmaet Landsvik & Larsen AS representerer tiltakshaver Centra Bolig AS i denne saken. Avslaget ble p\u00e5klaget med en fristavbrytende den 29. mai d.\u00e5. i sak KLAGE-2024/13794. Klagesaken suppleres med dette. I forbindelse med innsendelsen av den supplerende klagen er tiltaket tilpasset tilbakemeldingen i avslaget. Dette er det redegjort n\u00e6rmere for under punkt 2.2. 2. SAKENS BAKGRUNN 2.1 S\u00f8knad om tillatelse av 22. desember 2023 Saken gjelder avslag p\u00e5 s\u00f8knad om oppf\u00f8ring av tomannsbolig med hybler p\u00e5 til sammen 379,9 kvm BRA inkludert overflateparkering p\u00e5 eiendommene gnr. 49 bnr. 245, 246, 247 og 248. Eiendommene er i dag ubebygd, men regulert til rekkehusbebyggelse i Reguleringsplan gnr. 82 deler av bnr. 3, 4 m.fl., Hatlestad og Valle, plan-id 31880000. I KPA2018 inng\u00e5r eiendommen i \u00f8vrig byggesone. www.llco.no Kanalveien 7 org.nr. 924 394 420 5068 Bergen Som det f\u00f8lger av f\u00f8lgebrev til s\u00f8knad om rammetillatelse av 22. desember 2023 s\u00e5 omfattet tiltaket f\u00f8lgende; - Oppf\u00f8ring av en tomannsbolig med tilh\u00f8rende hybler. - Opparbeidelse av uteoppholdsareal, herunder, murer, bod, uteoppholdsareal og parkeringsplasser. - Etablering av avkj\u00f8rsel til eiendommen i form av nedsenket kantstein. S\u00f8knaden ble avsl\u00e5tt med kommunens vedtak av 8. mai d.\u00e5. med grunnlag i; - KPA2018 \u00a7 3.1 om plankrav Videre fremg\u00e5r det av avslaget at kommunen har vurdert at s\u00f8knaden har f\u00f8lgende mangler; - Manglende avkj\u00f8ringstillatelse til kommunal veg - Manglende innsendt RTP - Utdatert skredfarevurdering - Manglende oppdatert st\u00f8yfarevurdering - Manglende parkeringsareal - Manglende uteoppholdsareal - Mangelfull uttalelse fra Bergen Vann - Mangelfulle fasadetegninger I avslaget har kommunen ikke behandlet s\u00f8knad om dispensasjon fra; - Reguleringsplan for etablering av avkj\u00f8rsel til eiendommen - Reguleringsplan for plassering av tomannsbolig i strid med regulert plassering av rekkehusbebyggelse - Arealform\u00e5let felles gangsti - Regulert byggegrense mot kommunal veg - Plan- og bygningsloven \u00a7 29-4 om minste avstand til nabogrense for plassering terrenginngrep, forst\u00f8tningsmurer, trapp, og st\u00f8yskjerm n\u00e6rmere nabogrense enn 4 meter. I tillegg fremg\u00e5r det av avslaget at tiltaket ogs\u00e5 er avhengig av dispensasjon for plassering av privat uteoppholdsareal innenfor omr\u00e5de regulert til fellesareal. 2.2 Omfanget av tiltaket ved klagebehandling Etter avslaget den 8. mai d.\u00e5. har tiltakshaver tilpasset tiltaket etter tilbakemeldingene i avslaget og revidert planl\u00f8sningen i sokkeletasjen p\u00e5 begge boenhetene i tomannsboligen. Bilag 1: Revidert plantegning av 23.10.2024 2 I avslaget la kommunen til grunn at hyblene i sokkeletasjen var av en slik st\u00f8rrelse at de m\u00e5tte regnes som egne boenheter. Til klagen er planl\u00f8sningen i sokkeletasjen endret ved at d\u00f8ren i gangen i sokkeletasjen er flyttet slik at hyblene blir mindre. Med endringen kan hyblene ikke lenger anses som egne boenheter da de ikke har soverom, og en st\u00f8rrelse som medf\u00f8rer at det m\u00e5 anses som en egen boenhet. Endringen medf\u00f8rer at tiltaket kun gjelder oppf\u00f8ring av tomannsboliger. Utklipp av oms\u00f8kt planl\u00f8sning underetasje og endret planl\u00f8sning til klage Ved at tiltaket etter revidering kun gjelder oppf\u00f8ring av to boenheter faller flere av de p\u00e5pekte \u00abmanglene\u00bb fra avslaget bort. Dette redegj\u00f8res der n\u00e6rmere om i punkt. 4 Videre innsendes det f\u00f8lgende supplerende dokumentasjon; Bilag 2: Situasjonsplan av 15.11.2024 Bilag 3: Perspektivtegninger av 15.11.2024 Bilag 4: Visualiseringer av tiltaket Bilag 5: S\u00f8knad om dispensasjon fra arealform\u00e5let fellesareal for etablering av privat uteoppholdsareal Bilag 6: Forenklet RTP Bilag 7: Revidert st\u00f8yrapport fra Brekke Strand AS av 13.11.2024 Bilag 8: Redegj\u00f8relse p\u00e5 skredfare fra Mulitconsult av 30.10.2024 2.3 Sakshistorikk De oms\u00f8kte eiendommene gnr. 49 bnr. 245, 246, 247 og 248 var tidligere bebygget med rekkehus, hvorav 4 av enhetene l\u00e5 p\u00e5 tiltakseiendommene. Boligbebyggelsen ble oppf\u00f8rt tidlig 1970-tallet. I september 2005 gikk bygningene p\u00e5 de nevnte eiendommene tapt i ras. 3 Det ble den 12. november 2019 s\u00f8kt om oppf\u00f8ring av nybygg firemannsbolig med tilh\u00f8rende utomhusanlegg p\u00e5 eiendommen. Det ble gitt avslag p\u00e5 s\u00f8knaden den 3. mars 2020, i sak 201919293. Begrunnelsen i avslag fra 2019 har v\u00e6rt f\u00f8rende for prosjekteringen av det oms\u00f8kte tiltak som ble oms\u00f8kt den 22. desember f.\u00e5., hvor volum, bygningstype og antall boenheter er endret og nedskalert for \u00e5 ivareta bestemmelser i KPA for eiendommen som inng\u00e5r i \u00f8vrig byggesone. I tillegg er nabomerknader hensyntatt, slik at det n\u00e5 er s\u00f8kt om oppf\u00f8ring av tomannsbolig med tilh\u00f8rende utomhusanlegg, fremfor firemannsbolig. 3. SAKENS RETTSLIGE SIDE 3.1 Innledning Som det fremkommer av kommunens vedtak i saken ble s\u00f8knaden avsl\u00e5tt under henvisning til plankravet i kommuneplanens arealdel KPA2018 \u00a7 3.1. Videre ble det vist til en rekke andre \u2018mangler\u2019 ved s\u00f8knaden, uten at dette ble angitt som avslagsgrunner. Etter denne sides oppfatning er tiltaket av et slikt omfang at tiltaket burde v\u00e6rt unntatt plankrav etter KPA2018 \u00a7 3.1. Videre er tiltaket til den supplerende klagen endret, og saken supplert, slik at det ikke lenger er mangler ved s\u00f8knaden. Det er f\u00f8lgelig ikke lenger grunnlag for \u00e5 gi avslag som nevnt. Dette begrunnes i det f\u00f8lgende. De nevnte avslagsgrunnene gjennomg\u00e5s i det f\u00f8lgende. 3.2 Avklaring av tiltaket I avslaget er det som nevnt lagt til grunn at tiltaket gjelder s\u00f8knad om oppf\u00f8ring av fire boenheter p\u00e5 grunn av utformingen av underetasjen. Etter kommunens vurdering kan deler av underetasjen fungere som en selvstendig boenhet p\u00e5 grunn av sin st\u00f8rrelse og romfunksjoner. Som nevnt ovenfor i punkt 2.2 er planl\u00f8sningen til klagen endret slik at tiltaket gjelder s\u00f8knad om oppf\u00f8ring av to boenheter. Underetasjen best\u00e5r i dag av to soverom, bad og en stue/kj\u00f8kken-rom som er planlagt som en ungdomsavdeling. Den delen av underetasjen som kommunen i avslaget vurderte som egne boenheter er endret slik at den ikke lenger har alle hovedfunksjoner som bolig, og f\u00f8lgelig heller ikke kan anses som egne boenheter. Konsekvensen av endringen av planl\u00f8sningen er at s\u00f8knaden gjelder oppf\u00f8ring av en tomannsbolig, og ikke en bygning med fire boenheter. Dette f\u00e5r konsekvenser for vurderingen av plankrav og de \u00f8vrige \u00abmanglene\u00bb som kommunen har angitt i avslaget. Det redegj\u00f8res n\u00e6rmere for dette under. 4 3.3 Plankrav 3.4 Innledning Tiltaket er for det f\u00f8rste avsl\u00e5tt p\u00e5 bakgrunn av at kommunen avslo s\u00f8knad om unntak fra plankrav etter KPA2018 \u00a7 3.2.2, jf. \u00a7 3.1. Kommunen har i avslaget lagt til grunn at vilk\u00e5rene for unntak fra plankrav ikke er oppfylt da kommunen har vurdert at tiltaket gjelder s\u00f8knad om oppf\u00f8ring av fire boenheter, og s\u00f8knaden dermed \u00abikke samsvarer med kommuneplanens arealdel for \u00f8vrig\u00bb. Videre har kommunen vurdert at tiltaket ikke oppfyller kravene til trafikksikkerhet, at tiltaket mangler avkj\u00f8ringstillatelse og at tiltaket avhenger av mange dispensasjoner, noe som medf\u00f8rer det at kommunen ikke b\u00f8r gi unntak fra plankravet. Etter denne sides vurdering er det klart at tiltaket n\u00e5 gjelder oppf\u00f8ring av to boenheter, og at trafikksikkerheten er ivaretatt. At antallet boenheter er h\u00f8yt skyldes at eiendommen gjenoppbygges med annet bebyggelsesm\u00f8nster enn regulert, men n\u00f8dvendiggj\u00f8r i seg selv ikke behov for regulering av eiendommen, slik at kommunen kan og b\u00f8r gi dispensasjon fra plankravet. Om unntak fra plankravet Etter KPA2018 \u00a7 3.1 er det krav om at nye boliger skal inng\u00e5 i en reguleringsplan vedtatt med hjemmel i bygningsloven av 1985 eller nyere lov. Eiendommen inng\u00e5r ikke i en slik nyere reguleringsplan og krever derfor i utgangspunktet gjennomf\u00f8ring av ny reguleringsplan f\u00f8r eiendommen kan bebygges. For eiendommer som inng\u00e5r i \u00f8vrig byggesone, \u00abkan\u00bb kommunen gi unntak fra plankravet forutsatt at tiltaket \u00absamsvarer med kommuneplanens arealdel for \u00f8vrig\u00bb. Hvorvidt det gis unntak er opp til kommunens vurdering. I vurderingen av om kommunen skal gi unntak er vil kriteriene som er knyttet til unntaksbestemmelsen i KPA \u00a7 3.3 relevante, hvor det skal vurderes om tiltaket vil gi vesentlig negative konsekvenser for; trafikk, st\u00f8y, kulturminner, avrenningslinjer og flomveier og bl\u00e5gr\u00f8nne verdier. 3.4.1.1 Trafikksituasjonen Slik det f\u00f8lger av kommunens vedtak er av momentene opplistet i KPA2018 \u00a7 3.3 kun hensynet til trafikk som har v\u00e6rt relevant i kommunens avslag. Kommunen har i s\u00f8knadsbehandlingen sendt s\u00f8knaden p\u00e5 h\u00f8ring til Statens vegvesen som ikke har avgitt merknad til tiltaket. Det m\u00e5 p\u00e5 bakgrunn av dette legges til grunn at Statens Vegvesen ikke er negative til tiltaket. I mangel p\u00e5 tilbakemelding har bygningsmyndigheten vist til tidligere h\u00f8ringsuttalelse for tidligere s\u00f8knad om oppf\u00f8ring av firemannsbolig av 7. mai 2019 i byggesak 201919293. Som redegjort for i punkt 2.3 er tiltaket i etterkant av s\u00f8knaden i 2019 redusert fra en firemannsbolig til en tomannsbolig. 5 Uttalelsen fra Statens Vegvesen som kommunen viser til er alts\u00e5 et annet tiltak enn hva som s\u00f8kes om i denne saken, og det bestrides at dette kan legges til grunn i mangel av ny uttalelse. 3.4.1.2 Uttale fra Statens Vegvesen Det er to hovedforskjeller fra gjeldende oms\u00f8kte tiltak, og tiltaket fra 2019 som Statens Vegvesen uttale fra 2020 omhandler; 1. S\u00f8knad fra 2019 gjaldt firemannsbolig, med trafikken dette medf\u00f8rer. Dette tiltaket gjelder tomannsbolig, og dermed redusert p\u00e5virkning p\u00e5 trafikken. 2. \u00c5pningen av vegstrekket Svegatj\u00f8rn-R\u00e5dal, som vesentlig reduserer trafikken p\u00e5 E39 Osvegen, som igjen p\u00e5virker trafikksituasjonen i krysset hvor KV Hatlestad terrasse m\u00f8ter E39 Osvegen. Figur 1 - Markert tiltakseiendom og krysset fra KV Hatlestad terrasse til E39 Osvegen Til tross for dette legges det i avslaget til grunn at \u00abUttalen som er fra 2019 er gitt ved behandlingen av forrige s\u00f8knad om nybygg av firemannsbolig ved eiendommen (v\u00e5r ref. 201919293/12). Selv om s\u00f8knaden ikke er identisk, har den mye til felles med tiltak som oms\u00f8kt i denne saken, og innholdet i uttalen anses like relevant for denne s\u00f8knaden.\u00bb. Ettersom tiltaket er klart ulikt fra tiltak som foranlediget uttale i tidligere sak i 2019, og trafikksituasjonen er vesentlig annerledes som f\u00f8lge av \u00e5pningen av vegstrekket Svegatj\u00f8rn-R\u00e5dal, b\u00f8r 6 det etter tiltakshavers oppfatning tvert imot legges til grunn at Statens Vegvesen ikke s\u00e5 det som n\u00f8dvendig \u00e5 gi uttale til tiltaket. 3.4.1.3 Uttale fra Bymilj\u00f8etaten/avkj\u00f8rsel I forbindelse med s\u00f8knaden ble tiltaket sendt p\u00e5 h\u00f8ring til Bymilj\u00f8etaten som kommunal vegmyndighet, og som gjennom byggesaken har kompetanse til \u00e5 gi avkj\u00f8ringstillatelse. I forbindelse med h\u00f8ringsuttalelsen var ikke Bymilj\u00f8etaten negative til \u00e5 gi unntak fra plankrav, men Bymilj\u00f8etaten etterspurte oppdatert tegningsgrunnlag for avkj\u00f8rselen. Dette ble ettersendt av ansvarlig s\u00f8ker til kommunen den 26. april d.\u00e5. Kommunen valgte p\u00e5 grunn av kort saksbehandlingstid ikke \u00e5 etterse dokumentasjonen til Bymilj\u00f8etaten, men la feilaktig til grunn at Bymilj\u00f8etaten var negative. Som redegjort for i s\u00f8knaden og i suppleringen av 26. april d.\u00e5. er avkj\u00f8rselen i tr\u00e5d med Bergen kommunen vegnormal, og m\u00e5 vurderes som trafikksikker. Avkj\u00f8rselen medf\u00f8rer derfor ikke noen negative konsekvenser for trafikksituasjonen. Uansett foreligger det en uttalelse fra Bymilj\u00f8etaten fra 2019, hvor vegsituasjonen som f\u00f8lge av fire boenheter p\u00e5 tiltakseiendommene ble vurdert og det ble gitt avkj\u00f8rselstillatelse, se 4.2 under. 3.4.1.4 Trafikksituasjon ivaretatt n\u00e6rliggende reguleringsplan Tiltakseiendommene er regulert, slik at belastningen i krysset mellom KV Hatlestad Terrasse mot E39 Osvegen, allerede i tr\u00e5d med vedtatte reguleringsplan skal v\u00e6re dimensjonert for hele 4 boenheter p\u00e5 tomten som benytter avkj\u00f8rselen. Det er dermed ikke snakk om en \u00f8kning fra regulert situasjon, men tvert imot en reetablering av halvparten av boenheter som tidligere har benyttet krysset. Hatlestad terrasse har avkj\u00f8rsel fra kommunal veg KV9687 til EV39 i avkj\u00f8rsel ved eksisterende Kiwi- butikk p\u00e5 eiendommen gnr. 49 bnr. 395, der Kiwi-butikken benytter samme avkj\u00f8rsel. Eiendommen Kiwi\u2014butikken ble regulert i reg. plan 4601_16100000, med ikrafttredelsesdato 21.09.20216, hvor det i 7 planbeskrivelsen ble skrevet f\u00f8lgende om trafikksituasjonen; \u00abAdkomstveiene/avkj\u00f8ring til Os-veien har v\u00e6rt gjennomg\u00e5tt med Statens Vegvesen og vurdert som en akseptabel l\u00f8sning.\u00bb. Figur 2 - Utklipp fra reguleringsplan 4601-16100000 av eiendommen 46/395 Trafikksituasjonen er f\u00f8lgelig vurdert i tidligere saker, ogs\u00e5 i planarbeid, uten at dette har utl\u00f8st krav om opparbeidelse av krysset fra KV Hatlestad terrasse mot E39 Osveien. At det vurderes som n\u00f8dvendig \u00e5 gjennomf\u00f8re en planprosess som f\u00f8lge av reetablering av tomannsbolig hvor det tidligere stod en firemannsbolig, etter at trafikken langs E39 Osveien er vesentlig redusert, fremst\u00e5r hverken velbegrunnet eller forholdsmessig sett i forhold til det oms\u00f8kte tiltaket. Basert p\u00e5 ovennevnte er det klart at tiltaket ikke vil medf\u00f8re vesentlig negative konsekvenser for trafikksituasjonen, jf. veileder til KPA2018, pkt. 3.2, slik at dispensasjon kan og b\u00f8r gis. 3.5 Resttomt Som ogs\u00e5 p\u00e5pekt av kommunen under pkt. 3.14, avsnitt 5, i avslag av 8. mai d.\u00e5., er dispensasjon fra plankravet f\u00f8rst og fremst aktuelt i allerede fullt utbygde omr\u00e5der, der det ikke er n\u00f8dvendig med en overordnet vurdering av hensynene plankravet skal ivareta, hvor disse forholdene skal v\u00e6re tilstrekkelig ivaretatt. Omr\u00e5det er fullt utbygd, og tiltakseiendommene er tidligere bebygd, hvor bygningene som kjent ble tatt av ras i 2005. 8 Gjeldende reguleringsplan har tatt h\u00f8yde for 4 boenheter p\u00e5 tiltakseiendommen, og det s\u00f8kes om erstatningsboliger for tidligere boliger, men som i tillegg er redusert i antall til 2 boenheter. I tr\u00e5d med redegj\u00f8relse ovenfor om trafikksituasjonen, er det ikke n\u00f8dvendig med en overordnet vurdering av de hensyn plankravet skal ivareta, ettersom disse forholdene er tilstrekkelig ivaretatt. Det m\u00e5 i hvert fall v\u00e6re tilfellet n\u00e5r E39 Osveien har kraftig redusert trafikken som f\u00f8lge av \u00e5pningen av veistrekket Svegatj\u00f8rn \u2013 R\u00e5dal. 3.6 S\u00f8knader om dispensasjon Som det fremkommer av s\u00f8knad og kommunens vedtak er det s\u00f8kt om f\u00f8lgende dispensasjoner; - Reguleringsplan nr. 31880000 med hensyn til etablering av avkj\u00f8rsel for privat parkering ved eiendommen, hvor parkering er regulert til fellesanlegg. - Reguleringsplan nr. 31880000 med hensyn til plassering av tomannsbolig i strid med regulert plassering av rekkehusbebyggelse - Reguleringsplan nr. 31880000 med hensyn til nedbygging av areal regulert til felles gangsti - Reguleringsplan nr. 31880000 med hensyn til plassering av bebyggelsen i strid med gjeldende byggegrense p\u00e5 12,5 meter til midtlinje av kommunal vei. - Plan- og bygningsloven \u00a7 29-4 med hensyn til etablering av parkeringsplasser med tilh\u00f8rende terrenginngrep, forst\u00f8tningsmurer, trapp og st\u00f8yskjerm n\u00e6rmere nabogrense enn 4 meter. Av disse tolker vi kommunen som positivt innstilt til s\u00f8knad om dispensasjon med hensyn til plassering av tomannsbolig i strid med regulert plassering av rekkehusbebyggelse og dispensasjon med hensyn til nedbygging av areal regulert til felles gangsti. Vedr\u00f8rende dispensasjon med hensyn til etablering av parkeringsplasser med tilh\u00f8rende terrenginngrep, forst\u00f8tningsmurer, trapp og st\u00f8yskjerm n\u00e6rmere nabogrensen enn 4 meter, tolker vi kommunen til \u00e5 v\u00e6re negativ, men at en dispensasjon likevel kunne tenkes dersom det ble stilt vilk\u00e5r om utf\u00f8relsen av avb\u00f8tende tiltak som avhjelper nabomerknader. Om dispensasjon med hensyn til plassering av bebyggelsen i strid med gjeldende byggegrense p\u00e5 12,5 meter til midtlinje av kommunal vei, fremg\u00e5r det at kommunens innstilling i stor grad vil bero p\u00e5 relevant uttale fra Bymilj\u00f8etaten. Til dette legger kommunen til at det ikke anser uttale i forbindelse med 2019-saken som dekkende for denne saken. Se mer om dette under pkt. 4.2. Kommunen mener videre det er n\u00f8dvendig \u00e5 s\u00f8ke dispensasjon fra reguleringsplan nr. 31880000 med hensyn til etablering av privat uteoppholdsareal innenfor areal regulert til fellesareal. Klagen suppleres med s\u00f8knad om dispensasjon. 9 N\u00e5r det gjelder antallet dispensasjoner er ogs\u00e5 dette en naturlig konsekvens av at tiltaket er erstatningsboliger til tidligere rekkehusbebyggelse, slik at det vil v\u00e6re behov for justeringer av bebyggelsen og omgivelsene i forhold til regulert situasjon. 3.7 Oppsummering Som gjennomg\u00e5tt ovenfor under pkt. Feil! Fant ikke referansekilden., skal det etter veilederen til KPA2018 vurderes om tiltaket har vesentlig negative konsekvenser for trafikk, st\u00f8y, kulturminner, avrenningslinjer og flomveier og bl\u00e5gr\u00f8nne verdier, i forbindelse med s\u00f8knad om unntak fra plankravet. Basert p\u00e5 gjennomgangen ovenfor synes det klart at de eventuelle negative konsekvenser tiltaket har, ikke kan tilfredsstille terskel om \u00abvesentlig\u00bb. I hovedsak begrunnes dette med at Statens Vegvesen ikke har gitt uttale i forbindelse med det oms\u00f8kte tiltaket. Den tidligere uttalen fra 2019-saken har forutsetninger om firemannsbolig og vesentlig h\u00f8yere trafikkbelastning p\u00e5 E39-Osveien, som p\u00e5 dav\u00e6rende tidspunkt forverret trafikksituasjonen. Den aktuelle trafikksituasjonen er betydelig forbedret ved \u00e5pningen av veistrekket Svegatj\u00f8rn \u2013 R\u00e5dalen, og det s\u00f8kes om etablering av 2 boenheter, fremfor 4. Videre mener denne side at avslaget er begrunnet med misvisende henvisning til uttale fra Statens Vegvesen i tidligere sak med andre forutsetninger, og videre at avslaget ikke tydeliggj\u00f8r at tiltaket medf\u00f8rer vesentlige negative konsekvenser, jf. veileder til KPA2018. Hensynene som plankravet begrunner er fullt ut ivaretatt, og det kan og b\u00f8r gis unntak fra plankravet i denne saken. 4. \u00d8VRIGE MANGLER 4.1 Innledning Videre ble det som nevnt i avslaget vist til en rekke andre \u201cmangler\u201d ved s\u00f8knaden, uten at disse \u201cmanglene\u201d ble angitt som avslagsgrunner. I avslaget gjennomg\u00e5r kommunen i pkt. 3.5 til 3.12 manglene. De fleste av disse manglene skyldes at kommunen har vurdert tiltaket som en s\u00f8knad om oppf\u00f8ring av fire boenheter slik at tiltaket m\u00e5 oppfylle krav til fire boenheter. Som redegjort for er tiltaket alltid ment \u00e5 omfatte to boenheter, og planl\u00f8sningen i underetasje er n\u00e5 tilpasset slik at tiltaket til klagen kun utgj\u00f8r to boenheter, slik at de fleste av \u00abmanglene\u00bb faller bort. Videre er s\u00f8knaden som nevnt supplert med RTP, oppdatert st\u00f8yutredning og uttalelse fra geoteknisk r\u00e5dgiver. 10 S\u00f8knaden er til klagebehandlingen komplett, slik at det ikke lengre er mangler ved s\u00f8knaden. Det redegj\u00f8res n\u00e6rmere for dette i det f\u00f8lgende. 4.2 Manglende godkjennelse av avkj\u00f8rsel I avslagets pkt. 3.5 er det fremstilt som en mangel at tiltakseiendommene ikke har avkj\u00f8rsel som er godkjent av vedkommende vegmyndighet. Det foreligger en uttalelse fra Bymilj\u00f8etaten i saken fra 2019, som ikke er tidsbegrenset og f\u00f8lgelig skal v\u00e6re tilstrekkelig for tiltaket. Uttalelsen er tidligere sendt inn i saken. I henhold til samordningsplikten i plan- og bygningsloven \u00a7 21-5 har bygningsmyndigheten plikt til \u00e5 fatte vedtak om avkj\u00f8ringstillatelse i de tilfeller de har hjemmel til dette, eller til \u00e5 oversende s\u00f8knad om avkj\u00f8ringstillatelse til vegmyndighet i de tilfeller det er vegmyndighet som har avkj\u00f8ringstillatelse. I denne saken har bygningsmyndigheten vist til at praksis internt i kommunen har endret seg underveis i s\u00f8knadsprosessen slik at det n\u00e5 er oppdatert rutine og praksis at det er Bymilj\u00f8etaten som skal fatte vedtak om etablering av avkj\u00f8rsel, ogs\u00e5 i regulerte omr\u00e5der. P\u00e5 tross av at Bymilj\u00f8etaten har kompetansen til \u00e5 gi avkj\u00f8ringstillatelse valgte kommunen ikke \u00e5 oversende det oppdaterte tegningsgrunnlaget som Bymilj\u00f8etaten etterspurte, selv om s\u00f8knaden var komplett og i tr\u00e5d med krav til avkj\u00f8rsler. Manglende avkj\u00f8ringstillatelse er dermed ingen mangel ved s\u00f8knaden, men en saksbehandlingsfeil. Vi ber om at kommunen i klagebehandlingen enten oversender s\u00f8knaden om avkj\u00f8ringstillatelse til Bymilj\u00f8etaten eller gir tillatelse til at avkj\u00f8ringstillatelse m\u00e5 v\u00e6re gitt f\u00f8r kommunen kan gi igangsettingstillatelse. 4.3 Uteoppholdsareal I fagnotat av 12. september d.\u00e5., pkt. 3.3.1 vises det til kommuneplanens \u00a7 14.3.5, og krav om minimum 100 kvm. privat uteoppholdsareal pr. boenhet i \u00f8vrig byggesone. Det oms\u00f8kte tiltaket omfatter totalt 368 kvm. uteoppholdsareal, som oppfyller kravet til 2 boenheter. Kravet til uteoppholdsareal er oppfylt da tiltaket kun omfatter 2 boenheter. 4.4 Parkering I fagnotat av 12. september d.\u00e5., pkt. 3.3.2 vises det til KPA\u00a7 17 om krav til minimum 1 biloppstillingsplass per boenhet i \u00f8vrig byggesone. Kravet til biloppstillingsplasser er oppfylt etter at tiltaket er presisert til \u00e5 omfatte to boenheter. Se ogs\u00e5 vedlagt situasjonsplan som viser 8 sykkelparkeringsplasser, i tr\u00e5d med kravet. 11 Antall parkeringsplasser er dermed heller ikke en mangel eller avvik relatert til unntak fra plankravet, ref. pkt. Feil! Fant ikke referansekilden.. 4.5 Avstandskrav etter pbl. \u00a7 29-4 I fagnotat av 12. september d.\u00e5., pkt. 3.3.4 vurderer fagetaten at det kunne v\u00e6rt aktuelt \u00e5 innvilge dispensasjon for forst\u00f8tningsmurer, st\u00f8yskjerm og terrenginngrep for \u00e5 tilrettelegge for biloppstillingsplasser, dersom bebyggelsen var i samsvar med plangrunnlaget og videre vurdert som hensiktsmessig utbygging. Som f\u00f8lge av at det utvilsomt etableres 2 boenheter, og ikke 4, ved endring i planl\u00f8sning som vist p\u00e5 vedlagte tegninger, vurderes tiltaket til \u00e5 v\u00e6re hensiktsmessig utbygging, som i det vesentligste er i tr\u00e5d med plangrunnlaget, blant annet krav til parkering og minste uteoppholdsareal. Det burde derfor innvilges dispensasjon for forst\u00f8tningsmurer, st\u00f8yskjerm og terrenginngrep for \u00e5 tilrettelegge for biloppstillingsplasser. 4.6 Regulert bebyggelsestype og plassering I fagnotat av 12. september d.\u00e5., pkt. 3.3.5 vurderer fagetaten at bestemmelsene om bebyggelsestype og reguleringsplan er i motstrid, slik at kommuneplanen g\u00e5r foran. Fagetaten vurderer at oms\u00f8kt bebyggelsestype er i samsvar med plangrunnlaget, og ser det som aktuelt \u00e5 gi dispensasjon fra regulert plassering i reguleringsplanen, under forutsetning av at utbyggingen vurderes som en hensiktsmessig utbygging av eiendommene. Denne side kan vanskelig se hvordan oppf\u00f8ring av en tomannsbolig fordelt p\u00e5 4 eiendommer som tidligere var bebygget med flere rekkehus ikke kan sees som hensiktsmessig utbygging av eiendommene, all den tid tiltaket er i samsvar med plan. Det vises for \u00f8vrig til redegj\u00f8relse i s\u00f8knaden knyttet til arkitektoniske vurderinger vedr\u00f8rende utforming og plassering av oms\u00f8kte tiltak basert p\u00e5 omkringliggende bebyggelse og terreng. Det burde derfor innvilges dispensasjon fra regulert plassering i reguleringsplanen. 4.7 Byggegrense mot kommunal vei I fagnotat av 12. september d.\u00e5., pkt. 3.3.6 vurderer fagetaten det som negativt at utomhusanlegg vises 0 meter til kommunalt fortau langs eiendomsgrensen, og stiller seg tvilsomt til hvorvidt det eksisterer nok sideareal for \u00e5 sikre n\u00f8dvendig drift og vedlikehold av vei og fortau. Videre henvises det til at Bymilj\u00f8etaten i sin uttale har vurdert at det ikke er dokumentert tilstrekkelige forhold til at de kan behandle s\u00f8knad om dispensasjon fra byggegrense til vei. 12 Til dette vil denne side bemerke at det i 2019 ble gitt positiv uttalelse fra Bymilj\u00f8etaten for utomhusanlegg 0 meter fra kommunalt fortau langs eiendomsgrensen. 4.8 Nedbygging av regulert felles gangsti I fagnotat av 12. september d.\u00e5., pkt. 3.3.7 har fagetaten vurdert det som aktuelt \u00e5 innvilge dispensasjon fra regulert felles form\u00e5l gangsti, ettersom den faktisk er etablert lenger s\u00f8r enn i reguleringsplanen. Fagetaten vurderer det som aktuelt \u00e5 stille vilk\u00e5r om tilpasninger, forbedringer og \u00f8kt standard p\u00e5 eksisterende gangsti, hvilken tiltakshaver ikke har innvendinger til. 4.9 Grad av utnytting I fagnotat av 12. september d.\u00e5., pkt. 3.3.8 om grad av utnytting, vurderer fagetaten det som aktuelt \u00e5 kunne gi dispensasjon fra bestemmelsen ettersom den samlede utnyttelsen for alle eiendommene er innenfor kravet. Dersom det stilles krav om sammensl\u00e5ing av eiendommene \u2013 hvilket tiltakshaver er positiv til \u2013 vil ogs\u00e5 utnyttelsesgraden v\u00e6re i tr\u00e5d med plan. 4.10 Vesentlig nybygging I fagnotat av 12. september d.\u00e5., pkt. 3.3.9 om vesentlig nybygging, legger fagetaten til grunn at s\u00f8knaden gjelder 4 boenheter, som dermed kvalifiserer som \u00abvesentlig nybygging\u00bb, med tilh\u00f8rende krav til dispensasjon fra KPA2018 \u00a7 26.5.1 som tillater ene- og tomannsboliger. Som f\u00f8lge av endret planl\u00f8sning, som synliggj\u00f8r at s\u00f8knaden gjelder 2 boenheter, og dermed en tomannsbolig, som ikke er \u00e5 anse som vesentlig nybygging. Tiltaket er dermed i tr\u00e5d med KPA2018 \u00a7 26.5.1. 4.11 Avfallsh\u00e5ndtering I fagnotat av 12. september d.\u00e5., pkt. 3.4.2. om avfallsh\u00e5ndtering fremg\u00e5r det at det ikke virker som RTP er utarbeidet og sendt til BIR, til tross for at det er opplyst om dette i s\u00f8knaden. Vedlagt er RTP som utarbeidet i tr\u00e5d med KPA2018 \u00a7 20.2.1. Videre fremg\u00e5r avfallsh\u00e5ndtering av vedlagte situasjonsplan. 4.12 Skredfare I fagnotat av 12. september d.\u00e5., pkt. 3.4.3 om skredfare har fagetaten vurdert at kartlegging av skredfare som datert 13.09.2019, og som vedlagt s\u00f8knaden, ikke oppfyller kravet til skredfareutredning i \u00a7 33.7 i KPA2018. Dette skyldes at utredningen er nesten 5 \u00e5r gammel, og ble utarbeidet i forbindelse med s\u00f8knad om annet tiltak med annen utforming og plassering p\u00e5 eiendommen. Fagetaten har videre vurdert at utredningen burde v\u00e6rt supplert med oppdatert skredfarevurdering for \u00e5 sikre at krav i byggteknisk forskrift \u00a7 7-3 og i kommuneplanen blir overholdt. 13 Kommunen ble bedt av ansvarlig s\u00f8ker om \u00e5 gi en utdypende forklaring p\u00e5 hvorfor rapporten fra Multiconsult var utdatert. Slik forklaring ble gitt i e-post av 24. oktober d.\u00e5. Vedlagt er e-post fra Astrid Lemme ved Multiconsult, som er forelagt kommunens e-post med utdypende forklaring bak begrunnelsen i avslaget p\u00e5 s\u00f8knaden, og som konstaterer at Multiconsult sin rapport datert 13.09.2019 svarer ut sp\u00f8rsm\u00e5l knyttet til skredfare etter gjeldende regelverk, og er tilstrekkelig til oppfyllelse av skredfareutredning i \u00a7 33.7 i KPA2018. 4.13 St\u00f8y I fagnotat av 12. september d.\u00e5., pkt. 3.4.4. om st\u00f8y, har fagetaten vurdert at utredningen som ble vedlagt s\u00f8knaden ikke oppfyller kravet til st\u00f8yutredning i \u00a7 22.2, som f\u00f8lge av at utredningen er 5 \u00e5r gammel, og ble utarbeidet i forbindelse med s\u00f8knad om annet tiltak med annen utforming og plassering p\u00e5 eiendommen, annen planl\u00f8sning og utforming av uteoppholdsarealer. Videre legger fagetaten til grunn at tiltaket ikke oppfyller st\u00f8ykravene da det ikke er vist til avb\u00f8tende tiltak, slik at tiltaket krever dispensasjon for \u00e5 kunne tillates. Vedlagt er oppdatert st\u00f8yrapport av 13. november 2024, som konkluderer med at tiltaket tilfredsstiller st\u00f8ykrav etter KPA, og det er ikke n\u00f8dvendig med avb\u00f8tende tiltak. 4.14 Vannforsyning I fagnotat av 12. september d.\u00e5., pkt. 3.4.5 om vannforsyning har kommunen vurdert at krav til vannforsyning er oppfylt for to boenheter, men at det er behov for ny uttalelse fra Bergen Vann siden tiltaket er vurdert som en s\u00f8knad om oppf\u00f8ring av fore boenheter. Kravet til sikret vannforsyning er oppfylt etter at tiltaket er omprosjektert til klagen, slik at uttalelse fra Bergen Vann av 24. mai 2023 med utgangspunkt i 2 boenheter kan legges til grunn. 4.15 Visuelle kvaliteter I fagnotat av 12. september d.\u00e5., pkt. 3.4.6 om visuelle kvaliteter fremg\u00e5r det at fagetaten mangler tilstrekkelig opplysninger i s\u00f8knaden om de visuelle kvalitetene for tiltaket, for \u00e5 vurdere om krav er oppfylt, herunder fasadetegninger som viser farger og materialbruk, eller tegning av murer som viser h\u00f8yde og forhold til omkringliggende omgivelser. Vedlagt er fotomontasje som viser visuelle kvaliteter og fargevalg for tiltaket, samt de omkringliggende omgivelser. Tiltaket er av h\u00f8y arkitektonisk kvalitet, og er tilpasset arkitekturmilj\u00f8et i omr\u00e5debebyggelsen. Fagetaten har ikke kommentert utforming, plassering eller bygningens visuelle kvaliteter basert p\u00e5 den informasjonen som forel\u00e5, og det m\u00e5 legges til grunn at fagetaten ikke har hatt noe \u00e5 utsette p\u00e5 dette. 14 Ettersom farge- og materialvalg ogs\u00e5 er i tr\u00e5d med omkringliggende bebyggelse er det vanskelig \u00e5 se at tiltaket ikke tilfredsstiller krav til visuelle kvaliteter. 4.16 Gjennomf\u00f8ringsplan I fagnotat av 12. september d.\u00e5., pkt. 3.4.7 om gjennomf\u00f8ringsplan fremg\u00e5r det at innsendt gjennomf\u00f8ringsplan ikke er riktig utfylt for alle forhold for samsvarserkl\u00e6ring fra prosjekterende for de forhold som avklares i rammetillatelsen, med henvisning til byggesakforskriften kapittel 5. Vedlagt er signert samsvarserkl\u00e6ring og oppdatert gjennomf\u00f8ringsplan, slik at de forhold som skal avklares til rammetillatelsen, jf. SAK10 \u00a7 5-3 mv. er tilfredsstillende ivaretatt 4.17 Krav til sammensl\u00e5ing I fagnotat av 12. september d.\u00e5., pkt. 3.4.8 om krav til sammensl\u00e5ing fremg\u00e5r det at fagetaten ser det som naturlig \u00e5 stille vilk\u00e5r om at eiendommene m\u00e5 v\u00e6re sammenf\u00f8yde f\u00f8r ferdigattest. Dette er i tr\u00e5d med tiltakshavers intensjon, som stiller seg positiv til et slikt vilk\u00e5r. 4.18 Dispensasjon for etablering av privat uteoppholdsareal p\u00e5 areal avsatt til fellesareal I avslaget av 8. mai d.\u00e5., under pkt. 3.9, gj\u00f8r kommunen oppmerksom p\u00e5 at en mindre del av det oms\u00f8kte uteoppholdsarealet er vist etablert innenfor areal som er regulert til fellesareal for rekkehusbebyggelsen, jf. plan 318800000, og at forholdet utl\u00f8ser krav til dispensasjon. Det aktuelle arealer er ikke n\u00f8dvendig for \u00e5 oppfylle krav til minste uteoppholdsareal, slik at det ikke i s\u00f8knaden er n\u00f8dvendig \u00e5 avsette dette til privat uteoppholdsareal. Det vedlegges slik s\u00f8knad om dispensasjon for det tilfellet at det likevel anses n\u00f8dvendig. 15 5. NABOMERKNADER Slik denne side oppfatter kommunens gjennomgang av nabomerknader med s\u00f8kers kommentarer i pkt. 3.4 i avslag av 8. mai d.\u00e5., s\u00e5 anses disse i hovedsak besvart. Tiltakshaver er positiv til eventuelle n\u00f8dvendige vilk\u00e5r knyttet til lystett utf\u00f8relse av deler av st\u00f8yskjerm for \u00e5 hindre lys ned mot nabobebyggelse og uavhengig kontroll av ivaretakelse av krav til h\u00e5ndtering av overvann ihht. TEK17. 6. AVSLUTNING Basert p\u00e5 ovennevnte er dennes sides oppfatning at det er gode grunner til \u00e5 gi tillatelse, samt at kommunen avslag baserer seg p\u00e5 en eldre og utdatert uttalelse fra Statens Vegvesen til s\u00f8knad om et annet tiltaket det som er oms\u00f8kt. I hovedsak begrunnes dette med at det utvilsomt s\u00f8kes om 2 boenheter, og ikke 4, slik at det ikke er tale om vesentlig nybygging. Tiltaket tilfredsstiller alle krav til st\u00f8y, minste uteoppholdsareal og parkering etter KPA. Tiltaket gjelder re-etablering av boliger som ble tatt i ras, i et mindre antall enn tidligere situasjon. Trafikken i omr\u00e5det er vesentlig redusert som f\u00f8lge av \u00e5pningen av veistrekket Svegatj\u00f8rn- R\u00e5dal. De p\u00e5pekte mangler ved s\u00f8knaden er svart ut i denne klagen slik at s\u00f8knaden m\u00e5 anses som komplett. P\u00e5 denne bakgrunn bes Bergen kommune om \u00e5 omgj\u00f8re avslag i sak BYGG-2023/18161 og gi tillatelse som oms\u00f8kt. Med vennlig hilsen Advokatfirmaet Landsvik & Larsen AS Med vennlig hilsen Kari Seglem Larsen Advokat MNA e-post: kari@llco.no mobil: 930 48 286 16 "
}