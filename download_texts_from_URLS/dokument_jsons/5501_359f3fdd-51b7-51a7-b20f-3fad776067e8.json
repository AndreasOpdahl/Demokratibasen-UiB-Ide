{
  "dokument_id": "359f3fdd-51b7-51a7-b20f-3fad776067e8",
  "doc_type": "case_presentation",
  "kommune": 5501,
  "tittel": "Avviksstatistikk HMS, f\u00f8rste kvartal 2024",
  "url": "https://innsyn.tromso.kommune.no/application/getMoteDokument?dokid=2001715067",
  "tekst": "Arkivsaksnr. 24/05623-1 Saksbehandler Catrine Emilie Trygstad Saksgang M\u00f8tedato Arbeidsmilj\u00f8utvalget 02.05.2024 Avviksstatistikk HMS, f\u00f8rste kvartal 2024 Kommunedirekt\u00f8rens innstilling til vedtak: Arbeidsmilj\u00f8utvalget tar avviksstatistikken for f\u00f8rste kvartal 2024 til orientering. Stig Tore Johnsen Mari Enoksen Hult Kommunedirekt\u00f8r Direkt\u00f8r, stab for organisasjon 1 Hva saken gjelder Presentasjon av statistikk p\u00e5 HMS-avvik og hendelser med personskader i perioden 01. januar til og med 30. april 2024. Saksutredning Troms\u00f8 kommune benytter kvalitetssystemet Compilo til \u00e5 melde og behandle avvik. Rapporteringsperioden er fra 01. januar til og med 31.mars 2024. I vedlegg til saken er avviksstatistikken med grafer presentert. Avvik I l\u00f8pet av rapporteringsperioden er det meldt inn 2947 avvik, mot 2444 samme periode 2023. Dette er en \u00f8kning p\u00e5 20,6% for perioden. HMS-avvik I l\u00f8pet av rapporteringsperioden er det meldt inn 1036 HMS-avvik, mot 870 HMS-avvik samme periode 2023. Dette er en \u00f8kning p\u00e5 19%. 32% av alle avvik er HMS-avvik. Alvorlighetsgraden p\u00e5 HMS-avvikene fordeler seg mellom lav p\u00e5 61,2%, middels p\u00e5 31,7% og h\u00f8y 7,1%. HMS-avvik fordeles p\u00e5 kategorier og underkategorier. Det er mulig \u00e5 benyttes flere kategorier p\u00e5 samme avviket. Den st\u00f8rste HMS-kategorien som meldere benytter er vold og trusler p\u00e5 35,2%, s\u00e5 kommer Hendelser og nesten-ulykker uten personskade p\u00e5 14,8%. \u00abVold og trusler mot ansatte\u00bb HMS-avvik med underkategori \u00abvold og trusler mot ansatte\u00bb best\u00e5r av 35,2%. I helse og omsorg er 29,5% av HMS-avvikene \u00abvold og trusler mot ansatte\u00bb. I oppvekst, utdanning og kultur er 49,3% av HMS-avvikene \u00abvold og trusler mot ansatte\u00bb. Vold og trusler er en \u00f8kende trend i oppvekst, utdanning og kultur. Det har v\u00e6rt \u00f8kt fokus p\u00e5 \u00e5 melde avvik av denne karakter, men det er ogs\u00e5 \u00f8kende tilfeller av utagering, spesielt i seksjon for skole. Overordnet HMS-m\u00e5l for perioden 2024-207 er at Troms\u00f8 kommune vil v\u00e6re en attraktiv organisasjon og arbeidsgiver som sikrer et helsefremmende og trygt arbeidsmilj\u00f8 for sine ansatte. Et av delm\u00e5lene er at Troms\u00f8 kommune skal sikre et trygt og sikkert arbeidsmilj\u00f8 gjennom \u00e5 forebygge, h\u00e5ndtere og f\u00f8lge opp ansatte som utsettes for vold og trusler i sin arbeidshverdag. For at dette m\u00e5let skal n\u00e5s m\u00e5 avdelingene, seksjonene og enhetene utarbeide lokale handlingsplaner med konkrete tiltak. Tiltakene m\u00e5 tilpasses lokale forhold slik at de passer til risikobildet. Det er et lederansvar \u00e5 f\u00f8lge opp at handlingsplanene f\u00f8lges oss. Det anbefales at oppf\u00f8lgingen gj\u00f8res jevnlig og at tiltak evalueres fortl\u00f8pende i forhold til tenkt effekt. Det vil da v\u00e6re mulig \u00e5 gj\u00f8re endringer i planperioden slik at m\u00e5l n\u00e5s. Arbeidsmilj\u00f8 \u2013 psykososialt Det er en \u00f8kning i antall HMS-avvik med underkategorien \u00abArbeidsmilj\u00f8 \u2013 psykososialt\u00bb. I rapporteringsperioden er det meldt 143 avvik mot 69 avvik i samme periode 2023. 63 av avvikene i rapporteringsperioden er knyttet til \u00abarbeidsrelatert stress\u00bb. St\u00f8rste \u00f8kningen er i helse og omsorg. 2 Hendelser med personskade Det er i rapporteringsperioden meldt 81 avvik med underkategori \u00abhendelser med personskader\u00bb. Fem av disse er meldt med h\u00f8y alvorlighetsgrad. Disse er knyttet til utagering fra elever, manglende stellefrakk i smittesituasjon, fall i arbeidstiden p\u00e5 vei til arbeidssted og stikkskade ved blodpr\u00f8vetaking. Avvik med underkategorien \u00abhendelser med personskade\u00bb fordeler seg slik mellom avdelingene: - Oppvekst, utdanning og kultur, 33 stk. - Helse og omsorg, 46 stk. - Bymilj\u00f8, 2 stk. Konklusjon Det er en \u00f8kning i antall meldte avvik og HMS-avvik. Kategorien \u00abvold og trusler mot ansatte\u00bb er den st\u00f8rste underkategorien. Det er en \u00f8kning i antall avvik knyttet til \u00abArbeidsmilj\u00f8 \u2013 psykososialt\u00bb og \u00abarbeidsrelatert stress\u00bb. Vedtakskompetanse Arbeidsmilj\u00f8utvalget Vedlegg HMS avvik Troms\u00f8 kommune, januar-mars 2024 3 "
}