{
  "dokument_id": "e1080938-48f3-59e0-887b-1fe1923ff452",
  "doc_type": "case_attachment",
  "kommune": 4601,
  "tittel": "Rapport, sekstimers arbeidsdag",
  "url": "https://bergen.kommune.no/politikere-utvalg/api/fil/bk360/9493536/Rapport-sekstimers-arbeidsdag",
  "tekst": " Rapport til byr\u00e5dsavdelingen, 13. november 2023 Forprosjekt med sekstimers arbeidsdag for assistenter og barne- og ungdomsarbeidere i Bergen kommune Prosjektleder: Monica Br\u00e5ten PROSJEKTETS BAKGRUNN OG FORM\u00c5L HR konsern inviterte enheter i Bergen kommune, i forbindelse med behandling og \u00f8konomiplan 2022-2025, til \u00e5 fremme s\u00f8knad om midler til detaljplanlegging av pilotprosjekt med sekstimers normalarbeidsdag. Byr\u00e5dsavdelingen for barnehage, skole og idrett (BBSI)1 var positiv til at forprosjektet knyttes opp til \u00e5 redusere h\u00f8yt sykefrav\u00e6r. Langtidsfrav\u00e6ret i barnehagene er h\u00f8yt. Det er et stort antall barnehager som har sykefrav\u00e6r p\u00e5 over 7,9%. Form\u00e5let med forprosjektet er \u00e5 finne en struktur der det lar seg gj\u00f8re at assistenter og fagarbeidere har seks timers arbeidsdag med 100% l\u00f8nn, uten at det ber\u00f8rer kvaliteten i barnehagene og voksentettheten. Det var satt av 2. millioner til forprosjektet og med de rammene m\u00e5tte det tas et begrenset utvalg av deltagere. Valget ble assistenter og barne- og ungdomsarbeidere som har all sin arbeidstid i direkte arbeid med barn. M\u00e5let med en ordning som gir 6 timers arbeidsdag for assistenter og fagarbeidere i barnehager, er \u00e5 unders\u00f8ke om dette bidrar \u00e5 redusere sykefrav\u00e6ret, b\u00e5de lang- og korttidsfrav\u00e6r. Antagelsen er at den totale belastningen av mye l\u00f8ft, st\u00f8y og psykososiale belastninger reduseres daglig, og at motivasjonene til \u00e5 utf\u00f8re en god jobb vil \u00f8ke. Det er ogs\u00e5 et m\u00e5l om at flere arbeidstakere kan st\u00e5 i yrket lengre, det vil bidra til at barnehagene beholder god yrkeserfaring og kompetanse. Det var flere som s\u00f8kte og s\u00f8knaden fra Etat for barnehage ble valgt til forprosjekt. Begrunnelsen for valget var at det vil v\u00e6re relativt lett \u00e5 m\u00e5le effekten av tiltaket fordi det er flere tilsvarende enheter \u00e5 sammenligne med. Planen var \u00e5 starte opp prosjektet i 2022, men 1 Ved prosjekts oppstart het avdelingen \u00abByr\u00e5d for barnehage, skole og idrett\u00bb, avdelingen har n\u00e5 skiftet navn til \u00abByr\u00e5dsavdeling for barnehage og skole\u00bb (BBS) 1 Rapport til byr\u00e5dsavdelingen, 13. november 2023 av ulike grunner ble det ikke gjennomf\u00f8rt. De to millionene som var satt av til forprosjektet ble overf\u00f8rt i sin helhet til 2023. M\u00c5LET FOR FORPROSJEKTET M\u00e5let med forprosjektet er \u00e5 pr\u00f8ve ut om det lar seg gj\u00f8re \u00e5 gjennomf\u00f8re ulike modeller/strukturer som kan videref\u00f8res til et eventuelt pilotprosjekt. Dette krever at det er nok ressurser til \u00e5 bemanne opp den resterende arbeidstiden som reduseres hos assistentene og fagarbeiderne. Etat for barnehage har valgt \u00e5 pr\u00f8ve ut to modeller: 1) Sekstimers arbeidsdag, fem dager i uken (Redusert arbeidsdag) 2) Fire ordin\u00e6re arbeidsdager og en dag fri hver uke (Redusert arbeidsuke) Valget for \u00e5 pr\u00f8ve to modeller ble bestemt etter \u00e5 ha h\u00f8rt erfaringer fra Stavanger og Oslo, der Stavanger pr\u00f8ver ut redusert arbeidsuke og Oslo redusert arbeidsdag. Begge byene startet et pilotprosjekt h\u00f8sten 2023. Prosjektleder ble ansatt i mai 2023. Arbeidsoppgavene til prosjektleder er: \u2022 \u00e5 planlegge, forberede og lede forprosjektet \u2022 \u00e5 rekruttere barnehage(r) til gjennomf\u00f8ring \u2022 \u00e5 utarbeide s\u00f8knadsutlysning og kriterier for utvelgelse \u2022 \u00e5 utarbeide ulike modeller for utpr\u00f8ving \u2022 \u00e5 etablerer og samarbeide med referansegruppe AVGRENSINGER OG FORUTSETNINGER \u2022 Barnehagene som deltar i forprosjektet m\u00e5 \u00f8nske \u00e5 v\u00e6re med. \u2022 Barnehagene m\u00e5 v\u00e6re innstilt p\u00e5 \u00e5 pr\u00f8ve ut nye vaktsystem. \u2022 Barnehagene m\u00e5 v\u00e6re forberedt p\u00e5 at det kan oppst\u00e5 endringer eller justeringer underveis i prosessen. \u2022 Assistenter og fagarbeidere m\u00e5 v\u00e6re forberedt p\u00e5 \u00e5 \u00f8ke opp arbeidstiden igjen etter at forprosjektet er avsluttet. 2 Rapport til byr\u00e5dsavdelingen, 13. november 2023 \u2022 Styrerne kan innhente redusert arbeidskraft dersom det er fare for stenging, redusert \u00e5pningstid eller sikkerhet. MILEP\u00c6LER 1. Lage en fremdriftsplan (april) 2. Sette en referansegruppe (april) 3. Lage en nettverksgruppe der hensikten er \u00e5 dele erfaringer (april) 4. Lage s\u00f8knadsskjema med kriterier og sende ut til kommunale barnehager (april \u2013 sende ut i uke 19) 5. S\u00f8knadsfrist for barnehager som vil delta, 23.mai 2023 6. Rekruttere barnehager/utvelgelse av barnehager som skal delta p\u00e5 forprosjektet (mai/juni) 7. Planlegge oppstarten av barnehagene som skal delta (juni/juli/august) 8. St\u00f8tte barnehagene i prosessen med \u00e5 finne en god organisering av vaktplan (juni) 9. Sette kriterier for rapporten som barnehagene skal skrive, og som er grunnlaget for evalueringen av forprosjektet (juni) 10. Lage en felles kontaktplattform p\u00e5 teams. Ansvar Eva og Monica (juni) 11. Barnehagene setter en vaktplan og henter inn ressurser som utfyller den reduserte arbeidstiden (juni/juli/august) 12. Oppstart av prosjektet, mandag 21.august og avsluttes s\u00f8ndag 31.desember 13. M\u00f8ter med prosjekt- og referansegruppen ca. en gang i m\u00e5neden. 14. Innhenting av ansattes opplevelse av forprosjektet via formskjema, svarfrist 08.11. 15. Evalueringsm\u00f8te med Prosjektgruppen, 06.november 16. Rapporten skal v\u00e6re klar i uke 45 17. Fafo gjennomf\u00f8rer intervju med ansatte i Nord\u00e5s barnehage om forprosjektet, 17.november ORGANISERING OG PROSJEKTDELTAKERE Prosjektet har v\u00e6rt organisert av Etat for barnehage og med deltakelse fra prosjektgruppen og referansegruppen. 3 Rapport til byr\u00e5dsavdelingen, 13. november 2023 Etat for barnehage Prosjektgruppe Referansegruppe Prosjekteier: Mimi Prosjektleder: Monica Br\u00e5ten Prosjektleder: Monica Br\u00e5ten Bjerkestrand Avdelingsleder for Avdelingsleder for Prosjektleder: Monica Br\u00e5ten kvalitetsutvikling: Eva kvalitetsutvikling: Eva Avdelingsleder for Ragnhildstveit Ragnhildstveit kvalitetsutvikling: Eva Styrere: Per Odn\u00e6ssveen, Utdanningsforbundet: Kjersti Ragnhildstveit Monika \u00d8kland, Wenche Bernes Drageide Svensholt og Anne-Grethe Fagforbundet: Kristian Meyer Andersen Delta: Rita Hegg\u00f8y Styrer: Marta E.Tunes Styrer: Gitte Knudsen PLANLEGGING OG ORGANISERING I FORKANT AV OPPSTART Referansegruppe og deres oppgaver I midten av mai ble referansegruppe opprettet og f\u00f8rste m\u00f8te ble avholdt. Referansegruppen har f\u00e5tt innsyn i modelltenkingen til forprosjektet og til de kriteriene som har blitt bestemt for de barnehagene som skal delta i forprosjektet. Deres oppgave er: \u2022 \u00e5 gi innspill til hvordan dette forprosjektet kan la seg gjennomf\u00f8re og komme med refleksjoner, perspektiver og konstruktive tilbakemeldinger underveis i prosessen \u2022 \u00e5 gjennomf\u00f8re jevnlige referansegruppem\u00f8ter slik at gruppen er informert og oppdatert om arbeidsprosessen Samarbeidet med referansegruppen har v\u00e6rt godt og konstruktivt. Deltagerne har bidratt med innspill og refleksjoner som har gitt nye perspektiv inn i prosessen. Nettverksgruppe Det er etablert et nettverk mellom Stavanger, Oslo og Trondheim som i liket med Bergen pr\u00f8ver ut sekstimers arbeidsdag/redusert arbeidsdag for barnehageansatte. Form\u00e5let med dette samarbeidet har v\u00e6rt \u00e5 utveksle erfaringer. Byene er i ulike faser i prosessen men kan likevel dra nyttig erfaring av hverandre. 4 Rapport til byr\u00e5dsavdelingen, 13. november 2023 Et digitalt erfaringsdelingsm\u00f8te mellom representanter fra Stavanger, Trondheim og Bergen ble gjennomf\u00f8rt 24.april. Bergen har delt informasjon om sin oppstart av forprosjektet med byene. Erfaringer har ogs\u00e5 blitt delt gjennom telefonsamtaler mellom prosjektleder i Bergen og styrerne i Lillo barnehage og Gullfaks barnehage, samt Eli Mundheim som er virksomhetsleder i Tastabarnehagene i Stavanger. S\u00f8knad om deltakelse 09.mai ble det sendt ut informasjon om forprosjektet til de kommunale barnehagene med en lenke til et formskjema, der det kunne s\u00f8kes om deltagelse p\u00e5 forprosjektet. Fristen for \u00e5 s\u00f8ke ble satt til 23.mai. Kriteriene for \u00e5 s\u00f8ke p\u00e5 deltagelse var (jf. avgrensinger og forutsetninger): \u2022 Barnehagen m\u00e5 vise til h\u00f8yt sykefrav\u00e6r \u2022 Det skal dr\u00f8ftes med tillitsvalgte og verneombud om barnehagen skal delta i forprosjektet i forkant av en s\u00f8knad \u2022 Hele barnehagen m\u00e5 v\u00e6re positiv til deltagelse \u2022 Barnehagen m\u00e5 v\u00e6re innstilt p\u00e5 \u00e5 pr\u00f8ve ut nye vaktsystem, dette vil s\u00e6rlig ha p\u00e5virkning p\u00e5 modellen med sekstimers arbeidsdag \u2022 Barnehagen m\u00e5 v\u00e6re innstilt p\u00e5 at det kan komme justeringer eller endringer i prosessen \u2022 Assistenter og fagarbeidere m\u00e5 v\u00e6re forberedt p\u00e5 \u00e5 \u00f8ke opp arbeidstiden igjen etter at forprosjektet er avsluttet Utvelgelse av barnehager som skal delta: Det ble gjort en utvelgelse blant de ti barnehagene som s\u00f8kte om deltagelse p\u00e5 forprosjektet. Beslutningen ble tatt p\u00e5 bakgrunn av begrunnelsen som barnehagene sendte inn og at det var dokumentert i et h\u00f8yt sykefrav\u00e6r i barnehagen. Etat for barnehage har v\u00e6rt bevisste p\u00e5 at det skal v\u00e6re variasjon av barnehagenes st\u00f8rrelse og organiseringsform. Barnehagene som fikk tilbud om \u00e5 delta var: - Kalfarveien barnehage - Valheim barnehage - Lyshovden oppveksttun barnehage 5 Rapport til byr\u00e5dsavdelingen, 13. november 2023 - Nord\u00e5s barnehage Etat for barnehage har fordelt barnehagene p\u00e5 de to ulike modellene som skal pr\u00f8ves ut. Begge modellene gir 30 timers arbeidsuke. Prosjektgruppe 5.juni 2023 ble det f\u00f8rste m\u00f8te med prosjektgruppen avholdt. Gruppen best\u00e5r av styrerne i barnehagene som skal delta i forprosjektet, Anne-Grethe Andersen, Valheim barnehage, Per Odn\u00e6ssveen, Nord\u00e5s barnehage, Monika \u00d8kland, Kalfarveien barnehage og Wenche Svensholt, Lyshovden Oppvekttun barnehage. I tillegg til Eva Ragnhildstveit, Etat for barnehage og Monica Br\u00e5ten, Etat for barnehage. F\u00f8rste m\u00f8te ble et oppklarings- og et informasjonsm\u00f8te. Samarbeid med HR-bemanning Det ble sendt en foresp\u00f8rsel til HR bemanning om barnehagene som deltar i forprosjektet kan f\u00e5 prioritet p\u00e5 vikarer ved sykefrav\u00e6r. HR-bemanning vil prioritere prosjektbarnehagene ved frav\u00e6r av vikarer som er inne for ansatte i redusert arbeidstid. Dette ble positivt mottatt, og med godkjenning fra omr\u00e5delederne for de kommunale barnehagene, vil HR- bemanning sette Kalfarveien, Nord\u00e5s, Valheim og Lyshovden oppveksttun, som prioritet n\u00e5r det gjelder dette frav\u00e6ret. USIKKERHET/RISIKO \u2022 F\u00e5 inn tilstrekkelig med arbeidskraft. \u2022 Ustabilt sykefrav\u00e6r. \u2022 \u00c5 f\u00e5 p\u00e5 plass et godt vaktsystem \u2022 Prosjektets varighet grunnet \u00f8konomi EVALUERING F\u00f8lgende er vektlagt i evalueringen: \u2022 Kriterier lagt til grunn for \u00e5 m\u00e5le om redusert arbeid er gjennomf\u00f8rbart \u2022 Barnehagene skriver en rapport etter at forprosjektet er gjennomf\u00f8rt p\u00e5 bakgrunn av kriteriene 6 Rapport til byr\u00e5dsavdelingen, 13. november 2023 \u2022 Innhenting av redusert arbeidstid \u2013 begrunnelse for innhenting skal v\u00e6re sikkerhet og drift \u2022 En subjektiv tilbakemelding fra dem som har deltatt i prosjektet \u2022 Samarbeid med HR bemanning KRITERIENE SOM BARNEHAGENES EVALUERING BASERES P\u00c5 Barnehagene skal evaluere forprosjektet, etter endt prosjektperiode, med utgangspunkt i disse kriteriene: \u2022 En vaktplan som i varetar sekstimers arbeidsdag eller fire dagers arbeidsuke for assistenter og fagarbeidere, og pedagogenes arbeidstid inkludert plantid \u2022 Bemanningen er tilstrekkelig uavhengig av prosjektet \u2022 Kvaliteten p\u00e5 barnehagetilbudet er opprettholdt \u2022 Barnehagen har f\u00e5tt inn ressurser til \u00e5 fylle opp redusert arbeidstid hos assistenter og fagarbeidere \u2022 M\u00f8ter er opprettholdt i prosjektet perioden \u2022 Tilbakekalling av redusert arbeidstid hos assistenter og fagarbeidere er dokumentert og begrunnet \u2022 Det loggf\u00f8res hvilke aktiviteter som g\u00e5r ut dersom redusert arbeidstid innhentes \u2022 Vaktplanen til barnehagen er begrunnet og synliggjort \u2022 Barnehagens \u00f8konomi ber\u00f8res ikke av deltagelse i forprosjektet Det er faste ansatte i minimum 80 % stilling som skal delta i forprosjektet. Deltidsstudenter som er i 60% kan ogs\u00e5 v\u00e6re med, men m\u00e5 da jobbe sekstimers arbeidsdag de tre dagene hvor de er i barnehagen. OPPSTART AV FORPROSJEKTET I BARNEHAGENE Mandag 21.august startet forprosjektet ut fra f\u00f8lgende bemanningsmodell: Valheim barnehage: \u00c5tte ansatte har en redusert arbeidsuke med en fridag og \u00e5tte ansatte har seks timers arbeidsdag. Barnehagen har tatt inn to vikarer i 100% stilling, og vil i tillegg 7 Rapport til byr\u00e5dsavdelingen, 13. november 2023 \u00f8ke opp stiling til dem som er inne p\u00e5 kommunal tilrettelegging. Det m\u00e5 ogs\u00e5 hentes inn vikarer fra bemanningstjeneste eller kjente vikarer internt. Kalfarveien barnehage: Fem ansatte som har redusert arbeidsuke, en fridag i uken. Barnehagen vil sette inn en kjent vikar fra bemanningstjenesten tre dager i uken og bruke en pedagog som de har p\u00e5 huset til \u00e5 dekke opp de to resterende dagene. Nord\u00e5s barnehage: Syv ansatte som har seks timers arbeidsdag. Barnehagen har \u00f8kt opp den kommunale tilrettelegger ressursen til 100% stilling og tatt inn en ressurs fire dager i uken for \u00e5 dekke opp redusert arbeidskraft. Lyshovden Oppveksttun barnehage: Tre ansatte, seniorer, som har seks timers arbeidsdag. Barnehagen har valgt \u00e5 ta inn vikar fire timer to ganger i uken. I stedefor \u00e5 sette inn vikar i den daglige reduserte arbeidstiden, har valget v\u00e6rt \u00e5 sette inn ekstra ressurs n\u00e5r det er m\u00f8ter. Barnehagen har samlet m\u00f8tevirksomheten til de dagene hvor det er satt inn ekstra bemanning. Planleggingsdager og arrangement Ansatte som er i redusert arbeidstid jobber full arbeidsdag p\u00e5 planleggingsdager. De som har fridag f\u00e5r ta denne igjen en annen dag som er best egnet for arbeidsplassen. Dersom det er arrangement i barnehagen som krever at ansatte er tilstede, jobbes det normal arbeidstid uten at det blir gitt overtid. STRUKTUR OG PROSESS Sentralt for gjennomf\u00f8ringsevnen Barnehagene har tatt utgangspunkt i vaktplanene som de allerede har utarbeidet. I de barnehagene som har ansatte med redusert arbeidsdag, har de i st\u00f8rre eller mindre grad m\u00e5tte gj\u00f8re justinger. Dette har kommet i form av: 1. Pedagogene har bundet deler av sin ubunden plantid Det som har v\u00e6rt avgj\u00f8rende er at pedagogene tar ut plantid midt p\u00e5 dagen og kan v\u00e6re mer tilstede tidlig og seint p\u00e5 dagen n\u00e5r det er lavere bemanningstetthet. 8 Rapport til byr\u00e5dsavdelingen, 13. november 2023 2. Pedagogene kan ikke bare ha yttervakter Assistenter/fagarbeidere som g\u00e5r mellomvakter og har kortere arbeidsdag, resulterer i at det vil v\u00e6re for store deler av dagen da bemanningstettheten vil v\u00e6re for lav. Barnehagen m\u00e5 sees p\u00e5 som en helhet ikke som enkelte enheter. 3. Mer sammensl\u00e5ing av avdelinger/hjemomr\u00e5der ved \u00e5pning og stenging Avdelinger/hjemomr\u00e5der er sammen f\u00f8rste halvtime/time og siste halvtime/time p\u00e5 dagen. Det krever f\u00e6rre ansatte p\u00e5 jobb. Vaktplanen ble satt sammen og dr\u00f8ftet av representanter fra arbeidsmilj\u00f8gruppen (AMG) og ledergruppen i barnehagene f\u00f8r den ble klarert. I den st\u00f8rste barnehagen, Valheim, der det pr\u00f8ves ut begge modellene, var det mer komplisert \u00e5 sette vakter. S\u00e6rlig det \u00e5 f\u00e5 inn ressurs til \u00e5 fylle opp all den reduserte arbeidstiden. For \u00e5 dekke opp den reduserte arbeidstiden har barnehagene \u00f8kt opp stillinger hos kommunal tilretteleggere, \u00f8kt opp stillingsprosenten til ansatte som ikke har f\u00e5tt mulighet til full stilling eller blitt overtallig. Videre har de hentet inn kjente vikarer og vikarer gjennom vikarbyr\u00e5et, HR-bemanning. Barnehagene har funnet vaktsystem som tilfredsstiller bemanningsnormen. Endringer i m\u00f8tevirksomhet To barnehager har g\u00e5tt bort fra morgenm\u00f8te og/eller det er f\u00e6rre som deltar p\u00e5 morgenm\u00f8tene. Informasjon blir gitt i form av SMS eller at styrer tar runden. Barnehagene melder inn at dette er en positiv endring der n\u00e6rv\u00e6ret til barna blir prioritert og et tiltak som fortsettes med etter endt prosjektperiode. EVALUERING Barnehagene har pr\u00f8vd ut forprosjektet, \u00abSekstimers arbeidsdag for assistenter og barne- og ungdomsarbeidere\u00bb i 2,5 m\u00e5neder. Det gjenst\u00e5r n\u00e5 syv uker av estimert prosjekttid. Det som har kommet frem er at barnehagene har lykkes i \u00e5 sette en vaktplan som sikrer redusert arbeidstid uten at det g\u00e5r utover bemanningsnormen og pedagogenes plantid. Dette gjelder 9 Rapport til byr\u00e5dsavdelingen, 13. november 2023 b\u00e5de barnehagene som pr\u00f8ver ut modell 1 med redusert arbeidsdag, og barnehagene med modell 2, redusert arbeidsuke. Ved \u00e5 \u00f8ke grunnbemanningen i prosjekttiden og ved \u00e5 bestille vikarer gjennom bemanningstjeneste eller internt, har redusert arbeidstid i barnehage latt seg organisere. Dette samsvarer med erfaringer som pilotbarnehagene i Oslo og Stavanger, som pr\u00f8ver ut redusert arbeidstid, har gjort seg. Her forteller styrerne at Lillo barnehage og Gullfaks barnehage ogs\u00e5 har funnet l\u00f8sninger som er forenelig med bemanningsnormen. Kalfarveien barnehage som har fem ansatte med redusert arbeidsuke, er den barnehagen som har m\u00e5tte foreta seg minst endringer i vaktplan og hverdagen generelt. Barnehagen har ikke m\u00f8tt p\u00e5 utfordringer som skiller seg ut fra det man uansett m\u00f8ter i barnehagehverdagen. Nord\u00e5s barnehage bemannet opp grunnbemanningen i forkant av prosjektet. Syv ansatte har deltatt med sekstimers arbeidsdag. Barnehagen har ikke m\u00f8tt p\u00e5 nevneverdige utfordringer og ser p\u00e5 denne perioden som positiv for arbeidsmilj\u00f8et. Barnehagen har hatt et betydelig lavere frav\u00e6r og ansatte som tidligere har v\u00e6rt mye sykemeldt, har v\u00e6rt p\u00e5 jobb. Styrer hevder at sammenlignet med h\u00f8sten 2022, har det v\u00e6rt mer l\u00f8nnsomt \u00e5 ha ekstra personalet til \u00e5 fylle opp kortere arbeidsdag enn \u00e5 bruke vikarmidler p\u00e5 frav\u00e6r. Valheim barnehage og Lyshovden oppveksttun har satt vaktplaner som skal gj\u00f8re det mulig \u00e5 gjennomf\u00f8re redusert arbeidsdag/redusert arbeidsuke uten at bemanningsnormen ber\u00f8res, og pedagoger mister plantid. Valheim, som er forprosjektets st\u00f8rste barnehage, har m\u00f8tt p\u00e5 utfordringer ved at barnehagen har v\u00e6rt avhengig av HR-bemanning for \u00e5 fylle opp enkelte timer og dager. Valheim er den eneste barnehagen som pr\u00f8ver ut begge modellene. HR- bemanning har prioritert prosjektbarnehagene men har generelt hatt for lav tilgang p\u00e5 tilgjengelige vikarer. De f\u00f8rste ukene av prosjektperioden fungerte planen og organiseringen godt, men da sykefrav\u00e6ret \u00f8kte, ble det utfordrende grunnet manglende vikarer. Barnehagen s\u00e5 seg n\u00f8dt for \u00e5 trekke tilbake arbeidskraft b\u00e5de hos dem med redusert arbeidsdag og dem med redusert arbeidsuke, og det grunnet manglende bemanning. Dette var for \u00e5 sikre en trygg og god hverdag for barn og for at ikke \u00e5pningstiden skulle bli innskrenket. 10 Rapport til byr\u00e5dsavdelingen, 13. november 2023 Lyshovden oppveksttun har bare tre ansatte med i forprosjektet. De tre ansatte er over 60 \u00e5r og m\u00e5let var her \u00e5 se om kortere arbeidsdag f\u00f8rte til lavere sykefrav\u00e6r. I denne barnehagen, hvor s\u00e5 f\u00e5 ansatte har deltatt, blir det vanskelig \u00e5 gj\u00f8re en vurdering p\u00e5 om redusert arbeidsdag lar seg gjennomf\u00f8re. Barnehagen har valgt \u00e5 sette inn arbeidskraften for den reduserte arbeidstiden p\u00e5 to dager i stedet for hver dag. Begrunnelsen for valget er at barnehagen gjennomf\u00f8rer all m\u00f8tevirksomhet p\u00e5 de to dagene hvor det er ekstra bemanning p\u00e5 avdelingene til dem med redusert arbeidstid. Denne l\u00f8sningen fungerte bra n\u00e5r det var lite frav\u00e6r, men ble utfordrende ved h\u00f8yere frav\u00e6r. Barnehagen har vernet om de ansattes reduserte arbeidstid, men dette har g\u00e5tt p\u00e5 bekostning av bemanningsnorm og mer slitasje p\u00e5 det \u00f8vrige personalet. Dette ble uttalt av styrer og kom frem i brukerunders\u00f8kelsen blant ansatte. Ved \u00e5 hente frem kriteriene som forprosjektet evalueres opp mot, viser det seg at barnehagene kan vise til en organisering som sikrer et vaktsystem med bemanningsnorm og pedagogens plantid ivaretatt. Erfaringer som er verdifulle \u00e5 bemerke seg, er at barnehagene som \u00f8kte grunnbemanningen f\u00f8r forprosjektet startet, fikk minimalt med utfordringer. Utfordringene som forkom i de to barnehagene, mener styrerne ikke kan sees i sammenheng med redusert arbeidstid. Barnehagen som var avhengig av HR-bemanning for \u00e5 fylle opp noe av den reduserte arbeidstiden, s\u00e5 seg n\u00f8dt for \u00e5 hente tilbake arbeidskraft grunner manglende vikarer. Dette vil synliggj\u00f8res bedre i barnehagenes individuelle rapporter. Alle de fire barnehagene har gjennom denne prosjektperioden gjennomf\u00f8rt m\u00f8tevirksomhet. Det har blitt gjort noe justeringer i enkelte av barnehagene. Barnehagene er klare p\u00e5 at rutiner og aktiviteter ikke har blitt p\u00e5virket av redusert arbeidstid hos assistenter og fagarbeidere. Det som har vist seg, er at legebes\u00f8k, oppf\u00f8lging av egne barn og lignende, har ansatte med redusert arbeidstid i st\u00f8rre grad lagt til fritiden. Dette meddeler styrere og ansatte at har hatt positiv p\u00e5virkning p\u00e5 organisering av hverdagen i barnehagen. Assistenter og barne- og ungdomsarbeidere trekker frem at redusert arbeidstid har gitt bedre livskvalitet og at de har mer \u00e5 gi b\u00e5de p\u00e5 jobb og privat. 11 Rapport til byr\u00e5dsavdelingen, 13. november 2023 I dette forprosjektet har \u00f8konomir\u00e5dgiverne hos Etat for barnehage v\u00e6rt med \u00e5 st\u00f8tte, veilede og \u00e5 holde kontroll p\u00e5 det \u00f8konomiske. Ut fra midlene, p\u00e5 to millioner kroner, og der l\u00f8nnskostnaden til prosjektleder i 50% stilling i \u00e5tte m\u00e5neder, m\u00e5 beregnes, ble det bestemt at 34 assistenter/barne- og ungdomsarbeidere fikk pr\u00f8ve ut redusert arbeidstid. Antallet p\u00e5 ansatte ble redusert med tre grunnet ulike \u00e5rsaker, men det ble ikke satt inn flere ansatte. Det med begrunnelse i at det ikke var midler til \u00e5 ta inn en ny barnehage, eller utvide med alle assistenter/barne- og ungdomsarbeidere i Lyshovden oppveksttun. Etat for barnehage valgte \u00e5 ha den ekstra summen til vikarbudsjett. Styrerne mente at vikarbudsjettet som er forespeilet barnehagene var for lavt. Styrerne registrer alle utgifter som gjelder forprosjektet p\u00e5 eget prosjektnummer, og som gir \u00f8konomir\u00e5dgiverne og prosjektleder oversikt over budsjett. Dersom barnehagene st\u00e5r i fare for \u00e5 overskride budsjettet, vil de ekstra midlene settes inn eller forprosjektet m\u00e5 avsluttes. Det er barnehagene innforst\u00e5tt med. KONKLUSJON Forprosjektet \u00abSekstimers arbeidsdag for assistenter og barne- og ungdomsarbeidere i barnehage\u00bb viser at det er gjennomf\u00f8rbart \u00e5 ha redusert arbeidsdag og redusert arbeidsuke for ansatte i denne sektoren. To barnehager bemannet opp grunnbemanningen ut fra behov og i et fast system, f\u00f8r oppstart. Dette viste seg \u00e5 v\u00e6re vellykket. Barnehagene har ikke hatt utfordringer grunnet redusert arbeidstid. Personalet har opplevelse av god flyt og en organisering som fungerer godt. Dette samsvarer med erfaringene fra pilotprosjektene i Stavanger og Oslo. Barnehagen som tidvis har m\u00e5tte trekke tilbake redusert arbeidstid, fikk utfordringer med \u00e5 f\u00e5 inn vikarer. Barnehagen var avhengig av vikarbyr\u00e5 eller \u00e5 finne egne ressurser. Ved mye sykdom i samfunnet, ble dette umulig \u00e5 f\u00e5 til. Bakgrunnen med forprosjektet var \u00e5 pr\u00f8ve ut ulike modeller/strukturer med redusert arbeidstid, for \u00e5 teste gjennomf\u00f8rbarhet forut for et eventuelt pilotprosjekt, med en budsjettramme p\u00e5 to millioner kroner. Sekstimers arbeidsdag for assistenter og barne- og ungdomsarbeidere medf\u00f8rte \u00f8kt behov for arbeidskraft fordi ansatte g\u00e5r fra 100% til 80% stilling med 100% l\u00f8nn. Dermed var det 20% stilling pr. ansatt som ble ledig og som m\u00e5tte dekkes inn for \u00e5 opprettholde bemanningstettheten. Dette gav ekstra l\u00f8nnskostnader. 12 Rapport til byr\u00e5dsavdelingen, 13. november 2023 Tilbakemeldingene fra barnehagene s\u00e5 langt, peker i h\u00f8y grad mot at dette er mulig \u00e5 gjennomf\u00f8re sekstimers arbeidsdag og redusert arbeidsuke i barnehage. Prosjektbarnehagene vil skrive egne rapporter etter prosjektets slutt (tidlig 2024). Om Bergen bestemmer seg for \u00e5 iverksette et pilotprosjekt for sekstimers arbeidsdag, er dette et prosjekt som alle ansatte i barnehagen b\u00f8r f\u00e5 delta p\u00e5, uavhengig av stilling. I forkant av forprosjektet var det en del misn\u00f8ye med at det var forbeholdt assistenter og barne- og ungdomsarbeidere. Styrerne og fagorganisasjonene har v\u00e6rt st\u00f8ttende til det valget som ble tatt, og fokuset har blitt rettet mot at forprosjektet er kortvarig og vil se om redusert arbeidstid er forenelig med barnehagens organiseringsform. Et pilotprosjekt i en fireavdelings barnehage, med ca. 60 barn og 13 ansatte og med unntak av styrer, vil ha en kostnad p\u00e5 1,8 millioner som \u00e5rsvirkning for 2024. Om alle fire barnehagene som har deltatt i forprosjektet skal v\u00e6re med i et pilotprosjekt, vil det gi et estimert budsjett p\u00e5 11.millioner som \u00e5rsvirkning for 2024. Oslo og Stavanger har tatt ut en fireavdelings barnehage i hver by til pilotprosjektet med en varighet p\u00e5 to \u00e5r. Budsjettet er 10 millioner pr. barnehage derav 2,3 millioner er beregnet til f\u00f8lgeforskning. Kostnadsberegningen som Bergen har foretatt, ser ut til \u00e5 v\u00e6re realistisk sammenlignet med de to byene. Sykefrav\u00e6ret i barnehagesektoren er h\u00f8yt. Samtidig har s\u00f8kertallet til barnehagel\u00e6rerutdanning g\u00e5tt fatalt ned de siste \u00e5rene (Larsen & T\u00f8nnesen, 2023). Ansatte i barnehager kjenner ofte p\u00e5 utilstrekkelighet og et fysisk og psykisk arbeidspress (Holte et.al., 2022, s. 10-11). Hva som skal til for at barnehagesektoren skal bli en arbeidsplass med lavere sykefrav\u00e6r, \u00f8kt tjenestekvalitet og der hvor ansatte st\u00e5r i yrket over lengre tid, er viktig \u00e5 unders\u00f8ke videre. Fafos seniorforsker for arbeidsliv, Mona Br\u00e5ten, hevder at det har v\u00e6rt lite studier p\u00e5 dette feltet (Rashid, 2023). Det finnes flere fors\u00f8k fra ulike sektorer som viser at kortere arbeidstid har effekt p\u00e5 sykefrav\u00e6ret p\u00e5 kort sikt, en vet mindre om hva det betyr p\u00e5 lang sikt (Alfos & Br\u00e5ten, 2020). Et pilotprosjekt i Bergen kommune kan bidra til \u00f8kt kunnskap. 13 Rapport til byr\u00e5dsavdelingen, 13. november 2023 Kilder: Alfos, K. & Br\u00e5ten, M. (2023). Arbeidstidsreduksjoner: En kunnskapsoppsummering. Fafo notat 2020:18. Fafo. https://www.fafo.no/images/pub/2020/10338.pdf Larsen, H. & T\u00f8nnesen, E. (2023, 30. mai). Fritt fall i s\u00f8kere som vil barnehagel\u00e6rer. https://khrono.no/fritt-fall-i-sokere-som-vil-bli-barnehagelaerer/784289 Holte, A.K., Kvilhaugsvik, H., Skagseth, M. & Labriola, M. (2022). \u00abN\u00e5r det dirrer i rommet\u00bb - sammenhenger mellom arbeidsmilj\u00f8 og kvalitet i barnehagetjenesten. Rapport nr 40-2022. Norce Helse og samfunn. Rashid, L. (2023, 14. august). Nytt pr\u00f8veprosjekt: To barnehager i Norge innf\u00f8rer sekstimersdag. TV2. https://www.tv2.no/nyheter/innenriks/to-barnehager-i-norge-innforer- sekstimersdag/15931587/ 14 "
}