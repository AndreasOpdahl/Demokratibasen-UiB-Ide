{
  "dokument_id": "88cb16b8-0ed1-5642-9b51-2d5c37125e2f",
  "doc_type": "case_presentation",
  "kommune": 4601,
  "tittel": "H\u00f8yringsfr\u00e5segn til Utviklingsplan for Vestland 2024\u20132028, regional planstrategi",
  "url": "https://bergen.kommune.no/politikere-utvalg/api/fil/bk360/10706557/Framstilling-Hoyringsfrasegn-til-Utviklingsplan-for-Vestland-2024-2028-regional-planstrategi",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/72224-4 H\u00f8yringsfr\u00e5segn til Utviklingsplan for Vestland 2024\u20132028, regional planstrategi Kva saka gjeld: Gjennom denne saka gir Bergen kommune ei h\u00f8yringsfr\u00e5segn til Utviklingsplan for Vestland 2024\u20132028, regional planstrategi som er lagt ut til h\u00f8yring og offentleg ettersyn. Utviklingsplanen er Vestland fylkeskommune sin regionale planstrategi etter plan- og bygningsloven \u00a7 7-1. Statlege og regionale organ og kommunane skal legge den regionale planstrategien til grunn for det videre planarbeidet i regionen. Utviklingsplanen skildrar dei viktigaste utviklingstrekka, utfordringane og moglegheitene for Vestland framover, og viser korleis fylkeskommunen skal m\u00f8te dei. Utviklingsplanen trekk opp fire satsingsomr\u00e5de og hovudm\u00e5l for utviklinga av Vestland fylke: - Velferd og verdiskaping: Vestland er det leiande verdiskapingsfylket basert p\u00e5 naturgitte fortrinn. - Demografi og likeverd: Vestland er eit inkluderande fylke med trygge, attraktive og livskraftige lokalsamfunn i heile fylket. - Klima og natur: I Vestland er klima og naturmangfald ein premiss for samfunnsutviklinga. - Samarbeid: Vestland n\u00e5r sine m\u00e5l gjennom samarbeid og samordning. Det er ogs\u00e5 definert ti strategiar som viser korleis fylket skal arbeide for \u00e5 n\u00e5 m\u00e5la. Utviklingsplanen viser i tillegg kva planbehov fylkeskommunen har i perioden 2024\u20132028. I h\u00f8yringsutkastet ligg det inne forslag om \u00e5 utarbeide to nye breie regionale planar \u2013 Regional plan for areal og mobilitet og Regional plan for verdiskaping og kompetanse \u2013 som vil erstatte fleire meir sektorretta regionale planar. I tillegg planlegg fylkeskommunen \u00e5 utarbeide, oppdatere, avvikle eller erstatte ei rekke temaplanar og strategiar. H\u00f8yringsfrist: 16. september 2024, men Bergen kommune har f\u00e5tt forlenga frist til 3. oktober 2024. Byr\u00e5det si vurdering og forslag til h\u00f8yringsfr\u00e5segn: Byr\u00e5det vil at Bergen skal ta ei leiarrolle og vera ein bidragsytar for styrka samarbeid mellom kommunar og fylker langs kysten. Byr\u00e5det vil styrke Bergen som Vestlandets hovudstad, og gjera regionen til eit kraftsenter. Ikkje berre i norsk samanheng, men ogs\u00e5 i eit europeisk perspektiv. Byr\u00e5det vil ha ein aktiv og konstruktiv dialog med Vestland fylkeskommune for \u00e5 utvikle b\u00e5de byen og regionen. Ein sterk region fordrar godt samarbeid. Byr\u00e5det si vurdering er at h\u00f8yringsutkastet til Utviklingsplan for Vestland 2024\u20132028, regional planstrategi i all hovudsak vil bidra til godt samarbeid i regionen, og har i tillegg nokre framlegg til korleis den regionale planstrategien kan bli end\u00e5 betre. Byr\u00e5dets forslag til 1 Bergen kommunes h\u00f8yringsfr\u00e5segn til Utviklingsplan for Vestland 2024\u20132028, regional planstrategi er presentert i saksframstillinga under. Grunngjeving for \u00e5 legge saka fram for bystyret: Fullmaktene til byr\u00e5det \u00a7 6, vedtatt av bystyret 16. desember 2020 i sak 378/20: H\u00f8yringsuttalar i prinsipielle saker, som samtidig inneber politiske avvegingar, skal gjevast av bystyret. Saka er \u00e5 sj\u00e5 p\u00e5 som prinsipiell og ho inneber politiske avvegingar. Forretningsutvalet har i m\u00f8te 25.06.2024 i sak (239/24) vedtatt: 8. Utvalg for milj\u00f8 og byutvikling innstiller til bystyret som avgir h\u00f8ringssvar til \u00abH\u00f8yring og offentleg ettersyn av forslag til Utviklingsplan for Vestland 2024 \u2013 2028, regional planstrategi\u00bb p\u00e5 vegne av Bergen kommune. Byr\u00e5det innstiller til bystyret \u00e5 gjere f\u00f8lgjande vedtak: Bergen kommune gir h\u00f8yringsfr\u00e5segn til Utviklingsplan for Vestland 2024 \u2013 2028, regional planstrategi slik han kjem fram av saksframstillinga. Dato: 27. august 2024 Christine B. Meyer Byr\u00e5dsleder Dokumentet er godkjent elektronisk. Vedlegg: \u2022 H\u00f8yring og offentleg ettersyn av forslag til Utviklingsplan for Vestland 2024 \u2013 2028, regional planstrategi \u2022 Planforslag Utviklingsplan for Vestland 2024 - 2028, regional planstrategi 2 Saksframstilling: H\u00f8yringsfr\u00e5segn fr\u00e5 Bergen kommune til Utviklingsplan for Vestland 2024 \u2013 2028, regional planstrategi Bergen kommune vil ha ein aktiv og konstruktiv dialog med Vestland fylkeskommune for \u00e5 utvikle b\u00e5de byen og regionen i riktig retning. Bergen kommune si h\u00f8yringsfr\u00e5segn1 til Utviklingsplan for Vestland 2024 \u2013 2028, regional planstrategi f\u00f8lgjer i all hovudsak den same strukturen som h\u00f8yringsutkastet, men sidan det er delar av h\u00f8yringsutkastet som kommunen ikkje har innspel til er desse utelate fr\u00e5 h\u00f8yringsfr\u00e5segna. Fr\u00e5segna viser blant anna kva slags planarbeid kommunen meiner det er viktig at kommunen blir involvert i. Bergen er den einaste storbyen i Vestland fylke og Bergen kommune forventar derfor \u00e5 bli tett kopla p\u00e5 prosessane med dei nye regionale planane og oppf\u00f8lginga av dei tema i utviklingsplanen som ang\u00e5r Bergen som kommune og bysamfunn. Satsingsomr\u00e5de og hovudm\u00e5l Bergen kommune meiner at satsingsomr\u00e5da og m\u00e5la i h\u00f8yringsutkastet til Utviklingsplan for Vestland 2024\u20132028, regional planstrategi er viktige og aktuelle. Kommunen vil spesielt trekke fram at satsingsomr\u00e5det \u00abSamarbeid\u00bb med det tilh\u00f8yrande m\u00e5let om at \u00abVestland n\u00e5r sine m\u00e5l gjennom samarbeid og samordning\u00bb er godt. Kommunen vil styrke Bergen som Vestlandets hovudstad, og gjera regionen til eit kraftsenter. Ikkje berre i norsk samanheng, men ogs\u00e5 i eit europeisk perspektiv. Ein sterk region fordrar godt samarbeid. Velferd og verdiskaping: Vestland er det leiande verdiskapingsfylket basert p\u00e5 naturgitte fortrinn Illustrasjonen for satsingsomr\u00e5det inneheld blant anna ei pil som peiker nedover. Sidan satsingsomr\u00e5det er velferd og verdiskaping og m\u00e5let er at Vestland skal vera det leiande verdiskapingsfylket, meiner Bergen kommune det ville vore ein betre symbolikk i illustrasjon dersom pila peika oppover. Demografi og likeverd: Vestland er eit inkluderande fylke med trygge, attraktive og livskraftige lokalsamfunn i heile fylket H\u00f8yringsutkastet nemner demografiske utfordringar innleiingsvis, men det blir ikkje konkretisert kva desse utfordringane best\u00e5r i. Utviklinga og utfordringane knytt til demografi er skildra i grunnlagsdokumentet Utfordringsdokument for Vestland 2024\u20132028 og innleiingsvis i h\u00f8yringsutkastet. I tillegg er demografi l\u00f8fta opp som eit eige satsingsomr\u00e5de saman med likeverd. Bergen kommune saknar likevel ei betre skildring av utfordringar knytt til demografi i utviklingsplanen. Demografiutfordringane, der alderssamansetninga i befolkninga endrar seg med auke i b\u00e5de tal og del eldre, ser ut til \u00e5 akselerere i \u00e5ra som kjem. Den demografiske utviklinga vil gje auka etterspurnad etter helse- og omsorgstenester, knappheit p\u00e5 arbeidskraft, auka offentlege utgifter og l\u00e5gare vekst i skatteinntekter i ti\u00e5ra framover (sj\u00e5 blant anna Perspektivmeldingen 2024 Meld. St. 31 (2023-2024)). Utfordringar knytt til dette vil ha stor betydning for b\u00e5de by og bygd, offentleg sektor og privat n\u00e6ringsliv, og b\u00f8r tematiserast meir spesifikt i utviklingsplanen. Det tilh\u00f8yrande m\u00e5let til satsingsomr\u00e5det demografi og velferd er at Vestland er eit inkluderande fylke med trygge, attraktive og livskraftige lokalsamfunn i heile fylket. Bergen kommune meiner at det ogs\u00e5 er viktig \u00e5 auke deltakinga i utdanninga, og foresl\u00e5r derfor \u00e5 legge til \u00abutdanning\u00bb i siste setning i f\u00f8rste avsnitt p\u00e5 s. 16. D\u00e5 blir setninga: \u00abVi m\u00e5 finne 1 H\u00f8yringsutkastet til Utviklingsplan for Vestland 2024 \u2013 2028, regional planstrategi ser ut til \u00e5 innehalde nokre redaksjonelle feil, eksempelvis at det er ufullstendige setningar og avsnitt som ser ut til \u00e5 v\u00e6re stokka om. Bergen kommune legg til grunn at dette ikkje har konsekvensar for meiningsinnhaldet i utviklingsplanen. 3 moglegheitene i dei demografiske endringane som kan skape balanse mellom bygd og by, minske sosial ulikskap og auke deltakinga i arbeids-, utdannings- og samfunnsliv\u00bb. Som ei forlenging av dette innspelet, oppfordrar kommunen fylkeskommunen til \u00e5 vurdera om viktigheita av auke deltakinga i utdanninga ogs\u00e5 b\u00f8r l\u00f8ftast i strategi 5. Dette kan gjerast ved at formuleringa \u00abarbeids-, utdannings- og samfunnsliv\u00bb erstattar formuleringa \u00abarbeids- og samfunnsliv\u00bb i strategi 5. Samarbeid: Vestland n\u00e5r sine m\u00e5l gjennom samarbeid og samordning Det er viktig \u00e5 samarbeida godt i regionen om l\u00f8ysningar som sikrar ei robust og berekraftig utvikling innanfor omr\u00e5der som klima, milj\u00f8, demografi og n\u00e6ringsutvikling. Utviklingsplanen l\u00f8fter viktigheita av samarbeid gjennom eit eige satsingsomr\u00e5de. Bergen kommune er open for dr\u00f8ftingar og samarbeid i alle prosjekt og planar der fylkeskommunen og kommunen har felles interesser og overlappande ansvar. Bergen kommune ser fram til eit tett samarbeid i \u00e5ra som kjem. I skildringa av m\u00e5let \u00abVestland n\u00e5r sine m\u00e5l gjennom samarbeid og samordning\u00bb \u00f8nsker Bergen kommune at det blir trekt fram at fylket ogs\u00e5 har ei viktig rolle opp mot staten, og at det ikkje berre er samarbeidet mellom fylket og kommune som er sentralt med tanke p\u00e5 regionale utfordringar og satsingar. Milj\u00f8l\u00f8ftet kan trekkast fram som ein viktig samarbeidsarena for det einaste storbyomr\u00e5det i fylket, og samarbeidet som skjer innan kollektiv- og bustadpolitikkomr\u00e5det er ogs\u00e5 viktige satsingsomr\u00e5de for Bergen. Strategiar Bergen kommune meiner i all hovudsak at strategiane i h\u00f8yringsutkastet til Utviklingsplan for Vestland 2024\u20132028, regional planstrategi er gode og gir ein tydeleg retning for utviklinga av Vestland fylke. I omtalen av strategi 2, 5, 6 og 7 hadde det vore ein fordel om viktigheita av deltaking i idrettsaktivitetar og andre aktivitetar i regi av friville organisjonar blei tydelegare framheva. I fylkeskommunen sin kulturplan blir det nytta eit utvida kulturomgrep som inkludera b\u00e5de idrett, frivillig arbeid m.m. Sj\u00f8lv om det derfor kan vera innforst\u00e5tt at idrett m.m. er inkludert dei stadene kultur blir omtalt, meiner kommunen at fylkeskommunen b\u00f8r vurdera \u00e5 omtale idrett fleire stader i utviklingsplanen. Eksempelvis kan idrettsarrangement med fordel bli framheva i omtalen av den sjuande strategien. Elles har Bergen kommune innspel til fire av strategiane i h\u00f8yringsutkastet av utviklingsplanen. 1. Vestland skal jobbe for innovasjon og styrka samarbeid med offentleg og frivillig sektor, forskingsmilj\u00f8 og n\u00e6ringsliv. Frivillig arbeid skapar sosial berekraft, og er viktig for identitetsbygging, trivsel og tilh\u00f8yrsle. Frivilligheit er nemnt fleire stader i h\u00f8yringsutkastet og samarbeid med frivillig sektor er l\u00f8fta fram i denne strategien. I omtalen av strategien st\u00e5r det derimot ikkje noko om korleis fylkeskommunen vil styrka samarbeidet med frivillig sektor, men at det \u00ab[...] er eit m\u00e5l \u00e5 betre samarbeidet mellom kommunar og frivillig sektor [...]\u00bb (s. 18). Bergen kommune meiner fylkeskommunen heller b\u00f8r utdjupe kva ambisjonar fylkeskommunen har p\u00e5 eigne vegner enn kva slags ambisjonar fylkeskommunen har p\u00e5 kommunanes vegne. Frivilligheita er, som utviklingsplanen peiker p\u00e5, viktige krefter i samfunnsutviklinga og fylkeskommunen kan derfor vurdera \u00e5 l\u00f8fta frivilligheit som eit eige satsingsomr\u00e5de i utviklingsplanen. 4 2. Vestland skal ta vare p\u00e5 og utvikle infrastruktur som fremmar innovasjon og berekraftig samfunnsutvikling i alle sektorar. I omtalen av denne strategien st\u00e5r det at skulane \u00ab[...] har potensiale som arena for utvikling av lokalsamfunna, gjerne i samspel med kommunale tilbod og frivilligheita\u00bb (s. 18). Bergen kommune lurar p\u00e5 kva som blir meint her, og \u00f8nsker at avsnittet blir meir konkret i omtalen av korleis skulane kan bli arenaer for utvikling av lokalsamfunn. I omtalen av denne strategien er ogs\u00e5 digitalisering nemnt. Bergen kommune er ein sentral akt\u00f8r i oppf\u00f8lginga av nasjonal samstyringsstruktur innanfor digitaliseringsomr\u00e5det og er opptatt av kor viktig det er \u00e5 etablera mest mogleg samanhengane tenester p\u00e5 tvers av forvaltningsniv\u00e5 og -einingar i offentleg sektor. Det er fleire tenesteomr\u00e5de i kommunen som heng tett saman med tenester fr\u00e5 fylkeskommune, blant anna overgang fr\u00e5 grunnskule til vidareg\u00e5ande skule, samferdsel, reguleringsplanar/utbyggingsplanar, veg og tekniske tenester. Bergen kommune \u00f8nsker eit end\u00e5 tettare digitaliseringssamarbeid med fylkeskommunen. I Perspektivmeldingen 2024 blir blant anna bruk av ny teknologi som digitalisering og automatisering omtalt som verkemiddel n\u00e5r samfunnet skal m\u00f8te mangelen p\u00e5 arbeidskraft. P\u00e5 same m\u00e5te som kommunen meiner demografiutfordringane b\u00f8r bli betre skildra i utviklingsplanen, kan med fordel behovet for samordna digitalisering i offentleg sektor utdjupast meir i utviklingsplanen. 5. Vestland skal sikre h\u00f8g deltaking i arbeids- og samfunnsliv gjennom gode oppvekstvilk\u00e5r, livslang l\u00e6ring og attraktive lokalsamfunn. I omtalen til strategi 5 \u00f8nsker Bergen kommune at det kjem tydelegare fram kva rolle fylkeskommunen har p\u00e5 oppvekstfeltet. Strategien trekk fram gode oppvekstvilk\u00e5r og i omtalen av den st\u00e5r det at omsynet til barn og unge sin oppvekst er ein \u00ab[...] premiss for all samfunnsutvikling og planlegging, og Vestland skal styrke innsatsen for desse\u00bb (s. 20). Her \u00f8nsker kommunen ei meir konkret skildring av korleis Vestland fylkeskommune arbeidar for \u00e5 legge til rette for barn og unge sin oppvekst, og kva det inneberer \u00e5 \u00abstyrke innsatsen for desse\u00bb. Utfordringane knytt til utanforskap og fr\u00e5fall i skulen er ogs\u00e5 gjeldande i grunnskulen. Det krev heilskapleg innsats og planlegging fr\u00e5 det offentlege. Derfor foresl\u00e5r Bergen kommune at det i omtalen av strategien blir lagt til at det er viktig at fylkeskommunen og kommunane samarbeida tettare for \u00e5 sikre barn og unge ein god oppvekst og inngang til arbeidslivet. 7. Vestland skal stimulere til at Bergen og dei regionale sentra skal utviklast som attraktive stadar og motorar for utvikling, kombinert med st\u00f8tte til livskraftige og attraktive lokalsamfunn i bygdene. Bergen er ein viktig motor i regionen med eit variert, rikt og mangfaldig kulturliv og byen er viktig for \u00e5 trekke til seg og behalde arbeidstakarar, gr\u00fcnderar, selskap og kloke hovud som bidreg til innovasjon, utvikling og verdiskaping i Bergensregionen. Bergen er Noreg sin nest st\u00f8rste by og sentral for utviklinga av ein interessant arbeidsmarknad og n\u00e6ringsliv med kompetansearbeidsplassar i verdsklasse her p\u00e5 Vestlandet. Som fylket sj\u00f8lv skriv i h\u00f8yringsutkastet skjer mykje av eksporten og verdiskapinga for Noreg her p\u00e5 Vestlandet, og kompetansen som regionen har er n\u00f8kkelen til det gr\u00f8ne skiftet i Noreg. For \u00e5 vidareutvikle og forvalte Bergen som ein by som gjer regionen interessant for b\u00e5de arbeidstakarar og selskap, er det viktig for kommunen \u00e5 ha eit berekraftig inntektsgrunnlag og \u00f8konomisk handlingsrom til \u00e5 framleis investera i god by- og samfunnsutvikling. Dette betyr at Bergen treng skattebetalarar innanfor kommunegrensene v\u00e5re og at regionen klarar \u00e5 samarbeide om \u00e5 l\u00f8ysa felles utfordringar innanfor tenester og drift. Fylket har, som regional koordinerande myndigheit innan blant anna areal- og samferdslefeltet, eit s\u00e6rleg 5 ansvar for \u00e5 bidra til at veksten i regionen skjer p\u00e5 ein berekraftig m\u00e5te som minimera transportbehov og utslepp. Utviklingsplanen brukar omgrepa \u00abdifferensiert utbyggingsm\u00f8nster\u00bb, \u00abkonsentrert utbyggingsm\u00f8nster\u00bb og \u00abkompakt utbyggingsm\u00f8nster\u00bb utan at det er klargjort kva som ligg i den nyanserte omgrepsbruken. For Bergen er det viktig at fylket bidreg til \u00e5 sikra at arealutvikling og framtidig utbygging i Bergensregionen skjer i sentrale omr\u00e5der og bygger opp under Bergen si rolle som storby b\u00e5de innan kollektiv-, samferdsel- og bustadpolitikkomr\u00e5det. Bergen kommune legg til grunn at det er mogleg \u00e5 f\u00f8ra ein meir offensiv byutviklingspolitikk, samtidig som natur, jordbruksareal, matjord og gr\u00f8ntomr\u00e5de blir teke vare p\u00e5. Dei fleste nye bustadane i Bergen skal byggast i transformasjonsomr\u00e5der som Mindemyren, Dokken og Laksev\u00e5g. For \u00e5 legga til rette for at Bergen kan halde fram med \u00e5 vekse, meiner Bergen kommune det ogs\u00e5 er behov for \u00e5 bygga varierte bustadtypar i Bergen. Planbehov i perioden 2024-2028 Bergen kommune meiner det er positivt at fylkeskommunen er tydeleg p\u00e5 eige planbehov i perioden, og at det er spesifisert kva planar som skal utarbeidast, reviderast, avviklast eller erstattast. Gjennomg\u00e5ande plantema Bergen kommune st\u00f8ttar opp under fylket si tiln\u00e6rming med fokus p\u00e5 prioriterte gjennomg\u00e5ande plantema i den regionale planlegginga, og er einige i at omsynet til barn og unges oppvekstk\u00e5r, estetisk utforming av omgivnadane og universell utforming m\u00e5 ha s\u00e6rleg prioritet. Bergen kommune st\u00f8ttar ogs\u00e5 opp om klima, naturmangfald, folkehelse, mangfald og samfunnssikkerheit og beredskap som gjennomg\u00e5ande og prioriterte omsyn i planlegginga. Regionale planarbeid Dei to regionale planane som fylket \u00f8nsker \u00e5 prioritera i perioden er sv\u00e6rt viktige for Bergen kommune og utviklinga av Bergen som storby og regionsenter p\u00e5 Vestlandet. Mange viktige premiss vil bli lagt. Desse vil ha stor betydning for arealforvaltninga i Bergen og omlandskommunane, men ogs\u00e5 eksempelvis for framtidige byvekstavtalar. Bergen kommune forventar \u00e5 bli godt involvert i kommande prosessar med nye regionale planar og oppf\u00f8lginga av desse. Bergen kommune \u00f8nsker \u00e5 delta og bidra i planprosessane som skal setjast i gang, og vera ein god st\u00f8ttespelar til Vestland fylke, b\u00e5de p\u00e5 administrativt og politisk niv\u00e5. Bergen kommune meiner det er positivt at fylkeskommunen vel \u00e5 konsentrere innsatsen til to st\u00f8rre regionale planar i planperioden. Dette kan bidra til \u00e5 sikre samanhengar, hindre m\u00e5lkonfliktar og skape ei breiare tiln\u00e6rming til samansette utfordringar. P\u00e5 same tid ser kommunen ogs\u00e5 at dette vil bli store, komplekse planprosessar som m\u00e5 handtere mange interesser, interessekonfliktar og konfliktfylte tema. Bergen \u00f8nsker at dei regionale planane skal bli gode verkt\u00f8y for kommunane, og at den planstyrte utviklinga bidrar til vekstkraft. Det er viktig at fylkeskommunen legg til grunn at kommunen er planmynde for kommunal planlegging. Regional plan for areal og mobilitet Utviklingsplanen sl\u00e5r fast at det kommande planprogrammet for Regional plan for areal og mobilitet skal avklare status for gjeldande Regional areal- og transportplan for Bergensomr\u00e5det (2017\u20132028). Dette er ein s\u00e6rs viktig plan for Bergen, og Bergen kommune \u00f8nsker \u00e5 bli involvert i diskusjonar rundt vidaref\u00f8ring og/eller revisjon av denne planen. 6 I gjeldande Regional plan for attraktive senter i Hordaland 2015 \u20132026 er Bergen definert som fylkessenter og har slik sett f\u00e5tt ei framheva rolle i Vestland. Dette er naturleg all den tid Bergen er den einaste storbykommunen i Vestland. I f\u00f8lgje h\u00f8yringsutkastet vil Regional plan for areal og mobilitet erstatta Regional plan for attraktive senter i Hordaland 2015 \u2013 2026. Bergen kommune forventar at Bergen ogs\u00e5 i den nye planen vil f\u00e5 ei framheva rolle i fylket. Dette m\u00e5 ogs\u00e5 f\u00f8lgast opp n\u00e5r andre tema enn senterstruktur blir behandla i dei nye regionale planane, eksempelvis tema som bustad, samferdsle og kollektiv. I omtalen av Regional plan for areal og mobilitet er det ein tekst som blir forst\u00e5tt som m\u00e5lskildring for det kommande planarbeidet, som Bergen kommune ikkje kjenner igjen fr\u00e5 m\u00e5l og strategiar i tidlegare dokument: Vestland skal bevege seg mot eit energi- og arealeffektivt l\u00e5gutsleppssamfunn. Vi skal stoppe og reversere naturtap og sikre naturressursar, landskap og kulturmilj\u00f8 for framtida. Vi skal ha eit trygt, effektivt og framtidsretta transportsystem, som legg til rette for klima- og milj\u00f8venleg mobilitet i bygd og by. Areal er ein knapp ressurs, og effektiv planlegging av samfunna v\u00e5re blir viktig for \u00e5 ta vare p\u00e5 kvalitetane vi har i dag og sikre oss for framtida. (s. 25) Dette blir f\u00f8lgt opp vidare i teksten med fleire skal-formuleringar: \u2022 Regional plan for areal- og mobilitet skal bidra til at vi n\u00e5r desse m\u00e5la. \u2022 Planen skal bidra til reduserte klimautslepp, betre klimaomstilling og eit utbyggingsm\u00f8nster som reduserer behovet for transport. Den skal gje rammer for den langsiktige utviklinga av samferdslesektoren i Vestland. \u2022 Planen skal sl\u00e5 fast ein senterstruktur for Vestland. \u2022 Planen skal sette rammer for forvaltning av naturressursar og landskap, inkludert jord, mineral og massar og strandsone. \u2022 Planen vil legge rammene for ei differensiert arealforvalting. Det er uklart kor m\u00e5lformuleringane kjem fr\u00e5 og kva konsekvensar desse har for kommande planprosess og framtidig arealforvaltning. M\u00e5lformuleringane g\u00e5r langt i \u00e5 sette rammer for det kommande planarbeidet, men det er uklart kva konsekvensane av dette er for Bergen kommune sine parallelle prosessane med eksempelvis kommuneplanens samfunns- og arealdel. Blir f\u00f8ringane gjeldande ved vedtak av utviklingsplanen som no er p\u00e5 h\u00f8yring? Bergen kommune meiner det ville vore ryddigare om m\u00e5lformuleringane for ny regional plan blei utarbeida og forankra i eigen prosess og ikkje som ein del av utviklingsplanen. Det er positivt at fylkeskommunen er tydeleg n\u00e5r det gjeld prioritering av planarbeid i perioden, men det er noko uklart kva som vil vera gjeldande f\u00f8ringar for vidare forvaltning og utvikling innanfor omr\u00e5da by- og stadutvikling, areal, samferdsle, kollektiv, klima og milj\u00f8. Vestland fylke har ei viktig oppg\u00e5ve i \u00e5 vere ein sterk og kompetent partnar som bidreg til \u00e5 byggje ein sterk vestlandsregion. Bergen kommune forventar eit stadig sterkare fokus p\u00e5 \u00e5 utvikle fysisk infrastruktur som bind Vestlandet saman. Dette er ein f\u00f8resetnad for mellom anna n\u00e6ringsvekst, positiv demografisk utvikling og kommunalt og regionalt utviklingsarbeid. Bergen kommune meiner at fylket m\u00e5 prioritere samferdsel og kollektivinfrastruktur i sentrale delar som kan bidra til \u00e5 utl\u00f8yse bustad- og n\u00e6ringsutbygging i omr\u00e5der med potensiale for fortetting. Dette er eit sentralt verkemiddel for \u00e5 realisere moglegheitene for vekst, utan st\u00f8rre negative konsekvensar for klima og milj\u00f8. Bergen er opptatt av \u00e5 realisera potensialet i transformasjonsomr\u00e5de som Mindemyren, Laksev\u00e5g og Dokken. Fylket er ein viktig akt\u00f8r for \u00e5 realisera dette potensialet. Det er derfor viktig at fylket allereie no prioritera prosjekt i sentrale omr\u00e5der for \u00e5 f\u00e5 fart p\u00e5 byutvikling og bustadbygging der det har st\u00f8rst positive ringverknader, b\u00e5de for klima og milj\u00f8 og for \u00e5 hente ut gevinstar av allereie investerte kommunale- og fylkeskommunale midlar, som for eksempel p\u00e5 Mindemyren. 7 Prosess og arbeid med Regional plan for areal og mobilitet blir sentral for \u00e5 f\u00e5 til \u00f8nska utvikling. Bergen kommune synes det er positivt \u00e5 samla det strategiske for samferdslefeltet i ny regional plan, d\u00e5 dette vil kunne bidra til samordning og tydelege prioriteringar. Bergen m\u00e5 f\u00e5 ein viktig rolle i dette arbeidet som einaste storby i fylket. I tr\u00e5d med samarbeidsavtalen for betre kollektivtransport vil Bergen delta aktivt i prioriteringar for kollektivtransporten i byomr\u00e5det. Regional plan for verdiskaping og kompetanse H\u00f8yringsutkastet sl\u00e5r fast at Regional plan for fornybar energi skal g\u00e5 inn i Regional plan for verdiskaping og kompetanse. Dette er ein relevant og godt kopling. Sj\u00f8lv om Vestland er ein region med h\u00f8g energiproduksjon, har regionen utfordringar med kraftsituasjonen og skeivfordeling av distribusjon og tilgang p\u00e5 energi. Dette er til hinder for \u00f8nska n\u00e6ringsutvikling. Sidan det skal vera balanse mellom produksjon og forbruk innanfor regionen og utbygging av n\u00f8dvendig infrastruktur g\u00e5r p\u00e5 tvers av mange kommunar, ser ein best utviklinga av kraftnett og -produksjon fr\u00e5 eit regionalt perspektiv. Utvikling av kraftnettet og etablering av kraftproduksjon er handtert i eige sektorlovverk, og kommunen har liten innflytelse p\u00e5 prosessane. Bergen kommune ser behov for at Vestland fylkeskommune tek ei rolle for \u00e5 planlegge og bidra til riktig krafttilgang for Bergensregionen, og meiner Regional plan for verdiskaping og kompetanse b\u00f8r utformast som eit styringsverkt\u00f8y som sikrar dette. Den nye planen b\u00f8r ogs\u00e5 legge vekt p\u00e5 transportplanane sin betydning for n\u00e6ringsutviklinga i Vestland. Gr\u00f8n omstilling av n\u00e6ringslivet er ei stor utfordring for Vestlandet, som har eit n\u00e6ringsliv med h\u00f8ge utslepp og som til stor grad er tett kopla til olje- og gassektoren. H\u00f8yringsutkastet adresserer dette p\u00e5 ein god m\u00e5te. For \u00e5 finne gode og truverdige l\u00f8ysningar for \u00e5 f\u00e5 til omstillinga meiner Bergen kommune det er behov for \u00e5 s\u00e6rleg inkludera tilsette, organisasjonar og lokalsamfunn som er knytt til n\u00e6ringane med omstillingsbehov i arbeidet med Regional plan for verdiskaping og kompetanse. I Regional plan for verdiskaping og kompetanse \u00f8nsker Bergen kommune ei tydelegare vektlegging av kompetanseutvikling i heile befolkninga, og at planen opnar for fleire n\u00e6ringar som viser seg \u00e5 vera vekstkraftige. Kulturkompetanse, som er knytt til den utvida forst\u00e5inga av kulturomgrepet, kan med fordel nemnast. Planen skal \u00abstyrke samanheng og heilskap mellom m\u00e5l for verdiskaping, kompetanse og andre milj\u00f8- og samfunnsm\u00e5l\u00bb (s. 26). Det utvida kulturomgrepet, som inkludera b\u00e5de idrett, frivillig arbeid m.m., er i denne samanhengen ein viktig framtidsressurs som b\u00f8r sidestillast med teknologi. Kultur kan framleis utgjera ein forskjell for samfunnsutviklinga og livskvaliteten til enkeltmenneske. Kultur gir tilh\u00f8yrsle og skapar verdiar som er s\u00e6rs viktige. Temaplanar og strategiar Temaplanen \u00ab\u00abFornye og forbetre - Auka gjennomf\u00f8ring\u00bb er det styrande m\u00e5l - og strategidokumentet for oppl\u00e6ringssektoren i Vestland fylkeskommune. Temaplanen vart revidert i 2024, og m\u00e5 reviderast i 2025. Bergen kommune har mange ansvarsomr\u00e5de innanfor oppl\u00e6rings- og oppvekstfeltet og ber om \u00e5 bli involvert i dette revisjonsarbeidet for \u00e5 sikre heilheit og samk\u00f8yring i planlegginga p\u00e5 oppl\u00e6rings- og oppvekstfeltet. Bergen kommune er ogs\u00e5 interessert i \u00e5 bli involvert i utarbeidinga av temaplanar og strategiar innanfor n\u00e6rings-, kultur- og idrettsfeltet. Kommunen \u00f8nsker ikkje p\u00e5 noverande tidspunkt \u00e5 peike ut kven av planane p\u00e5 feltet som kommunen \u00f8nsker \u00e5 vera s\u00e6rskild involvert i \u2013 dette kan avklarast ved oppstart av kvart enkelt planarbeid. 8 "
}