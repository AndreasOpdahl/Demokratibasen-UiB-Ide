{
  "dokument_id": "fa459329-403a-5130-98ec-ecfad378e03e",
  "doc_type": "case_presentation",
  "kommune": 5501,
  "tittel": "Kommunedelplan for kulturmilj\u00f8 - til endelig vedtak",
  "url": "https://innsyn.tromso.kommune.no/application/getMoteDokument?dokid=2001710862",
  "tekst": "Arkivsak-dok. PLAN-20/00820-56 Saksbehandler Bodil Ruud Saksgang M\u00f8tedato MIKS-utvalget Kommune- og byutviklingsutvalget Kommunestyret Kommunedelplan for kulturmilj\u00f8 - til endelig vedtak Kommunedirekt\u00f8rens innstilling: Kommunedelplan for kulturmilj\u00f8 2023-2032 datert 16.04.2024 vedtas. Vedtaket er hjemlet i plan- og bygningsloven \u00a7 11-14. Stig Tore Johnsen Mette Moh\u00e5g Kommunedirekt\u00f8r Direkt\u00f8r for Bymilj\u00f8 Hva saken gjelder Kulturmilj\u00f8planens m\u00e5l er \u00e5 legge til rette for at viktige kulturminner, -milj\u00f8 og -landskap kan tas vare p\u00e5 og v\u00e6re ressurser for samfunnet i dag og i fremtiden. Bevaring av kulturmilj\u00f8 handler blant annet om bevaring av estetiske uttrykk, historiefortellinger, tradisjoner og h\u00e5ndverk. Samtidig handler det om gjenbruk og ombruk av bygninger og materialer. Bevaring av kulturmilj\u00f8 er dermed et aktivum i stedsutvikling, n\u00e6ringsutvikling og gr\u00f8nn omstilling. Saksutredning Grunnleggende om planen Planen er en temaplan etter pbl. \u00a711-2 som betyr at den angir m\u00e5l og strategier for bevaring av viktige kulturmilj\u00f8 i perioden. Planen har en handlingsdel med tiltak frem til 2026. Planen har v\u00e6rt p\u00e5 offentlig ettersyn to ganger i hhv. 2020 og 2024. Etter siste offentlige ettersyn som ble avsluttet i mars 2024 har det kun blitt gjort mindre vesentlige endringer av tekst og illustrasjoner. Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Org.nr.: Foretaksregisteret NO 940 101 808 MVA Telefon: 77 79 00 00 Planen best\u00e5r av \u2022 Plandel Best\u00e5r av en planbeskrivelse som blant annet tar for seg hvorfor og hvordan planen har blitt til, metode og medvirkning. Planen best\u00e5r av bevaringsstrategi, liste med forslag til kommunalt verneverdige kulturmilj\u00f8 (KVV) og handlingsplan. \u2022 Vedlegg V\u00e5rt landskap \u2013 v\u00e5r kulturarv Dette er kunnskapsgrunnlaget for planen. Her beskrives Troms\u00f8s kulturhistorie gjennom fem tematiske kapitler som setter kulturmilj\u00f8ene i en historisk kontekst. Kulturmilj\u00f8kartet Dette er et digitalt temakart som viser KVV samt kulturmilj\u00f8 som har et formelt vern i dag. Kartet er tilgjengelig p\u00e5 kommunens nettsider og lenke til kartet i plandelen. https://tromso.maps.arcgis.com/apps/webappviewer/index.html?appid=471782f4bad1496 2952b657d663c1463 Merknadsbehandling Her behandles de 14 merknadene som kom inn etter andre gangs offentlig ettersyn. Troms\u00f8 kommune har i dag mange reguleringsplaner og kommunedelplaner som omfatter vern av kulturmilj\u00f8. Her finnes det bestemmelser og retningslinjer for hvordan avmerkede kulturmilj\u00f8 skal forvaltes. I tillegg finnes det kulturmilj\u00f8 som er fredet etter kulturminneloven. Kulturmilj\u00f8planen er ikke en verneplan, men en temaplan som angir strategier og tiltak for hvordan kommunen kan bidra til at viktige kulturmilj\u00f8 blir bevart for fremtidige generasjoner. Figuren nedenfor viser hvordan Kulturmilj\u00f8planen forholder seg til andre plantyper og kommunal virksomhet: Medvirkning Gjennom planutvikling har medvirkning b\u00e5de fra lokalmilj\u00f8ene og fagmilj\u00f8ene v\u00e6rt betydningsfullt. Det har v\u00e6rt arrangert flere fagseminarer med representanter fra fylkeskommunen, Sametinget, Kystverket, universitetet, Slekt- og lokalhistorisk forening og Fortidsminneforeningen. Her har det blitt diskutert historiske temaer, metoder, kulturminnenes betydning mm. Folkem\u00f8tene ble arrangert p\u00e5 lokale m\u00f8teplasser i Ersfjorden, p\u00e5 Hilles\u00f8y, i K\u00e5rvika, Lakselvbukt og p\u00e5 Fargernes. I planarbeidet har det v\u00e6rt viktig \u00e5 bringe inn nytt fokus og kunnskap om distriktsomr\u00e5dene. Grunneiere som er ber\u00f8rte parter, har blitt tilskrevet direkte i forbindelse med offentlig ettersyn selv om ikke plan- og bygningsloven krever dette. Planforslaget M\u00e5lsettinger og strategier For \u00e5 n\u00e5 m\u00e5let om \u00e5 legge til rette for en b\u00e6rekraftig bevaring av viktige kulturminner, -milj\u00f8 og -landskap f\u00f8lges to strategiske spor: 2 1) Kulturmilj\u00f8vern i arealplanleggingen Kulturmilj\u00f8planen foresl\u00e5r en liste over kulturmilj\u00f8 (KVV) som b\u00f8r vurderes til vern i kommende arealplaner. Lista er tematisk og har kommet frem p\u00e5 grunnlag av den kulturhistoriske utredningen V\u00e5rt landskap \u2013 v\u00e5r kulturarv som har f\u00f8lgende kapitler: o Kommunikasjon og knutepunkter o Romsa \u2013 det samiske Troms\u00f8 o Fisker og bonde \u2013 livet for de fleste o Troms\u00f8 \u2013 arktisk hovedstad o Krig \u2013 internasjonale konflikter, lokale konsekvenser De listef\u00f8rte kulturmilj\u00f8ene kan videref\u00f8res i overordnet arealplanlegging (KPA) og legges dermed til grunn for reguleringsplaner. I reguleringsplaner kan kulturmilj\u00f8ene f\u00e5 et juridisk vern etter plan- og bygningsloven. Til grunn for bestemmelser og retningslinjer i arealplaner legges to prinsipper: o \u00abVern gjennom bruk\u00bb skal sikre et b\u00e6rekraftig kulturmilj\u00f8vern i hele kommunen. Dette betyr \u00e5 vektlegge bruksaspektet ved vernede bygninger og andre objekter. o \u00abVekst i samspill med vern\u00bb skal sikre b\u00e6rekraftig sentrumsutvikling. Som den best bevarte historiske byen i Arktis, har vi et spesielt ansvar. I tillegg til \u00abvern gjennom bruk\u00bb skal ny bebyggelse utfylle og forsterke historisk bebyggelse, byrom og bystruktur slik at vi f\u00e5r et sammenhengende og harmonisk sentrum med god funksjonalitet. 2) Veiledning og tilgjengeliggj\u00f8ring av informasjon Kommunen tar ansvar for \u00e5 formidle historien bak kulturmilj\u00f8ene spesielt, og generelt tilby og legge til rette for tilgjengelige kunnskapsbanker. \u00d8kt kunnskap og bevissthet rundt kulturmilj\u00f8 kan bidra til at eiere og forvaltere av kulturmilj\u00f8 \u00f8nsker \u00e5 ta vare p\u00e5 disse. Tiltak i handlingsplanen Handlingsplanen er en liste over konkrete tiltak som skal gjennomf\u00f8res innen januar 2026. Handlingsplanen har to hovedgj\u00f8rem\u00e5l: \u2022 Tilgjengeliggj\u00f8ring og oppdatering av kulturmilj\u00f8informasjon \u2022 Utredning av kommunens rolle i kulturmilj\u00f8forvaltningen Tiltakene i handlingsplanen gjenspeiler i s\u00e6rlig grad strategien om veiledning og tilgjengeliggj\u00f8ring. Det er viktig at informasjon om kulturmilj\u00f8 b\u00e5de er tilgjengelig korrekt, og det er n\u00f8dvendig med fortl\u00f8pende oppdatering og rutinemessig kvalitetskontroll. I forlengelse av det er det behov for \u00e5 klargj\u00f8re hvor aktiv kommunen kan og vil v\u00e6re n\u00e5r det gjelder \u00e5 forvalte kulturmilj\u00f8ressursene. Det vil bli utredet ulike alternativer \u2013 fra den lovp\u00e5lagte minstel\u00f8sningen til en aktiv rolle der kulturmilj\u00f8ressursene vernes og brukes. Handlingsdelen i planen reflekterer ansvarsomr\u00e5det for Seksjon for byutvikling. Det som gj\u00f8res her kommer likevel hele Troms\u00f8samfunnet til nytte siden kulturmilj\u00f8planen kan brukes som grunnlag og ressurs b\u00e5de internt og eksternt. Kommunen kan blant annet bruke planmaterialet i skolen og i tilretteleggingen av friluftsliv, og kulturn\u00e6ringen og turistn\u00e6ringen vil kunne dra nytte av planen i sin produktutvikling. Konklusjon I tillegg til de konkrete tiltakene som er nevnt i handlingsplanen vil kulturmilj\u00f8planen danne grunnlag for all arealplanlegging der det forekommer kulturminner, -milj\u00f8 og -landskap. Den vil bidra til mer forutsigbarhet n\u00e5r det gjelder bruken av hensynssoner i arealplaner. Videre vil planen bidra til \u00f8kt kunnskap om v\u00e5r historie og tidligere tiders byggeskikk. Med mer kunnskap \u00f8ker ogs\u00e5 forst\u00e5elsen for kulturmilj\u00f8s betydning for trivsel, tilh\u00f8righet og verdien av \u00e5 overlevere kulturarven til nye generasjoner. Troms\u00f8 kommune har aldri hatt en strategisk plan for bruk og vern av kulturmilj\u00f8. Dette har trolig bidratt til manglende forst\u00e5else for kulturmilj\u00f8s betydning i en st\u00f8rre samfunnskontekst. Kulturmilj\u00f8planen belyser dermed ikke bare \u00abglemte kulturminner\u00bb, men i st\u00f8rre grad en ny tiln\u00e6rming til en viktig ressurs i en b\u00e6rekraftig samfunnsutvikling. 3 Vedtakskompetanse Kommunestyret Vedlegg Kommunedelplan for kulturmilj\u00f8 2023-2032 - 16. april 2024, endelig vedtak V\u00e5rt landskap, v\u00e5r kulturarv - KDP kulturmilj\u00f8 2023-2032 - 16. april 2024, endelig vedtak Merknadsbehandling_endelig vedtak 4 "
}