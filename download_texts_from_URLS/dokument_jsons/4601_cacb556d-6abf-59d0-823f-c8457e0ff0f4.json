{
  "dokument_id": "cacb556d-6abf-59d0-823f-c8457e0ff0f4",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 29042025, Sak 117/25, Gjennomf\u00f8ringsvedtak for Bystranden og ny Lungeg\u00e5rdspark fase 2",
  "url": "https://bergen.kommune.no/politikere-utvalg/api/fil/bk360/12589588/Innstilling-vedtak-Gjennomforingsvedtak-for-Bystranden-og-ny-Lungegardspark-fase-2",
  "tekst": "Gjennomf\u00f8ringsvedtak for Bystranden og ny Lungeg\u00e5rdspark fase 2 Bergen bystyre behandlet saken i m\u00f8tet 29.04.2025 sak 117/25 og fattet f\u00f8lgende vedtak: 1. Prosjektet \u00abBystrand og ny Lungeg\u00e5rdspark fase 2\u00bb gjennomf\u00f8res med en kostnadsramme p\u00e5 150 mill. 2. Prosjektet finansieres med avsatte midler p\u00e5 budsjettpost 4716 Bystrand Lungeg\u00e5rdsparken og prosjekt 4892 Bystrand Lungeg\u00e5rdsparken fase 2. 3. Driftskostnader p\u00e5 0,45 mill. pr \u00e5r fra 2027 og 1 mill. fra og med 2028 innarbeides ved rullering av Handlings- og \u00f8konomiplan 2026-2029. 4. Bystyret ber byr\u00e5det v\u00e6re positive til samarbeid med idelle og private akt\u00f8rer for \u00e5 bidra til at bystranden blir et godt sted for flere aldersgrupper, Bystyret er positive til b\u00e5de at idelle og private sponser b\u00e5de beplantning, stupebrett og andre relevante tiltak 5. Bystyret er positive til at private eller idelle kan drive sesongbasert utleievirksomhet for utstyr, som for eksempel kajakker, badmingtonsett, etc, evt. kombinert med punkt 4 6. Bystyret ber byr\u00e5det om \u00e5 s\u00f8rge for etablering av toaletter p\u00e5 bystranden. Et bygg for toaletter b\u00f8r ogs\u00e5 inneholde skifterom, stellerom, vannposter og str\u00f8muttak. Dersom fasilitetene ikke kan etableres innenfor rammene til prosjektet, ber bystyret om at kostnadene dekkes innenfor de totale investeringsrammene til Bymilj\u00f8etaten 7. Bystyret ber byr\u00e5det tilrettelegge for at private akt\u00f8rer kan etablere bygg tiltenkt serveringsvirksomhet p\u00e5 egnet plassering, dette kan for eksempel gj\u00f8res etter samme modell som Michelsen-bygget p\u00e5 Festplassen. Bystyret er positive til at dette sees i sammenheng med etablering av toaletter p\u00e5 bystranden 8. Bystyret viser til tidligere budsjettvedtak og ber byr\u00e5det jobbe videre med muligheten for utbygging i omr\u00e5det s\u00f8r for bystranden, der det er regulert som byggeomr\u00e5de. 9. Bystyret ber byr\u00e5det arbeide for at sj\u00f8husene realiseres som et nytt prosjekt i omr\u00e5det. Det understrekes at Bane NOR skal f\u00f8lge opp sine forpliktelser Merknad 1 Bystyret er positive til at byr\u00e5det g\u00e5r i dialog med private akt\u00f8rer om etablering av toalettfasiliteter. Merknad 2 Bystyret understreker at det i saken er en positiv innstilling til etablering av badstuer og ber byr\u00e5det f\u00f8lge dette opp Merknad 3 Bystyret ber byr\u00e5det legge til rette for salg av for eksempel kaffe eller iskrem om sommeren, eksempelvis gjennom mobile boder og sommerjobbinitiativer. Bergen bystyres behandling F\u00f8lgende representanter tok ordet: Chris J\u00f8rgen Knudsen R\u00f8dland (H), Thor Haakon Bakke (MDG), Trond Tystad (BL), Eira Vilde Martinsen Garrido (SV), Martin Virkesdal Jonsterhaug (FrP), Ingrid Nergaard Fjeldstad (V), Reidar Staalesen (A), Mailiss Solheim-\u00c5kerblom (R), Andreas Madsen Berg (SV), Ole-Ansger Nepomuk Martini (V). Forslag fremsatt i bystyret: Thor Haakon Bakke (MDG) fremsatte p\u00e5 vegne av MDG f\u00f8lgende tilbakesendingsforslag: Bergen bystyre sender saken tilbake til byr\u00e5det, og ber om at fagnotatet fra Bymilj\u00f8etaten datert 16. mai 2023, med en kostnadsramme p\u00e5 455 millioner, legges til grunn for nytt gjennomf\u00f8ringsvedtak. Bystyret anerkjenner at kostnaden er h\u00f8y, men det er fordi prosjektet er omfattende og tilf\u00f8rer bysamfunnet enorme verdier av sosial-, milj\u00f8messig og \u00f8konomisk betydning. Chris J\u00f8rgen Knudsen R\u00f8dland (H) fremsatte p\u00e5 vegne av H, A, FrP, BL, V, INP, Sp, PP f\u00f8lgende tilleggsforslag: 1. Bystyret ber byr\u00e5det v\u00e6re positive til samarbeid med idelle og private akt\u00f8rer for \u00e5 bidra til at bystranden blir et godt sted for flere aldersgrupper, Bystyret er positive til b\u00e5de at idelle og private sponser b\u00e5de beplantning, stupebrett og andre relevante tiltak 2. Bystyret er positive til at private eller idelle kan drive sesongbasert utleievirksomhet for utstyr, som for eksempel kajakker, badmingtonsett, etc, evt. kombinert med punkt 4 3. Bystyret ber byr\u00e5det om \u00e5 s\u00f8rge for etablering av toaletter p\u00e5 bystranden. Et bygg for toaletter b\u00f8r ogs\u00e5 inneholde skifterom, stellerom, vannposter og str\u00f8muttak. Dersom fasilitetene ikke kan etableres innenfor rammene til prosjektet, ber bystyret om at kostnadene dekkes innenfor de totale investeringsrammene til Bymilj\u00f8etaten 4. Bystyret ber byr\u00e5det tilrettelegge for at private akt\u00f8rer kan etablere bygg tiltenkt serveringsvirksomhet p\u00e5 egnet plassering, dette kan for eksempel gj\u00f8res etter samme modell som Michelsen-bygget p\u00e5 Festplassen. Bystyret er positive til at dette sees i sammenheng med etablering av toaletter p\u00e5 bystranden 5. Bystyret viser til tidligere budsjettvedtak og ber byr\u00e5det jobbe videre med muligheten for utbygging i omr\u00e5det s\u00f8r for bystranden, der det er regulert som byggeomr\u00e5de. 6. Bystyret ber byr\u00e5det arbeide for at sj\u00f8husene realiseres som et nytt prosjekt i omr\u00e5det. Det understrekes at Bane NOR skal f\u00f8lge opp sine forpliktelser Eira Vilde Martinsen Garrido (SV) fremsatte p\u00e5 vegne av SV f\u00f8lgende tilleggsforslag: 1. Bystyret ber byr\u00e5det om \u00e5 etablere faste toaletter og skifterom i tilknytning til stranden, eller andre steder i parken. 2. Bystyret ber byr\u00e5det om \u00e5 etablere vannstasjoner langs Store Lungeg\u00e5rdsvannet. 3. Bystyret ber byr\u00e5det om \u00e5 tilrettelegge for kunstproduksjon langs anleggsomr\u00e5det og langs/p\u00e5 gjerdet mens arbeidet p\u00e5g\u00e5r. Det oppmuntres til et samarbeid mellom Fakultet for Kunst, Musikk og Design og Bergen arkitekth\u00f8yskole. Det b\u00f8r legges til rette for dette med areal langs gjerdet eller p\u00e5 gjerdet, samt \u00e5pnes for muligheten for produksjon av gatekunst p\u00e5 lerret langs gjerdet. 4. Bystyret ber om at det settes av areal for lek for barn og unge, og at det tilrettelegges for dette p\u00e5 best mulig m\u00e5te. 5. Det stilles krav om at private flytende badstuer som etableres i omr\u00e5det skal bidra til finansiering av skifterom og toalettfasiliteter. 6. Bystyret ber byr\u00e5det om \u00e5 legge fram en plan for fullfinansiering av prosjektet i tr\u00e5d med fagnotatet fra Bymilj\u00f8etaten datert 16. mai 2023 i forbindelse med bybudsjettet for 2026. Ingrid Nergaard Fjeldstad (V) fremsatte p\u00e5 vegne av V f\u00f8lgende tilleggsforslag: Bystyret ber byr\u00e5det komme tilbake til bystyret med en sak i l\u00f8pet av 2026, slik at bystyret kan ta stilling til forvaltningen av gress-/grusomr\u00e5det som er egnet for arrangementer. Saken b\u00f8r inneholde informasjon om hvilke typer arrangementer som kan finne sted, og hvilke priser som skal gjelde for leie av omr\u00e5det. Den b\u00f8r ogs\u00e5 omtale hvordan lag og foreninger kan benytte omr\u00e5det i sitt arbeid. 2 Ingrid Nergaard Fjeldstad (V) fremsatte p\u00e5 vegne av V f\u00f8lgende alternative forslag: Bystyret ber byr\u00e5det vurdere om det kan utlyses en arkitektkonkurranse for arkitektstudenter om utforming av et stupebrett eller andre installasjoner i omr\u00e5der. Thor Haakon Bakke (MDG) fremsatte p\u00e5 vegne av A og MDG f\u00f8lgende tilleggsforslag: Bystyret ber byr\u00e5det sikre toalettfasiliteter ved Bystranden fra og med \u00e5pningsdagen. Som et minimum m\u00e5 det v\u00e6re midlertidige fasiliteter fra v\u00e5r til h\u00f8st. Thor Haakon Bakke (MDG) fremsatte p\u00e5 vegne av MDG f\u00f8lgende alternativforslag til punkt 1: Prosjektet \u00abBystrand og ny Lungeg\u00e5rdspark fase 2\u00bb gjennomf\u00f8res med en kostnadsramme p\u00e5 200 mill. Endringene gjennomf\u00f8res i revidert budsjett for 2025. Merknader fremsatt i bystyret: Chris J\u00f8rgen Knudsen R\u00f8dland (H) fremsatte p\u00e5 vegne av H, A, FrP, BL, V, INP, Sp, PP f\u00f8lgende merknader: Merknad 1 Bystyret ber byr\u00e5det legge til rette for salg av for eksempel kaffe eller iskrem om sommeren, eksempelvis gjennom mobile boder og sommerjobbinitiativer. Merknad 2 Bystyret understreker at det i saken er en positiv innstilling til etablering av badstuer og ber byr\u00e5det f\u00f8lge dette opp Ingrid Nergaard Fjeldstad (V) fremsatte p\u00e5 vegne av V f\u00f8lgende merknader: Merknad 1 Bystyret ber byr\u00e5det arbeide med muligheten for et \u00abspons et tre\u00bb-initiativ p\u00e5 bystranden. Mengden natur er vesentlig redusert fra vinnerforslaget, men det er fortsatt mulig \u00e5 f\u00e5 p\u00e5 plass flere tr\u00e6r ved \u00e5 invitere bergenserne til \u00e5 delta i et spleiselag for \u00e5 etablere flere stedegne tr\u00e6r og tr\u00e6r med spiselige vekster p\u00e5 bystranden. Enkeltpersoner, lag, foreninger og bedrifter b\u00f8r inviteres til \u00e5 sponse et tre, slik at det blir enda flere tr\u00e6r n\u00e5r ny natur etableres i byen v\u00e5r. Merknad 2 Bystyret ber byr\u00e5det unders\u00f8ke muligheten for \u00e5 f\u00e5 oppf\u00f8rt benker p\u00e5 bystranden laget av plastavfall (plastlunter) som ble ryddet fra Store Lungeg\u00e5rdsvann under utbyggingen av bybanen, for eksempel i samarbeid med Ogoori. Dette kan bli en viktig historiefortelling for publikum om hvordan kommunen tar ansvar for opprydding og setter materialene inn i et sirkul\u00e6rt kretsl\u00f8p. Merknad 3 Bystyret ber byr\u00e5det legge til rette for at ikke-motoriserte b\u00e5ter kan legge til i omr\u00e5det som en del av prosjektet. Det kan v\u00e6re en brygge som er tilgjengelig for de som kommer med slike b\u00e5ter til omr\u00e5det for \u00e5 bruke det p\u00e5 dagsbes\u00f8k. Merknad 4 Bystyret ber byr\u00e5det vurdere om det er mulig \u00e5 tilgjengeliggj\u00f8re mindre arealer til bading sommeren 2026. Merknad 5 3 Bystyret ber byr\u00e5det s\u00f8ke om natursatsmidler for \u00e5 etablere enda mer natur i prosjektet b\u00e5de under vann og i vannkanten. Her er det utarbeidet flott planer for det opprinnelige prosjektet som kan hentes frem om en klarer \u00e5 f\u00e5 tak i statlige midler for \u00e5 realisere mer natur i prosjektet. Mailiss Solheim-\u00c5kerblom (R) fremsatte p\u00e5 vegne av R f\u00f8lgende merknad: Bystyret ber byr\u00e5det sikre universell utforming av Bystranden, slik at alle bergensere og bes\u00f8kende kan benytte stranden p\u00e5 like vilk\u00e5r. Andreas Madsen Berg (SV) fremsatte p\u00e5 vegne av SV f\u00f8lgende merknader: Merknad 1 Bystyret ber byr\u00e5det arbeidet for \u00e5 realisere en aktivitetspark etter modell av den etablert p\u00e5 Prestegardsmoen p\u00e5 Vossavangen. Parken ble etablert med privat st\u00f8tte p\u00e5 over 6 millioner til en total pris p\u00e5 rundt 17 millioner. Merknad 2 Bystyret ber byr\u00e5det vurdere om prosjektet kan kvalifisere til Klimasatsmidler Thor Haakon Bakke (MDG) fremsatte p\u00e5 vegne av MDG f\u00f8lgende merknad: Bystyret ber byr\u00e5det sikre midlertidige toalettfasiliteter for sommeren 2025 i Nordnesparken, ved badeplassen p\u00e5 M\u00f8llendal, og ved bystranden ved Marineholmen/Slippen. Votering: Tilbakesendingsforslag fra MDG, fremsatt av Thor Haakon Bakke (MDG), fikk 7 stemmer (MDG, R), og var dermed falt. Alternativt forslag til punkt 1 fra MDG, fremsatt av Thor Haakon Bakke (MDG), fikk 17 stemmer (SV, MDG, V, R), og var dermed falt. Innstillingen punkt 1-3 ble vedtatt enstemmig. Alternativt forslag fra V, fremsatt av Ingrid Nergaard Fjeldstad (V), fikk 32 stemmer (A, SV, MDG, V, R, KrF), og var dermed falt. Tilleggsforslag punkt 1, 2, 4 og 5 fra H, A, FrP, BL, V, INP, Sp, PP fremsatt av Chris J\u00f8rgen Knudsen R\u00f8dland (H) ble vedtatt med 57 stemmer (H, A, FrP, BL, MDG, V, INP, KrF, Sp, PP). Tilleggsforslag punkt 3 og 6 fra H, A, FrP, BL, V, INP, Sp, PP fremsatt av Chris J\u00f8rgen Knudsen R\u00f8dland (H) ble vedtatt enstemmig. Tilleggsforslag punkt 1-5 fra SV fremsatt av Eira Vilde Martinsen Garrido (SV), fikk 32 stemmer (A, SV, MDG, V, R, KrF), og var dermed falt. Tilleggsforslag punkt 6 fra SV fremsatt av Eira Vilde Martinsen Garrido (SV), fikk 14 stemmer (SV, MDG, R), og var dermed falt. Tilleggsforslag fra MDG fremsatt av Thor Haakon Bakke (MDG), fikk 27 stemmer (A, SV, MDG, R), og var dermed falt. Tilleggsforslag fra V fremsatt av Ingrid Nergaard Fjeldstad (V), fikk 32 stemmer (A, SV, MDG, V, R, KrF), og var dermed falt. 4 Merknad fra innstillingen, ble vedtatt med 57 stemmer (H, A, FrP, BL, MDG, V, INP, KrF, Sp, PP). Merknad 1-2 fra H, A, FrP, BL, V, INP, Sp, PP fremsatt av Chris J\u00f8rgen Knudsen R\u00f8dland (H), ble vedtatt enstemmig. Merknad 1-2 fra SV fremsatt av Andreas Madsen Berg (SV), fikk 17 stemmer (SV, MDG, V, R), og var dermed falt. Merknad fra MDG fremsatt av Thor Haakon Bakke (MDG), fikk 27 stemmer (A, SV, MDG, R), og var dermed falt. Merknad 1, 2, 4 og 5 fra V fremsatt av Ingrid Nergaard Fjeldstad (V), fikk 32 stemmer (A, SV, MDG, V, R, KrF), og var dermed falt. Merknad 3 fra V fremsatt av Ingrid Nergaard Fjeldstad (V), fikk 28 stemmer (A, SV, V, R, KrF), og var dermed falt. Merknad fra R fremsatt av Mailiss Solheim-\u00c5kerblom (R), fikk 32 stemmer (A, SV, MDG, V, R, KrF), og var dermed falt. Utvalg for finans, kultur og n\u00e6ring behandlet saken i m\u00f8tet 09.04.2025 sak 49/25 og avga f\u00f8lgende innstilling: 1. Prosjektet \u00abBystrand og ny Lungeg\u00e5rdspark fase 2\u00bb gjennomf\u00f8res med en kostnadsramme p\u00e5 150 mill. 2. Prosjektet finansieres med avsatte midler p\u00e5 budsjettpost 4716 Bystrand Lungeg\u00e5rdsparken og prosjekt 4892 Bystrand Lungeg\u00e5rdsparken fase 2. 3. Driftskostnader p\u00e5 0,45 mill. pr \u00e5r fra 2027 og 1 mill. fra og med 2028 innarbeides ved rullering av Handlings- og \u00f8konomiplan 2026-2029. Merknad Bystyret er positive til at byr\u00e5det g\u00e5r i dialog med private akt\u00f8rer om etablering av toalettfasiliteter. Utvalg for milj\u00f8 og byutvikling hadde saken til orientering i m\u00f8tet 10.04.2025 sak 99/25: Utvalg for milj\u00f8 og byutvikling tok saken til orientering. Utvalg for finans, kultur og n\u00e6ring innstiller til bystyret. Byr\u00e5det behandlet saken i m\u00f8tet 27.03.2025 sak 61/25 Byr\u00e5det innstiller til bystyret \u00e5 fatte f\u00f8lgende vedtak: Med unntak av merknaden er byr\u00e5dets og utvalgets innstilling likelydende. 5 "
}