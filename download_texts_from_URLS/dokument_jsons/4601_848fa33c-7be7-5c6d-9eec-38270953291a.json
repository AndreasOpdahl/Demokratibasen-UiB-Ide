{
  "dokument_id": "848fa33c-7be7-5c6d-9eec-38270953291a",
  "doc_type": "case_attachment",
  "kommune": 4601,
  "tittel": "Fagnotat av 3. april 2024 - Gjennomf\u00f8ringsvedtak - ombygging av boliger i Leirvik\u00e5sen 11, 13 og 15.",
  "url": "https://bergen.kommune.no/politikere-utvalg/api/fil/bk360/10178743/Fagnotat-av-3-april-2024-Gjennomforingsvedtak-ombygging-av-boliger-i-Leirvikasen-11-13-og-15-",
  "tekst": " EBF \u00d8konomi/Stab Til Fagnotat Seksjon for strategisk eiendomsforvaltning V\u00e5r referanse: 2023/278899-21 Saksbehandler: Grethe Sophie Losnegaard Fra Dato: 3. april 2024 EBF \u00d8konomi/Stab Gjennomf\u00f8ringsvedtak - ombygging av boliger i Leirvik\u00e5sen 11, 13 og 15. Hva saken gjelder: Etat for boligforvaltning har i sak 2020/86005-11 mottatt bestilling for ombygging av Leirvik\u00e5sen 11,13 og 15 fra Byr\u00e5dsavdeling for eldre, helse og omsorg. Byggene har v\u00e6rt benyttet til utleieboliger frem til vinteren 2024 og n\u00e5 \u00f8nsker en \u00e5 benytte byggene som personalbase\\avlastningsboliger for brukere med psykisk utviklingshemming. Bygget best\u00e5r i dag av individuelle leiligheter. Byggene inng\u00e5r i etableringen av Leirvik\u00e5sen 7-17 avlastning, og skal sikre f\u00f8lgene: * Areal til knyttet til flytting av Svartediket avlastningsbolig. * Etablering av vedtatte barne- og avlastningsboliger * Etablering av kriseavlastning Det anf\u00f8res at byggene i Leirvik\u00e5sen 11, 13 og 15 skal nyttes til avlastning og derfor m\u00e5 sikres godkjent til institusjonsform\u00e5l. Det er avsatt midler til form\u00e5let i Handlings- og \u00f8konomiplanen for 2023 \u2013 2026 med 10 millioner i 2024 og 20 millioner i 2025 \u2013 p\u00e5 BUD1055; Barne- og avlastningsboliger 11, 13 og 15. I bestilling fra Byr\u00e5dsavdeling for eldre, helse og omsorg \u00f8nsker en at ombyggingen foretas i f\u00f8lgende prioriterte rekkef\u00f8lge: 1. Leirvik\u00e5sen 13 \u00f8nskes ombygget og tilrettelagt til form\u00e5let helt i tr\u00e5d med det som allerede er gjort i Leirvik\u00e5sen 9, med eventuelle erfaringsbaserte forbedringer. Bygget m\u00e5 etableres med: \u2022 9 avlastningsplasser/enkeltsoverom. \u2022 3 fullverdige bad (med wc og dusjfasiliteter) til brukerne \u2022 3 oppholdsrom med kj\u00f8kken \u2022 1 HCWC til ansatte \u2022 2 WC til ansatte \u2022 1 matbod \u2022 tjenestebase for ansatte som inneholder: o 2 kontor o 1 medisinrom i henhold til Bergen kommunes krav o 1 hvilerom o 1 pauserom med kj\u00f8kken o Garderobeskap til ansatte for oppbevaring av verdisaker Det anf\u00f8res at tjenestebasen ikke beh\u00f8ver \u00e5 v\u00e6re i tr\u00e5d med krav i arbeidsplassforskriften da det p\u00e5 lokasjonen allerede er etablert en fullverdig tjenestebase. 2. Leirvik\u00e5sen 11 \u00f8nskes ombygget og tilrettelagt til form\u00e5let helt i tr\u00e5d med det som allerede er gjort i Leirvik\u00e5sen 9, med eventuelle erfaringsbaserte forbedringer. Bygget m\u00e5 etableres med: \u2022 9 avlastningsplasser/enkeltsoverom. \u2022 3 fullverdige bad (med wc og dusjfasiliteter) til brukerne \u2022 3 oppholdsrom med kj\u00f8kken \u2022 1 HCWC til ansatte \u2022 2 WC til ansatte \u2022 1 matbod \u2022 1 tjenestebase for ansatte som inneholder: o 2 kontor o 1 medisinrom i henhold til Bergen kommunes krav o 1 hvilerom o 1 pauserom med kj\u00f8kken o Garderobeskap til ansatte for oppbevaring av verdisaker Det anf\u00f8res at tjenestebasen ikke beh\u00f8ver \u00e5 v\u00e6re i tr\u00e5d med krav i arbeidsplassforskriften da det p\u00e5 lokasjonen allerede er etablert en fullverdig tjenestebase. 3. Leirvik\u00e5sen 15 har 7 leiligheter. Disse \u00f8nskes ombygget og tilrettelagt med 4 leiligheter til avlastnings-form\u00e5l, og 3 leiligheter personalbaser. Hver avlastningsleilighet skal inneholde f\u00f8lgende: \u2022 1 enkeltsoverom \u2013 2 om det allerede er tilrettelagt for dette \u2022 1 fullverdige bad til brukerne med plass til HCWC og to innganger \u2022 1 innvendig bod \u2022 1 oppholdsrom med kj\u00f8kken Personalbasene plasseres som i Leirvik\u00e5sen 17 og m\u00e5 inneholde: \u2022 1 kontor \u2022 1 medisinrom \u2022 1 pauserom med tekj\u00f8kken (med vask og kokemuligheter) \u2022 1 b\u00f8ttekott \u2022 1 hvilerom \u2022 3 WC \u2022 Vaskerom med 4 vaskes\u00f8yler etableres i dagens felles bod-areal \u2022 Garderobeskap til ansatte for oppbevaring av verdisaker Det anf\u00f8res at tjenestebasen ikke beh\u00f8ver \u00e5 v\u00e6re i tr\u00e5d med krav i arbeidsplassforskriften da det p\u00e5 lokasjonen allerede er etablert en fullverdig tjenestebase. Utearealet m\u00e5 sikres med gjerde i tr\u00e5d med behov fastlagt etter felles befaring. Tilsvarende m\u00e5 det foretas utbedring og asfaltering for \u00e5 sikre god og trygg framkommelighet for brukere og ansatte p\u00e5 omr\u00e5de Fagetatens vurdering: EBF har gjennomg\u00e5tt bestillingen og anbefaler at tiltaket gjennomf\u00f8res. Den \u00f8konomiske rammen skal dekke utgifter for \u00e5 oppn\u00e5 kvaliteter som stilles i dagens lovverk som plan- og bygningsloven og teknisk forskrift 17 m. fl. Byggene vil ogs\u00e5 f\u00e5 elektroniske l\u00e5ssystem, sprinkleranlegg, brannalarmanlegg og oppdaterte vvs og elektro-tekniske anlegg etter dagens krav. Det er gjennomf\u00f8rt en intern usikkerhetsanalyse som grunnlag for en beregnet totalkostnad. Investeringen vil ikke f\u00e5 driftskonsekvenser for Etat for Boligforvaltning da fremtidige leieinntekter tar h\u00f8yde for kostnadsdekkende leie som inkluderer kalkulatoriske kostnader p\u00e5 investeringen. Fagetatens anbefaling: EBF finner en videre utvikling av eiendommen med en m\u00e5lsetting i samsvar med byr\u00e5dsplattformen hensiktsmessig og anbefaler prosjektet gjennomf\u00f8rt. Forslag til vedtak: 1. Det fattes gjennomf\u00f8ringsvedtak for ombygging av deler bygningsmassen p\u00e5 eiendom gnr.140 bnr. 290, Leirvik\u00e5sen 11,13 og 15 til bruk for personalbase\\avlastningsbolig. 2. Tiltaket finansieres over BUD1055 med totalt 30 millioner, fordelt over 2 \u00e5r. Med hilsen EBF \u00d8konomi/Stab Bjarte H\u00f8ys\u00e6ter Direkt\u00f8r Dokumentet er godkjent elektronisk. Vedlegg: "
}