{
  "dokument_id": "f37531f9-dc7f-520f-895c-1584056826fe",
  "doc_type": "case_presentation",
  "kommune": 5501,
  "tittel": "Plan for forebygging av omsorgssvikt og atferdsvansker",
  "url": "https://innsyn.tromso.kommune.no/application/getMoteDokument?dokid=2001691664",
  "tekst": "Arkivsaksnr. 24/02814-1 Saksbehandler Janne Wilhelmsen Saksgang M\u00f8tedato Ungdomsr\u00e5det 04.06.2024 Mangfolds- og integreringsutvalget 04.06.2024 Kommunalt r\u00e5d for mennesker med nedsatt 03.06.2024 funksjonsevne Oppvekst- og utdanningsutvalget 07.06.2024 Milj\u00f8-, idrett-, kultur- og 05.06.2024 samfunnsutviklingsutvalget Helse- og velferdsutvalget 05.06.2024 Kommunestyret 18.06.2024 Plan for forebygging av omsorgssvikt og atferdsvansker Kommunedirekt\u00f8rens innstilling til vedtak: 1. \u00abTrygg oppvekst \u2013 Troms\u00f8 kommunes plan for forebygging av omsorgssvikt og atferdsvansker 2024 \u2013 2030\u00bb vedtas. 2. M\u00e5lsettinger og strategiske grep foresl\u00e5tt i planen, skal gj\u00f8res gjeldende i kommunens forebyggende arbeid. 3. Forslag til tiltak for \u00e5 forebygge omsorgssvikt og atferdsvansker, skal prioriteres og innarbeides i Handlingsprogrammet i planperioden. Stig Tore Johnsen Kari Henriksen Kommunedirekt\u00f8r Direkt\u00f8r for oppvekst, utdanning og kultur 1 Hva saken gjelder Kommunestyret skal vedta en plan for kommunens arbeid med \u00e5 forebygge at barn og unge blir utsatt for omsorgssvikt eller utvikler atferdsproblemer, jf. barnevernsloven \u00a7 15-1 annet ledd. Planen, som har f\u00e5tt tittelen \u00abTrygg oppvekst \u2013 Troms\u00f8 kommunes plan for forebygging av omsorgssvikt og atferdsvansker 2024 \u2013 2030\u00bb, skal iht. lovkravet vedtas av kommunestyret. Saksutredning Barnevernsreformen tr\u00e5dte i kraft 01.01.22. Reformens m\u00e5l er \u00e5 styrke kommunenes arbeid med tidlig innsats og forebygging, gi hjelp bedre tilpasset barn og familiers behov, sikre at rettsikkerheten til barn og familier blir godt ivaretatt, samt at ressursbruken og oppgavel\u00f8sningen i barnevernet skal bli mer effektiv. M\u00e5lene kan kun n\u00e5s gjennom endringer i hele oppvekstsektoren. Barnevernsreformen blir derfor omtalt som en oppvekstreform. Troms\u00f8 kommune startet forberedelsene mot oppvekstreformen da kommunestyret 17.07.20, vedtok i Kommuneplanens samfunnsdel 2020 \u2013 2032 at det skulle utarbeides en plan for kjernebarnevern. Plan for kjernebarnevernet 2022 \u2013 2026 ble vedtatt i kommunestyret 23.02.22 (sak 17/22). Plan for kjernebarnevernet handler prim\u00e6rt om det barnevernet skal gj\u00f8re for \u00e5 m\u00f8te lovendringene, samt utfordringer i samhandling mellom barnevern og andre hjelpetjenester. Det var ganske klart allerede da at Troms\u00f8 kommune ikke m\u00f8tte lovkravet som ville komme med ny barnevernslov. Det ble derfor laget et vedlegg, som var et supplement til eksisterende \u00abStrategisk oppvekstplan 2019 - 2026\u00bb, med en del tiltak og behov for avklaringer som m\u00e5tte arbeides videre med. Det ble i september/oktober 2022 nedsatt en styringsgruppe og en arbeidsgruppe for oppvekstreformen. Styringsgruppen bestod av direkt\u00f8rer i AOUK og HESO, samt stabsleder AOUK, seksjonsledere fra seksjonene barn og familie, skole, barnehage, kultur, og velferd, arbeid og inkludering. Arbeidsgruppen bestod av enhetsledere fra skole, fritid, barneverntjenesten og NAV Troms\u00f8, samt hovedtillitsvalgt FO. Arbeidsgruppen ble ledet av r\u00e5dgiver fra Ressurssenter for barn og familie. Arbeidsgruppens mandat var \u00e5 beskrive n\u00e5situasjonen/utfordringsbildet, foresl\u00e5 l\u00f8sninger for forbedringer av hjelpetilbudet og det forebyggende arbeidet, samt \u00e5 avklare hvordan kommunen oppfyller vilk\u00e5rene i ny barnevernslov. Helt konkret skulle arbeidsgruppen se p\u00e5 lovkravet i \u00a715- 1 (Kommunens ansvar for \u00e5 forebygge omsorgssvikt), og \u00a715-8 (Samarbeid og samordning). Arbeidsgruppen skulle deretter utarbeide en plan for forebygging av omsorgssvikt og atferdsvansker jf. barnevernsloven \u00a7 15-1, dersom eksisterende planer i kommunen ikke oppfylte lovkravet. Planen \u00abTrygg oppvekst\u00bb svarer ut p\u00e5 mandatet og lovkravet. Arbeidsgruppen har bygget arbeidet p\u00e5 eksisterende kunnskap fra forskning, planer, rapporter, informasjon fra statsforvalter og KORUS, andre kommuner, folkehelseprofil, oppvekstprofil, tall fra Ungdata, KOSTRA, ASSS, kvalitets- og utviklingsmeldinger i egen kommune og innspill kommet i prosessen (n\u00e6rmere beskrevet nedenfor). Innholdet i planen \u00abTrygg oppvekst\u00bb \u00abTrygg oppvekst\u00bb er koblet til eksisterende planverk i kommunen. De viktigste koblingene er til \u00abTroms\u00f8 vil \u2013 Kommuneplanens samfunnsdel 2020 \u2013 2032\u00bb, \u00abStrategisk oppvekstplan 2019 \u2013 2026\u00bb og \u00abPlan for kjernebarnevernet 2022 \u2013 2026\u00bb. Planen \u00abTrygg oppvekst\u00bb beskriver - Risikogrupper og beskyttende faktorer - Hva som legges i begreper som omsorgssvikt, atferdsvansker og tidlig innsats - Utfordringsbildet i Troms\u00f8 kommune 2 - Satsingsomr\u00e5der, m\u00e5l, grunnleggende prinsipper, og strategiske grep for \u00e5 forebygge omsorgssvikt og atferdsvansker - Ansvarsdeling, samarbeid, samordning og organisering - Oversikt over eksisterende tiltak og tjenester - Oversikt over foresl\u00e5tte tiltak og forbedringer \u00abTrygg oppvekst\u00bb er basert p\u00e5 de samme tre satsingsomr\u00e5dene som \u00abStrategisk oppvekstplan\u00bb; 1) Inkluderende barnehage og skole, 2) trygge rammer for familier og en helsefremmende oppvekst, og 3) trygge m\u00f8teplasser og aktiviteter p\u00e5 fritiden i deres oppvekstmilj\u00f8\u00bb. Forankring og medvirkning Det var i Plan for kjernebarnevern lagt stor vekt p\u00e5 medvirkning av fagmilj\u00f8et i barneverntjenesten, barnevernets sentrale samarbeidspartnere og brukerorganisasjoner. Arbeidsgruppen for oppvekstreformen har tatt med seg de innspill og tiltak fra Plan for kjernebarnevern som gjelder forebygging, tiltak og samarbeid mellom tjenester. Ved oppstarten ble det brukt mye tid til informasjon og avklaringer om oppvekstreformen. Arbeidsgruppen hadde m\u00f8ter med statsforvalteren, styringsgruppen for oppvekstreformen, ledergruppene i AOUK og HESO, Kommunedirekt\u00f8rens ledergruppe, ulike tjenester og politiske hovedutvalg. I tillegg ble det i 2022 avholdt to st\u00f8rre m\u00f8ter der oppvekstreformen var tema: \u2022 Temam\u00f8te om oppvekstreformen med bes\u00f8k fra Statsforvalteren i Troms og Finnmark. Informasjon og mulighet for deltakerne \u00e5 gi innspill digitalt (november 2022). \u2022 Informasjon og gruppearbeid med enhetsledere i barnehager og skoler, enhetsledere i Barneverntjenesten, Forebyggende helse, Tverrfaglig ressurs, PPT, Fritid, Kulturskolen, Tvibit, Bibliotek og Kulturarena (november 2022). Innspillene fra plan for kjernebarnevern, temam\u00f8te og m\u00f8te med enhetsledere i 2022, ble brukt som grunnlag til \u00e5 utarbeide et f\u00f8rst forslag til innhold som tjenester kunne gi innspill p\u00e5 i 2023: \u2022 Innspillsm\u00f8te der 65 ansatte fra ulike tjenester i kommunen deltok. Prim\u00e6rt tjenester i avdeling for oppvekst, utdanning og kultur, og avdeling for helse og omsorg, men ogs\u00e5 ansatte som jobber med folkehelse i kommunen (juni 2023). \u2022 Ungdomsr\u00e5det i Troms\u00f8 kommune har f\u00e5tt informasjon om oppvekstreformen og sp\u00f8rsm\u00e5l/oppgaver som de har jobbet med p\u00e5 en helgesamling. Ungdomsr\u00e5det har h\u00f8sten 2023 kommet med gode og konkrete forbedringstiltak som er tatt med i forslaget. Alle tjenestene som er med i tiltaksoversikten har i tillegg gitt innspill til tekst og innhold til denne oversikten. H\u00f8ring Planen \u00abTrygg oppvekst\u00bb ble lagt ut p\u00e5 offentlig h\u00f8ring 11.04.24 med svarfrist 05.05.24. Det er kommet 7, (syv) h\u00f8ringsinnspill til planen. H\u00f8ringsinnspillene er b\u00e5de fra tjenester i kommunen, organisasjoner og privatpersoner. H\u00f8ringssvarene er behandlet og lagt ved saken. Dr\u00f8fting med hovedtillitsvalgte Det ble gjennomf\u00f8rt dr\u00f8ftingsm\u00f8te 07.05.24. Referat fra dr\u00f8ftingsm\u00f8tet er lagt ved saken. \u00d8konomi Planen skal bidra til overordnet forankring av det forebyggende arbeidet og til fordelingen av kommunens ressurser til dette. Planen er en temaplan med strategiske grep. Under de strategiske grepene m\u00e5 det de neste \u00e5rene vurderes og prioriteres forbedringstiltak, jf. foresl\u00e5tte 3 tiltak i vedlegg. De \u00f8konomiske konsekvensene vil avhenge av hvilke tiltak som prioriteres og igangsettes i kommunen. M\u00e5let er at tidlig innsats og forebygging skal spare kommunen for utgifter p\u00e5 sikt. Det forutsetter prioritering av ressurser til det forebyggende arbeidet. Konklusjon Kommunedirekt\u00f8ren anbefaler at \u00abTrygg oppvekst \u2013 Troms\u00f8 kommunes plan for forebygging av omsorgssvikt og atferdsvansker\u00bb vedtas. Vedtakskompetanse Kommunestyret Vedlegg Trygg oppvekst_Troms\u00f8 kommunes plan for forebygging av omsorgssvikt og atferdsvansker 2024-2030 Vedlegg 1 Tiltaksoversikt - Eksisterende tiltak og tjenester i Troms\u00f8 kommune Vedlegg 2 Strategiske grep og foresl\u00e5tte tiltak til de ulike satsingsomr\u00e5dene i planen Trygg oppvekst Merknadsbehandling Trygg oppvekst H\u00f8ringsinnspill_Trygg oppvekst Referat dr\u00f8ftingsm\u00f8te plan for forebygging av omsorgssvikt og atferdsvansker 4 "
}