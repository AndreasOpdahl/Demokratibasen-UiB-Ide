{
  "dokument_id": "c8baed79-e607-5e2e-bde7-6b154e0714e8",
  "doc_type": "case_attachment",
  "kommune": 4601,
  "tittel": "Kvikkleirevurdering datert 03.05.2024",
  "url": "https://bergen.kommune.no/politikere-utvalg/api/fil/bk360/11700652/Kvikkleirevurdering-datert-03-05-2024",
  "tekst": "Vurdering av omr\u00e5destabilitet for Bj\u00f8rnsons gate 36, Bergen Prosjektinformasjon og status Prosjektnummer: Dokumentkode: Dokumentnr.: Dokumenttittel: 2024-04-155 GT-H30-M03-00 01r Vurdering av omr\u00e5destabilitet for Bj\u00f8rnsons gate 36, Bergen Revisjon: Beskrivelse: Leveransedato: 0 Godkjent rapport 03.05.2024 Kontrakt\u00f8r: Kontaktinformasjon: Sunnfjord Geo Center AS Stongfjordvegen 577 6984 Stongfjorden Tlf.: 577 31 900 E-post: post@sunnfjordgeocenter.no Organisasjonsnummer: 998 899 834 MVA Fagomr\u00e5de: Dokumenttype: Lokalitet: Geoteknikk, omr\u00e5destabilitet Rapport HMS-risikovurdering f\u00f8r feltarbeid: Dato for risikovurdering Hendelse/avvik meldt: Risikogruppe 1 Nei Feltarbeid utf\u00f8rt av: Dato for feltarbeid: Even Vie 30.04.2024 Rapport utarbeidet av: Dato for ferdigstilling: Signatur: Rev 0: Thomas Austin Stormoen 03.05.2024 Thomas Austin Stormoen (sign.) Sidemannskontroll gjennomf\u00f8rt av: Godkjent, dato: Signatur: Rev 0: Alice Vie 03.05.2024 Alice Vie (sign.) Sammendrag Sunnfjord Geo Center er engasjert av Backer AS for \u00e5 gjennomf\u00f8re en omr\u00e5destabilitetsvurdering ifm. riving og oppf\u00f8ring av et nytt kontorbygg i Bj\u00f8rnsons gate 36 i Bergen. Kjellerniv\u00e5 vil v\u00e6re tilsvarende som i dag, og det forventes begrenset med grunnarbeider. Tiltakskategori anses \u00e5 v\u00e6re K3, klassifisert som et mindre n\u00e6rings- og industribygg med begrenset \u00f8kning i personopphold. L\u00f8smassekartet fra NGU viser at det er antropogene fyllmasser innenfor tiltaksomr\u00e5det. Topografiske kart viser at tiltaksomr\u00e5det ligger i bunn av en dal, nedenfor en lokal \u00e5srygg som g\u00e5r fra \u00f8st mot vest p\u00e5 tvers av dalen, nord for tiltaksomr\u00e5det. S\u00f8r for tiltaksomr\u00e5det er dalbunnen flat, men ved Kronstad g\u00e5r bybanen i et nedsenket niv\u00e5. Disse danne kritiske skr\u00e5ninger ovenfor og nedenfor tiltaksomr\u00e5det. Fjellblotninger er observert n\u00e6r tiltaket. Tidligere kartlegging, punkter fra NADAG og GRANADA viser at det ikke er sammenhengende marin leire i kritisk skr\u00e5ning ovenfor tiltaksomr\u00e5det, og heller ikke skr\u00e5ning nedenfor tiltaksomr\u00e5det. Tiltaksomr\u00e5det ligger derfor ikke innenfor et mulig l\u00f8sne- eller utl\u00f8psomr\u00e5de. Krav til sikkerhet mot omr\u00e5destabilitet er ivaretatt iht. TEK\u00a77-3. Utredningen av prosedyren avsluttes iht. steg 6 i Tabell 3.1 (NVE 1/2019). Det er ikke krav til uavhengig kvalitetssikring av dette notatet. Tabell 1: Prosedyre for utredning av omr\u00e5deskred, hentet fra Tabell 3.1. i Sikkerhet mot kvikkleireskred, 1/19. Prosedyre for utredning av omr\u00e5deskredfare Steg Beskrivelse Merknad 1 Unders\u00f8k om det finnes registrerte faresoner Utf\u00f8rt 2 Avgrens omr\u00e5der med mulig marin leire Utf\u00f8rt 3 Avgrens omr\u00e5der med terreng som kan v\u00e6re utsatt for Utf\u00f8rt omr\u00e5deskred 4 Bestem tiltakskategori Utf\u00f8rt 5 Gjennomgang av grunnlag \u2013 identifikasjon av kritiske skr\u00e5ninger Utf\u00f8rt og mulig l\u00f8sneomr\u00e5de 6 Befaring Utf\u00f8rt 7 Gjennomf\u00f8r grunnunders\u00f8kelser Ikke aktuelt 8 Vurder aktuelle skredmekanismer og avgrens l\u00f8sne- og Ikke aktuelt utl\u00f8psomr\u00e5der 9 Klassifiser faresoner Ikke aktuelt 10 Dokumenter tilfredsstillende sikkerhet Ikke aktuelt 11 Meld inn faresoner og grunnunders\u00f8kelser Ikke aktuelt Innholdsfortegnelse 1. Innledning.................................................................................................................................. 1 2. Regelverk og krav for prosjektet............................................................................................. 3 2.1 Relevante regelverk ........................................................................................................................... 3 2.2 Kvalitetssikring ................................................................................................................................. 3 3. Grunnlag \u2013 identifikasjon av kritiske skr\u00e5ninger og potensielt l\u00f8sneomr\u00e5de .................... 4 3.1 Topografiske kart .............................................................................................................................. 4 3.2 Kvart\u00e6rgeologiske kart og marin grense ........................................................................................... 5 3.3 Oppsummering av tidligere utf\u00f8rte grunnunders\u00f8kelser ................................................................... 7 3.4 Identifikasjon av skr\u00e5ninger og mulig l\u00f8sneomr\u00e5de .......................................................................... 7 3.5 Befaring ............................................................................................................................................. 7 4. Konklusjon .............................................................................................................................. 10 5. Referanser ............................................................................................................................... 11 1. Innledning Sunnfjord Geo Center (SGC) er engasjert av Backer AS for \u00e5 gjennomf\u00f8re en vurdering av omr\u00e5destabilitet i forbindelse med detaljregulering for riving og nybygg p\u00e5 Bj\u00f8rnsons gate 36 i Bergen kommune, med gbnr. 162/555. Planforslaget medf\u00f8rer ikke s\u00e6rlige grunnarbeider, og det nye byggets underetasje skal legges p\u00e5 samme h\u00f8yde som kjellerh\u00f8yden p\u00e5 eksisterende bygg p\u00e5 eiendommen. Figur 1 viser plassering p\u00e5 kart, og Figur 2 viser tiltaksomr\u00e5det, med bilde av eksisterende bygg tatt fra Bj\u00f8rnsons gate. Den aktuelle eiendommen ligger under marin grense, og innenfor NVEs aktsomhetsomr\u00e5de for kvikkleire. Det er derfor stilt krav til utredning av omr\u00e5deskredfare (kvikkleireskred). Denne rapporten er utarbeidet etter NVE (2020) sin veileder 1/2019, Sikkerhet mot kvikkleireskred, og tar for seg steg 1-6 i prosedyren beskrevet i tabell 3.1. i veilederen. Figur 1: Kart som viser plassering av tiltaksomr\u00e5det. Tiltaksomr\u00e5det er markert med svart stiplet polygon (Kilde: www.norgeskart.no). 1 Figur 2. Bj\u00f8rnsons gate 36, tatt mai 2024 av SGC. 2 2. Regelverk og krav for prosjektet 2.1 Relevante regelverk Byggeteknisk forskrift TEK17\u00a77-3 beskriver krav til sikkerhet mot skredfare for nye tiltak, som gitt i plan- og bygningsloven \u00a728-1. For vurdering av sikkerhet mot omr\u00e5deskred (kvikkleireskred), henviser forskriften til veilederen Sikkerhet mot kvikkleireskred av NVE (2020), som en preakseptert ytelse. Sikkerhetskrav i veilederen til NVE (2020) avhenger av tiltakskategori, og eventuelt faregrad dersom tiltaket befinner seg i en kartlagt faresone. Tiltaket er ikke innenfor en faresone. Tiltaket vurderes p\u00e5 lik linje som et mindre n\u00e6ringsbygg, og plasseres i tiltakskategori K3 (Tabell 2). Tabell 2: Definering av tiltakskategori for ulike type tiltak, tabell 3.2 fra NVE (2019). 2.2 Kvalitetssikring Veilederen stiller krav til ansiennitet og formell geoteknikkutdannelse p\u00e5 personell som vurderer og utarbeider dokumentasjon p\u00e5 kvikkleiresikkerhet. Niv\u00e5 p\u00e5 kvalitetssikring bestemmes fra tiltakskategori, eventuell forekomst av spr\u00f8bruddsmateriale og antall steg i veilederens prosedyre i tabell 3.1. SGC innehar personell som oppfyller ansiennitet- og utdannelseskravene til NVE. Denne utredningen avsluttes p\u00e5 steg 6, og dermed er det ikke behov for kvalitetssikring av uavhengig foretak. SGC gjennomf\u00f8rer kvalitetssikring internt. 3 3. Grunnlag \u2013 identifikasjon av kritiske skr\u00e5ninger og potensielt l\u00f8sneomr\u00e5de 3.1 Topografiske kart Eventuelle l\u00f8sneomr\u00e5der skal iht. NVE (2019) vurderes \u00e5 v\u00e6re \u00abkritiske skr\u00e5ninger\u00bb, som har h\u00f8yde over 5 meter og helning brattere enn 1:20 (1:15 dersom det utredes av geotekniker). Bakover fra skr\u00e5ningens bunn skal areal med lengde inntil 20 ganger skr\u00e5ningsh\u00f8yden (15 ganger dersom det utredes av geotekniker) ogs\u00e5 inng\u00e5 som mulige l\u00f8sneomr\u00e5der. Eventuelle utl\u00f8psomr\u00e5der er inntil 3 ganger lengden til l\u00f8sneomr\u00e5dene, men dette vil variere med topografien i skredl\u00f8pet og viskositeten til skredmateriale. L\u2019Heureux (2012) beskriver at sammenhengen mellom skr\u00e5ningsh\u00f8yde og utstrekningen til l\u00f8sneomr\u00e5der er sv\u00e6rt uklar, og et slikt kriterium b\u00f8r brukes med forsiktighet. Bekkeraviner, skredgroper og andre topografiske variasjoner kan vurderes \u00e5 begrense utbredelsen av l\u00f8sneomr\u00e5der for kvikkleireskred. Der det er mindre enn 2 m l\u00f8smassemektighet anses det ikke \u00e5 v\u00e6re fare for kvikkleireskred. Helningsdata fra unders\u00f8kelsesomr\u00e5det er vist i Figur 3 og skyggerelieff i Figur 4. Terrengmodellen er hentet fra prosjekt DTM Bergen 10pkt 2016 og DTM Bergen 5pkt 2020, fra kartverkets tjeneste hoydedata.no. Tiltaksomr\u00e5det ligger p\u00e5 en flate, i bunnen av dalen som g\u00e5r mot s\u00f8r fra Store Lungeg\u00e5rdsvatnet og Bergen sentrum i nord. Mot nord\u00f8st stiger terrenget bak tiltaksomr\u00e5det opp til \u00c5rstad kirke. Tiltaksomr\u00e5det kan beskrives \u00e5 v\u00e6re i bunnen av denne skr\u00e5ningen. Den tidligere jernbanetunnelen Kronstadtunnelen g\u00e5r gjennom denne \u00e5sen. S\u00f8r for tiltaksomr\u00e5det er det en bratt skr\u00e5ning ned til bybanen hvor den g\u00e5r i et nedsenket spor med st\u00f8ttemurer p\u00e5 begge sider, s\u00f8rvest for p\u00e5hugget til Kronstadtunnelen. Flyfotoet i Figur 5 viser at tiltaksomr\u00e5det ligger i et tett utbygd omr\u00e5de, n\u00e6r Bergen Sentrum. Figur 3: Helningskart over omr\u00e5det, laget i QGIS fra DTM Bergen 5pkt 2020. 4 Figur 4: Kart med skyggerelieff som viser topografien til terrenget, laget i QGIS med 3 ganger vertikal overdrivelse og skyggelegging fra flere retninger. Terrengmodellen er DTM Bergen 5pkt 2020, hentet fra hoydedata.no. Figur 5: Flyfoto med tiltaksomr\u00e5det i midten. Omr\u00e5det er tett bebygd. 3.2 Kvart\u00e6rgeologiske kart og marin grense L\u00f8smassene p\u00e5 overflaten i omr\u00e5det er kartlagt av NGU for kart med m\u00e5lestokk 1:250 000 som fyllmasser og antropogent materiale. Det inneb\u00e6rer i stor grad en urbanisert, asfaltert, og bebygd overflate, med terrengformer skapt av menneskene s\u00e5 vel som naturen. Kartet viser bare 5 til avsetningen p\u00e5 overflaten, og l\u00f8smasser fra andre avsetningstyper kan eksistere dypere, deriblant marin leire. P\u00e5 \u00f8st- og vestsiden av dalen er det markert bart fjell. Det forventes at l\u00f8smassene har en kronologisk oppbygging, som helt eller delvis viser avsetningsprosessene etter siste istid. Det inneb\u00e6rer at morene normalt er avsatt p\u00e5 fast fjell, under marin leire, som igjen kan ligge under breelvavsetninger, og menneskelige utfyllinger. Figur 6: Typisk oppbygging av l\u00f8smasser avsatt i norske fjorder etter siste istid. Illustrasjon fra NGU. Figur 7: Det er markert fyllmasser og antropogen p\u00e5virkning tiltaksomr\u00e5det og mellom fjellomr\u00e5dene s\u00f8r for Bergen sentrum i l\u00f8smassekartet til NGU. Bl\u00e5 stiplet linje viser marin grense. (Kilde: www.ngu.no). 6 3.3 Oppsummering av tidligere utf\u00f8rte grunnunders\u00f8kelser Det er tidligere utf\u00f8rt grunnunders\u00f8kelser p\u00e5 nordsiden av Solheimsvatnet, som er registrert i NADAG (Multiconsult, 1986 & 2007). I GRANADA er det i tillegg flere br\u00f8nner n\u00e6r tilatksomr\u00e5det, p\u00e5 s\u00f8rsiden av Bj\u00f8rnsons gate og nord for tiltaksomr\u00e5det. I tillegg har Multiconsult (2019) tidligere kartlagt fjellblotninger ifm. oppf\u00f8ring av Kronstad Oppveksttun. Grunnunders\u00f8kelsene fra nordsiden av Solheimsvatnet viser hovedsakelig tynt l\u00f8smassedekke (< 2 m). Massene beskrives som fyllmasser (Multiconsult, 1986 & 2007). Det er ikke grunn til \u00e5 mistenke sammenhengende marin leire i dette omr\u00e5det p\u00e5 bakgrunn av unders\u00f8kelsene. Granada punktene viser dyp til fjell mellom 0 \u2013 2 m p\u00e5 s\u00f8rsiden av Bj\u00f8rnsons gate, og p\u00e5 nordsiden av tiltaksomr\u00e5det. Kronstadtunnelen er beskrevet som en l\u00f8smassetunnel under gravlunden p\u00e5 nordsiden av \u00e5sryggen, men ellers som en bergtunnel (Kjeilen, m. fl., 2022). P\u00e5hugget g\u00e5r derfor n\u00f8dvendigvis i fjell. Grunnunders\u00f8kelser fra NADAG og GRANADA, samt andre fjellblotninger, er sammenstilte i Figur 8. 3.4 Identifikasjon av skr\u00e5ninger og mulig l\u00f8sneomr\u00e5de Skr\u00e5ningen opp mot \u00c5rstad kirke, nord og nord\u00f8st for tiltaket, samt skr\u00e5ningen ned til den nedsenkende bybanen s\u00f8r og \u00f8st for tiltaksomr\u00e5det, er brattere enn 1:15 og har h\u00f8yde over 5 m (se Figur 3). Disse anses som kritiske. I disse omr\u00e5dene er det beskrevet fjell i dagen, og formene er til dels menneskeskapt og best\u00e5r av fyllmasser og st\u00f8ttemurer. 3.5 Befaring SGC gjennomf\u00f8rte en befaring 30.04.2024. Flere bergblotninger ble observert mellom Kronstadtunnelen og tiltaksomr\u00e5det. Omfanget av bergblotninger i n\u00e6rhet av tiltaksomr\u00e5det, og i kritiske skr\u00e5ninger over og under tiltaksomr\u00e5det, dokumenterer at det ikke er sammenhengende marin leire, og tiltaksomr\u00e5det er ikke i hverken utl\u00f8ps- eller l\u00f8sneomr\u00e5de for omr\u00e5deskred. Kart som viser punkter fra GRANADA, NADAG, fjellblotninger observert under befaring av SGC og andre kilder, er vist nedenfor, i tillegg til bilder fra befaringen. 7 Figur 8. Tiltaksomr\u00e5det ligger i et omr\u00e5de med flere fjellblotninger, b\u00e5de i kritiske skr\u00e5ninger ned mot Kronstad i \u00f8st og s\u00f8r, og opp mot \u00c5rstad i nord og nord\u00f8st. Figur 9. Fjellblotning n\u00e6r tiltaksomr\u00e5det, ovenfor Kronstad. 8 Figur 10. Fjellblotning n\u00e6r tiltaksomr\u00e5det, ovenfor Kronstad. Figur 11. Fjellblotning n\u00e6r tiltaksomr\u00e5det, ovenfor Kronstad. 9 4. Konklusjon Fjellblotninger og unders\u00f8kelser bekrefter at det er mindre enn 2 m l\u00f8smassemektighet rundt omr\u00e5det og i eventuelle kritiske skr\u00e5ninger. Tiltaket ligger derfor ikke innenfor et mulig l\u00f8sneomr\u00e5de eller utl\u00f8psomr\u00e5de, og utredningen av prosedyren avsluttes iht. steg 6 i Tabell 3.1 (NVE 1/2019). Krav til sikkerhet mot omr\u00e5deskred vurderes ivaretatt iht. TEK17 \u00a77-3. Da denne vurderingen av et K3 tiltak avslutter ved steg 6 i prosedyren er det ikke krav til uavhengig kvalitetssikring av dette notatet. 10 5. Referanser L\u2019Heureux, 2012: A study of the retrogressive behavior and mobility of Norwegian quick clay landslides, publisert i 11th International Symposium on Landslides Kjeilen, m. fl., 2022: D18 SYKKELVEI KRONSTADTUNNELEN \u2013 KRYSSL\u00d8SNING I L\u00d8SMASSER, publisert under konferanse fjellsprengningskonferansen, publisert av Norsk forening for fjellsprengningsteknikk NVE, 2020: Sikkerhet mot kvikkleire, veileder, rapport nr. 1/2019 Multiconsult, 2019: Kronstad Oppveksttun, DOKUMENTKODE 10211461-RIG-NOT-001, Geoteknisk og bergteknisk premissdokument Multiconsult, 2007: Ev 39 Mindetunnelen Sidel\u00f8p til Kanalveien, oppdragsnr. 610846-1, datert 22.05.2007 Multiconsult, 1986: Bergen Postterminal Jernbanespor Langs Solheimsvatnet, oppdragsnr. 12183, rapportnr. 11. Datert 23.12.1986 11 "
}