{
  "dokument_id": "cd6ff588-0d8b-5022-ad6a-8393dc453ead",
  "doc_type": "case_attachment",
  "kommune": 4601,
  "tittel": "Uttale fra Seksjon for n\u00e6ring og landbruk, datert 11.07.2024",
  "url": "https://bergen.kommune.no/politikere-utvalg/api/fil/bk360/11685153/Uttale-fra-Seksjon-for-naering-og-landbruk-datert-11-07-2024",
  "tekst": " Seksjon for n\u00e6ring og landbruk Til Intern korrespondanse PBE Administrasjon (Arbeidssted) V\u00e5r referanse: 2024/110664-6 Saksbehandler: Svanhild Kambestad Fra Dato: 11. juli 2024 Seksjon for n\u00e6ring og landbruk Gnr 122 bnr 635 - Bj\u00f8rndalsbakken 9 og 11 - riving av driftsbygning - Uttale fra Seksjon for n\u00e6ring og landbruk Eiendom : Gnr. 122 bnr. 635 Adresse : Bj\u00f8rndalsbakken 9 og 11 Tiltakets art : S\u00f8knad om riving av driftsbygning Hjemmelshaver/s\u00f8ker : Hege Kristin St\u00f8len Sivertsen/ Opus AS Hva saken gjelder: Seksjon for n\u00e6ring og landbruk viser til oversendelse for uttale fra Plan- og bygningsetaten datert 09.07.2024, sak (BYGG-2024/14811-3). Saken gjelder s\u00f8knad om riving av driftsbygning p\u00e5 gnr. 122 bnr. 635. Tiltaket er avhengig av dispensasjon fra LNF-planform\u00e5let (KPA 2018). Planstatus: Eiendommen er ikke regulert alene, men den ligger inn under PlanID 16000000. I kommuneplanens arealdel viser eiendommen som LNF-omr\u00e5de (99,8 %). Eiendommen ligger i hensynssone kulturmilj\u00f8 - historiske veifar (4,8 %), hensynssoner for st\u00f8y; Haakonsvern skytefelt \u2013 gul sone (46 %), og i gul og r\u00f8d st\u00f8ysone (21,2 % og 78,8 %). Bygget er ikke SEFRAK-registrert. Eiendommen ligger innenfor PlanID 16000000, Bevaringsomr\u00e5der. Vi ber om at det vurderes om det her b\u00f8r kreves reguleringsplan, der plan om eventuell gjenreising av driftsbygningen er tatt med. Det b\u00f8r etter v\u00e5r mening, i en eventuell tillatelse om riving, vurderes om det skal settes krav om gjenreising av en driftsbygning av tilsvarende utseende, dersom dette er aktuelt. Dette temaet er blant annet omhandlet i Ot.prp. nr. 51 (1987-1988) s. 53. \u00abVisse tiltak vil alene i kraft av st\u00f8rrelsen utl\u00f8se reguleringsplanplikt. I andre tilfeller kan tiltak som ikke i seg selv er s\u00e5 store, men som plasseres i \u2018s\u00e5rbare\u2019 omr\u00e5der utl\u00f8se reguleringsplanplikt. Slike \u2018s\u00e5rbare\u2019 omr\u00e5der vil f.eks. v\u00e6re omr\u00e5der med s\u00e6rlig verdifullt kultur- eller naturlandskap, omr\u00e5der som er preget av bevaringsverdig bebyggelse eller som p\u00e5 annen m\u00e5te har s\u00e6rlig vernekarakter\u00bb. Det er litt uklart i s\u00f8knaden om de \u00f8nsker \u00e5 sette opp ny driftsbygning eller ikke, og hva denne skal brukes til. Fra PlanID 16000000 pkt. 2.5 nest siste avsnitt; \u00abTunet p\u00e5 Bj\u00f8rndal utgj\u00f8r et bygningsmilj\u00f8 som har h\u00f8y verdi som historiefortellende struktur i en tett utbygd bydel. Bygningskarakteren og volumene i tunet b\u00f8r bevares og tunets posisjon som landemerke med fri utsikt mot Bj\u00f8rndalspollen og Loddefjordalen b\u00f8r opprettholdes.\u00bb Videre i pkt 3.6 i planen \u00abTunet p\u00e5 Bj\u00f8rndal utgj\u00f8r et bygningsmilj\u00f8 som har h\u00f8y verdi som historiefortellende struktur i en tett utbygd bydel. Bortsett fra kjernen i v\u00e5ningshuset er alle bygningene fra tiden etter 2. verdenskrig. Bygningene er ikke spesifikt verneverdige, men bygningskarakteren og volumene i tunet b\u00f8r bevares. Omr\u00e5det er derfor foresl\u00e5tt som spesialomr\u00e5de bevaringsverdig g\u00e5rdstun.\u00bb. og i fjerde avsnitt st\u00e5r det; \u00abI bestemmelsene er det derfor \u00e5pnet opp for at l\u00f8en kan rives, under forutsetning av at det oppf\u00f8res et nytt bygg som ivaretar l\u00f8ens posisjon i tunet .\u00bb I PlanID 16000000 Pkt. 5.2, st\u00e5r det at ; \u00abBevaringsverdig g\u00e5rdstun. Omr\u00e5det er avsatt til spesialomr\u00e5de for g\u00e5rdstun som p\u00e5 grunn av kulturhistorisk verdi skal bevares. Alle tiltak skal ivareta karakteren i omr\u00e5det. Eksisterende l\u00f8e tillates revet under forutsetning av at det f\u00f8res opp et nybygg som ivaretar plassering, volum og formspr\u00e5k til dagens l\u00f8e. Bygningene p\u00e5 g\u00e5rden tillates modernisert/ombygget under forutsetning av at g\u00e5rdstunet bevares som struktur og at omr\u00e5det beholder sitt opprinnelige preg. Ved utvendige bygningsmessige endringer eller nybygging/ombygging skal en vektlegge at m\u00e5lestokk, takform, fasader, materialvalg og utforming av vinduer/d\u00f8rer mest mulig opprettholder det opprinnelige preget.\u00bb Vurdering: Selve eiendommen er uregulert og er i kommuneplanens arealdel vist som landbruks-, natur- og friluftsomr\u00e5de, hvor det bare er tillatt med tiltak som er n\u00f8dvendig for g\u00e5rdens n\u00e6ringsvirksomhet og enkel tilrettelegging for friluftsliv, jf. bestemmelser og retningslinjer til kommuneplanens arealdel \u00a7 31. Eiendommen ligger inn under PlanID 16000000. Denne planen gjelder for eiendommen, inntil den er helt eller delvis opphevet. Eiendommen har if\u00f8lge arealressurskartet (AR5) et totalareal p\u00e5 6,1 dekar, hvorav 2,4 dekar annet markslag og 3,7 dekar bebygd/annet. Det oms\u00f8kte arealet ligger i et omr\u00e5de vist som bebygd/ annet. Arealet grenser til vei og bebyggelse, og ligger mellom av Bj\u00f8rndalsskogen/ Bergen Vest Den aktuelle eiendommen er i dag ikke drevet som en landbrukseiendom. S\u00f8ker oppgir at de f\u00f8rst s\u00f8ker om tillatelse til riving, for siden \u00e5 sette opp en ny driftsbygning. Det opplyses ogs\u00e5 at eksisterende garasje og uthus er i d\u00e5rlig forfatning, men at det ikke s\u00f8kes om riving av disse p\u00e5 det n\u00e5v\u00e6rende stadium. S\u00f8ker skriver videre at \u00abgarasje og uthus vil ses i sammenheng med gjenoppbygging av bygningsvolum p\u00e5 eiendommen senere.\u00bb Oppsummering Seksjon for n\u00e6ring og landbruk er av den oppfatning at i denne saken at det b\u00f8r settes krav om ny reguleringsplan for kun denne eiendommen, der alle de aktuelle byggene blir tatt med, og en gjenoppbygging av de byggene som det er aktuelt \u00e5 bygge opp igjen, ses samlet. Dette er ogs\u00e5 i samsvar med reguleringsplanen for omr\u00e5det. Isolert sett er det ikke behov for driftsbygningen p\u00e5 eiendommen i dag. Konklusjon: Tiltaket er i strid med bestemmelser i kommuneplanens arealdel. For \u00e5 f\u00e5 dispensasjon er det krav om at hensynet bak bestemmelsen etter en samlet vurdering ikke blir vesentlig tilsidesatt og at fordelene med \u00e5 gi dispensasjon er klart st\u00f8rre enn ulempene, jf. pbl \u00a7 19-2. Plan- og bygningsetaten m\u00e5 ta stilling til om det her foreligger en overvekt av grunner som taler for at dispensasjon kan gis. Seksjon for n\u00e6ring og landbruk vil ut fra landbruksfaglige vurderinger frar\u00e5de at det gis tillatelse til det oms\u00f8kte tiltaket uten krav om en reguleringsplan for eiendommen, der alle del- tiltakene er tatt med. Isolert sett har vi ikke noe imot at driftsbygningen rives, men vi vurderer at dette i dag, og da vil det stride mot reguleringsplanen for omr\u00e5det. Med hilsen Seksjon for n\u00e6ring og landbruk Gisle Nondal - seksjonsleder Svanhild Kambestad - jurist Dokumentet er godkjent elektronisk. Kopi: PBE Byggesak Nord (Arbeidssted) - Andreas Rise M\u00e6land "
}