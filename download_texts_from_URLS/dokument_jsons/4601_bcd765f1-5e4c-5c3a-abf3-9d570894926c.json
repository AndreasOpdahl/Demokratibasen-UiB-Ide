{
  "dokument_id": "bcd765f1-5e4c-5c3a-abf3-9d570894926c",
  "doc_type": "case_attachment",
  "kommune": 4601,
  "tittel": "Klage med suppleringer datert 24.10.2023 og 15.11.2023",
  "url": "https://bergen.kommune.no/politikere-utvalg/api/fil/bk360/10368603/Klage-med-suppleringer-datert-24-10-2023-og-15-11-2023",
  "tekst": "From: \"Ane Ottesen\" <ane.ottesen@backer.no> Sent: Wed, 15 Nov 2023 09:39:39 +0100 To: \"Postmottak planogbygg\" <postmottak.planogbygg@bergen.kommune.no> Cc: \"Anita Nys\u00e6ther Kristiansen\" <anita.kristiansen@backer.no> Subject: SV: Klage p\u00e5 avslag p\u00e5 s\u00f8knad om rammetillatelser Drotningsvikvegen 131, gnr. 136, bnr. 43 - Stiatunet Attachments: Supplerende klageskriv datert 15.11.23.pdf, Vedlegg 1 - tidslinje Stiatunet.pdf, Vedlegg 2 - Redegj\u00f8relse Tyark AS.pdf Categories: Postmottak PBE Vedlagt f\u00f8lger supplerende klageskriv i f\u00f8lgende saker: BYGG-2023/14102, klagesak KLAGE-2023/16793 BYGG-2023/14103, klagesak KLAGE-2023/16794 BYGG-2023/14105, klagesak KLAGE-2023/16795 BYGG-2023/14108, klagesak KLAGE-2023/16796 BYGG-2023/14106, klagesak KLAGE-2023/16797 BYGG-2023/14107, klagesak KLAGE-2023/16798 BYGG-2023/14109, klagesak KLAGE-2023/16799 BYGG-2023/14110, klagesak KLAGE-2023/16801 BYGG-2023/14084, klagesak KLAGE-2023/16802 M e d vennlig hilsen Ane Ottesen R\u00e5dgiver Backer Bolig AS Bes\u00f8ksadresse: Nesttunbrekka 95, 3. etasje, NESTTUN Postadresse: Postboks 583 Sentrum, 5806 Bergen Mobil: 948 16 764 ane.ottesen@backer.no www.backer.no Fra: Ane Ottesen Sendt: tirsdag 24. oktober 2023 12:03 Til: 'postmottak.planogbygg@bergen.kommune.no' <postmottak.planogbygg@bergen.kommune.no> Kopi: Anita Nys\u00e6ther Kristiansen <anita.kristiansen@backer.no> Emne: Klage p\u00e5 avslag p\u00e5 s\u00f8knad om rammetillatelser Drotningsvikvegen 131, gnr. 136, bnr. 43 Stiatunet Hei Det vises vedtak fra Bergen kommune v/ Plan- og bygningsetaten av 6. og 13. oktober 2023, hvor det er gitt avslag p\u00e5 s\u00f8knad om rammetillatelse til oppf\u00f8ring av \u00e5tte nye eneboliger p\u00e5 gnr. 136, bnr. 43 i. De oms\u00f8kte tiltak er fordelt p\u00e5 f\u00f8lgende saksnummer hos kommunen: \u2022 BYGG-2023/14102-11 \u2022 BYGG-2023/14103-5 \u2022 BYGG-2023/14105-4 \u2022 BYGG-2023/14108-4 \u2022 BYGG-2023/14106-4 \u2022 BYGG-2023/14107-4 \u2022 BYGG-2023/14109-4 \u2022 BYGG-2023/14110-4 \u2022 BYGG-2023/14084-11 P\u00e5 vegne av tiltakshaver, Backer Bolig AS, sendes det herved inn en fristavbrytende klage p\u00e5 ovennevnte vedtak. Tiltakshaver er uenig i atoms\u00f8kt tiltak er \u00abvesentlig nybygging\u00bb og f\u00f8lgelig i strid med KPA \u00a7 26.5.1. Tiltakshaver er videre uenig i at vilk\u00e5rene for dispensasjon fra KPA \u00a7 26. 5.1 er ikke til stede. Tiltakshaver vil ogs\u00e5 hevde at kravet til visuelle kvaliteter er ivaretatt, jf. plbl. \u00a7 29-2, men vil likevel g\u00e5 en runde med arkitekt for \u00e5 se om det er mulig \u00e5 im\u00f8tekomme kommunens tilbakemeldinger i avslaget. Tiltakshaver har behov for mer tid til \u00e5 omr\u00e5 seg etter vedtaket. Supplerende klageskriv vil bli sendt inn innen 4 uker. Med vennlig hilsen Med v e n n l i g hilsen Anita N y s \u00e6 t h e r Kristiansen D a g l i g leder Backer Bolig AS Ees\u00f8ksadresse: Nesttunbrekka 9 5 , 3 .etasje, NESTTUN Postadresse: Postboks 583 S e n t r u m , 5806 BERGEN Mobil 9 1 5 3 7 3 6 6 anita.kri=tiansen@backer.no www.backer.no Bergen kommune Plan- og bygningsetaten Postboks 7700 5020 Bergen Dato: 15.11.2023 SUPPLERENDE KLAGESKRIV VEDR. AVSLAG P\u00c5 S\u00d8KNAD OM RAMMETILLATELSE \u2013 DROTNINGSVIKVEIEN 131, gnr. 136, bnr. 43 \u2013 STIATUNET 1. INNLEDNING Det vises til vedtak fra Bergen kommune v/ Plan- og bygningsetaten av 6. og 13. oktober 2023, hvor det er gitt avslag p\u00e5 s\u00f8knad om rammetillatelse til oppf\u00f8ring av \u00e5tte nye eneboliger p\u00e5 gnr. 136, bnr. 43 i Bergen kommune. De oms\u00f8kte tiltak er fordelt p\u00e5 f\u00f8lgende saksnummer hos kommunen: - BYGG-2023/14102-11 - BYGG-2023/14103-5 - BYGG-2023/14105-4 - BYGG-2023/14108-4 - BYGG-2023/14106-4 - BYGG-2023/14107-4 - BYGG-2023/14109-4 - BYGG-2023/14110-4 - BYGG-2023/14084-11 Klagefristen ble avbrutt av tiltakshaver Backer Bolig AS den 24. oktober 2023. I det videre vil det gis en mer utfyllende begrunnelse for klagen. S\u00f8knadene er avsl\u00e5tt med likelydende begrunnelse. Overordnet er avslagene begrunnet i at: (1) Oms\u00f8kt tiltak er \u00abvesentlig nybygging\u00bb og f\u00f8lgelig i strid med KPA \u00a7 26.5.1. (2) Vilk\u00e5r for dispensasjon fra KPA \u00a7 26.5.1 er ikke oppfylt. (3) Oms\u00f8kt tiltak ivaretar ikke kravet til visuelle kvaliteter, jf. plbl. \u00a7 29-2. Tiltakshaver er uenig i Plan- og bygningsmyndighetens vurdering. Tiltaket utgj\u00f8r ikke en \u00abvesentlig nybygging\u00bb og er f\u00f8lgelig ikke avhengig av dispensasjon. I tillegg innehar tiltaket gode visuelle kvaliteter. Plan- og bygningsloven er en JA-lov. Dette inneb\u00e6rer at tiltakshaver har et rettskrav p\u00e5 tillatelse, n\u00e5r tiltaket er i samsvar med bestemmelser gitt i eller i medhold av loven jfr. i pbl. \u00a7 21-4 f\u00f8rste ledd f\u00f8rste setning. Vi ber derfor om at vedtakene omgj\u00f8res til tillatelser, jf. fvl. \u00a7 33. Subsidi\u00e6rt anf\u00f8res at vilk\u00e5rene for dispensasjon er oppfylt. 1 2. OMS\u00d8KT TILTAK ER IKKE \u00abVESENTLIG NYBYGGING\u00bb, JF. KPA \u00a7 26.5.1. Tiltakshaver er uenig i at tiltaket er i strid med KPA \u00a7 26.5.1, hvor det fremg\u00e5r at \u00abI \u00f8vrig byggesone tillates ikke vesentlig nybygging. Det kan tillates eneboliger eller tomannsboliger, forutsatt at \u00f8vrige krav i bestemmelsene her er oppfylt.\u00bb (v\u00e5r understrekning) I vedtakene er det lagt til grunn at oppf\u00f8ring av \u00e5tte eneboliger er \u00e5 anse som \u00abvesentlig nybygging\u00bb. Vedtakene inneholder imidlertid ingen vurdering eller begrunnelse for hvorfor oms\u00f8kt tiltak er \u00abvesentlig nybygging\u00bb. Bygningsmyndigheten har vist til Planforums vurdering i m\u00f8te den 22. august 2023. I referat fra m\u00f8tet har Planforum uttalt f\u00f8lgende om tiltakshavers s\u00f8knad: \u00ab8 eneboliger anses som vesentlig nybygging. Antall boenheter m\u00e5 reduseres vesentlig.(...)\u00bb Heller ikke Planforum begrunner sin vurdering n\u00e6rmere. Begrepet \u00abvesentlig nybygging\u00bb, tilsier at utbygging av en viss betydning kan tillates. En slik tolkning underbygges ogs\u00e5 av at eneboliger og tomannsboliger omtales i flertall i ordlyden til bestemmelsen. Byr\u00e5den har uttalt f\u00f8lgende om hva som ligger i \u00abvesentlig nybygging\u00bb i sak 2022/189306-7: \u00abVurderingen om \u00abvesentlig nybygging\u00bb beror p\u00e5 en helhetlig vurdering i den enkelte sak. Form\u00e5let med bestemmelsen er at omr\u00e5dene vist som \u00f8vrig byggesone i KPA 2018 skal i hovedsak opprettholdes med uendret utnyttelse, jf. bestemmelsens retningslinjer. (...) I omr\u00e5dene avsatt til \u00f8vrig byggesone er det foretatt en konkret vurdering om at ytterligere byutvikling begrenses til enkeltvis resttomter i etablerte bygningsmilj\u00f8er, og omr\u00e5dene skal i hovedsak opprettholdes med uendret utnyttelse, jf. bestemmelsens retningslinjer. Det f\u00f8lger videre av Vedlegg 1 \u2013 Definisjoner og ordforklaringer til KPA 2018 at \u00f8vrig byggesone \u00abi hovedsak [er] videref\u00f8ring av dagens boligtilbud. Ikke \u00f8nskelig med vesentlig nybygging\u00bb. Bestemmelsen m\u00e5 vurderes i lys av form\u00e5lene i KPA 2018 \u00a7 1, s\u00e6rlig med hensyn til \u00e5 s\u00f8rge for en gr\u00f8nn, b\u00e6rekraftig og kliman\u00f8ytral byutvikling, minimere folks transportbehov i hverdagen og sikre gode oppvekstmilj\u00f8 for barn og unge.\u00bb (V\u00e5r understrekning) Tiltakshaver er ikke kjent med at Bergen kommune konkret har tatt stilling til terskelen for \u00abvesentlig nybygging\u00bb. I sak 2022/189306-7 viser Byr\u00e5den til at \u00abDessuten vil en helt konkret og avgj\u00f8rende terskel for antall boenheter for vurderingen av \u00abvesentlig nybygging\u00bb i praksis fungere d\u00e5rlig, s\u00e6rlig der hvor det er potensiale for flere boenheter slik som i herv\u00e6rende sak.\u00bb I v\u00e5r sak legger Plan- og bygningsmyndigheten kategorisk til grunn at oms\u00f8kt tiltak p\u00e5 \u00e5tte enheter er \u00abvesentlig nybygging\u00bb. Ved vurderingen synes man utelukkende \u00e5 se hen til antall boenheter. Det er ikke gjort en konkret helhetsvurdering av oms\u00f8kt 2 tiltak og om det ellers er et uforl\u00f8st utbyggingspotensial innenfor tomten som i ovennevnte sak \u2013 hvilket ikke er tilfellet her. Tiltakshaver opprettholder at oms\u00f8kt tiltak ikke er \u00abvesentlig nybygging\u00bb, jf. KPA \u00a7 26.5.1 Dette begrunnes i f\u00f8lgende: - Ved vurderingen av hva som er \u00abvesentlig\u00bb m\u00e5 antall boenheter fastsettes i lys av omr\u00e5dets karakter og ses i lys av tettheten i eksisterende bebyggelse. - Eiendommen er regulert og oms\u00f8kt antall enheter ligger godt innenfor reguleringsplanen og kommuneplanens tillatte utnyttelsesgrad. - Eiendommen er en resttomt og reguleringsplanen vil v\u00e6re ferdig utbygd n\u00e5r prosjektet blir bygget. Det foreligger alts\u00e5 ikke et uforl\u00f8st utbyggingspotensial innenfor planen. Dette skiller denne saken fra ovennevnte sak der byr\u00e5den konkluderte etter en konkret vurdering med at det var vesentlig nybygging. Kartet til h\u00f8yre illustrerer at reguleringsplanen ellers er ferdig utbygd. - Tiltaket er ikke avhengig av dispensasjoner. - Det er ingen andre ubebygde tomter som det er naturlig \u00e5 se i sammenheng med den oms\u00f8kte tomt. De hensyn som normalt vil bli avklart gjennom en reguleringsplan er allerede avklart. Alle relevante hensyn kan bli ivaretatt gjennom byggesaksbehandlingen. - Hensynet bak KPA \u00a7 26.5.1 er bl.a. \u00e5 sikre at det ikke gis tillatelse til utstrakt boligbebyggelse i omr\u00e5der med d\u00e5rlig eller redusert kollektivdekning. I dette ligger det et \u00f8nske om \u00e5 redusere omfanget av bilbasert boligbygging. I oms\u00f8kt omr\u00e5de er det et sv\u00e6rt godt kollektivtilbud. Det er ca. 6 minutters gange fra eiendommen og til busstoppet \u00abDrotningsvik rv. 555\u00bb med hyppige bussforbindelser til Sotra, Flesland og Bergen sentrum. Vurderingen av kollektivdekning er sentralt ved vurderingen av \u00abvesentlig nybygging\u00bb. Dette synes ikke vektlagt eller vurdert i saken. - Oms\u00f8kt bygningstypologi (eneboliger) samsvarer med objektive krav for \u00f8vrig byggesone. - Tiltaket vil ikke n\u00f8dvendiggj\u00f8re ny infrastruktur som veier, gang -og sykkelstier, offentlige anlegg for vann og avl\u00f8p, mv. Tiltaket vil heller ikke n\u00f8dvendiggj\u00f8re \u00f8kt behov for lekeplasser, barnehagekapasitet, skole mv. - En reduksjon av antall oms\u00f8kte boenheter vil st\u00e5 i strid med \u00f8nske om en b\u00e6rekraftig byutvikling i omr\u00e5der med god kollektivdekning og tilrettelagt infrastruktur. I Klosterhagenerkl\u00e6ringen kommer det tydelig til uttrykk at nytt byr\u00e5d vil f\u00e5 fart p\u00e5 boligbyggingen i hele Bergen. Videre fremg\u00e5r det at Byr\u00e5det vil jobbe for at alle bydelene f\u00e5r utvikle seg positivt de kommende \u00e5rene. Dette prosjektet oppfyller m\u00e5lsetningene i Klosterhagenerkl\u00e6ringen. 3 Oppsummert er tiltakshaver av den oppfatning at avklaringen av hva som ligger i vilk\u00e5ret \u00abvesentlig nybygging\u00bb, er et prinsipielt sp\u00f8rsm\u00e5l som m\u00e5 behandles politisk. KPA oppstiller to objektive vilk\u00e5r (bygningstypologi og lav utnyttelse) som i sum legger f\u00f8ringer p\u00e5 innholdet i vilk\u00e5ret \u00abvesentlig nybygging\u00bb. Tiltaket oppfyller de objektive vilk\u00e5rene i KPA. Basert p\u00e5 ovennevnte punkt er v\u00e5r oppfatning at oms\u00f8kte tiltak i denne konkrete saken ikke utgj\u00f8r en \u00abvesentlig\u00bb nybygging. Dersom administrasjonen opprettholder sitt avslag, ber vi om at klagen videresendes snarlig til politisk behandling. 3. SUBSIDI\u00c6RT: VILK\u00c5RENE FOR DISPENSASJON FRA KPA \u00a7 26.5.1 ER OPPFYLT 3.1. Vilk\u00e5r for dispensasjon Kommunen har konkludert med at vilk\u00e5rene for \u00e5 gi dispensasjon fra bestemmelsen om \u00abvesentlig nybygging\u00bb, jf. KPA \u00a7 26.5.1 ikke er oppfylt, jf. pbl. \u00a7 19-2. Dispensasjon fra bestemmelsen kan gis dersom \u00abhensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, (...)[ikke] blir vesentlig tilsidesatt\u00bb. Videre m\u00e5 fordelene med \u00e5 gi dispensasjon v\u00e6re \u00abklart st\u00f8rre enn ulempene\u00bb. Det skal ogs\u00e5 legges s\u00e6rlig vekt p\u00e5 konsekvenser for helse, milj\u00f8, sikkerhet og tilgjengelighet. 3.2. Hensynene bak KPA 26.5.1 blir ikke vesentlig tilsidesatt Tiltakshaver er uenig i at hensynene bak KPA 26.5.1 blir vesentlig tilsidesatt ved en dispensasjon. Som redegjort for i dispensasjonss\u00f8knaden, er hensynet bak KPA \u00a7 26.5.1 bl.a. \u00e5 sikre at det ikke gis tillatelse til utstrakt boligbebyggelse i omr\u00e5der med d\u00e5rlig eller redusert kollektivdekning. I dette ligger det et \u00f8nske om \u00e5 redusere omfanget av bilbasert boligbygging. Tiltakshaver er uenig i at oms\u00f8kt tiltak tilsidesetter hensynet bak bestemmelsen. Det kan her vises til at: - Det er kort gangavstand til kollektivtilbud (6 min til busstoppet \u00abDrotningsvik rv. 555\u00bb med hyppige bussforbindelser til Sotra, Flesland og Bergen Sentrum). - At kollektivdekningen er god underbygges ogs\u00e5 i uttalelse fra Statsforvalteren i Vestland, datert 17.07.2023. Her fremg\u00e5r det at \u00abStatsforvalteren stiller seg positiv til ny boligbebyggelse tett p\u00e5 senter og i omr\u00e5der med god kollektivtransportdekning.\u00bb - FV555 er under oppgradering, og dette arbeidet vil ogs\u00e5 bidra til \u00e5 forbedre infrastrukturen i omr\u00e5det. Oms\u00f8kte tiltak vil i sv\u00e6rt begrenset grad medf\u00f8re en \u00f8kning i trafikk og myke trafikanter. - Eiendommen har kort gangavstand til skole (16 min), barnehage (10 min) og natur (2 min), som ikke genererer \u00f8kt biltrafikk i omr\u00e5det. 4 3.3. Fordelene ved \u00e5 innvilge dispensasjon er \u00abklart st\u00f8rre enn ulempene\u00bb Bygningsmyndigheten har i avslaget vist til at fordelen ved \u00e5 dispensere fra bestemmelsen vurderes til at det kan v\u00e6re med \u00e5 l\u00f8se ettersp\u00f8rselen etter boliger som er egnet for bl.a. barnefamilier. Utover dette er det ikke vist til \u00f8vrige fordeler ved \u00e5 innvilge dispensasjon. Tiltakshaver vil ogs\u00e5 fremheve f\u00f8lgende fordeler som ikke synes vurdert: - Kort- og trafikksikker g\u00e5avstand til n\u00f8dvendig fasiliteter. Det er n\u00e6rhet til gode bussforbindelser, skole, barnehage, naturomr\u00e5der og Drotningsvik senter. Oms\u00f8kt tiltak svarer ut Bergen kommune sin strategi om at utbygging skal skje i omr\u00e5der der beboerne kan n\u00e5 alle n\u00f8dvendige fasiliteter uten bruk av bil. - Oms\u00f8kte boliger overskrider ikke tillatt utnyttelsesgrad. Boligene har store, gode utearealer og tilstrekkelig parkering som tilrettelegger for et godt bomilj\u00f8 med h\u00f8ye kvaliteter. - Tiltakshaver har plassert bebyggelsen slik at nybyggene ikke forringer eksisterende gr\u00f8nn korridor i \u00f8st, og har prioritert gode uteoppholdsarealer, fremfor en h\u00f8y utnyttelse. 3.4. Tiltakshavers n\u00e6rmere kommentarer til avslagsgrunnene 3.4.1. Trafikkbelastning \u2013 forholdet til Sotrasambandet Tiltakshaver oppfatter at dispensasjon avsl\u00e5s med den hovedbegrunnelse at oms\u00f8kt tiltak vil medf\u00f8re at regionale interesser (Statens vegvesen) blir vesentlig tilsidesatt. Mer konkret er det vist til at \u00abStatens vegvesen er sv\u00e6rt klar og tydelig i sin uttale ang\u00e5ende deres prosjekt med Sotrasambandet og at det vil f\u00f8re til at det ikke kan gj\u00f8res annet anleggsarbeid i tilknytning til rv. 555. Dvs at det ikke aksepteres mer anleggstransport uten at det utredes i reguleringsplan. Prosjekter som oms\u00f8kt vil f\u00f8re til ytterligere \u00f8kning i trafikk som vil gi vesentlige utfordringer for trafikksikkerheten p\u00e5 Rv 555.\u00bb Tiltakshaver opplever at SVV kategorisk motsetter seg enhver utbygging i tilknytning til RV. 555. Det er ikke nedlagt et bygge- og deleforbud i omr\u00e5det, men uttalelsen fra SVV kan n\u00e6rmest tas til inntekt for at et byggeforbud i realiteten praktiseres. SVV viser ogs\u00e5 til at det ikke kan aksepteres mer anleggstransport \u00abuten at det utredes i reguleringsplan\u00bb. Det er ogs\u00e5 vist til at det ikke m\u00e5 komme mer trafikk ut p\u00e5 Rv555 enn det som \u00aballerede er godkjent fra regulerte omr\u00e5der\u00bb. SVV og Bergen kommune synes \u00e5 overse at det her er tale om en regulert eiendom. Eiendommen ble regulert i 1987 og er hjemlet i pbl. av 1985. Det er derfor ikke et plankrav p\u00e5 eiendommen, og tiltaket er prosjektert iht. plan uten dispensasjoner. Tiltaket ligger ogs\u00e5 godt innenfor KPA sin tillatte utnyttelsesgrad. Det er bygningsmyndighetens ansvar \u00e5 foreta en selvstendig vurdering av de innspill som kommer fra SVV og andre offentlige myndigheter. En slik selvstendig vurdering og avveining av innspill og interesser er ikke foretatt. I etterkant av at tiltakshaver ervervet eiendommen i 2021, ble det igangsatt et planinitiativ p\u00e5 eiendommen for regulering av til sammen 14 boenheter (7 tomannsboliger). 5 I forkant av oppstartsm\u00f8te ble det innhentet innspill fra ulike myndigheter. SVVs tilbakemelding er oppsummert i referat fra forh\u00e5ndskonferanse datert 19. september 2022 (BYGG-2022/24468-5) hvor det fremg\u00e5r at \u00abI den forbindelse uttalte Statens vegvesen seg negativ til oppstart av et planarbeid som vil kunne komme i konflikt med gjennomf\u00f8ringen av arbeid med nytt Sotrasamband. De anbefalte p\u00e5 bakgrunn av dette at planarbeidet utsettes noen \u00e5r, og at areal til rigg og anleggsomr\u00e5de ekskluderes.\u00bb Uttalelsene fra SVV i b\u00e5de plansaken og byggesaken viser at SVV motsetter seg enhver aktivitet i tilknytning til Rv555. Det er uheldig at all utvikling som grenser mot Sotrasambandets arbeider skal settes i bero frem til ferdigstillelse i 2027. Vi kan heller ikke se at det er lovmessig grunnlag for en slik holdning. Tiltakshaver har naturligvis forst\u00e5else for at eventuelle anleggsarbeider p\u00e5 eiendommen m\u00e5 hensynta og tilpasses arbeidene som p\u00e5g\u00e5r med Sotrasambandet. Dette er full ut gjennomf\u00f8rbart og oms\u00f8kt tiltak vil ikke medf\u00f8re en trafikkbelastning i tr\u00e5d med det SVV legger til grunn. Tiltakshaver har utarbeidet en tentativ tidslinje for \u00e5 illustrere belastningen som oms\u00f8kt tiltak eventuelt vil medf\u00f8re. Vedlegg 1: Tentativ tidslinje som viser fremdrift og estimert antall personer p\u00e5 byggeplass i ulike faser av prosjektet. Tidslinjen forutsetter at rammetillatelse innvilges v\u00e5ren 2024. I p\u00e5f\u00f8lgende periode m\u00e5 det gjennomf\u00f8res en salgsperiode som er estimert til om lag 6 m\u00e5neder. Parallelt vil tiltakshaver jobbe prosjektet videre mot en IG. Oppstart grunnarbeider vil tidligst kunne starte opp mot slutten av 2024. Tidslinjen viser erfaringsmessig antall personer p\u00e5 byggeplass i prosjektets ulike faser. Antall personer p\u00e5 byggeplass er begrenset og kan vanskelig gi vesentlige utfordringer for trafikksikkerheten p\u00e5 Rv 555. Ved planlegging av prosjektet og plassering av boligene har man hatt fokus p\u00e5 optimal terrengtilpasning for \u00e5 oppn\u00e5 god massebalanse i prosjektet. Det er mulig \u00e5 deponere overskuddsmasser p\u00e5 egen tomt, slik at behovet for utkj\u00f8ring/mellomlagring begrenses til et minimum. Ogs\u00e5 dette vil begrense anleggstrafikk til og fra eiendommen. Tidslinjen viser ogs\u00e5 at innflytting estimeres f\u00f8rst til v\u00e5ren 2026. \u00c5DT for Drotningsvikveien 2022 er 1500. Bygging av ytterligere 7 boenheter vil f\u00f8re til en \u00f8kning p\u00e5 24,5 \u00c5DT, med 3,5 turer pr. bolig som utgangspunkt. Den prosentvise \u00f8kningen vil utgj\u00f8re 1,63 % og er alts\u00e5 sv\u00e6rt begrenset. \u00c5DT p\u00e5 Rv. 555 er ca. 30 000. En trafikk\u00f8kning p\u00e5 24,5 \u00c5DT vil medf\u00f8re en trafikk\u00f8kning p\u00e5 Rv.555 p\u00e5 ca. 0,08%. Basert p\u00e5 denne marginale \u00f8kningen stilles det sp\u00f8rsm\u00e5l til SVV sin uttalelse 6 hvor det fremstilles som at dette prosjektet vil gi vesentlige utfordringer for trafikksikkerheten p\u00e5 Rv. 555. Det b\u00f8r ogs\u00e5 v\u00e6re i kommunens interesse at det p\u00e5g\u00e5r en viss utbygging parallelt med Sotrasambandet for \u00e5 ikke stanse all utvikling i omr\u00e5det. Sotrasambandets arbeider i Drotningsvikveien har startet opp. Tiltakshaver har oppfattet at arbeidene i Drotningsvikveien med tilh\u00f8rende gang- og sykkelveg, o_SGS1-o_SGS7, m\u00e5 v\u00e6re ferdig opparbeidet f\u00f8r anleggsstart p\u00e5 nye Sotra bru, jf. reguleringsbestemmelsene punkt 3.3, vedtatt 21.09.2016 (Nasjonal arealplan-ID 1201_62990000). Slik vi oppfatter fremdriften, vil st\u00f8rstedelen av arbeidene i Drotningsvikveien v\u00e6re ferdigstilt og tatt i bruk p\u00e5 det tidspunkt oms\u00f8kte boliger er ferdigstilt for innflytting. 3.4.2. Adkomst og avkj\u00f8rsel I avslaget er det videre vist til at Bymilj\u00f8etaten v/Veiforvaltnings-seksjonen har uttalt at \u00ab(...)avkj\u00f8rselen munner ut i kommunal veg med en vinkel som skaper utfordringer for siktforholdene fra nord. Avkj\u00f8rselen ligger ogs\u00e5 n\u00e6rme kryss fra fylkesvegen. Vi tilr\u00e5r en vinkelrett utforming av avkj\u00f8rselen for \u00e5 sikre at frisikten i st\u00f8rre grad ivaretas og at inn- og utkj\u00f8ringsforholdene forbedres. I reguleringsplanen fra 1987 er ikke T-krysset vist med angitt hj\u00f8rneavrunding (radius) eller siktlinjer. Det kan ogs\u00e5 se ut til at krysset ikke er helt i henhold til slik det er utformet i reguleringsplanen (se illustrasjoner over). En eventuell godkjennelse av 8 nye boliger er avhengig av tillatelse for utvidelse (\u00f8kning med 7) av eksisterende avkj\u00f8rsel og en slik tillatelse m\u00e5 foreligge fra vegmyndighetene.\u00bb Det er ikke korrekt det Bymilj\u00f8etaten skriver vedr\u00f8rende krav til tillatelse fra vegmyndighet. Avkj\u00f8rsel til offentlig vei m\u00e5 if\u00f8lge pbl. \u00a7 27-4 f\u00f8rste ledd v\u00e6re godkjent av \u00abvedkommende vegmyndighet, jf. veglova \u00a7\u00a7 40 til 43.\u00bb I veglova \u00a7 40 f\u00f8rste og andre ledd heter det: \u00abAvkj\u00f8rsle fr\u00e5 offentleg veg m\u00e5 berre byggast eller nyttast etter reguleringsplan eller arealdel av kommuneplan etter plan- og bygningsloven. Ligg det ikkje f\u00f8re nokon reguleringsplan som nemnd, eller planen ikkje omfattar avkj\u00f8rsel, m\u00e5 avkj\u00f8rsle fr\u00e5 offentleg veg ikkje byggast eller nyttast utan l\u00f8yve fr\u00e5 vegstyremakta.\u00bb Ut fra dette m\u00e5 det kunne sluttes at vegmyndighet f\u00f8rst skal fatte vedtak dersom reguleringsplan ikke foreligger, eller reguleringsplanen ikke viser avkj\u00f8rsel til offentlig vei. I denne saken er eiendommen regulert, og reguleringsplanen viser avkj\u00f8rsel til offentlig vei: Videre fastsetter reguleringsplanen at omr\u00e5de D, skal bebygges med frittliggende bolighus. Antall hus begrenses av tillatt utnyttelsesgrad jfr. \u00a7 4. 7 Oms\u00f8kte tiltak er prosjektert iht. reguleringsplanen, og medf\u00f8rer f\u00f8lgelig ikke en utvidet bruk utover det reguleringsplanen allerede tar h\u00f8yde for. Tiltaket fordrer f\u00f8lgelig ikke et krav om positivt samtykke fra vegmyndighet. Tiltakshaver \u00f8nsker ogs\u00e5 \u00e5 opplyse om at tiltakshaver i forbindelse med tidligere planinitiativ p\u00e5 eiendommen har kontrollert frisikt. Av unders\u00f8kelsene kom det frem at dersom vegetasjon og tr\u00e6r fjernes i siktsone (20X30 m), vil krav til frisikt v\u00e6re ivaretatt. 3.4.3. Skredfare Forholdet til skredfare er ber\u00f8rt i avslaget, men vi oppfatter ikke skredfare som en avslagsgrunn. Tiltakshaver vil i tr\u00e5d med innhentet skredfarevurdering engasjere geolog for prosjektering av n\u00f8dvendige sikringstiltak. 3.4.4. Visuelle kvaliteter I avslaget er det videre lagt til grunn at kravet til visuelle kvaliteter i plbl. \u00a7 29-2 ikke er tilstrekkelig ivaretatt for fire av boligene (hus 1, hus 2, hus 3 og hus 4). Vi oppfatter at boligene i seg selv tilfredsstiller kravet til visuelle kvaliteter, men at bygningsmyndigheten mener at utearealet for fire av boligene ikke innehar gode nok kvaliteter med tanke p\u00e5 luft og opplevd kvalitet. Det er ogs\u00e5 vist til at det alltid vil v\u00e6re en viss fare for steinsprang fra en slik bratt skrent. If\u00f8lge KPA2018 pkt. 14.3.5, stilles et krav til 100m2 privat uteoppholdsareal per boenhet. De private uteoppholdsarealene per boenhet ligger mellom 196 og 432 m2. Kravene i KPA2018 er f\u00f8lgelig oppfylt med god margin. Boligene er henvendt med utsyn mot et \u00e5pent fellesareal. Arealet i bakkant av bolighus 1-4 er ogs\u00e5 vurdert \u00e5 tilfredsstille kravet til uteoppholdsareal. Bygningsmyndigheten viser selv at soldiagram dokumenterer at arealet har tilfredsstillende solforhold. Tiltakshaver er derfor uenig i at uteoppholdsarealet kan oppleves som innestengt. Tiltakshaver er ellers uenig i at det etter utf\u00f8rte sikringstiltak vil v\u00e6re en \u00abviss fare for steinsprang\u00bb. Multiconsult har kartlagt skrenten og oppsummert er det ingenting som tyder p\u00e5 at man sitter igjen med en restrisiko etter at sikringstiltak er utf\u00f8rt. P\u00e5 generelt grunnlag vil det alltid v\u00e6re slik at fjellskrenter som er vurdert av geolog og der sikringstiltak er gjennomf\u00f8rt iht. geologens anbefalinger, vil v\u00e6re trygge \u00e5 ferdes ved. Slik vil det ogs\u00e5 v\u00e6re for dette prosjektet. For \u00f8vrig vises til kommentarer fra ansvarlig s\u00f8ker, Tyark AS. Vedlegg 2: Notat fra Tyark AS vedr\u00f8rende visuelle kvaliteter. 3.4.5. Vegfaglig vurdering Bymilj\u00f8etaten v/ Veiforvaltningsseksjonen har i likhet med SVV kommentert at oms\u00f8kt tiltak vil medf\u00f8re en \u00f8kt trafikkbelastning. Det vises her til v\u00e5r redegj\u00f8relse under punkt 3.2.1 over. Det er videre kommentert at tiltaket vil medf\u00f8re \u00f8kt antall myke trafikanter i omr\u00e5det, og at \u00f8kt biltrafikk vil utgj\u00f8re en fare for trafikksikkerheten til de myke trafikantene i omr\u00e5det, og s\u00e6rlig barn p\u00e5 veg til Alv\u00f8en skole. Det er opparbeidet fortau frem til privat avkj\u00f8rsel/adkomst langs kommunal veg og videre langs Drotningsvikveien. Fortauet er regulert med 2 meters bredde. Denne l\u00f8sningen er akseptert gjennom vedtatt reguleringsplan for Sotrasambandet (planID 8 62990000). En \u00f8kning med 7 boenheter vil gi en s\u00e5 marginal andel nye fotgjengere, at trafikksikkerheten for mye trafikanter er ivaretatt gjennom regulert l\u00f8sning. Bymilj\u00f8etaten har ogs\u00e5 kommentert at RTP ikke er vedlagt s\u00f8knad om uttalelse fra Bergen kommune. For ordens skyld nevnes at RTP for oms\u00f8kt s\u00f8knad er godkjent av BIR og innsendt 31. august 2023. 3.4.6. Naturfaglig vurdering Bymilj\u00f8etaten v/seksjon for natur- og milj\u00f8forvaltning har kommentert at planen medf\u00f8rer en vesentlig \u00f8kning i bygningsmasse og tilsvarende reduksjon i gr\u00f8ntareal. Det er ogs\u00e5 kommentert at eiendommen kan ha funksjon som n\u00e6rnatur for lek for beboere i n\u00e6romr\u00e5det, men bruken av arealet til lek og rekreasjon er ikke kartlagt eller kjent. R\u00e5dgivende biologer har p\u00e5 oppdrag fra tiltakshaver gjort en registrering av gr\u00f8ntomr\u00e5det s\u00f8r p\u00e5 eiendommen. Arealet er en sumpmark som har oppst\u00e5tt da Drotningsvikveien ble bygget. Arealet hadde tidligere tilknytning til Stiavatnet og er i dag en bj\u00f8rkesumpskog, uten noe forvaltningsverdi. Her er ikke torv, arealet har ingen betydning for lagring av Co2, og det er ikke registrert arter av forvaltningsinteresse. I forbindelse med planinitiativet ble eventuelle virkninger p\u00e5 barn- og unges interesser vurdert. Det ble i den forbindelse ikke funnet holdepunkter for at eiendommen brukes til lek eller opphold. Det er heller ikke slik at det g\u00e5r snarveier over eiendommen til lek- og oppholdsarealer. 3.4.7. Oppsummering Vi har med dette dokumentert at de rettslige vilk\u00e5rene for dispensasjon i pbl. \u00a7 19-2 er oppfylt, og vi anmoder derfor \u2013 p\u00e5 subsidi\u00e6rt grunnlag - at Bergen kommune omgj\u00f8r avslag p\u00e5 dispensasjon til en tillatelse. 4. AVSLUTNING Tiltakshaver har med dette dokumentert at det lille familieboligprosjektet p\u00e5 Stiatunet er i tr\u00e5d med Byr\u00e5dets m\u00e5lsetninger om \u00e5 tilrettelegge for flere familieboliger i bydelene. Boligene plasseres i den siste resttomten innenfor reguleringsplanen, i et popul\u00e6rt omr\u00e5de som er spesielt godt egnet for barnefamilier. I lys av hvor mange enheter som er bebygget innenfor planen, kan 7 nye boenheter ikke anses som en vesentlig nybygging. Snarere tvert imot er dette et n\u00f8kternt prosjekt innenfor en tomt som kunne egnet seg til en vesentlig tettere bebyggelse. Tiltakshaver ber om at vedtakene omgj\u00f8res til en tillatelse, jf. fvl. \u00a7 33. 9 Bergen, 07.11.2023 Til: Den det m\u00e5tte ang\u00e5 STIATUNET BOLIGER Visuelle kvaliteter: I avslag er det etter v\u00e5r vurdering ikke dokumentert hjemmel for \u00e5 avsl\u00e5 pga visuelle kvaliteter. Det er i grunngivingen rettet s\u00f8kelys p\u00e5 andre faktorer, det er ogs\u00e5 referert til hvordan bestemmelsen skal leses. Visuell, er et ord som kommer av \u00ab\u00e5 se\u00bb s\u00e5 skal vi da lese bestemmelsen med den ordlyden, s\u00e5 skal en se om husene og utomhus har en kvalitet, da kan en vekte om en skal sammenligne med omkringliggende bebyggelse eller skape noe som har h\u00f8yere kvalitet. N\u00e5r vi ser p\u00e5 forslaget, har arkitekten her skapt noe som har en h\u00f8y kvalitet, som b\u00e5de i seg selv er bra og har ogs\u00e5 tatt hensyn til omkringliggende bebyggelse. Kvalitet: 1. Naturen f\u00e5r plass mellom husene. 2. Mennesket er satt i fokus mellom husene. 3. Husene har en vennlig form og lave vegger. 4. De som bor i husene forholder seg til hverandre og har private soner. N\u00e5r da byggesak her velger \u00e5 omtale visuell kvalitet, tar de opp andre vilk\u00e5rlige faktorer: 1. Fare for steinsprang 2. Innestengt uteareal. 3. \u00c5penhet i uteareal. 4. Antall boliger. Svar p\u00e5 punkter: 1. Det er ikke fare for steinsprang, de e er sikret i forhold l krav om bergsikring. Her f\u00f8lger vi loven. 2. Utearealet er ikke innestengt, det oppfyller alle krav l sol og utsyn, samt alle krav l brukbarhet og lgjengelighet. Det vises her l at: - Tomtens klare terrengform med ellskr\u00e5ning mot \u00f8st og hellende terreng mot nordvest, nord, og nord\u00f8st skaper en buet, romlig landskapsform. Bygningene er plassert slik at de f\u00f8lger denne formen, og at de p\u00e5 den m\u00e5ten kan trekkes inn i terrenget med deler av bygningsvolumet. Bygningene henvender seg hovedsakelig med fronten mot s\u00f8r og s\u00f8rvest for \u00e5 skape gode solforhold p\u00e5 privat veranda. Boligene f\u00f8lger terrenget ved \u00e5 trappe seg oppover mot nordvest. - If\u00f8lge KPA2018 pkt. 14.3.5, s lles et krav l 100m2 privat uteoppholdsareal per boenhet. De private uteoppholdsarealene per boenhet ligger mellom 196 og 432 m2. Kravene i KPA2018 er f\u00f8lgelig oppfylt med god margin. 3. \u00c5penhet i uteareal, tunet i mellom boligene er \u00e5pent og inviterende, sam dig er de e arealet kny et med striper av uteareal mellom hvert hus og rundt p\u00e5 baksiden av husene, Side1/1 Thomas Tysseland @: thomas@tyark.no m: 909 26 883 Bergen, 07.11.2023 her kan en bevege seg fri og en kan hele den bruke \u00e5penheten fra sin egen hage og den lu en som er i fellesskapets eie. Tunbebyggelsen vil lre elegge for ak v bruk av rommet ute mellom byggene. Tunet er u ormet som bilfri og blir beplantet med ny evekster og mulighet for felles drivhus. Samlet vil det bidra l felleskap og s mulere l ak v bruk. Utomhusplanen foresl\u00e5r flere ulike felles uteoppholdsarealer spred rundt i omr\u00e5det, slik at alle beboere har n\u00e6rhet l disse. De e blir et sosialt b\u00e6rekra ig boligomr\u00e5de hvor uteoppholdsarealene lre elegger for samhold, og hvor de er u ormet med ulik karakter, for blant annet lek, n\u00e6rhet l natur, dyrking av gr\u00f8nnsaker, og lune samlingsplasser. 4. Flere eller mindre boliger vil ikke v\u00e6re en visuell kvalitet, det handler om utny else. Konklusjon: Oppsummert mener vi at oms\u00f8kt ltak ivaretar kravet l visuelle kvaliteter. Med vennlig hilsen Thomas Tysseland Daglig Leder Tyark AS Side2/1 Thomas Tysseland @: thomas@tyark.no m: 909 26 883 Vedlegg 1 Godkjent Oppstart Oppstart Oppstart Estimert Innvilget IG innvendige rammetillatelse grunnarbeider r\u00e5byggfase innflytting arbeider Ca. 6 mnd. Forberedelsesarbeid og salgsfase R\u00e5byggfase, utomhus \u2013 8- Innvendig byggefase, alle fag. Ca. 6 mnd. 12 pers p\u00e5 byggeplass 12-20 pers p\u00e5 byggeplass Grunnarbeider, utvendig VA, fjellsikring og Ca. 4 mnd. Ca. 4 mnd. betongarbeid. Estimert 4-8 pers p\u00e5 byggeplass. April 2024 Oktober 2024 Des 2024 Juni 2025 Nov 2025 April 2026 - Minimal trafikkbelastning under byggefase - Omtrentlig massebalanse i prosjektet "
}