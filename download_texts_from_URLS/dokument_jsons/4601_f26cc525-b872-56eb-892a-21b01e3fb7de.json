{
  "dokument_id": "f26cc525-b872-56eb-892a-21b01e3fb7de",
  "doc_type": "case_attachment",
  "kommune": 4601,
  "tittel": "Brev fra Bergen kommune til Klima- og milj\u00f8departementet 17.02.2023",
  "url": "https://bergen.kommune.no/politikere-utvalg/api/fil/bk360/11180382/Brev-fra-Bergen-kommune-til-Klima-og-miljodepartementet-17-02-2023",
  "tekst": " BYR\u00c5DSAVDELING FOR KLIMA, MILJ\u00d8 OG BYUTVIKLING BKMB - kommunaldirekt\u00f8rens stab KLIMA- OG MILJ\u00d8DEPARTEMENTET V\u00e5r referanse: 2022/128373-17 Postboks 8013 DEP Saksbehandler: Rune Morten B\u00f8rslid 0030 OSLO Dato: 17. februar 2023 Deres ref.: Anmodning om avklaring fra Klima- og milj\u00f8departementet vedr\u00f8rende finansiering av etterdrift og sanering av nedlagte kommunale avfallsdeponier Bergen kommune gjennomf\u00f8rte en forvaltningsrevisjon knyttet til forvaltning av nedlagte kommunale avfallsdeponier i 2022. Revisjonsrapporten fra Deloitte AS gjorde det n\u00f8dvendig med avklaringer fra Milj\u00f8direktoratet hva gjelder finansieringen av etterdrift og sanering av nedlagte deponier, og i hvilken grad direktoratet mener at rettsreglene for \u00e5 dekning av kostnader ved sanering av deponier gjennom renovasjonsgebyret er endret. Bergen kommune gjorde derfor 19.11.2022 henvendelse til Milj\u00f8direktoratet om finansiering av etterdrift og sanering av nedlagte kommunale avfallsdeponier. Milj\u00f8direktoratet svarte p\u00e5 henvendelsen i brev av 11.02.2023. Korrespondansen f\u00f8lger vedlagt. Bergen kommune finner ikke svaret fra direktoratet klargj\u00f8rende, og etterlater tvil i hvilken grad direktoratet faktisk mener at rettstilstanden er endret og/eller om direktoratet mener at veileder av 2014 Beregning av kommunale avfallsgebyr (M-258) (Veilederen) ikke gir uttrykk for gjeldende rett. I sitt svar tar direktoratet ikke opp at Veilederen viser til at Avfallsforskriften \u00a7 9-10 andre ledd stiller krav om at samtlige kostnader til anlegg og drift av et deponi, herunder ogs\u00e5 ansl\u00e5tte kostnader til avslutning og etterdrift i en periode p\u00e5 minst 30 \u00e5r og kostnader til sikkerhet for oppfyllelse av forpliktelsene etter \u00a7 9-10 f\u00f8rste ledd, skal dekkes ved den prisen som den driftsansvarlige krever for deponering av avfall p\u00e5 deponiet. Kommunens kostnader i denne forbindelse er kostnader forbundet med avfallssektoren, jf. forurensningsloven \u00a7 34, og skal dermed dekkes over avfallsgebyret. (V\u00e5r understrekning) Samtidig er det tatt inn som forklarende tekst om varigheten av \u00abetterdriftsfasen\u00bb i Veilederen: Med etterdriftsfasen menes tiden fra godkjent avslutning og frem til det tidspunkt deponiet, i henhold til statsforvalterens vurdering, ikke lenger kan medf\u00f8re skadevirkninger p\u00e5 milj\u00f8et og menneskers helse. (V\u00e5r understrekning) Lest i sammenheng, vil en naturlig forst\u00e5else av dette v\u00e6re at det her foreligger et intervall p\u00e5 mellom 30 \u00e5r og til deponiet ikke lenger kan medf\u00f8re skadevirkninger p\u00e5 milj\u00f8et og menneskers helse. Dette er noe annet enn direktoratet gir uttrykk for i sitt brev. Bergen kommune p\u00e5peker ogs\u00e5 at Direktoratet heller ikke tar stilling til departementets uttalelse fra 1999, som direktoratet selv har hatt inn i veilederen. Det er nettopp i denne uttalelsen departementet henviser til \u00abtidligere tiders deponier\u00bb, som er et sentralt begrep i vurderingen av hvilke kostnader som kan henf\u00f8res under selvkostregelverket. Direktoratets Postadresse: Telefon: 40809879 Postboks 7700, 5020 BERGEN E-post: byutvikling@bergen.kommune.no Kontoradresse: Internett: www.bergen.kommune.no R\u00e5dhusgaten 10 svar synes \u00e5 gi uttrykk for en uoverensstemmelse mellom direktoratets forst\u00e5else av regelverket og det som Veilederen gir uttrykk for. Direktoratet synes ogs\u00e5 \u00e5 legge til grunn et snevert tidsintervall for hva som ligger til en \u00abgenerasjon\u00bb og dermed en streng forst\u00e5else av hva som ligger i generasjonsprinsippet. Dersom en legger til grunn at kostnadene ved tjenestene som ytes i dag skal dekkes av de brukerne som drar nytte av tjenesten, m\u00e5 sp\u00f8rsm\u00e5let v\u00e6re om det er \u00e9n generasjon eller flere som drar nytte av denne. Svaret p\u00e5 dette er trolig hvordan en i denne sammenhengen velger \u00e5 definere en \u00abgenerasjon\u00bb. Med tanke p\u00e5 livslengde, og i hvor mange \u00e5r en betaler renovasjonsgebyrer og ikke minst faktisk benytter seg av renovasjonstjenester (fra vugge til grav), m\u00e5 tidsintervallet for en \u00abgenerasjon\u00bb i denne sammenheng v\u00e6re betydelig. Bergen kommune ber derfor Klima- og milj\u00f8departementet om \u00e5 klargj\u00f8re den rettslige situasjonen, herunder beskrive tydeligere hva som ligger i \u00abtidligere tiders deponier\u00bb, hvordan dette forholder seg til Avfallsforskriften \u00a7 9-10, samt avklare det rettskildemessige forholdet mellom avfallsforskriften og veilederen og Kommunal- og distriktsdepartementets (KDD) retningslinjer for beregning av selvkost for kommunale betalingstjenester. Med hilsen Ingrid Nergaard Fjeldstad \u2013 Byr\u00e5d for klima, milj\u00f8 og byutvikling Dokumentet er godkjent elektronisk. Kopi til: Vedlegg: Bergen kommunes brev datert 18.11.2022 Milj\u00f8direktoratets brev datert 11.02.2023 Side 2 av 2 "
}