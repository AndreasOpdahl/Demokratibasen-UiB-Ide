{
  "dokument_id": "89f6eba5-913d-5995-abd6-bdae6999c6aa",
  "doc_type": "case_presentation",
  "kommune": 4601,
  "tittel": "H\u00f8ringssaker til forretningsutvalget 28.04.2025 \n",
  "url": "https://bergen.kommune.no/politikere-utvalg/api/fil/bk360/12468528/Framstilling-Horingssaker-til-forretningsutvalget-28-04-2025-",
  "tekst": " Forretningsutvalget Saksframstilling V\u00e5r referanse: 2025/41575-36 Saksbehandler: Anette Hatlemark Drabl\u00f8s H\u00f8ringssaker til forretningsutvalget 28.04.2025 Hva saken gjelder: Bystyrets kontor har mottatt f\u00f8lgende h\u00f8ringer: 1. H\u00f8ring \u2013 Vurdering av behov for revisjon av forskrift om gebyr for bruk av piggdekk og tilleggsgebyr 2. H\u00f8ring av forslag til endringer i privatskoleloven (godkjenning av skoler p\u00e5 grunnlag av livssyn) Etter \u00a7 2.10 i fullmakter for byr\u00e5det gjelder f\u00f8lgende for h\u00f8ringsuttalelser: \u00abByr\u00e5det avgir h\u00f8ringsuttalelser p\u00e5 vegne av Bergen kommune, der forretningsutvalget har fordelt oppgaven til byr\u00e5det. H\u00f8ringsuttalelser i prinsipielle saker som samtidig inneb\u00e6rer politiske avveininger, skal avgis av bystyret.\u00bb I reglement for bystyret og utvalgene kap. 7.3.1 st\u00e5r det at: \u00abForretningsutvalget fordeler innkomne saker til bystyrets organer. Forretningsutvalget avgj\u00f8r hvilke innkommende h\u00f8ringssaker som skal behandles i bystyrets organer og tar stilling til om de skal sluttbehandles i et bystyreutvalg eller bystyret\u00bb (vedtatt av bystyret 04.09.2024, sak 287/24). I alle h\u00f8ringssaker er det viktig \u00e5 involvere medvirkningsr\u00e5dene dersom tema er relevante for disse brukergruppene. 1. H\u00f8ring \u2013 Vurdering av behov for revisjon av forskrift om gebyr for bruk av piggdekk og tilleggsgebyr Samferdselsdepartementet har gitt Statens vegvesen oppdrag med \u00e5 vurdere behov for revisjon av Forskrift om gebyr for bruk av piggdekk og tilleggsgebyr. Oppdraget i denne fasen er avgrenset til \u00e5 avklare om det er behov for \u00e5 revidere forskriften eller ikke. Det skal alts\u00e5 ikke gis konkrete forslag til endringer i denne fasen, men en eventuell anbefaling om revisjon skal begrunnes. Piggdekk er en hoved\u00e5rsak til asfaltslitasje og veist\u00f8v. Redusert piggdekkbruk er derfor et viktig tiltak mot luftforurensning i norske byer og tettsteder. Piggdekkgebyr er det viktigste virkemiddelet for \u00e5 redusere bruk av piggdekk, og reguleres av Forskrift om gebyr for bruk av piggdekk og tilleggsgebyr. For \u00e5 gjennomf\u00f8re en enkel unders\u00f8kelse blant aktuelle kommuner har Statens vegvesen vurdert at det er tilstrekkelig \u00e5 be om innspill fra kommunene via brev. Det 1 bes derfor om at kommunene gir innspill til hvordan dagens piggdekkforskrift fungerer, eller kunne fungert, i egen kommune, vurdere effekter av \u00e5 endre den, samt gi sitt syn p\u00e5 om forskriften b\u00f8r revideres eller ikke. Eksempler p\u00e5 innspill: - Er dagens forskrift hensiktsmessig med tanke p\u00e5 innf\u00f8ring og avvikling, herunder innhenting av samtykke fra Vegdirektoratet eller Samferdselsdepartementet? - Er forskriften tilstrekkelig fleksibel for \u00e5 tilpasses lokale forhold som klima, topografi og lokalt trafikkm\u00f8nster? - St\u00f8rrelse p\u00e5 gebyr og tilleggsgebyr er regulert direkte i forskrift. Er dette en god l\u00f8sning? - Hvordan fungerer h\u00e5ndheving av piggdekkgebyret i dag, og er oppdagelsesrisiko for brudd p\u00e5 forskriften rimelig? Statens vegvesen vil sende sitt svar til Samferdselsdepartementet innen 30. juni 2025. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 23.mai 2025. 2. H\u00f8ring av forslag til endringer i privatskoleloven (godkjenning av skoler p\u00e5 grunnlag av livssyn) Forslaget som er p\u00e5 h\u00f8ring gjelder privatskoleloven \u00a7 2-1 andre ledd bokstav a, som \u00e5pner for at private skoler kan godkjennes p\u00e5 grunnlag av livssyn. Departementet foresl\u00e5r \u00e5 lovfeste et krav om at for \u00e5 f\u00e5 godkjenning p\u00e5 dette grunnlaget m\u00e5 s\u00f8keren kunne dokumentere en faktisk tilknytning til livssynet. Videre foresl\u00e5r departementet \u00e5 presisere i en proposisjon til Stortinget hva som skal og kan legges vekt p\u00e5 i den skj\u00f8nnsmessige vurderingen av om godkjenning skal gis. Departementet viser til at det den siste tiden har v\u00e6rt godkjent flere nye private skoler p\u00e5 grunnlag av livssyn, herunder flere p\u00e5 grunnlag av humanisme. Flere av disse profilerer seg med entrepren\u00f8rskap, realfag, idrett eller lignende som fokusomr\u00e5der, fremfor humanisme. Utviklingen gir etter departementets vurdering grunn til \u00e5 reise sp\u00f8rsm\u00e5let om livssynsgrunnlaget blir brukt som en lett vei til godkjenning av private skoler, der livssyn i realiteten fremst\u00e5r som en underordnet motivasjon for etableringen. Til sammenligning har skolene som fram til n\u00e5 er godkjent p\u00e5 grunnlag av kristendom, en tydelig kristen profil og tilknytning til en menighet eller kristen organisasjon. Bystyredirekt\u00f8ren vurderer at forslaget er av prinsipiell karakter og vil inneb\u00e6re politiske avveininger. Det anbefales at bystyret avgir h\u00f8ringssvar p\u00e5 vegne av Bergen kommune. H\u00f8ringsfristen er 1. juli 2025. Forslag til vedtak: 1. Byr\u00e5det avgir eventuelt h\u00f8ringssvar til \u00abH\u00f8ring \u2013 Vurdering av behov for revisjon av forskrift om gebyr for bruk av piggdekk og tilleggsgebyr\u00bb p\u00e5 vegne av Bergen kommune. 2 2. Utvalg for barnehage, skole og idrett innstiller til bystyret som avgir h\u00f8ringssvar til \u00abH\u00f8ring av forslag til endringer i privatskoleloven (godkjenning av skoler p\u00e5 grunnlag av livssyn)\u00bb p\u00e5 vegne av Bergen kommune. Dato: 8. april 2025 \u00d8ivind Hauge St\u00f8le \u2013 Seksjonssjef Anette H. Drabl\u00f8s - F\u00f8rstekonsulent Dokumentet er godkjent elektronisk. Vedlegg: H\u00f8ringsbrev 3 "
}