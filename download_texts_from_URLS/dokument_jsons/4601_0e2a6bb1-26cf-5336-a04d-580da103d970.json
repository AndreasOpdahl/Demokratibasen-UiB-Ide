{
  "dokument_id": "0e2a6bb1-26cf-5336-a04d-580da103d970",
  "doc_type": "case_attachment",
  "kommune": 4601,
  "tittel": "Fagnotat datert 27.02.2024 - Regnbuedagene I Bergen AS - S\u00f8knad om skjenkebevilling alkoholholdig drikk gruppe 1 og 2 for perioden 31.05.2024 - 08.06.2024 ",
  "url": "https://bergen.kommune.no/politikere-utvalg/api/fil/bk360/9951695/Fagnotat-datert-27-02-2024-Regnbuedagene-I-Bergen-AS-Soknad-om-skjenkebevilling-alkoholholdig-drikk-gruppe-1-og-2-for-perioden-31-05-2024-08-06-2024-",
  "tekst": " Kontor for skjenkesaker Til Fagnotat BNKI - stab V\u00e5r referanse: 2024/15108-5 Saksbehandler: Bent Eirik Lund\u00f8 Fra Dato: 23. februar 2024 Kontor for skjenkesaker Fagnotat datert 27.02.2024 - Regnbuedagene I Bergen AS - S\u00f8knad om skjenkebevilling alkoholholdig drikk gruppe 1 og 2 for perioden 31.05.2024 - 08.06.2024 Kontor for skjenkesaker mottok 29. januar 2024 s\u00f8knad om skjenkebevilling for alkoholholdig drikk gruppe 1 og 2 for periodene 31.05.24 \u2013 04.06.2024 og 06.06.24 \u2013 08.06.2024, ved Pride House, Festplassen. Bevillingss\u00f8ker er Regnbuedagene i Bergen AS, org. nr. 922 171 181. Bakgrunnen for s\u00f8knaden er at s\u00f8ker skal arrangere regnbuedagene i Bergen i juni 2024 og s\u00f8ker i den anledning om skjenkebevilling. Politiet har ingen merknader til s\u00f8knaden eller vandelsvurderingene. Totalt oms\u00f8kt skjenkeareal er 600 m2. Anbefalt forslag fra Kontor for skjenkesaker A 1. S\u00f8knad om skjenkebevilling for alkoholholdig drikk gruppe 1 og 2 ved en enkeltanledning, 31. mai \u2013 4. juni og 6.-8. juni 2024, ved Pride House p\u00e5 Festplassen, innvilges. Bevillingshaver er Regnbuedagene i Bergen AS, org. nr. 922 171 181 2. Styrer for skjenkebevillingen er Runa Eide Fr\u00f8iland, f. 24.03.93 Stedfortreder for styrer er Mona Frank,f. 26.06.94 3. Bevillingen er gitt til en festival 4. Avdeling Areal Festplassen 400 m2 Pride House telt 200 m2 Totalt 600 m2 B Bevillingen gis for periodene 31.mai - 4. juni 2024 og 6.-8. juni 2024. Skjenketid for arrangementet er fra kl. 12.00 \u2013 kl. 23.30, hver dag. F\u00f8r tillatelsen til uteservering tas i bruk, skal s\u00f8ker sende kopi til Kontor for skjenkesaker som bekrefter: a) At s\u00f8ker har lovlig adgang til \u00e5 benytte arealet til uteservering, kopi av leiekontrakt. b) At Bymilj\u00f8etaten har godkjent uteserveringen med eventuelle innretninger p\u00e5 offentlig areal. c) At tiltak som er s\u00f8knadspliktige etter plan- og bygningsloven er godkjent av bygningsmyndigheten. Det forutsettes at skjenkearealet m\u00e5 v\u00e6re klart avgrenset mot det arealet som ikke er skjenkeareal. C S\u00f8ksm\u00e5l om gyldigheten av vedtaket eller krav om erstatning som f\u00f8lge av vedtaket, kan ikke reises f\u00f8r parten har nyttet sin adgang til \u00e5 klage over vedtaket, og klagen er avgjort av klageinstansen. I hht. bestemmelsen i forvaltningslovens \u00a7 27b kan s\u00f8ksm\u00e5l likevel reises n\u00e5r det har g\u00e5tt 6 m\u00e5neder fra klagen f\u00f8rste gang er fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Saksutredning: Bergen bystyre fattet i sak 378-20, vedtatt 16.12.2020 vedtak om at byr\u00e5det skal ha avgj\u00f8relsesmyndigheten i saker som gjelder s\u00f8knader om nye skjenkebevillinger og s\u00f8knader om endringer i eksisterende bevillinger. Alkohollovens \u00a7 1 - 4 b sier at bevilling skal tildeles den for hvis regning virksomheten drives. Bevillingen skal alts\u00e5 gis til den juridiske enhet som har den direkte \u00f8konomiske interessen i, og ansvaret for salget eller skjenkingen av alkohol. Bevillingshaver og andre sentrale personer i virksomheten f.eks. eier, daglig leder eller en som f\u00e5r vesentlige inntekter fra virksomheten, m\u00e5 ha utvist uklanderlig vandel i forhold til alkoholloven og andre lover som har sammenheng med alkohollovens form\u00e5l, alkohollovens \u00a7 1 - 7 b. I tillegg m\u00e5 disse personer ha en uklanderlig vandel i forhold til skatte- og avgiftslovgivningen. Til hver bevilling skal det utpekes en styrer og en stedfortreder. Det er adgang til \u00e5 s\u00f8ke om at kravet om \u00e5 ha stedfortreder fravikes. For styrer og stedfortreder er det etter alkoholloven ikke s\u00e5 strenge vandelskrav som til eier mfl. Styrer og stedfortreder m\u00e5 ha utvist uklanderlig vandel i forhold til alkoholloven og andre lover som har sammenheng med alkohollovens form\u00e5l, alkohollovens \u00a7 1 - 7 c. Alkohollovens \u00a7 1 - 7 a lyder slik: \u201cVed vurderingen av om bevilling b\u00f8r gis, kan kommunen blant annet legge vekt p\u00e5 antallet salgs- og skjenkesteder, stedets karakter, beliggenhet, m\u00e5lgruppe, trafikk- og ordensmessige forhold, n\u00e6ringspolitiske hensyn og hensynet til lokalmilj\u00f8et for \u00f8vrig. Det kan ogs\u00e5 legges vekt p\u00e5 om bevillingss\u00f8ker og personer som nevnt i \u00a7 1-7b f\u00f8rste ledd er egnet til \u00e5 ha bevilling.\u201d Reglene om vandel og retningslinjer bidrar til at kommunen har f\u00e5tt eksemplifisert hvilke hensyn det er relevant \u00e5 legge vekt p\u00e5 i forbindelse med behandlingen av en s\u00f8knad om bevilling. Kommunen har ogs\u00e5 f\u00e5tt en mulighet til \u00e5 legge vekt p\u00e5 s\u00f8kers eller andre personers egnethet til \u00e5 drive n\u00e6ring gjennom at det ved vandelsvurderingen kan sees hen til om bevillingshaver og de impliserte partene tidligere har overholdt skatte-, avgifts- og regnskapslovgivningen. S\u00f8knader om nye salgs- og skjenkebevillinger blir rutinemessig oversendt h\u00f8ringsinstansene til uttalelse. S\u00f8knader om endringer i eksisterende bevillinger blir oversendt til politiet og sosialstyret. Etter hvert som beslutningsgrunnlaget blir klart i forhold til den enkelte s\u00f8knad, og saksbehandlerkapasiteten ved Kontor for skjenkesaker tillater det, blir sakene fremmet for byr\u00e5det til avgj\u00f8relse. S\u00f8knadene blir behandlet etter reglene i alkoholloven, retningslinjer vedtatt av Bergen bystyre 24.06.20 og i tr\u00e5d med kommunal praksis. S\u00d8KER: Skjenkestedets navn: Pride House, Festplassen S\u00f8knaden gjelder: Skjenkebevilling ved en enkeltanledning for alkoholholdig drikk gruppe 1 og 2, 31. mai \u2013 4. juni og 6.-8. juni 2024. Bevillingshaver: Regnbuedagene i Bergen AS, org. nr. 922 171 181 Type virksomhet: Festival Styrer: Runa Eide Fr\u00f8iland, f. 24.03.93 Stedfortreder for styrer: Mona Frank,f. 26.06.94 Skjenkeareal: 600 m2 Politiets uttalelse: Politiet har ingen merknader til s\u00f8knaden eller vandelsvurderingene. Sosialtjenestens uttalelse: Sosialtjenesten har ingen spesielle merknader. S\u00f8ker skriver bl. a. f\u00f8lgende om driftskonseptet: \u00abRegnbuedagene i Bergen er Norges nest st\u00f8rste synlighetsarrangement for kj\u00f8nns- og seksualitetsmangfoldet. Pride House er Regnbuedagenes debatt- og diskusjonsarena, og vil finne sted i et telt p\u00e5 Festplassen fra 31.05-08.06. Her vil det v\u00e6re debatter, panelsamtaler, diskusjoner og liknende, samt enkle sosiale arrangementer p\u00e5 kveldstid som quiz, musikkbingo og liknende. Onsdag 5. Juni er Pride House stengt. Da bygger vi Pride Park rundt huset. Har vil det bli stor scene, konserter, sosiale arrangementer og stands fra ulike politiske partier og organisasjoner de siste tre dagene av festivalen (06-08. juni). Se skisser og grundigere beskrivelse i vedlagt prosjektbeskrivelse.Vi s\u00f8ker om skjenking i baromr\u00e5det i Pride House (inne- og uteservering) fra 31.05-04.06 og fra 06.06-08.06, samt skjenking fra ekstra bar ved \u00e5pning av Pride Park fra 06.06-08.06.\u00bb Vurdering: I hht alkoholloven stilles det krav om at s\u00f8ker har uklanderlig vandel, oppfyller alkohollovens krav til bevillingshavere og at s\u00f8ker finnes egnet til \u00e5 inneha bevilling. Det er ingen momenter vedr\u00f8rende vandel i foreliggende s\u00f8knad som tilsier at skjenkebevilling for alkoholholdig drikk gruppe 1 og 2 ikke kan tildeles i forbindelse med det aktuelle arrangementet. I utgangspunktet har Kontor for skjenkesaker delegert myndighet til \u00e5 avgj\u00f8re skjenkebevillinger ved enkeltanledninger. I dette tilfellet skal arrangementet foreg\u00e5 p\u00e5 Festplassen, noe som i de kommunale retningslinjene pkt. 4.1, er beskrevet som en alkoholfri sone. I den samme bestemmelsen er det gjort unntak fra hovedregelen om alkoholfri sone i forbindelse med st\u00f8rre kulturarrangementer og byomfattende folkefester. P\u00e5 bakgrunn av prosjektbeskrivelsen vurderer Kontor for skjenkesaker den aktuelle festivalen til \u00e5 v\u00e6re et st\u00f8rre kulturarrangement og s\u00e5ledes faller den inn under unntaket fra hovedregelen i retningslinjene pkt 4.1, 5. ledd, siste setning. Det kan nevnes at tilsvarende festival har v\u00e6rt arrangert de siste \u00e5rene, uten spesielle merknader. Kontor for skjenkesaker anbefaler at s\u00f8knaden om skjenkebevilling for alkoholholdig drikk gruppe 1 og 2 ved en enkeltanledning 31.mai - 4. juni 2024 og 6.-8. juni 2024 ved Pride House, Festplassen, innvilges som oms\u00f8kt. Dette med bakgrunn i en konkret helhetsvurdering, herunder det totalkonsept som er skissert for virksomheten. Med hilsen Kontor for skjenkesaker Terje Gjertsen Bent Eirik Lund\u00f8 leder nestleder Dokumentet er godkjent elektronisk. "
}