{
  "dokument_id": "b26e7282-5ac2-5931-8d50-bcae384c53bc",
  "doc_type": "case_attachment",
  "kommune": 4601,
  "tittel": "Bergen brannvesen uttale datert 02.06.2023",
  "url": "https://bergen.kommune.no/politikere-utvalg/api/fil/bk360/9320486/Bergen-brannvesen-uttale-datert-02-06-2023",
  "tekst": " Bergen brannvesen PBE Byggesak Midt (Arbeidssted) V\u00e5r referanse: 2023/27825-11 Postboks 7700 Saksbehandler: Magne Hordvik Olsen 5020 BERGEN Dato: 2. juni 2023 Deres ref.: Brannvesenets uttalelse vedr. intern h\u00f8ring gnr 166 bnr 536 Kong Oscars gate 45 Viser til anmodning om uttalelse i forbindelse med s\u00f8knad om tiltak i et av Bergens brannsmitteomr\u00e5der, ref. \u00a7 33.12.3 i \u00abBestemmelser og retningslinjer, kommuneplanens arealdel 2018-2030\u00bb vedtatt av Bergen bystyret 19.06.2019. Det s\u00f8kes om tillatelse til oppf\u00f8ring av glassg\u00e5rd i bakg\u00e5rd, bruksendring, fasadeendring m.v. Tiltaket omfatter: Ombygging/bruksendring i st\u00f8rre deler av underetasjen, samt \u00f8stlig del av 1 etasje. Det skal endres fra lager og handel til servering. Eksisterende areal som blir ber\u00f8rt er p\u00e5 til sammen 1466,6 m2. Rivning/inngrep i b\u00e6rende konstruksjoner I forbindelse med ombyggingen er det \u00f8nskelig \u00e5 ta i bruk bakg\u00e5rden, og revitalisere den til en klimatisert bakg\u00e5rd. To lager-tilbygg i bakg\u00e5rden bygget i de senere \u00e5r (totalt 72 m2), fjernes. Fasadeendringer Det s\u00f8kes om glasstak over bakg\u00e5rd, plassert mellom 3 og 4 etasje. Historiske lysgraver s\u00f8kes reetablert langs fasade s\u00f8r og \u00f8st (mot Tverrgaten og Kong Oscarsgate), 8 stk totalt. Lysgraver som s\u00f8kes reetablert, oms\u00f8kes etablert delvis utenfor egen eiendomsgrense og delvis inn p\u00e5 offentlig grunn/gate, b\u00e5de i Tverrgaten og Kong Oscars gate. I vest s\u00f8kes om innsett av ny d\u00f8r ved trappehus D. I s\u00f8r s\u00f8kes eksisterende metalld\u00f8r og garasjed\u00f8r erstattet med ny d\u00f8r for avfallsrom og ny d\u00f8r for inngang til portrom mot bakg\u00e5rd. I portrommet etableres tyverisikker sykkelparkering for tiltaket (under tak). I \u00f8st s\u00f8kes om ny inngangsd\u00f8r for hoveddelen i tiltaket, samt ny d\u00f8r til erstatning for tidligere port\u00e5pning ved bnr. 534. P\u00e5bygg I forlengelsen av glasstaket i bakg\u00e5rden, over et eksisterende tilbygg, s\u00f8kes det om et mindre p\u00e5bygg til bruk som teknisk rom. Postadresse: Telefon: 53030000 Postboks 7700, 5020 BERGEN E-post: bergen.brannvesen@bergen.kommune.no Kontoradresse: Internett: www.bergen.kommune.no Lungeg\u00e5rdskaien 44 Underbygg Det tidligere portrommet (18,4 m2) ved bnr. 534 gj\u00f8res om til servering, og fasaden lukkes med en glassfasade med d\u00f8r. Tilbygg Kj\u00f8kken for tiltaket s\u00f8kes etablert som et tilbygg i bakg\u00e5rd i nord (32,6 m2). Kj\u00f8kkenet oms\u00f8kes med ekstra god takh\u00f8yde, til bruk for tekniske installasjoner. Tekniske installasjoner, herunder; l\u00f8fteplattformer, ventilasjon, sprinkelanlegg, fettutskiller og brannalarmanlegg- og ledesystem. Brannvesenet har gjennomg\u00e5tt de aktuelle dokumentene. Ansvarlig for brannprosjektering m\u00e5 vurdere om endringer medf\u00f8rer \u00f8kt brannsmittefare, og at funksjonskrav til brannsikkerhet ivaretas. R\u00f8mning m\u00e5 ivaretas innenfor lovverket. Videre er det viktig at sikker r\u00f8mning opprettholdes i byggeperioden, samt tilgang for redningsinnsats. Glasstak vil kunne begrense brannvesenets innsatsmulighet. Innsats fra h\u00f8yde vil ikke v\u00e6re mulig. Glassg\u00e5rden b\u00f8r kunne ventileres for \u00e5 hindre opphopning av brannr\u00f8yk som ogs\u00e5 kan bidra til brannspreding. Brannprosjekterende b\u00f8r vurdere om glassg\u00e5rd skal ha automatisk slokkeanlegg for \u00e5 hindre brannutvikling og ha mulighet for r\u00f8ykventilasjon. Med hilsen Bergen brannvesen Ragnhild \u00d8. Mortensen - seksjonsleder Magne Hordvik Olsen - saksbehandler Dokumentet er godkjent elektronisk. Side 2 av 2 "
}