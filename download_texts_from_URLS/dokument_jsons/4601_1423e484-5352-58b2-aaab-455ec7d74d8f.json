{
  "dokument_id": "1423e484-5352-58b2-aaab-455ec7d74d8f",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 31 fra Christian Haugen (FrP) om pakkeforl\u00f8p hjem for pasienter med kreft - Utvalg for helse og sosial 2024",
  "url": "https://bergen.kommune.no/politikere-utvalg/api/fil/bk360/10279427/Svar-pa-skriftlig-sporsmal-nr-31-fra-Christian-Haugen-FrP-om-pakkeforlop-hjem-for-pasienter-med-kreft-Utvalg-for-helse-og-sosial-2024",
  "tekst": " BEHO - Kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2024/63505-3 Saksbehandler: Helga Katrine Sagen Fra Dato: 16. april 2024 Byr\u00e5d for eldre, helse og omsorg Svar p\u00e5 skriftlig sp\u00f8rsm\u00e5l nr. 31 fra Christian Haugen (FrP) om pakkeforl\u00f8p hjem for pasienter med kreft - Utvalg for helse og sosial 2024 Representanten Christian Haugen (FrP) har den 12. april sendt inn f\u00f8lgende skriftlige sp\u00f8rsm\u00e5l: Pakkeforl\u00f8p hjem for pasienter med kreft Dersom du har f\u00e5tt p\u00e5vist kreftsykdom eller har f\u00e5tt tilbakefall, f\u00e5r du tillegg til et pakkeforl\u00f8p for kreft (standardiserte pasientforl\u00f8p p\u00e5 sykehus), tilbud om pakkeforl\u00f8p hjem. Pakkeforl\u00f8p hjem er et tilbud for alle pasienter med ny-diagnostisert kreftsykdom eller tilbakefall, b\u00e5de voksne og barn. Pakkeforl\u00f8p hjem skal bidra til trygghet og forutsigbarhet for deg som pasient. Pakkeforl\u00f8p hjem igangsettes p\u00e5 sykehuset i spesialisthelsetjenesten og skal f\u00f8lges opp ute i kommunene. I Helse Bergen innf\u00f8rte man disse pakkeforl\u00f8pene f\u00f8rst for kreftlidelser i hode og hals. Det var et uttalt m\u00e5l \u00e5 utvide flere av kreftdiagnosene inn i dette pakkeforl\u00f8pet. N\u00e5r pakkeforl\u00f8p hjem skal startes opp i spesialisthelsetjenesten og deretter f\u00f8lges opp i prim\u00e6rhelsetjenesten blir helseforetakene proppen i systemet som hindrer alle kreftpasienter et godt pakkeforl\u00f8p helt hjem. https://www.helsedirektoratet.no/nasjonale-forlop/hjem-for-pasienter-med-kreft https://kreftforeningen.no/rad-og-rettigheter/dine-rettigheter-som-pasient/ventetider-og- pakkeforlop/ Sp\u00f8rsm\u00e5l til byr\u00e5den: Hva er status p\u00e5 arbeidet med \u00e5 tilby alle pasienter pakkeforl\u00f8p hjem i Bergen? Svar fra byr\u00e5den: Bergen kommune har ansvaret for \u00e5 f\u00f8lge opp pasienter i \u00abPakkeforl\u00f8p hjem for pasienter med kreft\u00bb. Tilbudet startet opp i februar 2023, og har v\u00e6rt avgrenset til pasienter med kreftlidelser i hode og hals. I 2023 deltok ti personer i pakkeforl\u00f8pet. I dag rekrutterer Helse Bergen b\u00e5de pasienter med kreftlidelser i hode og hals og kreftpasienter ved lungepoliklinikken til pakkeforl\u00f8pet. Helse Bergen sin plan var \u00e5 fortl\u00f8pende utvide pakkeforl\u00f8pet til flere kreftdiagnoser fra starten av 2024. Helse Bergen har ventet p\u00e5 en teknisk l\u00f8sning knyttet til utsendelse av et sp\u00f8rreskjema til pasientene, som skal brukes i forbindelse med forberedelse til f\u00f8rste samtale i sykehuset. Dette har medf\u00f8rt at en ligger etter planen. L\u00f8sningen er n\u00e5 p\u00e5 plass, og en vil starte opp med flere pasientgrupper fremover. Hilsen Marte Joan Monstad - Byr\u00e5d for eldre, helse og omsorg Dokumentet er godkjent elektronisk. "
}