{
  "dokument_id": "b4ef5385-c01b-5171-8762-a7c404f07802",
  "doc_type": "case_attachment",
  "kommune": 4601,
  "tittel": "Klage datert 20.12.2023",
  "url": "https://bergen.kommune.no/politikere-utvalg/api/fil/bk360/10816119/Klage-datert-20-12-2023",
  "tekst": " Bergen kommune Plan- og bygningsenheten Deres referanse: V\u00e5r kontaktperson Dato: BYGG-2023/15850-9 Marianne Laanke Losen 20.12.2023 Arild Skurtveit Sj\u00f8veien gnr 186, bnr 1, felt FS7, klage p\u00e5 avslag - ny tomannsbolig Vi viser til avslag p\u00e5 s\u00f8knad om ny tomannsbolig, datert 04.12.2023, deres referanse BYGG- 2023/15850-9. P\u00e5 vegne av Aarvik Eiendomsutvikling AS \u00f8nsker vi \u00e5 klage p\u00e5 avslaget. Det f\u00f8lger av forvaltningsloven \u00a7 32 at erkl\u00e6ring om klage skal: a) fremsettes for det forvaltningsorgan som har truffet vedtaket; dersom muntlig klage er tillatt, skal erkl\u00e6ringen settes opp skriftlig av vedkommende forvaltningsorgan; Det vises til klagen, herunder dette brev. b) v\u00e6re undertegnet av klageren eller hans fullmektig eller v\u00e6re autentisert som fastsatt i forskrift, eller i medhold av forskrift, jf. \u00a7 15 a; E-post/bekreftelse fra tiltakshaver, Aarvik Eiendomsutvikling AS som angir at de er informert og \u00f8nsker denne klagen behandlet ligger vedlagt. c) nevne det vedtak som det klages over, og om p\u00e5krevet gi opplysninger til bed\u00f8mmelse av klagerett og av om klagefrist er overholdt; Vi \u00f8nsker \u00e5 klage p\u00e5 vedtak gitt 04.12.2023 i saksnummer BYGG-2023/15850-9. I henhold til forvaltningsloven \u00a7 29 er klagefristen 3 uker fra vi mottok vedtaket. Vedtaket er sendt ut via Altinn, og vi ble derfor kjent med vedtaket samme dato som det ble fattet. Klagen fremsettes dermed innen klagefristen. d) d) nevne den endring som \u00f8nskes i det vedtak det klages over. Av kommunens vedtak framg\u00e5r f\u00f8lgende avslagshjemmel: VEDTAK S\u00f8knad om tillatelse til oppf\u00f8ring av ny tomannsbolig og parkeringsplass. Totalt 350 m2 BRA avsl\u00e5s, jf. plan- og bygningsloven \u00a7 29-2 Visuelle kvaliteter og \u00a7 29-1 Utforming av tiltak Begrunnelse for klagen Det f\u00f8lger av kommunens vedtak: 3.6. Visuelle kvaliteter I f\u00f8lge plan- og bygningsloven \u00a7 29-2 skal ethvert tiltak prosjekteres og utf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering. Side 1 Av plan- og bygningsloven \u00a7 29-1 fremkommer det at ethvert tiltak skal prosjekteres og utf\u00f8res, slik at det f\u00e5r god arkitektonisk utforming i samsvar med sin funksjon etter reglene gitt i eller i medhold av denne lov. Nye tiltak skal fremme opplevelsen av stedets egenart og tilf\u00f8re bymilj\u00f8et nye kvaliteter samt tilrettelegge for variasjon i det arkitektoniske utrykket, innenfor rammen av en helhetskarakter, jf. kommuneplanens arealdel \u00a7\u00a7 8.2.1 og 8.2.7 Bygningene skal gjenspeile dagens bygningsteknologi og arkitektoniske uttrykk, og skal utf\u00f8res i varige materialer med h\u00f8y h\u00e5ndverksmessig standard. Det skal legges stor vekt p\u00e5 estetiske kvaliteter ved utforming av bygninger og utomhusarealer, jf. reguleringsplan \u00a7 2.6.1 Str\u00f8ket tiltaket befinner seg i er preget av arkitektur fra flere tidsepoker, og omr\u00e5det har ingen klar helhetskarakter hverken n\u00e5r det gjelder volum eller takform, men et tiltak skal ogs\u00e5 ha gode kvaliteter i seg selv. De nye boligene er oppf\u00f8rt i to-etasjer, og har en moderne stil med takterrasser over hele taket. Det s\u00f8kes om trappetilkomst i form av utenp\u00e5liggende trapp hengende p\u00e5 vegg. Valget av trappel\u00f8sning vurderes til \u00e5 v\u00e6re uheldig, da tiltaket fremst\u00e5r som unaturlig i forhold til byggets utforming, takflate og fasade. Isolert sett fremst\u00e5r trappen som p\u00e5klistret og medf\u00f8rer et uheldig uttrykk der byggets lesbarhet svekkes. Tiltaket b\u00f8r v\u00e6re i harmoni med bygningenes proporsjoner og skala for \u00e5 unng\u00e5 en ubalansert helhet. Oms\u00f8kte takterrasse vurderes av byggesaksavdelingen til \u00e5 v\u00e6re sv\u00e6rt dominerende og lite tilpasset eksisterende bygningsmilj\u00f8 og byggverket i seg selv. Takterrassens areal fremst\u00e5r som overdimensjonert. Tiltakets fasade og takutforming svekker byggets arkitektoniske trekk. Byggverkets tilpasning er i dette tilfellet ikke spesielt godt ivaretatt. Bygningsmyndighetene er av den oppfatning at det oms\u00f8kte tiltaket ikke innehar gode kvaliteter i forhold til dets bygde og naturlige omgivelser. Vi vurderer at oppf\u00f8ring av \u00f8nsket boliger ikke im\u00f8tekommer plan- og bygningsloven \u00a7 29-1 og 29-1. (Den siste setningen forst\u00e5s som om det skal st\u00e5 \u00a7 29-1 og \u00a7 29-2). S\u00f8kers kommentarer Avslagshjemmelen i vedtaket er utelukkende plan- og bygningslovens bestemmelser som g\u00e5r p\u00e5 utforming av tiltak og visuelle kvaliteter, hhv \u00a7\u00a7 29-1 og 29-2. Vi forst\u00e5r at det er de utvendige trappenes plassering og st\u00f8rrelsen p\u00e5 takterrassen som er mest sjenerende. Det f\u00f8lger av avslagets punkt 3.6 Visuelle kvaliteter: Str\u00f8ket som tiltaket befinner seg i, er preget av arkitektur fra flere tidsepoker og omr\u00e5det har ingen klar helhetskarakter hverken n\u00e5r det gjelder volum eller takform, men et tiltak skal ogs\u00e5 ha gode kvaliteter i seg selv. Flyfoto av omr\u00e5det sett fra s\u00f8r (sm\u00e5b\u00e5thavn like utenfor bildet i s\u00f8r) Side 2 S\u00f8ker vurderer p\u00e5 samme m\u00e5te som kommunen, at det p\u00e5 ingen m\u00e5te er noen entydig str\u00f8kskarakter i omr\u00e5det. Av skr\u00e5foto over framg\u00e5r det at n\u00e6romr\u00e5det best\u00e5r av ulike byggverk oppf\u00f8rt i ulike tidsepoker, - og med et vidt spenn p\u00e5 b\u00e5de fotavtrykk, volumer, takvinkler og retningen bebyggelsen er plassert i. En av eiendommene som har merknader til s\u00f8knaden, er en lavblokk med \u00e5tte boligseksjoner i Tertnesflaten 5A-D, oppf\u00f8rt med et vesentlig st\u00f8rre volum enn den nye tomanns- boligen som n\u00e5 s\u00f8kes oppf\u00f8rt i Sj\u00f8veien. Dette bygget synes \u00f8verst til venstre p\u00e5 flyfoto over og er n\u00e6rmeste nabo til den nye tomannsboligen. N\u00e5r det gjelder nabomerknader for \u00f8vrig, siterer vi fra kommunens vedtak: Oms\u00f8kt tiltak er derfor innenfor lovens bestemmelse til plassering og h\u00f8yde Vi ser her at naboer mister noe utsikt, og at dette kan p\u00e5f\u00f8re naboer en del innsyn som f\u00f8lger av tiltaket.. Men s\u00e5 lenge det aktuelle tiltaket er i tr\u00e5 med lovens krav til h\u00f8yde og avstand, m\u00e5 nabo kunne vise til kvalifisert ulempe for at kommunen skal fravike tiltakshavers \u00f8nske om tiltak. S\u00f8ker forst\u00e5r det derfor slik at kommunen vurderer at nabomerknadene ikke b\u00f8r hensyntas, da tiltaket er i tr\u00e5d med lovens krav til h\u00f8yde og avstand, - og at naboer i sine merknader ikke har vist til kvalifiserte ulemper. V\u00e5r vurdering av byggverkets utforming og visuelle kvaliteter Den nye oms\u00f8kte tomannsboligen har et moderne utseende, men vi mener likevel at bygget har gode visuelle kvaliteter b\u00e5de i seg selv, og er tilpasset sine bygde og naturlige omgivelser. Tomannsboligen er prosjektert med flatt tak, og blir med det et lavere bygg enn om det skulle f\u00e5tt saltak. P\u00e5 denne m\u00e5ten unng\u00e5r en \u00e5 skjerme for mye for naboene i bakkant, som i tillegg ligger en del h\u00f8yere oppe i terrenget. Tomta har en litt spesiell form og ligger i et s\u00f8kk, med stigning b\u00e5de mot nord\u00f8st inne p\u00e5 tomta, og mot s\u00f8r p\u00e5 nabotomta. Dette har v\u00e6rt med p\u00e5 \u00e5 utforme bygget, og har f\u00f8rt til blant annet en ikke-symmetrisk tomannsbolig, for \u00e5 holde seg innenfor regulerte byggegrenser. Vi har lagt oppholdsrom i andre etasje, med tilh\u00f8rende veranda, for \u00e5 kunne nyte sol og utsikt p\u00e5 best mulig m\u00e5te. I tillegg har vi lagt opp til takterrasser slik at en f\u00e5r uteoppholdsarealer med gunstige solforhold, da de p\u00e5 bakken vil bli preget av det stigende terrenget rundt. Fasader ny tomannsbolig Side 3 Opp til takterrassene er det lagt utenp\u00e5liggende trapper for \u00e5 ikke ta noe boligareal eller areal fra verandaen. Ellers trapper bygget seg med boder og en forskyving mellom de to enhetene, og alle disse elementene er med p\u00e5 \u00e5 skape dybde og en variasjon i fasadene. Det er ogs\u00e5 variert mellom liggende og st\u00e5ende kledning, men alt f\u00e5r samme farge slik at det bindes sammen i en helhet. Summen av alt dette blir en tomannsbolig som ikke har det typiske speilvendte utseendet, men heller spennende fasader med mye dybde, oppholdsarealer med mye lys og varierte uteoppholdsarealer. Vi mener derfor at den nye tomannsboligens visuelle kvaliteter p\u00e5 ingen m\u00e5te er i strid med hverken \u00a7 29-1 eller \u00a7 29-2 i plan- og bygningsloven, men at fasadene er godt innenfor lovens krav. Byggets utforming er ikke tidligere kommentert fra kommunen, hverken p\u00e5 forh\u00e5ndskonferansen eller i forbindelse med etterspurt dokumentasjon i tilbakemeldingsbrev av 21.09.2023. Dersom kommunen p\u00e5 et tidligere tidspunkt hadde informert om boligens visuelle utfordringer, kunne det enkelt ha v\u00e6rt gjort tilpasninger, og da spesielt med tanke p\u00e5 trapper og st\u00f8rrelse/plassering p\u00e5 takterrassen som kommunen anser \u00e5 v\u00e6re sv\u00e6rt uheldig plassert, istedenfor \u00e5 blankt avsl\u00e5 s\u00f8knaden. 3.7. Andre uttalelser eller vedtak Vestland fylkeskommune har gitt uttalelse datert 10.11.2023< klipp inn> Punktet rundt uttalelsen fra Vestland fylkeskommune er ikke kommentert i kommunens avslag. S\u00f8knaden om den nye tomannsboligen i Sj\u00f8veien, felt FS7, er en av to s\u00f8knader i umiddelbar n\u00e6rhet, da det nylig er avsl\u00e5tt en tomannsbolig innenfor felt S1 (kommunens referanse BYGG-2023/15853). Denne eiendommen ligger et steinkast unna, p\u00e5 den andre siden av Sj\u00f8veien. Det er heller ingen kommentar om \u00abytre fortettingssone\u00bb eller problematisering av utkj\u00f8rselen til fylkesveg i avslaget, til tross for at dette ble brukt som avslagshjemler for s\u00f8knaden innenfor felt S1. Forskjellen p\u00e5 de to bygges\u00f8knadene er at tomannsboligen p\u00e5 felt S1 er betinget av dispensasjon fra regulert form\u00e5l (p- plass), og for denne s\u00f8knaden var den forverrede trafikksituasjonen den nye tomannsboligen ville medf\u00f8re, en tungtveiende avslagshjemmel. Vi stiller derfor sp\u00f8rsm\u00e5l til hvorfor Vestland fylkeskommunes uttalelse kun klippes inn i vedtaket, uten at videre kommentar. Som vi allerede har beskrevet i v\u00e5r klage p\u00e5 f\u00f8rste avslag i Sj\u00f8veien felt S1, er det ikke, hverken i forh\u00e5ndskonferansen eller i forbindelse med tilbakemeldingsbrev formidlet at vegsituasjonen eller utkj\u00f8ringen i krysset til Tertnesvegen var ansett som utfordrende. Til tross for dette, oppleves det n\u00e5 sv\u00e6rt bemerkelsesverdig at trafikkproblematikken for den nye boligen p\u00e5 felt FS7 ikke benyttes som et argument, men var sv\u00e6rt avgj\u00f8rende for avslaget innenfor felt S1. B\u00e5de dette, samt andre forhold (herunder tegnsetting, <klipp inn>, henvisning til riktige paragrafer etc. i vedtaket), framst\u00e5r det som om avslaget er skrevet i hastverk. Side 4 Konklusjon: Totalt sett mener vi at b\u00e5de den nye tomannsboligen i seg selv, og tomta den s\u00f8kes plassert p\u00e5, i tilstrekkelig grad hensyntar omr\u00e5det som s\u00e5dan og str\u00f8kskarakteren, som er kommunens avslagshjemler i dette tilfellet. Vi viser til v\u00e5r vurdering av byggverkets utforming og visuelle kvaliteter, og er av den oppfatning av at klagen p\u00e5 avslaget b\u00f8r tas til f\u00f8lge. Avslutningsvis \u00f8nsker vi \u00e5 belyse f\u00f8lgende: Kommunen har en generell veiledningsplikt innenfor byggesaksdelen av plan- og bygningsloven. En forh\u00e5ndskonferanse er i f\u00f8rste rekke ment som et avklaringsm\u00f8te mellom tiltakshaver og kommunen, der tiltakshaver skal f\u00e5 belyst aktuelle problemstillinger. Kommunen p\u00e5 sin side skal gi n\u00f8dvendig informasjon om rammeforutsetninger jf. plan- og bygningsloven og de offentlige rammebetingelsene for tiltaket - lov, forskrift og arealplan. Kommunen skal ikke forskuttere utfallet av behandlingen av en byggesak, men har likevel en alminnelig veiledningsplikt etter forvaltningsloven \u00a7 11. Vi var 11.08.2022 i forh\u00e5ndskonferanse med kommunen i forbindelse med nybygg p\u00e5 tre ulike eiendommer i Bergen kommune (deres referanse BYGG-2022/24426-2). Stemningen i m\u00f8tet var god, og det var ingenting, hverken muntlig i m\u00f8tet eller skriftlig i etterkant, som tydet p\u00e5 at de tre s\u00f8knadene i henholdsvis \u00d8stre Tertnes\u00e5sen og Sj\u00f8veien skulle by p\u00e5 s\u00e5 store utfordringer som det viste seg \u00e5 bli. Punktet \u00abV\u00e5r anbefaling:\u00bb i referatet ble ikke fylt ut for noen av de tre eiendommene, men det ble punktvis opplistet hvilken dokumentasjon som var n\u00f8dvendig sett med kommunens \u00f8yne. S\u00f8ker har gjennomg\u00e5tt referatet n\u00f8ye, og p\u00e5sett at all n\u00f8dvendig dokumentasjon foreligger, b\u00e5de fra opplistingen, men ogs\u00e5 hva en s\u00f8knad skal inneholde i henhold til SAK10 \u00a7 5-4. Utover dette er det sv\u00e6rt vanskelig for s\u00f8ker \u00e5 kunne vite hva kommunen ser p\u00e5 som problematisk. Det f\u00f8lger av forvaltningsloven \u00a7 11: Forvaltningsorganene har innenfor sitt sakomr\u00e5de en alminnelig veiledningsplikt. Form\u00e5let med veiledningen skal v\u00e6re \u00e5 gi parter og andre interesserte adgang til \u00e5 vareta sitt tarv i bestemte saker p\u00e5 best mulig m\u00e5te. Omfanget av veiledningen m\u00e5 likevel tilpasses det enkelte forvaltningsorgans situasjon og kapasitet til \u00e5 p\u00e5ta seg slik virksomhet. Selv om en forh\u00e5ndskonferanse gjerne har en god stemning og et uformelt preg, samt at et referat ikke er juridisk bindene, forventes det likevel at kommunen gir s\u00f8ker/tiltakshaver n\u00f8dvendig veiledning i forkant av en bygges\u00f8knad, da dette m\u00e5 anses \u00e5 v\u00e6re selve hensikten med en forh\u00e5ndskonferanse. Etter \u00e5 ha f\u00e5tt avslag p\u00e5 til sammen tre av tre mulige s\u00f8knader fra samme forh\u00e5ndskonferanse, mener vi at kommunen i sv\u00e6rt liten grad har ut\u00f8vd veiledningsplikten sin etter forvaltningsloven \u00a7 11 i disse tre sakene. Vi mener ogs\u00e5 at veiledningen underveis i prosessen (gjennom mangelbrev i b\u00e5de Sj\u00f8veien FS7, men ogs\u00e5 Sj\u00f8veien S1) kun i mindre grad har opplyst/informert s\u00f8ker om hva kommunen faktisk har sett p\u00e5 som mangelfullt/problematisk, herunder at boligenes utforming har v\u00e6rt de samme gjennom hele prosessen, og de visuelle kvalitetene har ikke v\u00e6rt nevnt med et ord fra kommunens side. Vi mener ogs\u00e5 at de to klagesakene i Sj\u00f8veien, herunder felt FS7 (denne saken) og S1 (BYGG- 2023/15853) b\u00f8r ses i sammenheng. Vennlig hilsen for NORGESHUS AS Marianne Laanke Losen Ansvarlig s\u00f8ker Side 5 "
}