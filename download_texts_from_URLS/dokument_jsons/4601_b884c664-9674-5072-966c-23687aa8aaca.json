{
  "dokument_id": "b884c664-9674-5072-966c-23687aa8aaca",
  "doc_type": "case_presentation",
  "kommune": 4601,
  "tittel": "Fana gnr 121 bnr 78 Krohn\u00e5svegen 52. Klage p\u00e5 rammetillatelse til utvidelse av veranda m.m.",
  "url": "https://bergen.kommune.no/politikere-utvalg/api/fil/bk360/10889640/Framstilling-Fana-gnr-121-bnr-78-Krohnasvegen-52-Klage-pa-rammetillatelse-til-utvidelse-av-veranda-m-m-",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/88499-9 Fana gnr 121 bnr 78 Krohn\u00e5svegen 52. Klage p\u00e5 rammetillatelse til utvidelse av veranda m.m. Hva saken gjelder: Saken gjelder klage p\u00e5 rammetillatelse datert 28.05.2024 til at fire eksisterende verandaer skiftes ut med nye (arealet \u00f8kes fra 3,6 m2 til 14,9 m2). Rammetillatelsen omfatter ogs\u00e5 innsetting av fire vinduer p\u00e5 tre av takflatene. Det er gitt dispensasjon fra reguleringsplan 15180000 med hensyn til arealform\u00e5l annet areal tilh\u00f8rende offentlig veg, jf. pbl. \u00a7 19-2. Vedtaket er p\u00e5klaget den 30.05.2024 av nabo Andrius og Ieva Ciupkov (eierne av Krohn\u00e5svegen 54). Eiendommen er omfattet av reguleringsplan 15180000 fra 1999, og er regulert til annen veigrunn. Boligen er vist som forutsatt revet i reguleringsplankartet. KPA 2018 viser eiendommen som byfortettingssone sentrumsform\u00e5l. Det er s\u00f8kt om og innvilget dispensasjon fra regulert arealform\u00e5l, jf. pbl. \u00a7\u00a7 19-1 og 19-2. Ansvarlig s\u00f8ker opplyser at det er foretatt nabovarsling i samsvar med bestemmelsene i pbl. \u00a7 21-3, og det er mottatt merknad fra gbnr. 121/109 (klagerne) og fra gbnr. 121/130 seksjon 2 (Srigowri Moltumyr), seksjon 3 (Robar Anwar Hussein) og seksjon 4 (Geir Molturmyr). Nabomerknadene gjelder i hovedsak tap av utsikt og u\u00f8nskede vinduer p\u00e5 takflaten. Merknadene, ansvarlig s\u00f8kers kommentarer og Plan- og bygningsetatens vurderinger er gjengitt i rammetillatelsens pkt. 3.3. Byantikvaren har den 26.03.2024 uttalt seg om oms\u00f8kte fasadeendringer. Byantikvaren anser endringene i tr\u00e5d med etablert praksis for omr\u00e5det. Bymilj\u00f8etaten p\u00e5peker i uttalelse datert 16.02.2024 at delen av Krohn\u00e5svegen ved huset er privat veg, og har ingen ytterligere kommentarer. Klage: Nabo Andrius og Ieva Ciupkove, eierne av gbnr. 121/109 Krohn\u00e5svegen 54, klager i to brev mottatt 30.05.2024. Klagene er likelydende og gjengis i sin helhet: \u00abI vedtak st\u00e5r det at tiltakshaver kommenterer at vinduet til v\u00e5rt hus er p\u00e5 kj\u00f8kken uten sitteplass. Dette er helt feil. Vinduet st\u00e5r p\u00e5 soverom som brukes daglig. Dette er eneste vinduet med utsikt mot byen, Fl\u00f8yen og Ulrik. Vi vil miste et unik utsikt. Vi er sterkt imot utviding av verandaer til 14.9 m2. Dette er tre ganger st\u00f8rre enn n\u00e5. Det vil absolutt f\u00f8re til tap av utsikt, i tillegg stort tap av v\u00e5r husverdi ved salg. Vi er ikke enig med merknad at utvidelse p\u00e5 1, 75m ikke f\u00f8rer til tap av utsikt og at det kan begrunnes med at vi har NOE utsikt i andre retning. Selve utsikt er ikke s\u00e5 stor og utvidet verandaene i 1 etg vil f\u00f8r til total tap at utsikt. Vi er ikke imot til st\u00f8tte verandaer i 1 etg. Vi er ikke imot samme st\u00f8rrelse p\u00e5 verandaer i 2 etg. 1 Videre vil vi f\u00e5 merknad til Reguleringsform\u00e5l 15180000319 - Annen veigrunn. Det er bekreftet at planen ligger som aktiv, men det det ikke er satt noen byggestart.\u00bb Tiltakshaver har kommentert at eiendommen ligger i tettbygd str\u00f8k, og at utsikt i liten grad p\u00e5virkes av tiltaket. Det vises ogs\u00e5 til at ved nabovarsel av samme tiltak i februar 2023 kom det ingen merknader fra klager. Tiltakshaver er ellers enig med fagetatens vurdering av tiltaket. Fagetatens vurdering og anbefaling: Plan- og bygningsetaten som fagetat opprettholder sin vurdering om at vilk\u00e5rene for dispensasjon i pbl. \u00a7 19-2 er oppfylt for \u00e5 gi dispensasjon, og at tiltaket innehar gode visuelle kvaliteter etter pbl. \u00a7 29-2. Hva gjelder klagers anf\u00f8rsler om vesentlig tap av utsikt og \u00f8kt grad av innsyn, bestrider ikke fagetaten at utvidelsen vil g\u00e5 p\u00e5 bekostning av nabos utsikt i noen grad. Fagetaten mener imidlertid at naboulemper av denne art m\u00e5 t\u00e5les i et tettbygd str\u00f8k avsatt til byfortettingssone i gjeldende kommuneplan. Det foreligger da ikke betydelige ulemper for nabo som gir kommunen anledning til \u00e5 kreve annen plassering. Det vises til fagetatens notat datert 22.07.2024 i sin helhet. \u00d8konomiske konsekvenser: Ikke relevant. Byr\u00e5dets vurdering og anbefaling/konklusjon: Byr\u00e5det tiltrer innledningsvis fagetatens dispensasjonsvurderinger og vurderinger om tiltakets visuelle kvaliteter i sin helhet i vedlagt rammetillatelse og fagnotat. Hva gjelder anf\u00f8rte naboulemper, vil byr\u00e5det p\u00e5peke at kommunen i utgangspunktet skal godkjenne tiltakshavers \u00f8nske s\u00e5 fremt det aktuelle tiltaket er i tr\u00e5d med lovens krav til h\u00f8yde og avstand. Byggetiltak i tettbygde boligstr\u00f8k vil som regel medf\u00f8re visse naboulemper, og nabo m\u00e5 i dette tilfellet kunne vise til kvalifiserte ulemper for at kommunen skal kunne kreve annen plassering, jf. Rundskriv H-8/15 s. 8 og 11. Byr\u00e5det har stor forst\u00e5else for nabos situasjon, men er enig i fagetatens vurderinger om at en ikke kan finne at det foreligger betydelige ulemper for nabo som gir kommunen anledning til \u00e5 kreve annen plassering, se fagnotatets pkt. 3.3. Byr\u00e5det er med dette kommet til at klagen ikke kan tas til f\u00f8lge. Vedtakskompetanse: I medhold av Reglement for Bergen bystyre og utvalgene 2023-2027 punkt 6.8.2, jf. bystyresak 368/23, er myndigheten til \u00e5 behandle klagesaker etter plan- og bygningsloven, med unntak av klagesaker som bystyret i plan eller vedtekt har fastsatt skal behandles av bystyret eller annet organ og klagesaker som er delegert til byr\u00e5det, delegert til Utvalg for milj\u00f8 og byutvikling. Dersom klagen ikke tas til f\u00f8lge, skal saken sendes til Statsforvalteren i Vestland for endelig avgj\u00f8relse. Byr\u00e5det innstiller til utvalg for milj\u00f8 og byutvikling \u00e5 fatte f\u00f8lgende vedtak: Fagetatens vedtak datert 28.05.2024 opprettholdes. Klagen tas ikke til f\u00f8lge. Dato: 27. august 2024 Christine B. Meyer Byr\u00e5dsleder Dokumentet er godkjent elektronisk. 2 Vedlegg: Fagetatens notat av 22.07.2024 med f\u00f8lgende vedlegg: 1. Oversiktskart 2. Oversiktsfoto 3. Situasjonsplan 4. Klager mottatt 30.05.2024 5. Rammetillatelse datert 28.05.2024 6. Rammetillatelse datert 16.05.2024 7. Uttale byantikvaren datert 26.03.2024 8. Nabomerknader 9. S\u00f8knad 10. Tegninger 3 "
}