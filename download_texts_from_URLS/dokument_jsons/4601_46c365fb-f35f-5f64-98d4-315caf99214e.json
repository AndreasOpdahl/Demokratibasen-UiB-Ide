{
  "dokument_id": "46c365fb-f35f-5f64-98d4-315caf99214e",
  "doc_type": "case_attachment",
  "kommune": 4601,
  "tittel": "H\u00f8ring \u2013  Vurdering av behov for revisjon av forskrift om gebyr for bruk av piggdekk og tilleggsgebyr",
  "url": "https://bergen.kommune.no/politikere-utvalg/api/fil/bk360/12521280/Horing-Vurdering-av-behov-for-revisjon-av-forskrift-om-gebyr-for-bruk-av-piggdekk-og-tilleggsgebyr",
  "tekst": "BERGEN KOMMUNE Postboks 7700 5020 BERGEN Behandlende enhet: Saksbehandler/telefon: V\u00e5r referanse: Deres referanse: V\u00e5r dato: Vegdirektoratet Karl Idar Gjerstad / 92608591 20/83319-27 22.04.2025 Vurdering av behov for revisjon av Forskrift om gebyr for bruk av piggdekk og tilleggsgebyr Bakgrunnsinformasjon Lokal luftforurensning er en av milj\u00f8faktorene i Norge som bidrar med mest helsetap, og transportsektoren er en viktig bidragsyter til utslipp og eksponering. Flere kommuner hadde brudd p\u00e5 grenseverdiene i forurensningsforskriften for svevest\u00f8v (PM10) i 2023. Kommunene er forurensningsmyndighet og har dermed ansvar for at forurensningsforskriften overholdes. Piggdekk er en hoved\u00e5rsak til asfaltslitasje og veist\u00f8v. Redusert piggdekkbruk er derfor et viktig tiltak mot luftforurensning i norske byer og tettsteder. Piggdekkgebyr er det viktigste virkemiddelet for \u00e5 redusere bruk av piggdekk, og reguleres av Forskrift om gebyr for bruk av piggdekk og tilleggsgebyr, heretter omtalt som piggdekkgebyrordningen. Revidert EU-direktiv for lokal luftkvalitet ble vedtatt 23.10.24. Direktivet stadfester et nytt og oppdatert EU-regelverk om lokal luftkvalitet. Kommunene b\u00f8r v\u00e6re forberedt p\u00e5 at kravene i dette direktivet kan bli innlemmet i norsk lov. Blant annet vil EUs nye grenseverdier, som skal overholdes innen 2030, v\u00e6re strengere enn dagens grenseverdier i forurensningsforskriften for svevest\u00f8v. Det er derfor sannsynlig at behovet for tiltak mot svevest\u00f8v, herunder tiltak for \u00e5 redusere piggdekkbruken, \u00f8ker i forhold til dagens situasjon. Postadresse Telefon: 22 07 30 00 Kontoradresse Fakturaadresse Statens vegvesen Innspurten 11C Statens vegvesen Vegdirektoratet firmapost@vegvesen.no 0663 OSLO Fakturamottak DF\u00d8 Postboks 1010 Nordre \u00c5l Postboks 4710 Torgarden 2605 LILLEHAMMER Org.nr: 971032081 7468 Trondheim 2 Oppdrag og avgrensninger Samferdselsdepartementet har gitt Statens vegvesen oppdrag med \u00e5 vurdere behov for revisjon av Forskrift om gebyr for bruk av piggdekk og tilleggsgebyr. Oppdragstekst i tildelingsbrevet 2025 er: \u00abStatens vegvesen skal videref\u00f8re innsatsen mot lokal luftforurensning og st\u00f8y fra veitrafikk gjennom samarbeid med kommuner og andre virksomheter. Vegvesenet skal gjennomf\u00f8re en enkel unders\u00f8kelse blant aktuelle kommuner om hvordan dagens piggdekkforskrift fungerer samt vurdere effekter av \u00e5 endre den. I vurderingen skal det gis en konkret anbefaling om det skal igangsettes et arbeid med \u00e5 revidere piggdekkforskriften.\u00bb Oppdraget i denne fasen er avgrenset til \u00e5 avklare om det er behov for \u00e5 revidere forskriften eller ikke. Det skal alts\u00e5 ikke gis konkrete forslag til endringer i denne fasen. Men en eventuell anbefaling om revisjon skal begrunnes. Tidligere dialog med kommuner I perioden mars \u2013 mai 2021 ble det etablert en arbeidsgruppe for design og utforming av digitale l\u00f8sninger i ny piggdekkgebyrordning (v\u00e5r referanse: 20/83319). Arbeidsgruppa bestod av Statens vegvesen og kommunene Oslo, Bergen, Trondheim og Stavanger. Statens vegvesen vil bruke innspill fra denne prosessen som en del av grunnlaget for \u00e5 svare p\u00e5 dette oppdraget. Statens vegvesen ber om innspill fra kommunene For \u00e5 gjennomf\u00f8re en enkel unders\u00f8kelse blant aktuelle kommuner har Statens vegvesen vurdert at det er tilstrekkelig \u00e5 be om innspill fra kommunene via brev. Vi ber derfor kommunene om \u00e5 gi innspill til hvordan dagens piggdekkforskrift fungerer, eller kunne fungert, i egen kommune, vurdere effekter av \u00e5 endre den, samt gi sitt syn p\u00e5 om forskriften b\u00f8r revideres eller ikke. Kommunene st\u00e5r fritt til \u00e5 trekke inn de aspekter de selv synes er relevante, men vi lister opp noen punkter som kan v\u00e6re til inspirasjon i deres vurdering: \u2022 Er dagens forskrift hensiktsmessig med tanke p\u00e5 innf\u00f8ring og avvikling, herunder innhenting av samtykke fra Vegdirektoratet eller Samferdselsdepartementet? \u2022 Er forskriften tilstrekkelig fleksibel for \u00e5 tilpasses lokale forhold som klima, topografi og lokalt trafikkm\u00f8nster. \u2022 St\u00f8rrelse p\u00e5 gebyr og tilleggsgebyr er regulert direkte i forskrift. Er dette en god l\u00f8sning? \u2022 Hvordan vurderer kommunen forskriftens f\u00f8ringer for utforming av den geografiske gebyrsonest\u00f8rrelsen? \u2022 Gebyrperioden er definert gjennom en annen forskrift, Forskrift om bruk av kj\u00f8ret\u00f8y. For Finnmark, Troms og Nordland er det fra og med 15. oktober til og med 1. mai, i resten av landet er det fra og med 1. november til og med f\u00f8rste mandag etter 2. 3 p\u00e5skedag. Piggdekkgebyr kan bare brukes i denne perioden, og m\u00e5 da brukes i hele perioden. Er det en god praksis? \u2022 Hvordan fungerer h\u00e5ndheving av piggdekkgebyret i dag, og er oppdagelsesrisiko for brudd p\u00e5 forskriften rimelig? \u2022 I dag finnes det teknologi som kan legge til rette for automatiske kontrollpunkter og digitale l\u00f8sninger, er det behov for \u00e5 tilrettelegge forskriften for slike l\u00f8sninger? \u2022 Noen kommuner har i 2021 deltatt i arbeidsgruppe som beskrevet over. St\u00e5r kommunens synspunkt fra denne prosessen fortsatt ved lag? (journalf\u00f8rte m\u00f8tereferat etc.) \u2022 Dersom din kommune ikke har benyttet seg av piggdekkgebyrordningen: Er utformingen av dagens forskrift og/eller overnevnte punkter noen av \u00e5rsakene til dette? Videre prosess Alle svar p\u00e5 dette brevet vil inng\u00e5 som grunnlag for \u00e5 vurdere om det er behov for en revisjon av Forskrift om gebyr for bruk av piggdekk og tilleggsgebyr, og Statens vegvesen vil sende sitt svar til Samferdselsdepartementet innen 30. juni 2025. Dersom Statens vegvesen i forlengelsen av dette f\u00e5r i oppdrag \u00e5 revidere forskriften vil kommuner igjen bli invitert til \u00e5 v\u00e6re en del av prosessen. Da vil det ogs\u00e5 v\u00e6re mulig for flere kommuner, utover de som mottar dette brevet, \u00e5 v\u00e6re involvert. Svar og tidsfrist Vi ber om at innspill sendes som brev til Statens vegvesen innen 23. mai 2025, med v\u00e5r referanse 20/83319. Vegtransport Med hilsen Gry Horne Johansen Avdelingsdirekt\u00f8r Karl Idar Gjerstad Sjefingeni\u00f8r Dokumentet er godkjent elektronisk og har derfor ingen h\u00e5ndskrevne signaturer. 4 Likelydende brev sendt til BERGEN KOMMUNE, Postboks 7700, 5020 BERGEN B\u00c6RUM KOMMUNE, Postboks 700, 1304 SANDVIKA DRAMMEN KOMMUNE, Postboks 7500, 3008 DRAMMEN KRISTIANSAND KOMMUNE, Postboks 4, 4685 NODELAND L\u00d8RENSKOG KOMMUNE, Postboks 304, 1471 L\u00d8RENSKOG NARVIK KOMMUNE, Postboks 64, 8501 NARVIK OSLO KOMMUNE, R\u00c5DHUSET, 0037 OSLO PORSGRUNN KOMMUNE, Postboks 128, 3901 PORSGRUNN STAVANGER KOMMUNE, Postboks 8001, 4068 STAVANGER TROMS\u00d8 KOMMUNE, Postboks 6900 Stakkevollan, 9299 TROMS\u00d8 TRONDHEIM KOMMUNE, Postboks 2300 Torgarden, 7004 TRONDHEIM Kopi KRISTIANSAND KOMMUNE, Postboks 4, 4685 NODELAND BERGEN KOMMUNE BYR\u00c5DSAVDELING FOR BYUTVIKLING, Postboks 7700, 5020 BERGEN TROMS\u00d8 KOMMUNE, Postboks 6900 Stakkevollan, 9299 TROMS\u00d8 STAVANGER KOMMUNE BYMILJ\u00d8 OG UTBYGGING, Postboks 8001, 4068 STAVANGER PORSGRUNN KOMMUNE, Postboks 128, 3901 PORSGRUNN Bymilj\u00f8etaten Parkeringsvakt, NARVIK KOMMUNE, Postboks 64, 8501 NARVIK STAVANGER KOMMUNE UTADRETTET VIRKSOMHET, POSTBOKS 118, 4001 STAVANGER OSLO KOMMUNE BYMILJ\u00d8ETATEN, Postboks 636 L\u00f8ren, 0507 OSLO OSLO KOMMUNE BYMILJ\u00d8ETATEN, Postboks 636 L\u00f8ren, 0507 OSLO L\u00d8RENSKOG KOMMUNE, Postboks 304, 1471 L\u00d8RENSKOG Folkehelsekontoret i B\u00e6rum, OSLO KOMMUNE BYMILJ\u00d8ETATEN, Postboks 636 L\u00f8ren, 0507 OSLO OSLO KOMMUNE BYMILJ\u00d8ETATEN, Postboks 636 L\u00f8ren, 0507 OSLO TRONDHEIM KOMMUNE BYUTVIKLING, N\u00c6RING, SAMFERDSEL, KLIMA OG MILJ\u00d8, Postboks 2300 Torgarden, 7004 TRONDHEIM DRAMMEN KOMMUNE, Postboks 7500, 3008 DRAMMEN "
}