{
  "dokument_id": "a49fd252-831b-5a18-b1aa-80f59fceaeeb",
  "doc_type": "case_attachment",
  "kommune": 4601,
  "tittel": "Vedlegg 10 Saksfremstilling gjennomf\u00f8ringsvedtak",
  "url": "https://bergen.kommune.no/politikere-utvalg/api/fil/bk360/10323850/Vedlegg-10-Saksfremstilling-gjennomforingsvedtak",
  "tekst": " BYR\u00c5DET Byr\u00e5dssak /23 Saksframstilling V\u00e5r referanse: 2020/90897-44 Gjennomf\u00f8ringsvedtak Johan Berentsens vei VA-anlegg Hva saken gjelder: Saken gjelder gjennomf\u00f8ringsvedtak for Johan Berentsen vei VA\u2013anlegg. I forbindelse med at Bymilj\u00f8etaten skal gjennomf\u00f8re trafikksikringstiltak langs Johan Berentsen vei er det planlagt at Bergen Vann skal foreta utskifting av vann og avl\u00f8psledninger i omr\u00e5det. Tiltaket inneb\u00e6rer \u00e5 etablere en mindre pumpestasjon for \u00e5 overf\u00f8re avl\u00f8p fra 17 boliger til Holen avl\u00f8psrenseanlegg. Boligene har i dag direkteutslipp via kommunal overl\u00f8psledning til sj\u00f8. Prosjektet skifter ogs\u00e5 en eldre vannledning, samt tilrettelegger for at et par eiendommer som ikke er tilkoblet eksisterende kommunale avl\u00f8psanlegg skal f\u00e5 mulighet til det. Fagetatens vurdering og anbefaling: Utskifting/fornying av va-ledninger gjennomf\u00f8res samtidig som Bymilj\u00f8etaten skal gjennomf\u00f8re trafikksikringstiltak i Johan Berentsens vei. Bergen Vann vil i prosjektet \u2022 Etablere ny pumpestasjon \u2022 F\u00f8re avl\u00f8p fra 17 boliger til Holen avl\u00f8psrenseanlegg \u2022 Skifte av eldre vannledning (Finansieres med driftsmidler og omfattes ikke av gjennomf\u00f8ringsvedtaket) \u2022 P\u00e5kobling av eiendommer til kommunalt avl\u00f8psnett Usikkerhet i prosjektet Det er gjennomf\u00f8rt en intern usikkerhetsanalyse i prosjektet. Beregnet P50 for prosjektet er 15,8 mill. og P85 er 19,9 mill. Prosjektering \u2013 valg av r\u00e5dgiver R\u00e5dgiver for ny pumpestasjon og tilh\u00f8rende nytt ledningsanlegg, utskifting av vannledning og tilrettelegging for fremtidig tilkobling til kommunalt avl\u00f8psnett er Sweco. R\u00e5dgiver er anskaffet gjennom Bergen Vann sin rammeavtale for r\u00e5dgivningstjenester. Bergen Vann vil stille med egen byggeleder for sine VA-arbeid. Oppdatert fremdriftsplan Prosjektet forventer oppstart i 2024. 1 \u00d8konomiske konsekvenser: Investeringsprosjektet er innarbeidet i vedtatt Handlings- og \u00f8konomiplan (H\u00d8P) 23-26 med totalt 19,99 mill. p\u00e5 budsjettpost Johan Berentsens vei avl\u00f8psanlegg. Prosjektet er periodisert slik: Prosjekt 2023 2024 2025 Sum 920068 0,15 10 9,84 19,99 Tall i mill. I forslag til H\u00d8P 24-27 er totalbudsjett det samme, men periodiseringen er endret. Renter og avdrag av investeringen f\u00f8lger avskrivningstiden p\u00e5 40 \u00e5r og belastes abonnentene over fremtidige va-gebyr. I henhold til selvkostforskriften skal det for gebyrfinansierte investeringer benyttes en kalkylerente som er lik \u00e5rets gjennomsnittlige 5- \u00e5rige swaprente pluss et tillegg p\u00e5 1\u20442 prosentpoeng. Renter og avdrag oppsummert (bel\u00f8p i mill.) 2023-2026 2027 -> Sum Renter 1,4 7,7 9,1 Avdrag 1,2 18,7 19,9 Sum renter og avdrag 2,6 26,4 29,0 Bel\u00f8pene i tabellen er basert p\u00e5 de rentesatsene som ligger til grunn i vedtatt H\u00d8P og gir f\u00f8lgelig bare et estimat p\u00e5 hva kapitalkostnadene vil bli. Byr\u00e5dens vurdering og anbefaling/konklusjon: Prosjektet er forankret i hovedplan for vannforsyning 2019- 2028, vedtatt av bystyret i sak 205/19. I hovedplanen omtales det bl.a. i pkt. 6.2 at: \u2022 Ledningsfornyelse skal v\u00e6re p\u00e5 et niv\u00e5 som holder tritt med forfallet. \u2022 Ledningsfornyingen skal ligge p\u00e5 et niv\u00e5 som sikrer at tilfredsstillende funksjon opprettholdes. I hovedplan for avl\u00f8p og vannmilj\u00f8 2019- 2028 omtales det: \u2022 Avl\u00f8psvann skal h\u00e5ndteres slik at milj\u00f8skade og sjenerende forhold ikke oppst\u00e5r \u2022 Bergen kommune vil arbeide for \u00e5 innfri vannforskriftens m\u00e5l for god \u00f8kologisk og kjemisk tilstand for kystvann, grunnvann, innsj\u00f8er og elver Prosjektet vil lede st\u00f8rre mengder avl\u00f8p til Holen avl\u00f8psrenseanlegg som vil redusere mengden avl\u00f8p som t\u00f8mmes i sj\u00f8en. Dette er et milj\u00f8vennlig tiltak. Byr\u00e5den anbefaler at prosjektet gjennomf\u00f8res. Vedtakskompetanse: I henhold til Bergen kommunes \u00f8konomireglement og budsjettfullmakter pkt. 2.3.g er det byr\u00e5det som fatter gjennomf\u00f8ringsvedtak for investeringsprosjekt med en kostnadsramme inntil 20 millioner. Byr\u00e5d for byutvikling innstiller til byr\u00e5det \u00e5 fatte f\u00f8lgende vedtak: 1. Prosjektet for etablering av ny pumpestasjon og utbedring av VA-anlegg i Johan Berentsen vei gjennomf\u00f8res med en kostnadsramme p\u00e5 19,9 mill. 2 2. Prosjektkostnaden dekkes over investeringsbudsjettet, budsjettpost 920068 Johan Berentsens vei avl\u00f8psanlegg over tjeneste 35310 Avl\u00f8psnett / innsamling av avl\u00f8psvann. Dato: 12. desember 2023 Christine Kahrs Byr\u00e5d for byutvikling Dokumentet er godkjent elektronisk. Vedlegg: Fagnotat - Gjennomf\u00f8ringsvedtak Johan Berentsens vei sanering og etablering pumpestasjon og pumpeledning Skisse Oversiktstegning Plan- og profiltegning 3 "
}