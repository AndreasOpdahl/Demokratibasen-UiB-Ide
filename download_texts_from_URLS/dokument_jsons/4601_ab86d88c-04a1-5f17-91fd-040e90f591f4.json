{
  "dokument_id": "ab86d88c-04a1-5f17-91fd-040e90f591f4",
  "doc_type": "case_attachment",
  "kommune": 4601,
  "tittel": "H\u00f8ringsuttalelse til H\u00f8ring av detaljplan for milj\u00f8 og landskap for nedlegging av dam Storediket",
  "url": "https://bergen.kommune.no/politikere-utvalg/api/fil/bk360/11747920/Horingsuttalelse-til-Horing-av-detaljplan-for-miljo-og-landskap-for-nedlegging-av-dam-Storediket",
  "tekst": " BYR\u00c5DET Byr\u00e5dssak /25 Saksframstilling V\u00e5r referanse: 2024/183906-5 H\u00f8ringsuttalelse til H\u00f8ring av detaljplan for milj\u00f8 og landskap for nedlegging av dam Storediket Hva saken gjelder: Bergen kommune har mottatt H\u00f8ring av detaljplan for milj\u00f8 og landskap for nedlegging av dam Storediket fra Norges vassdrags- og energidirektorat (NVE). H\u00f8ringsfrist: H\u00f8ringsfristen var 20.12.2024. Bergen kommune er gitt utsatt frist til 09.01.2025 Tema for h\u00f8ringen: NVE viser til at nedlegging av dam Storediket er konsesjonsbehandlet og at tillatelse til nedlegging av dam Storediket ble gitt NVEs vedtak av 19.12.2023. Tiltaket inneb\u00e6rer \u00e5 legge ned dam Storediket som vassdragsanlegg, og \u00e5 senke vannstanden omtrent til kote 367 ved \u00e5 fjerne jorddammen. I denne h\u00f8ringen bes det derfor kun om innspill p\u00e5 endringer av tiltaket som ikke har v\u00e6rt belyst gjennom konsesjonsprosessen. Den framlagte detaljplanen for milj\u00f8 og landskap beskriver hvordan byggingen av det konsesjonsgitte anlegget er planlagt gjennomf\u00f8rt. Bygging av anlegget er underlagt offentlig tilsyn. Tilsynet ut\u00f8ves av NVE og jf. post \u00abGodkjenning av planer, landskapsmessige forhold, tilsyn m.v.\u00bb. I konsesjonen skal NVE godkjenne detaljerte planer for milj\u00f8 og landskap f\u00f8r arbeidene kan starte opp. NVE vil kontrollere at arbeidene skjer i henhold til konsesjonsvilk\u00e5r og godkjente planer, herunder at anleggsomr\u00e5dene blir forsvarlig ryddet og istandsatt. Detaljplanen er vedlagt Innspill fra fagetat (-er): Bergen vann har uttalt at dette er et prosjekt i regi av Bergen Vann, og presiserer at det er utarbeidet i tett samarbeid med Bymilj\u00f8etaten og Byantikvaren i Bergen kommune. Saken har tidligere v\u00e6rt behandlet og godkjent i bystyret. Bymilj\u00f8etaten har ikke innvendinger til tiltaket. Byr\u00e5dens vurdering og forslag til h\u00f8ringsuttalelse: Bergen kommune viser til at Bergen bystyre behandlet saken om \u00abForprosjekt og prinsippvalg for dam Storediket\u00bb i m\u00f8tet 30.03.2022 sak 53/22. Bystyret st\u00f8ttet enstemmig Bergen Vann sin anbefaling og vurderte at \u00abalternativ E\u00bb la til rette for en langsiktig og god natur- og milj\u00f8forvaltning som samtidig tok hensyn til kulturmilj\u00f8, friluftsliv og klima. \u00abDette inneb\u00e6rer \u00e5 fjerne fyllingsdamdel og sprenge kanal forbi murdamdel, legges til grunn for 1 videre arbeid. Byantikvaren, Bymilj\u00f8etaten og Bergen Elveforum blir involvert i det videre arbeidet....\u00bb. Det vises videre til at tillatelse til nedlegging av dam Storediket ble gitt ved NVEs vedtak av 19.12.2023. I forbindelse med konsesjon skal NVE godkjenne detaljerte planer for milj\u00f8 og landskap f\u00f8r arbeidene kan starte opp. Sp\u00f8rsm\u00e5let fra NVE omhandler derfor kun innspill om eventuelle endringer av tiltaket som ikke har v\u00e6rt belyst gjennom konsesjonsprosessen. Det foreligger ikke endringer av tiltaket som ikke er belyst i innsendte dokumenter. N\u00e5r det gjelder forholdet til plan- og bygningsloven opplyses det om at Storediket i gjeldende kommuneplanens arealdel (KPA) (vedtatt 2018) ligger i et omr\u00e5de med arealform\u00e5l \u00abLandbruk, natur og friluftsliv\u00bb (LNF). Selve magasinet har arealform\u00e5let \u00abDrikkevann\u00bb. Tiltaket krever dispensasjon fra bestemmelsene til kommuneplanens arealdel \u00a76.2.2 \u00a731, \u00a732.6, og \u00a733.1, hvor sistnevnte viser til drikkevannsforskriften. Vedtakskompetanse: Byr\u00e5dets fullmakter pkt. 2.10.1 vedtatt av Bergen bystyre 27. november 2024 i sak 462/24: H\u00f8ringsuttalelser 2.10.1. Byr\u00e5det avgir h\u00f8ringsuttalelser p\u00e5 vegne av Bergen kommune, der forretningsutvalget har fordelt oppgaven til byr\u00e5det. Forretningsutvalget har ikke tatt stilling til saken. H\u00f8ringssaken vurderes imidlertid ikke \u00e5 inneb\u00e6re prinsipielle avveininger, men er en informasjon til NVE om planforhold i forbindelse med Bergen kommunes s\u00f8knad om konsesjon. H\u00f8ringssaken har kort frist. Byr\u00e5d for byutvikling innstiller til byr\u00e5det \u00e5 fatte f\u00f8lgende vedtak: 1. Byr\u00e5det avgir h\u00f8ringsuttalelse til \u00abH\u00f8ring av detaljplan for milj\u00f8 og landskap for nedlegging av dam Storediket\u00bb slik den fremkommer av byr\u00e5dens forslag. 2. Melding om vedtak sendes Bystyrets kontor. Dato: 7. januar 2025 Christine Kahrs byr\u00e5d for byutvikling Dokumentet er godkjent elektronisk. Vedlegg: 1. H\u00f8ring av detaljplan for milj\u00f8 og landskap for nedlegging av dam Storediket 2. 5209276 1 1: Detaljplan for milj\u00f8 og landskap 3. Svar fra Bergen Vann 2024_183906-2 - vedr\u00f8rende h\u00f8ring av detaljplan for milj\u00f8 og landskap for nedlegging av dam Storediket 2 "
}