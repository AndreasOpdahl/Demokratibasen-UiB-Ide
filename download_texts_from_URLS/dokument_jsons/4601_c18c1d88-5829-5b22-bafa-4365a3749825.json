{
  "dokument_id": "c18c1d88-5829-5b22-bafa-4365a3749825",
  "doc_type": "case_attachment",
  "kommune": 4601,
  "tittel": "Svar p\u00e5 representantforslag fra Sandrino Arenas Moya Birkeland (AP), Geir Steinar Dale (AP) og Linn Kristin Eng\u00f8 Rasmussen (AP) om oppprettelse av Slettemyren - n\u00e6rmilj\u00f8park",
  "url": "https://bergen.kommune.no/politikere-utvalg/api/fil/bk360/12089087/Svar-pa-representantforslag-fra-Sandrino-Arenas-Moya-Birkeland-AP-Geir-Steinar-Dale-AP-og-Linn-Kristin-Engo-Rasmussen-AP-om-oppprettelse-av-Slettemyren-naermiljopark",
  "tekst": " BBU - kommunaldirekt\u00f8rens stab Til Intern korrespondanse Bystyrets kontor (Arbeidssted) V\u00e5r referanse: 2024/151333-8 Saksbehandler: Cecilie Krohn Fra Dato: 19. februar 2025 Byr\u00e5d for byutvikling Svar p\u00e5 representantforslag fra Sandrino Arenas Moya Birkeland (AP), Geir Steinar Dale (AP) og Linn Kristin Eng\u00f8 Rasmussen (AP) om oppprettelse av Slettemyren - n\u00e6rmilj\u00f8park Forretningsutvalget har i m\u00f8te 15.10.2024 i sak 334/24 fattet f\u00f8lgende vedtak: 1. Representantforslag fra Sandrino Arenas Moya Birkeland (A), Geir Steinar Dale (A) og Linn Kristin Rasmussen Eng\u00f8 (A) oversendes byr\u00e5det for videre utredning. 2. Byr\u00e5det bes om \u00e5 vurdere forslaget og \u00e5 utarbeide et notat slik at bystyret kan behandle saken senest i bystyrem\u00f8te 26.03.2025. 3. Utvalg for milj\u00f8 og byutvikling avgir innstilling i saken. Representantene Sandrino Arenas Moya Birkeland (A), Geir Steinar Dale (A) og Linn Kristin Rasmussen Eng\u00f8 (A) har fremmet f\u00f8lgende representantforslag: Opprettelse av Slettemyren - n\u00e6rmilj\u00f8park Slettebakken er en levek\u00e5rssone i bydelen \u00c5rstad og er av Bergen kommune kategorisert som en av de bydelen i Bergen med st\u00f8rst levek\u00e5rsutfordringer. If\u00f8lge omr\u00e5desatsingen selv skal Omr\u00e5desatsing v\u00e6re et av flere viktige innsatsomr\u00e5der i arbeidet med \u00e5 bidra til \u00e5 utjevne levek\u00e5rsforskjeller i Bergen. Bergen kommune - Slettebakken. I de neste \u00e5rene skal idrettsbyen Slettebakken Bergen kommune - Omr\u00e5deregulering for Slettebakken, Slettebakken skal pusses opp Disse skolene skal pusses opp (bt.no) og Fager\u00e5sen sykehjem skal etableres Bergen kommune - Byggeprosjekt Fager\u00e5shjemmet men i mellomtiden ser det ut til at byr\u00e5det planlegger \u00e5 ha midlertidig boliger for personer med rusutfordringer i Adolph Bergs vei 31 Bergen kommune - Andre kommunale boligprosjekter. Dette vil frata barn, unge og lokalmilj\u00f8ets uteomr\u00e5der som enten brukes i form av organisert eller egenorganisert aktivitet i mange \u00e5r mens disse prosjektene er under arbeid og blir ferdigstilt. I mellomtiden ligger det en \u00e5pen plass bak Sletten senter som inneholder en liten grussplass og gr\u00f8nt areal. Denne plassen virker form\u00e5lstjenlig til \u00e5 ha etablere flere aktivtetsskapende muligheter for b\u00e5de store og sm\u00e5. Andre vellykkede prosjekter som har v\u00e6rt i regi av omr\u00e5desatsingen kan nevnes her er: S\u00e6treparken i Ytre Arna: Bergen kommune - S\u00e6treparken H\u00e5steinarparken i Laksev\u00e5g: Bergen kommune - H\u00e5steinarparken Solheim Ballbane i Solheimsviken: Bergen kommune - Solheim ballbane Saken vil vi ha \u00f8konomiske konsekvenser, men ikke mer enn at det burde kunne l\u00f8ses innenfor omr\u00e5desatsingens egne \u00f8konomiske rammer. Andre prosjekter, som i likhet med forslag har f\u00e5tt midler nasjonalt fra. Viser til BMX park i Olsvik Olsvik, Idrett | Olsvik f\u00e5r nytt sykkel- og n\u00e6rmilj\u00f8anlegg (sydvesten.no). Spillemiddelordningen gir ogs\u00e5 en pott tilbake igjen til Bergen kommune dersom man installerer apparater som gir rett til \u00e5 f\u00e5 refundert. Spillemidler (idrettsforbundet.no) Forslag til vedtak: 1. Bystyret ber byr\u00e5det utrede en konsekvensutredning for hva en etablering av Slettemyren n\u00e6rmilj\u00f8park vil koste innen sommeren 2025 2. Det sikres et informasjonsm\u00f8te med beboere og andre organisasjon for medvirkning i prosessen av etablering av Slettemyren n\u00e6rmilj\u00f8park. 3. Bystyret ber byr\u00e5det g\u00e5 i gang med et forprosjekt av Slettemyren n\u00e6rmilj\u00f8park. 4. Bystyret ber byr\u00e5det g\u00e5 i gang med etablering av Slettemyren n\u00e6rmilj\u00f8park. Byr\u00e5dets vurdering av representantforslaget: Byr\u00e5det anerkjenner behovet for attraktive fellesarealer p\u00e5 Slettebakken og ser at Slettemyren har potensiale for \u00f8kt bruk og utvikling som rekreasjonsomr\u00e5de. Omr\u00e5det fungerer i dag som en n\u00e6rmilj\u00f8park. Gjennom kommunens medvirkningsprosesser har allerede beboere, lokale akt\u00f8rer og kommunale etater kommet med innspill om behov og \u00f8nsker for omr\u00e5det. Omr\u00e5det er et viktig gr\u00f8ntareal som man er opptatt av \u00e5 bevare, og det er \u00f8nsker om blant annet nye benker, grillplass, belysning og aktivtetsskapende kvaliteter. Byr\u00e5det vil peke p\u00e5 at grunnforholdene i omr\u00e5det er usikre, og at tiltak i grunnen kan medf\u00f8re utfordringer b\u00e5de \u00f8konomisk og teknisk. Det er behov for n\u00e6rmere unders\u00f8kelser knyttet til blant annet drenering, grunnvannsforhold og mulig forurensning. Byr\u00e5det vil gjennomf\u00f8re en n\u00e6rmere kartlegging av grunnforholdene. St\u00f8rre investeringer i omr\u00e5det m\u00e5 vurderes opp mot b\u00e5de kostnader og eventuelle negative konsekvenser. Byr\u00e5det jobber m\u00e5lrettet for \u00e5 realisere idrettsbyen p\u00e5 Slettebakken, og omr\u00e5det st\u00e5r derfor foran en betydelig utvikling, med omfattende investeringer i sosial og teknisk infrastruktur. Spesielt omr\u00e5det mellom Bergenshallen og Fysak vil p\u00e5 sikt f\u00e5 en endret arealbruk, der idrettsanlegg og gr\u00f8ntomr\u00e5der vil styrke tilbudet i omr\u00e5det. Byr\u00e5det har satt av 120 millioner i investeringsbudsjettet for gjennomf\u00f8ring av rekkef\u00f8lgekrav for ny flerbrukshall, og 16 millioner for permanent 11-bane. En st\u00f8rre utvikling av Slettemyren m\u00e5 derfor sees i sammenheng med disse langsiktige planene. Det er ikke tilstrekkelig med statlige tilskuddsmidler fra staten til \u00e5 gjennomf\u00f8re omfattende tiltak. St\u00f8rre tiltak krever kommunal finansiering og m\u00e5 vurderes i forbindelse med fremtidig rullering av handlings- og \u00f8konomiplan, prim\u00e6rt gjennom omdisponering innenfor eksisterende budsjettrammer. Byr\u00e5det mener at Slettemyren allerede fungerer godt som en n\u00e6rmilj\u00f8park, men har potensiale til \u00e5 f\u00e5 tilf\u00f8rt flere kvaliteter. Byr\u00e5det vil prioritere mindre oppgraderinger som kan gi rask effekt. Som et strakstiltak er det planer om \u00e5 sette ut nye bord og benker og en grillplass p\u00e5 omr\u00e5det dette \u00e5ret til glede for n\u00e6rmilj\u00f8et. N\u00e5r det gjelder st\u00f8rre idrettsanlegg og installasjoner i omr\u00e5det jobber byr\u00e5det m\u00e5lrettet for \u00e5 realisere idrettsbyen p\u00e5 Slettebakken, som vil gi et betydelig l\u00f8ft med tilbud for b\u00e5de store og sm\u00e5. Marte Joan Monstad \u2013 fung. byr\u00e5dsleder Christine Kahrs - Byr\u00e5d for byutvikling Dokumentet er godkjent elektronisk. "
}