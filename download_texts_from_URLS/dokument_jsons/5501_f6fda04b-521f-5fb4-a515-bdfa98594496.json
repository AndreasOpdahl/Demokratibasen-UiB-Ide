{
  "dokument_id": "f6fda04b-521f-5fb4-a515-bdfa98594496",
  "doc_type": "case_attachment",
  "kommune": 5501,
  "tittel": "4.1.2 Beredskapsplan sykdom og massed\u00f8d",
  "url": "https://innsyn.tromso.kommune.no/application/getMoteDokument?dokid=2001642149",
  "tekst": "KVALITETSH\u00c5NDBOK Administrasjon Sjurelv Fiskeoppdrett AS Opprettet av: - 07.03.2023 Sist godkjent av: Terje-Andre Hansen - Sist revidert/oppdatert av: Stine Ryslett - 22.09.23 Sist gjennomg\u00e5tt uten endringer av: - Utskriftsdato: 23.10.23 4.1.2. Beredskapsplan sykdom og massed\u00f8d Versjon: 3 1. Form\u00e5l Beredskapsplanen har som hovedm\u00e5lsetting \u00e5 forhindre og begrense r\u00f8mming, forebygge spredning av smittsomme sykdommer, ivareta fiskevelferd og redusere belastningen p\u00e5 det ytre milj\u00f8 ved krisesituasjoner. Beredskapsplanen er basert p\u00e5 risikoanalyser og egne erfaringer bygget opp gjennom \u00e5rene. Alle 3 anleggene hos Sjurelv er likt oppbygd, derfor er dette en generell beredskapsplan for alle anlegg. Hvert enkelt anlegg er risikovurdert spesifikt, men funnet likt nok innenfor punktene i beredskapsplanen til \u00e5 ha en samlet beredskapsplan, samt at vi er samme mannskap p\u00e5 alle anlegg. 2. Brukergruppe Ansvarlig er daglig leder. Alle ansatte hos Sjurelv Fiskeoppdrett A/S skal f\u00f8lge prosedyren iht. sine arbeidsoppgaver. 3. Beredskapsplaner Beredskapsplanen omhandler f\u00f8lgende situasjoner: 4. Tiltak for \u00e5 forebygge spredning av smitte og for \u00e5 ivareta fiskevelferd ved akutt utbrudd/mistanke om utbrudd av smittsom sykdom og massed\u00f8d Ved forh\u00f8yet d\u00f8delighet som kan skyldes smittsom sykdom (ikke opplagt teknisk \u00e5rsak) skal tilsynsveterin\u00e6r Christian Koren (CK) og mattilsynet varsles. CK foretar snarest mulig et akuttbes\u00f8k med uttak av n\u00f8dvendige pr\u00f8ver for \u00e5 finne \u00e5rsaken til forh\u00f8yet d\u00f8delighet/sykdom. Dersom det p\u00e5vises eller er begrunnet mistanke om restriksjonsbelagt sykdom skal Mattilsynet varslet. Hvis n\u00f8dvendig blir det tatt ut mer pr\u00f8vemateriale for \u00e5 stille diagnosen. Ved restriksjonsbelagt sykdom f\u00f8lges restriksjoner gitt av Mattilsynet. Sjurelv Fiskeoppdrett har f\u00f8lgende rutiner for \u00e5 forebygge/begrense smittespredning ved sykdomsutbrudd: Christian Koren er p\u00e5 rutinemessig inspeksjon minimum 6 ganger pr \u00e5r. Ref. Veterin\u00e6ravtale. Selskapet har 2 r\u00f8kterb\u00e5ter, en r\u00f8kterb\u00e5t til hver generasjon fisk. Ved sykdomsutbrudd unng\u00e5s det \u00e5 brukes det kun en b\u00e5t. R\u00f8kterb\u00e5t fra annen lokalitet i selskapet leies inn kun ved ekstraordin\u00e6re hendelser. Da m\u00e5 fart\u00f8yet v\u00e6re godt vasket og desinfisert f\u00f8r og etter bes\u00f8k p\u00e5 lokalitet. Ved sykdomsutbrudd p\u00e5 en lokalitet skal alle r\u00f8kterb\u00e5ter i selskapet vaskes og desinfiseres daglig. Ved sykdomsutbrudd lages det en ren og uren sone med slusing av personer og utstyr mellom sonene p\u00e5 landbasen. Har nytt bygg under planlegging, slik at hver lokalitet har egen landbase/garderobe. P\u00e5 lokaliteter med syk fisk skal friske merder r\u00f8ktes f\u00f8r syke merder. D\u00f8dfiskutstyret vaskes og desinfiseres etter bruk. Bruk av kamera til kontroll av d\u00f8dfisk i merden. Ved ekstreme mengder d\u00f8dfisk, kan br\u00f8nnb\u00e5t/annen egnet b\u00e5t med pumpe/h\u00e5v brukes til d\u00f8dfiskopptak. Sjurelv har eget n\u00f8dsystem med LiftUp p\u00e5 landbase klar til bruk dersom det skulle bli n\u00f8dvendig. Ved behov innkalles ekstra mannskap. Sjurelv Fiskeoppdrett har avtale med Akva-Ren AS om levering av ensilasje, og mottak av d\u00f8dfisk ved massed\u00f8d. Akva Ren kan stille opp med: B\u00e5ter kan rekvireres for \u00e5 kverne oppsamlet d\u00f8dfisk og hjelpe til med oppsuging av d\u00f8dfisk fra merd. V\u00e6sketett conteiner kan rekvireres for transport til Akva-Ren med bil. Mobil slakteenhet kan l\u00e5nes for hjelp til kverning av d\u00f8dfisk. Ved store mengder d\u00f8dfisk, kan fiskeb\u00e5ter med oppsuging tilkalles for hjelp til oppsuging. Sanitetsslakting blir utf\u00f8rt hos Ler\u00f8y Aurora AS, dersom Mattilsynet ikke bestemmer noe annet. Slaktefisk blir hentet av br\u00f8nnb\u00e5t. Dersom det oppst\u00e5r s\u00e5r/ klemskader p\u00e5 fisken etter et uv\u00e6r, prioriteres opptak av skadet fisk. Det kan v\u00e6re aktuelt \u00e5 slakte ut fisk for \u00e5 forebygge s\u00e5rutvikling eller andre sekund\u00e6re skader/sykdommer. D\u00f8dfiskh\u00e5ndtering som beskrevet ovenfor. Ved plutselig massed\u00f8d, uavhengig av \u00e5rsak, foreg\u00e5r d\u00f8dfiskh\u00e5ndtering p\u00e5 samme m\u00e5te som ved utbrudd av smittsom sykdom. N\u00f8dslakt/Sanering Etter p\u00e5legg eller samr\u00e5d med Mattilsynet kan det bli n\u00f8dvendig med n\u00f8dslakting (eller sanering av fisken) etter mistanke eller p\u00e5vist listef\u00f8rt sykdom. Ved n\u00f8dslakt skal alle prosedyrer og p\u00e5legg f\u00f8lges, og det vil bli behov for lukket transport med br\u00f8nnb\u00e5t og slakting/ destruering av fisk p\u00e5 godkjent slakteri (Ler\u00f8y Aurora AS) for dette, evt. annet iht. krav/\u00f8nsker fra Mattilsynet. Ved n\u00f8dslakt skal salg informeres, og hvilke markedsmuligheter det er for den n\u00f8dslaktede fisken Ved n\u00f8dslakt skal en be om prioritering p\u00e5 slakteri, for \u00e5 f\u00e5 t\u00f8mt anlegget raskest mulig. Sjurelv Fiskeoppdrett AS har beredskapsavtale med Rostein om frakt og kapasitet ved \u00f8kt d\u00f8delighet/massed\u00f8d og prioritet. Sjurelv Fiskeoppdrett AS har ogs\u00e5 slakteavtale med Ler\u00f8y Aurora om slakt som ogs\u00e5 omfatter beredskapslakting, med prioritering. Dokumentasjon Loggf\u00f8re alle observasjoner, tiltak, statusm\u00f8ter, hvem som er varslet, ansvarlige for oppf\u00f8lging av tiltak mm. Anlegg etter uttak av fisk Etter n\u00f8dslakting/sanering av all fisken skal anlegget desinfiseres etter prosedyre, og all bruk og transport med b\u00e5ter og utstyr skal v\u00e6re strengt kontrollert ift. til desinfisering (se egen prosedyre). 5. Vedlegg Varslingsplan: Varslingsplan Sjurelv Fiskeoppdrett 6. Referanser Risikoanalyse for Fiskehelse og fiskevelferd Lest og forst\u00e5tt Account Admin Asgeir Larsen 06.09.2023 Oliver Haug 30.08.2023 \u00d8ystein Falck 01.08.2023 Stine Ryslett 04.08.2023 Terje-Andre 29.08.2023 Hansen Terje H 06.06.2023 Hansen Referanser 4.3. - Varslingsplan Sjurelv Fiskeoppdrett 4.3.1. - Varsling av hendelser som gir d\u00e5rlig fiskevelferd for oppdrettsfisk 8.2.4. - Smittebegrensing - Renhold og hygiene "
}