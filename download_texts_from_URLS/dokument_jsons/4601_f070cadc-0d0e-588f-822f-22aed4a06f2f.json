{
  "dokument_id": "f070cadc-0d0e-588f-822f-22aed4a06f2f",
  "doc_type": "case_presentation",
  "kommune": 4601,
  "tittel": "H\u00f8ringsuttalelse - Overdoseforebyggende arbeid i kommunen, nasjonale faglige r\u00e5d",
  "url": "https://bergen.kommune.no/politikere-utvalg/api/fil/bk360/10519756/Framstilling-Horingsuttalelse-Overdoseforebyggende-arbeid-i-kommunen-nasjonale-faglige-rad",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/65066-2 H\u00f8ringsuttalelse - Overdoseforebyggende arbeid i kommunen, nasjonale faglige r\u00e5d Hva saken gjelder: Nasjonale faglige r\u00e5d for kommunalt overdoseforebyggende arbeid er laget p\u00e5 oppdrag fra Helse- og omsorgsdepartementet, og erstatter r\u00e5dene i Nasjonal overdosestrategi 2019\u2013 2022. M\u00e5lsetningen med revisjonen er \u00e5 \u00f8ke bevisstheten om at overdoser kan forekomme i alle kommuner, ogs\u00e5 i kommuner som ikke har et kjent rusmilj\u00f8, og \u00e5 gi kommunene verkt\u00f8y for \u00e5 forebygge. R\u00e5dene er utarbeidet for \u00e5 bidra til \u00e5 gj\u00f8re det lettere for alle kommuner \u00e5 utvikle sitt overdoseforebyggende arbeid slik at antallet overdoser og overdosed\u00f8dsfall i Norge reduseres. Det er et m\u00e5l at alle kommuner ser n\u00f8dvendigheten av overdoseforebyggende arbeid, og at rutiner for \u00e5 redusere risiko for overdoser er del av kommunenes systematiske folkehelsearbeid. De nasjonale r\u00e5dene for overdoseforebyggende arbeid beskriver hvordan kommunene p\u00e5 ulike m\u00e5ter og p\u00e5 ulike niv\u00e5, kan bidra til \u00e5 forebygge overdoser og overdosed\u00f8dsfall. R\u00e5dene er til en stor del forankra i folkehelseloven, smittevernloven og helse- og omsorgstjenesteloven. H\u00f8ringsfrist: 01.08.2024 Innspill fra fagetat: Etat for psykisk helse og rustjenester (EPHRT) vurderer samlet sett at de faglige r\u00e5dene for overdoseforebyggende arbeid i kommunen er gode. De viser til viktigheten av kunnskapsbasert tiln\u00e6rming og samarbeid mellom niv\u00e5. Den viser ogs\u00e5 en bredde i det forebyggende arbeidet og ikke bare til tiltak spesielt rettet mot tyngre rusavhengige. Det \u00e5 f\u00e5 tydelig frem i r\u00e5dene behovet for oppf\u00f8lging av de som har overdosert og ivaretakelse av de som er rundt er spesielt positivt med disse r\u00e5dene. R\u00e5dene fremst\u00e5r som relevante og tar h\u00f8yde for en stor variasjon mellom kommunene. Byr\u00e5dens vurdering og forslag til h\u00f8ringsuttalelse: Byr\u00e5den vurderer at de nasjonale faglige r\u00e5dene for overdoseforebyggende arbeid i kommunen er konkrete og relevante. R\u00e5dene vil tilpasses og innarbeides i planer p\u00e5 rusfeltet for Bergen kommune. Vedtakskompetanse: Byr\u00e5dets fullmakter \u00a7 6 Byr\u00e5det avgir h\u00f8ringsuttalelser p\u00e5 vegne av Bergen kommune. H\u00f8ringsuttalelser i prinsipielle 1 saker som samtidig inneb\u00e6rer politiske avveininger, skal avgis av bystyret. Forretningsutvalget kan p\u00e5 vegne av bystyret avgj\u00f8re hvorvidt en h\u00f8ringsuttalelse inneholder prinsipielle avveininger og m\u00e5 fremsendes til behandling i bystyret. H\u00f8ringsuttalelser avgitt av byr\u00e5det sendes uten ugrunnet opphold bystyrets kontor til orientering. Forretningsutvalgets har i m\u00f8te 23.4.24 i sak 147/24 fattet f\u00f8lgende vedtak: \u00abByr\u00e5det avgir eventuelt h\u00f8ringssvar til \u00abH\u00f8ring - Overdoseforebyggende arbeid i kommunen\u00bb p\u00e5 vegne av Bergen kommune.\u00bb Byr\u00e5d for barnevern, sosiale tjenester og mangfold innstiller til byr\u00e5det \u00e5 fatte f\u00f8lgende vedtak: 1. Byr\u00e5det avgir h\u00f8ringsuttalelse til Overdoseforebyggende arbeid i kommunen, nasjonale faglige r\u00e5d, slik den fremkommer av byr\u00e5dens forslag. 2. Melding om vedtak sendes bystyrets kontor. Dato: 18. juni 2024 Charlotte Spurkeland Byr\u00e5d for barnevern, sosiale tjenester og mangfold Dokumentet er godkjent elektronisk. Vedlegg: Utfylt skjema \u2013 h\u00f8ringssvar overdoseforebygging.2024 2 "
}