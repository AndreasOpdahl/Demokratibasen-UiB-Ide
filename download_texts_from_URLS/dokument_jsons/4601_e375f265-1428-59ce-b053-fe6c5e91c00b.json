{
  "dokument_id": "e375f265-1428-59ce-b053-fe6c5e91c00b",
  "doc_type": "case_attachment",
  "kommune": 4601,
  "tittel": "Kommunalt r\u00e5d for personer med funksjonsnedsettelses forslag til evaluering av forskrift for utleie av sm\u00e5 elektriske kj\u00f8ret\u00f8y p\u00e5 offentlig grunn i Bergen kommune",
  "url": "https://bergen.kommune.no/politikere-utvalg/api/fil/bk360/10079451/Kommunalt-rad-for-personer-med-funksjonsnedsettelses-forslag-til-evaluering-av-forskrift-for-utleie-av-sma-elektriske-kjoretoy-pa-offentlig-grunn-i-Bergen-kommune",
  "tekst": " Kommunalt r\u00e5d for personer med funksjonsnedsettelse Til Intern korrespondanse Utvalg for milj\u00f8 og byutvikling/Bystyret V\u00e5r referanse: 2024/05173-25 Saksbehandler: Ragnhild Hvoslef Kr\u00fcger Fra Dato: 15. mars 2024 Kommunalt r\u00e5d for personer med funksjonsnedsettelse Kommunalt r\u00e5d for personer med funksjonsnedsettelses forslag til evaluering av forskrift for utleie av sm\u00e5 elektriske kj\u00f8ret\u00f8y p\u00e5 offentlig grunn i Bergen kommune KRPF fattet i m\u00f8te 12. mars vedtak i sak 40/24 I henhold til pkt. 6 i r\u00e5dets reglement 1, samt pkt. 6.5 i Reglement for bystyret og bystyreutvalgene, bes utvalg for milj\u00f8 og byutvikling votere over f\u00f8lgende vedtakspunkt og merknad(er): Forslag til vedtak: Det gj\u00f8res f\u00f8lgende endringer i \u00a77. Krav til s\u00f8knader og utvelgelseskriterier: Punkt a) i andre avsnitt flyttes opp som punkt e) i f\u00f8rste avsnitt slik at paragrafen lyder som f\u00f8lger: En s\u00f8knad om tillatelse skal som minimum inneholde: a) Utleiers navn, adresse, organisasjonsnummer, epostadresse, telefonnummer og kontaktperson. b) Bekreftelse p\u00e5 registrering i Enhetsregisteret. c) Dokumentasjon p\u00e5 at utleier oppfyller gjeldende datastandard som muliggj\u00f8r toveis datadeling. d) Dokumentasjon p\u00e5 at kj\u00f8ret\u00f8y som skal leies ut i Bergen vil respondere korrekt p\u00e5 reguleringer og geosoner som nevnt i forskriftens \u00a7 9. e) Kvalitet p\u00e5 utleiers rutiner og virkemidler for \u00e5 oppn\u00e5 god parkeringspraksis, samt plan for hvordan utleier skal organisere fjerning, flytting og rydding av kj\u00f8ret\u00f8y etter forskriftens \u00a7 13 (40 %). Dersom det er flere enn tre s\u00f8kere som oppfyller minimumskravene, skal utvelgelsen skje etter f\u00f8lgende kriterier (vekting i parentes): a) Kvalitet p\u00e5 utleiers rutiner og virkemidler for \u00e5 sikre trygge offentlige rom (30 %), Herunder 1. hvordan s\u00f8keren fremmer lovlig og hensynsfull ferdsel, 2. hvordan s\u00f8keren ivaretar sikkerheten til tredjepersoner, og 3. hvordan s\u00f8keren ivaretar sikkerheten til f\u00f8reren av kj\u00f8ret\u00f8yet. b) Klima- og milj\u00f8vennlig drift, herunder levetid p\u00e5 kj\u00f8ret\u00f8y, rutiner for h\u00e5ndtering av avfall/defekte kj\u00f8ret\u00f8y og komponenter (30 %). Kommunen vil utdype innholdet i kriteriene og oppstille dokumentasjonskrav ved kunngj\u00f8ring av tillatelsesordningen. 1 Pkt. 6 i reglementene til de tre r\u00e5dene er likelydende. Selskapene som s\u00f8ker om tillatelse etter forskriften kan ikke ha samme eier og/eller tilh\u00f8re samme konsern, slik konsern er definert i aksjeloven \u00a7 1-3. Merknad 1: Bystyret ber byr\u00e5det om en evaluering av muligheten for \u00e5 inkludere krav om parkeringsstativ for elsparkesyklene p\u00e5 samme m\u00e5te som for bysyklene der elsparkesyklene ikke blir deaktivert uten at de er satt inn i stativet, f\u00f8r neste evaluering av denne forskriften. Merknad 2: I \u00a79. Regulering av soner og omr\u00e5der mener KRPF at sentrumssonen b\u00f8r utvides, spesielt i omr\u00e5det fra sentrum og oppover mot Skanselien og bortover Leitet da det er mye feilparkering og opphoping av elsparkesykler i omr\u00e5det samtidig som gatene er smale. Merknad 3: \u00a713. Drift og vedlikehold fungerer ikke tilfredsstillende slik den er i dag. Bystyret ber derfor bymilj\u00f8etaten om \u00e5 utrede en skjerpelse i denne forskriften som f\u00f8rer til bedre rutiner hos utleier, f.eks. mulig heten for \u00e5 gi dagsb\u00f8ter eller annet i omr\u00e5der der dette er et stort problem, f\u00f8r neste evaluering av forskriften. Begrunnelse for forslag / merknader: KRPF erfarer at det fremdeles er betydelig grad av feilparkeringer som f\u00f8rer til redusert sikkerhet og manglende fremkommelighet. I tillegg opplever mange funksjonshemmede mer utrygghet n\u00e5r de beveger seg rundt i sentrum da det fremdeles er en del uvettig/hasardi\u00f8s kj\u00f8ring rundt i byen, b\u00e5de p\u00e5 gangfelt og i veien (f.eks. manglende respekt for fotgjengere som har gr\u00f8nt lys i overgangsfeltet). Begrensning i antall kj\u00f8ret\u00f8y har bidratt til en liten nedgang i feilparkeringer, men ikke nok. \u00a713. Drift og vedlikehold. Etter KRPF sin mening fungerer ikke dette godt i dag. Vi opplever fremdeles en god del feilparkeringer og opphopninger av disse kj\u00f8ret\u00f8yene utenfor oppmerket omr\u00e5de. KRPF ber derfor om endringer i forskriften som bedre ivaretar sikkerheten og fremkommeligheten til de myke trafikantene i Bergen, spesielt i forhold til personer som ikke selv kan se hindringen eller selv kan vekk hindringen. Begrunnelsen skal det ikke voteres over i utvalget eller bystyret. M\u00f8te- og talerett i utvalgsm\u00f8tet KRPF \u00f8nsker \u00e5 v\u00e6re tilstede under behandlingen av den ovennevnte saken og ber om at Sonja Ljostveit innkalles og gis m\u00f8te- og talerett i utvalget sitt m\u00f8te 21. mars jf. pkt. 6 i r\u00e5det reglement: \u00abOrdf\u00f8rer eller leder av bystyreutvalg kan n\u00e5r saker hvor (eldrer\u00e5det/ungdomsr\u00e5det/kommunalt r\u00e5d for personer med funksjonsnedsettelse) har gitt uttale, er til behandling, eller n\u00e5r [r\u00e5det] har tatt initiativ til \u00e5 sette viktige tema for (eldre/undgom, r\u00e5dets m\u00e5lgrupper) p\u00e5 dagsorden, gi definerte representanter for (eldrer\u00e5det/ungdomsr\u00e5det/kommunalt r\u00e5d for personer med funksjonsnedsettelse) m\u00f8te- og talerett i det aktuelle folkevalgte organet\u00bb. Med hilsen Kommunalt r\u00e5d for personer med funksjonsnedsettelse Sonja Ljostveit - leder Ragnhild Hvoslef Kr\u00fcger - seniorr\u00e5dgiver Dokumentet er godkjent elektronisk. Kopi: "
}