{
  "dokument_id": "04eb5964-4f1a-5df7-ad09-2953b5fa469a",
  "doc_type": "case_attachment",
  "kommune": 4601,
  "tittel": "Uttreden fra verv i Kontrollutvalget - Line Berggren Jacobsen (A)",
  "url": "https://bergen.kommune.no/politikere-utvalg/api/fil/bk360/9662137/Uttreden-fra-verv-i-Kontrollutvalget-Line-Berggren-Jacobsen-A-",
  "tekst": " Forretningsutvalget Saksframstilling V\u00e5r referanse: 2024/03872-1 Saksbehandler: Helene Margrete Halse Uttreden fra verv i Kontrollutvalget - Line Berggren Jacobsen (A) Hva saken gjelder: Sekretariat for kontrollutvalget er blitt gjort oppmerksom p\u00e5 at medlem av kontrollutvalget Line Berggren Jacobsen (A) tiltrer i ny stilling som leder for samfunnskontakt i Eviny AS fra 1. februar 2024. De har i den anledning bedt Kommuneadvokaten om en uttalelse om valgbarhet til kontrollutvalget, helt konkret om Jacobsen har f\u00e5tt en \u00abledende stilling\u00bb i et selskap som Bergen kommune har eierinteresser i. Dersom stillingen kan ansees som \u00abledende\u00bb er hun ikke lenger valgbar til kontrollutvalget, if\u00f8lge kommunelovens \u00a7 23-1 tredje ledd bokstav g. Kommuneadvokaten viser til at det er f\u00e5 rettskilder som dr\u00f8fter grensene for hva som er \u00e5 regne som en \u00abledende stilling\u00bb. Ettersom leder for samfunnskontakt og kommunikasjon i Eviny ikke sitter i konsernledelsen, men i niv\u00e5et under, oppfatter Kommuneadvokaten dette som et grensesp\u00f8rsm\u00e5l. Basert p\u00e5 de momenter som departementet har vektlagt i sine uttalelser, og ikke minst hensynene bak reglene, mener Kommuneadvokaten likevel at leder for samfunnskontakt og kommunikasjon i Eviny er en \u00abledende stilling\u00bb i kommuneloven \u00a7 23-1 tredje ledd sin forstand. N\u00e5r Berggren Jacobsen tiltrer denne stilling, er det Kommuneadvokatens vurdering under tvil at hun m\u00e5 tre ut av kontrollutvalget. Bystyredirekt\u00f8ren slutter seg til kommuneadvokatens vurdering og anbefaler at Line Berggren Jacobsen (A) regnes som ikke valgbar fra tidspunktet hun tiltrer stillingen som samfunnskontakt i Eviny. Kommuneloven \u00a7 7-9 (1) sl\u00e5r fast at en folkevalgt som ikke lenger er valgbar til et folkevalgt organ, trer endelig ut av organet. Ettersom kommuneadvokaten og bystyredirekt\u00f8ren under tvil har kommet frem til at hun er \u00e5 regne som ikke valgbar, blir saken lagt frem for Forretningsutvalget. Forslag til vedtak: Line Berggren Jacobsen trer ut av verv som medlem av kontrollutvalget fra og med 1. februar 2024, jf. kommuneloven \u00a7 7-9 (1) Dato: 9. januar 2024 Trine Pettersen Gr\u00f8nbech - Bystyredirekt\u00f8r Helene Halse - R\u00e5dgiver 1 Dokumentet er godkjent elektronisk. Vedlegg: 1. Ber om uttalelse fra kommuneadvokaten - om valgbarhet til kontrollutvalget 2. Valgbarhet til kontrollutvalget \u2013 Line Berggreen Jacobsen 2 "
}