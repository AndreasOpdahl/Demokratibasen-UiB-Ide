{
  "dokument_id": "9f6cf8b4-07d9-59e4-8d5e-d375dd6c3533",
  "doc_type": "case_minutes",
  "kommune": 4601,
  "tittel": "Saksprotokoll UFKN, 21082024, Sak 120/24, Representantforslag fra Eira Martinsen Garrido (SV) om litteraturbyen Bergen",
  "url": "https://bergen.kommune.no/politikere-utvalg/api/fil/bk360/11003932/Innstilling-vedtak-Representantforslag-fra-Eira-Martinsen-Garrido-SV-om-litteraturbyen-Bergen-",
  "tekst": "Representantforslag fra Eira Martinsen Garrido (SV) om litteraturbyen Bergen Utvalg for finans, kultur og n\u00e6ring behandlet saken i m\u00f8tet 21.08.2024 sak 120/24 og avga f\u00f8lgende innstilling: Representantforslaget avvises med bakgrunn i byr\u00e5dets svar. Utvalg for finans, kultur og n\u00e6rings behandling F\u00f8lgende representanter tok ordet: Eira Vilde Martinsen Garrido (SV), Erik Abrahamsen (H), Rune Bakervik (A) Forslag fremsatt i utvalget: Erik Abrahamsen (H) fremsatte p\u00e5 vegne av H, FrP og Sp f\u00f8lgende alternative forslag: Representantforslaget avvises med bakgrunn i byr\u00e5dets svar. Votering: Alternativt forslag fra H, FrP og Sp, fremsatt av Erik Abrahamsen (H) ble tiltr\u00e5dt med 9 stemmer (H, FrP, BL, INP, Sp) Forslagstillers forslag til vedtak, fremsatt av Eira Vilde Martinsen Garrido (SV) fikk 6 stemmer (A, SV, MDG, V). Forslagstillernes forslag til vedtak: \u2022 Bystyret ber byr\u00e5det om \u00e5 etablere et nytt, \u00e5rlig arbeidsstipend for forfattere bosatt i Bergen. \u2022 Bystyret ber byr\u00e5det om \u00e5 arbeide for opprettelsen av en forfatterleilighet i Bergen, hvor forfattere bosatt andre steder i Norge og i verden kan s\u00f8ke om skriveopphold. \u2022 Bystyret ber byr\u00e5det om \u00e5 styrke Bergens rolle som friby for forfulgte forfattere, og arbeide for \u00e5 v\u00e6re vertskap for flere forfattere p\u00e5 flukt. \u2022 Bystyret ber byr\u00e5det om \u00e5 \u00f8ke tilgangen p\u00e5 nynorsk litteratur i skolebibliotekene. \u2022 I tr\u00e5d med den spr\u00e5kpolitiske planen \"Ordet Fanger\", ber bystyret om en tiltaksplan som spesielt tar sikte p\u00e5 \u00e5 styrke Bergens posisjon som litteraturby. \u2022 Bystyret ber byr\u00e5det om \u00e5 gi Skrivekunstakademiet et fast tilskudd gjennom bybudsjettet, samt \u00f8ke bevilgningene til Litteraturhuset og LitFest. "
}