{
  "dokument_id": "9bdeeaa2-a8b4-5d6f-8a15-225aeee8b25f",
  "doc_type": "case_presentation",
  "kommune": 4601,
  "tittel": "Ytrebygda,gnr. 107 bnr. 308, Langenesvegen 34. Klage over avslag p\u00e5 s\u00f8knad om oppf\u00f8ring av hjortegjerde",
  "url": "https://bergen.kommune.no/politikere-utvalg/api/fil/bk360/9625098/Framstilling-Ytrebygda-gnr-107-bnr-308-Langenesvegen-34-Klage-over-avslag-pa-soknad-om-oppforing-av-hjortegjerde",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2023/212598-5 Ytrebygda,gnr. 107 bnr. 308, Langenesvegen 34. Klage over avslag p\u00e5 s\u00f8knad om oppf\u00f8ring av hjortegjerde Hva saken gjelder: Tiltakshaver Thorolf Magnesen klager over vedtak om avslag datert 03.08.2023. Avslagshjemler er KPA 2018 \u00a7 6.1.1 (byggegrense mot sj\u00f8) og \u00a7 3.1 (plankrav), samt pbl. \u00a7 29-2 (visuelle kvaliteter). S\u00f8knaden gjelder gjerde 14,95 m x 9-13 m, med h\u00f8yde 2,2 m. Minste avstand til sj\u00f8 vil bli ca. 13 m. Ansvarlig s\u00f8ker er Bygg Prosjekt AS. Eiendommen er i KPA2018 angitt som bebyggelse og anlegg \u2013 \u00f8vrig byggesone, gr\u00f8nnstruktur, kombinerte form\u00e5l i sj\u00f8 og vassdrag, og ligger innenfor hensynssone funksjonell strandsone og flyst\u00f8y. Eiendommen inng\u00e5r ikke i reguleringsplan. Innhegningen er s\u00f8kt plassert som vist med pil p\u00e5 flyfoto til venstre under. Oms\u00f8kt gjerde er markert med stiplet strek og gr\u00f8nt kryss p\u00e5 situasjonsplan til h\u00f8yre under. Aktuelt omr\u00e5de markert med gr\u00f8nt kryss p\u00e5 skr\u00e5foto under: 1 Nabomerknad: Lise Bendixen Bracco, gnr. 107, bnr. 200, Langenesvegen 32, har f\u00f8lgende merknader i hovedtrekk: - Det vises til tidligere ulovlighetssak om utgraving og fors\u00f8k p\u00e5 \u00e5 privatisere det samme omr\u00e5det i strandsonen. Tiltakshaver fikk da krav om tilbakef\u00f8ring. - Form\u00e5let med byggeforbudet er \u00e5 hindre nedbygging og privatisering av strandsonen. Det skal bl.a. tas hensyn til natur- og kulturmilj\u00f8, landskap og allmenne interesser. - Naboen mener at det aktuelle hagearealet er ulovlig etablert. Tiltakene befinner seg ikke p\u00e5 hagearealet til eiendommen, men derimot i det gr\u00f8nne beltet som g\u00e5r i strandsonen langs hele Mildehalv\u00f8ya. - Naboen mener det er viktig at strandsonen ikke privatiseres. Naboen har ikke observert hjort i omr\u00e5det. Uttale fra Bymilj\u00f8etaten (BME): Uttalen er datert 07.07.2023. BME viser til at det i dag g\u00e5r et gr\u00f8nt belte langs strandsonen som bidrar til kvaliteter for biologisk mangfold og friluftsliv, og sikrer en sammenhengende gr\u00f8nn forbindelse mellom friluftsomr\u00e5det i \u00f8st og friluftsomr\u00e5det i s\u00f8rvest. Oms\u00f8kt omr\u00e5de er en del av dette gr\u00f8nne beltet. Et hjortegjerde vil f\u00f8lge BME utgj\u00f8re et fysisk stengsel som reduserer og fragmenterer dette gr\u00f8nne beltet. Selv om tiltaksomr\u00e5det er beplantet pr. i dag, framst\u00e5r det som tilgjengelig i og med at det ligger utenfor boligens naturlige hageareal. Hjortegjerdet med en h\u00f8yde p\u00e5 2,2 m vil fremst\u00e5 som en relativt stor teknisk installasjon i strandsonen med negativ innvirkning p\u00e5 landskapsbildet. BME frar\u00e5der at det gis dispensasjon for oppf\u00f8ring av gjerdet. Klagerens anf\u00f8rsler: Klagen er datert 16.08.2023. Oppsummert mener klager at nasjonale eller regionale interesser ikke blir tilsidesatt. Klageren viser til at eiendommen er i et byggeomr\u00e5de i KPA. Klageren viser at til at eiendommen er p\u00e5 vel 2500 m2 og har v\u00e6rt bebygd siden 1967. Den aktuelle innhegningen utgj\u00f8r ca. 100 m2. Klageren mener det er helt feil at det er et sammenhengende gr\u00f8nt felt som strekker seg over et st\u00f8rre omr\u00e5de. Gr\u00f8ntbeltet er ikke sammenhengende pr. i dag. Klageren mener at hjortegjerdet ikke vil hindre allmenhetens tilkomst til strandsonen. Fagetatens vurdering og anbefaling: Fagetaten viser til at et gjerde i seg selv vil kunne virke privatiserende og fremst\u00e5 som et fremmedelement i strandsonen med sin st\u00f8rrelse. Fagetaten har vektlagt at tiltaket ligger i den funksjonelle strandsonen, der terskelen for \u00e5 innvilge dispensasjon er h\u00f8yere. Fagetaten viser til at det kun er private interesser som skal ivaretas ved tiltaket. Oppf\u00f8ring av et slikt gjerde vil kunne skape en uheldig presedens i nabolaget. Fagetaten viser til at det ikke er tilstrekkelig at et tiltak har fordeler ved seg, fordelene m\u00e5 v\u00e6re klart st\u00f8rre enn ulempene, jf. f\u00f8lgende uttalelse fra Sivilombudet i sak 2021/3135: \u00abFor at fordelene skal v\u00e6re \u00abklart st\u00f8rre\u00bb enn disse ulempene, m\u00e5 det normalt foreligge sterke areal- og ressursdisponeringshensyn som tilsier en endring av den planbestemte arealbruken, jf. plan- og bygningsloven \u00a7 19-2 andre ledd andre punktum.\u00bb Visuelt mener fagetaten at tiltaket vil fremst\u00e5 som et dominerende fremmedelement i landskapet, b\u00e5de sett fra sj\u00f8siden og fra bakenforliggende eiendommer. Fagetaten opprettholder sitt vedtak. Byr\u00e5dets vurdering og anbefaling/konklusjon: Byr\u00e5det har vurdert klagen og anbefaler at fagetatens vedtak opprettholdes. Byr\u00e5det har lagt avgj\u00f8rende vekt p\u00e5 at tiltaket framst\u00e5r som et uforholdsmessig stort inngrep i den funksjonelle strandsonen, der s\u00f8knader om dispensasjon skal vurderes strengt. Byr\u00e5det stiller seg bak Bymilj\u00f8etatens argumentasjon i saken som framg\u00e5r ovenfor. Byr\u00e5det viser til Side 2 av 3 at oms\u00f8kt tiltak ligger utenfor eiendommens naturlige hageareal. Det framg\u00e5r av KPA 2018 \u00a7 6.1.1 at byggegrensen for nye tiltak i omr\u00e5det er 50 meter. Byr\u00e5det mener at de hensyn som ligger bak byggeforbudet vil bli vesentlig tilsidesatt ved en dispensasjon, jf. pbl. \u00a7 19-2, andre ledd, f\u00f8rste setning. Etter loven kan det dermed ikke gis dispensasjon. Videre mener byr\u00e5det at fordelen ved en dispensasjon uansett ikke overstiger ulempene. Byr\u00e5det viser til at tiltaket kun skal tilgodese private interesser, mens allmenhetens interesse av en inngrepsfri strandsone blir skadelidende. Byr\u00e5det tiltrer fagetatens vurdering om at tiltaket vil forringe omr\u00e5dets visuelle kvaliteter. Vedtakskompetanse: I medhold av Reglement for Bergen bystyre og utvalgene 2023-2027 punkt 6.8.2, jf. bystyresak 368/23, er myndigheten til \u00e5 behandle klagesaker etter plan- og bygningsloven, med unntak av klagesaker som bystyret i plan eller vedtekt har fastsatt skal behandles av bystyret eller annet organ og klagesaker som er delegert til byr\u00e5det, delegert til Utvalg for milj\u00f8 og byutvikling. Dersom klagen ikke tas til f\u00f8lge, skal saken sendes til Statsforvalteren i Vestland for endelig avgj\u00f8relse. Byr\u00e5det innstiller til utvalg for milj\u00f8 og byutvikling \u00e5 fatte f\u00f8lgende vedtak: Fagetatens vedtak datert 03.08.2023 opprettholdes. Klagen tas ikke til f\u00f8lge. Dato: 6. februar 2024 Christine B. Meyer Christine Kahrs Byr\u00e5dsleder Byr\u00e5d for byutvikling Dokumentet er godkjent elektronisk. Vedlegg: Fagetatens notat datert 30.10.2023 med f\u00f8lgende vedlegg: 1. Oversiktskart 2. Oversiktsfoto 3. Situasjonsplan 4. Klage datert 16.08.2023 5. Avslag p\u00e5 s\u00f8knad, datert 03.08.2023 6. Uttalelse fra Bymilj\u00f8etaten, datert 07.07.2023 7. Nabomerknad 8. S\u00f8knad 9. Tegning Side 3 av 3 "
}