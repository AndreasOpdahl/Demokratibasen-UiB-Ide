{
  "dokument_id": "a5a5ca69-84a8-5ce5-ad5b-184e6dc75f0c",
  "doc_type": "case_presentation",
  "kommune": 5501,
  "tittel": "200/2117/0/0 Austadvegen 4A - Delegasjon av myndighet til \u00e5 gi unntak fra midlertid forbud",
  "url": "https://innsyn.tromso.kommune.no/application/getMoteDokument?dokid=2001959877",
  "tekst": "Arkivsak-dok. KLAGE-24/00686-9 Saksbehandler Ina Ulrikke Rasmussen Saksgang M\u00f8tedato Delegering av myndighet til \u00e5 gi unntak fra midlertid forbud mot tiltak Kommunedirekt\u00f8rens innstilling: Administrasjonen gis myndighet til \u00e5 innvilge unntak fra midlertidig forbud mot tiltak av 11.11.2021 for alle eiendommer som ber\u00f8res av forbudet, forutsatt at dette ikke vil vanskeliggj\u00f8re planleggingen, jf. plan- og bygningsloven\u00a7 13-1 tredje ledd. Stig Tore Johnsen Mette Moh\u00e5g Kommunedirekt\u00f8r Avdelingsdirekt\u00f8r for bymilj\u00f8 Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Org.nr.: Foretaksregisteret NO 940 101 808 MVA Telefon: 77 79 00 00 Hva saken gjelder Administrasjonen har den 12.03.2024 innvilget rammetillatelse til oppf\u00f8ring av enebolig p\u00e5 eiendom 200/2117 i Austadvegen 4A. Eiendommen ligger innenfor et omr\u00e5de hvor kommunen har nedlagt midlertidig forbud mot tiltak den 11.11.2021, som f\u00f8lge av et p\u00e5g\u00e5ende planarbeid som blant annet skal sikre det verneverdige kulturmilj\u00f8et i omr\u00e5det. Samtidig med rammetillatelsen har administrasjonen gitt unntak fra det midlertidige forbudet fordi denne eneboligen etter administrasjonens vurdering ikke vil vanskeliggj\u00f8re det p\u00e5g\u00e5ende planarbeidet. Naboer har klaget p\u00e5 rammetillatelsen og har anf\u00f8rt at det ikke kan gis unntak fra det midlertidige byggeforbudet. Det vises blant annet til at administrasjonen ikke er delegert myndighet til \u00e5 gi unntak fra forbudet for andre eiendommer enn Austadvegen 4B. Administrasjonen har ikke tatt klagen til f\u00f8lge, og har oversendt saken til Statsforvalteren i Troms og Finnmark for endelig avgj\u00f8relse. Sp\u00f8rsm\u00e5let som har aktualisert seg i klagesaken hos Statsforvalteren er hvorvidt KOBY har delegert kompetansen til \u00e5 unnta fra byggeforbudet i andre saker enn for Austadvegen 4B. Statsforvalteren har bedt om at dette sp\u00f8rsm\u00e5let forelegges for KOBY. Saksutredning I vedtaket i KOBY av 02.06.2022, sak 45/22, ble klage p\u00e5 midlertidig forbud mot tiltak av 11.11.2021 behandlet. Klagen ble ikke tatt til f\u00f8lge, men utvalget vedtok \u00e5 gi administrasjonen myndighet til i \u00e5 gi unntak etter \u00a7 13-1 tredje ledd. Delegeringsvedtaket fra KOBY har f\u00f8lgende ordlyd i punkt 3: \u00abAdministrasjonen gis myndighet til \u00e5 innvilge unntak fra midlertidig forbud mot tiltak av 11.11.2021, forutsatt at dette ikke vil vanskeliggj\u00f8re planleggingen, jf. plan- og bygningsloven \u00a7 13-1 tredje ledd.\u00bb Delegasjonen er vedtatt som f\u00f8lge av et \u00f8nske fra KOBY om at utbygging av tomannsbolig i Austadvegen 4B ikke skulle stanses av byggeforbudet, s\u00e5 fremt det ikke ville vanskeliggj\u00f8re den videre planprosessen med plan 1905. I vedtaket om midlertidig forbud mot tiltak datert 11.11.2021 kommer dette til uttrykk slik: \u00abKOBY anmoder om at utlegging av plan 1905 kommer til politisk behandling innen f\u00f8rste kvartal 2022. Det bes om at administrasjonen fortl\u00f8pende vurderer hvorvidt p\u00e5g\u00e5ende byggesak i Austadvegen 4B likevel kan godkjennes raskere og gis unntak fra forbudet, forutsatt at det ikke vanskeliggj\u00f8r planlegginga.\u00bb P\u00e5 tidspunktet for delegering av myndighet til administrasjonen, var det kun Austadvegen 4B som hadde inne en bygges\u00f8knad som var betinget av unntak fra midlertidig forbud mot tiltak. S\u00f8knaden fra Austadvegen 4A, som n\u00e5 er under klagebehandling, ble f\u00f8rst fremmet den 22.12.2022. Saksfremlegget til KOBY omhandler derfor kun byggesaken i Austadvegen 4B. Administrasjonen var imidlertid kjent med at det forel\u00e5 utbyggingsplaner for eiendommen Austadvegen 4A, da det var s\u00f8knad om riving av sommerstua p\u00e5 denne eiendommen som utl\u00f8ste byggeforbudet. Ordlyden i delegasjonsvedtaket er generell og ikke avgrenset til \u00e5 kun gjelde Austadvegen 4B. Ordlyden er samtidig klar og tydelig p\u00e5 hva delegeringen omfatter. Det var administrasjonen som foreslo et tillegg til innstillingen om tydeliggj\u00f8ring av delegering av myndighet for \u00e5 gi unntak fra byggeforbudet. Administrasjonen skriver i sitt tillegg til innstillingen datert 31.05.2022: \u00abAdministrasjonen ser det som sannsynlig at administrativ behandling av unntak fra forbudet vil bli tidsbesparende og foresl\u00e5r et tillegg til innstillingen for \u00e5 tydeliggj\u00f8re delegasjon av unntak i denne saken.\u00bb Hensikten med et generelt delegeringsvedtak i denne saken er \u00e5 gi administrasjonen mulighet til \u00e5 fortl\u00f8pende vurdere om byggetiltak, som ikke vanskeliggj\u00f8r planleggingen, kan gjennomf\u00f8res. 2 Administrasjonen, ved seksjon for byutvikling, er n\u00e6rmest til \u00e5 vurdere om unntaket kan gj\u00f8res gjeldende i de enkelte byggesakene. Innstillingen ble fremlagt uten forbehold om at myndighet til \u00e5 gi unntak kun gjelder for Austadvegen 4B. Det var et bevisst valg fra administrasjonens side \u00e5 utelate \u00abAustadvegen 4B\u00bb fra innstillingen som ble utformet i tilleggsopplysningene til utvalget. Hensikten med dette var \u00e5 tydeliggj\u00f8re at myndigheten gjelder generelt innenfor forbudsomr\u00e5det av effektivitetshensyn. Delegeringsvedtaket av den grunn ikke begrenset til \u00e5 gjelde \u00e9n enkelt eiendom. Statsforvalteren i Troms og Finnmark kan imidlertid ikke se at det fremg\u00e5r av sakens dokumenter eller av behandlingen av saken i komit\u00e9m\u00f8tet at vedtaket av 02.06.2022 at det er en generell fullmakt som skal gjelde alle tiltak innenfor planomr\u00e5det. Statsforvalteren ber derfor om at sp\u00f8rsm\u00e5let prim\u00e6rt forelegges for KOBY, eller at administrasjonen p\u00e5 annen m\u00e5te gir en n\u00e6rmere redegj\u00f8relse for fullmaktens omfang. P\u00e5 bakgrunn av Statsforvalters anmodning vurderer vi det som hensiktsmessig at saken fremlegges for KOBY. For det tilfelle at KOBY finner \u00e5 ikke ha truffet et generelt vedtak om delegert myndighet til \u00e5 gi unntak fra midlertidig forbud mot tiltak i vedtak av 02.06.2022, kan feilen repareres ved at det her treffes nytt vedtak om delegasjon av myndighet gjelder for hele omr\u00e5det som er ber\u00f8rt av det midlertidige forbudet. Konklusjon Administrasjonen gis myndighet til \u00e5 gi unntak fra midlertidig forbud mot tiltak for alle eiendommer som omfattes av forbudet, jf. pbl. \u00a7 13-1 tredje ledd. Vedtakskompetanse Kommune- og byutviklingsutvalget Vedlegg Mellombels forbod mot tiltak for eigedommane 200/1976, 200/2116, 200/2117, 200/2118, 200/821, samt delar av eigedomen 200/533 grunna p\u00e5g\u00e5ande planarbeid for Rektor Qvigstadsgt. plan 1905 Gnr/bnr 200/2118, Austadvegen 4B - behandling av klage over midlertidig forbud mot tiltak - ytterligere opplysninger Saksprotokoll KOBY sak 45/22, Klage over vedtak om midlertidig forbud mot tiltak, 02.06.2022 200/2117 Austadvegen 4A - Vedtak - Rammetillatelse til oppf\u00f8ring av enebolig og unntak fra midlertidig forbud mot tiltak 200/2117/0/0 Austadvegen 4A - Oversendelsesbrev - Klage p\u00e5 tillatelse til oppf\u00f8ring av enebolig og unntak fra midlertidig forbud mot tiltak Anmodning om tilleggsopplysninger 3 "
}