{
  "dokument_id": "60b6082f-406b-509d-aacf-8d3beca64b5a",
  "doc_type": "case_attachment",
  "kommune": 4601,
  "tittel": "Fagnotat datert 16.02.2024",
  "url": "https://bergen.kommune.no/politikere-utvalg/api/fil/bk360/9936745/Fagnotat-datert-16-02-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2023/17950-3 (Arbeidssted) Saksbehandler: Stine Stephansen Dato: 16.02.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 34/579/0/0 S\u00f8reide. Klage p\u00e5 avslag. Oppf\u00f8ring ny milj\u00f8vennlig bilvaskehall Siv Ing Braathen-S\u00f8mme AS p\u00e5 vegne av tiltakshaver Uno-X Norge AS Hvem klager? ved brev datert 14.12.2023. Oppf\u00f8ring av bilvaskehall. Tiltakets areal er 166 m2. Beregnet grad av Tiltaket utnytting er oppgitt til 15,82% BRA. Tiltaket krever dispensasjon fra reguleringsplanen \u00a7 5.8.1 med hensyn til form\u00e5l n\u00e6ring/tjenesteyting. Avslag datert 30.11.2023. Tiltaket er avsl\u00e5tt med hjemmel i Vedtaket reguleringsplanen \u00a7 5.8 form\u00e5l mindre n\u00e6ring/tjenesteyting. Eiendommen omfattes av detaljreguleringsplan ID 61340000, YTREBYGDA. GNR 34 BNR 53 MFL., S\u00d8REIDE/DOLVIKEN, ikrafttredelsesdato 23.06.2015 og er regulert til n\u00e6ring, tjenesteyting (72,1 %) og vegetasjonsskjerm (27,7 %). Kommuneplanens arealdel (KPA2018), Planstatus vedtatt i Bystyret 19.06.2019, viser eiendommen som bebyggelse og anlegg - ytre fortettingssone (72,3 %) og gr\u00f8nnstruktur (27,7 %) den ligger innenfor hensynssonene: vei st\u00f8y - gul sone (57,9 %), vei st\u00f8y - r\u00f8d sone (42,1 %) og meldeplikt sone Avinor. Tiltaket er ikke i strid med reg. plan \u00a7 5.8 og krever ikke dispensasjon. Vedtaket inneholder saksbehandlingsfeil, kommunens vurderinger og Klagegrunner tolkninger av reguleringsplanen er uriktige og baseres p\u00e5 uriktige utgangspunkter og argumenter. Vedtaket m\u00e5 oppheves. Dispensasjonss\u00f8knad fra reg. plan \u00a7 5.8. Det m\u00e5 dokumenteres at Behov for ytterligere eiendommen er sikret lovlig vannforsyning og avl\u00f8p, jf. pbl. \u00a7\u00a7 27-1 og 27- saksbehandling ved 2. Innhentes uttalelse fra Bergen vann. Det m\u00e5 s\u00f8kes om endret bruk av eventuell omgj\u00f8ring avkj\u00f8rsel. Det m\u00e5 legges frem tiltaksplan. St\u00f8y m\u00e5 dokumenteres. Anbefalt vedtak Avslag datert 30.11.2023 opprettholdes. Klagen tas ikke til f\u00f8lge. Med hilsen Plan- og bygningsetaten Ulf S\u00e6terdal avdelingsleder Tarje Iversen Wanvik etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken Saken gjelder s\u00f8knad om oppf\u00f8ring av ny selvbetjent bilvaskehall p\u00e5 166 m2. Beregnet grad av utnytting er oppgitt til 15,82% BRA. Utsnitt fra situasjonsplan Oms\u00f8kt tiltak Samme s\u00f8ker og tiltakshaver har tidligere s\u00f8kt om oppf\u00f8ring av ny bilvaskehall p\u00e5 eiendom gnr. 34 bnr. 53, Dolvikbakken 4. Vaskehallen var oppgitt \u00e5 v\u00e6re p\u00e5 152 m2. Tiltaket ble avsl\u00e5tt den 10.03.2021 med hjemmel i reguleringsplan 61340000 \u00a7 5.6 arealform\u00e5l KBA (v\u00e5rt saksnummer: Ytrebygda gnr 34 bnr 53 Dolvikbakken 4. Oppf\u00f8ring bilvaskehall). Oms\u00f8kt tiltak krever dispensasjon fra reguleringsplanen \u00a7 5.8. S\u00f8ker mener at tiltaket ikke krever dispensasjon fra denne bestemmelsen, og det er derfor heller ikke s\u00f8kt dispensasjon. S\u00f8ker har i e-post av 15.03.2023 sendt inn en henvendelse ang\u00e5ende oppf\u00f8ring av bilvaskehall p\u00e5 oms\u00f8kt eiendom, hvor det stilles sp\u00f8rsm\u00e5l ved om det er mulighet for \u00e5 s\u00f8ke om og f\u00e5 igjennom en enkel omregulering av form\u00e5let p\u00e5 eiendommen 34/579. Byplanavdelingen har besvart henvendelsen i e-post av 10.05.2023. Byplanavdelingen har blant annet svart at: \u00abDa eiendommen er regulert til n\u00e6ring- og tjenesteyting (felt N/T) i gjeldene plan er dere avhengig av endring av arealform\u00e5l eller endring av plan. Som hovedregel skal alle plansaker f\u00f8lge samme prosess, ogs\u00e5 endringer av planer. Bakgrunnen for dette er at virkningen av \u00e5 endre en plan kan v\u00e6re like stor som virkningen av en ny plan. Imidlertid \u00e5pnes det for en enklere prosess dersom endringen er av mindre betydning og ikke har nevneverdig betydning for noen ber\u00f8rte parter eller interesser. En plansak kan f\u00f8lge forenklet behandling n\u00e5r endringen: \u2022 i liten grad vil p\u00e5virke gjennomf\u00f8ringen av planen for \u00f8vrig \u2022 ikke g\u00e5r utover hovedrammene i planen \u2022 ikke ber\u00f8rer hensynet til viktige natur- og friluftsomr\u00e5der. Vurdert opp mot disse kriteriene kan reguleringsendringen trolig f\u00f8lge en forenklet prosess jf. PBL \u00a7 12-14.\u00bb I brev datert 28.09.2023 har vi informert s\u00f8ker om at det er behov for tilleggsopplysninger i saken (mangelsbrev), herunder blant annet at tiltaket er i strid med form\u00e5let, og at det m\u00e5 Saksnummer KLAGE-2023/17950 Side 2 av 8 sendes inn dispensasjonss\u00f8knad som m\u00e5 nabovarsles. I e-post av 03.11.2023 er det igjen presisert at tiltaket er i strid med form\u00e5let. S\u00f8ker opplyser at det er foretatt nabovarsling i samsvar med pbl. \u00a7 21-3 og det er mottatt seks nabomerknader. Nabomerknadene og s\u00f8kers kommentar til merknadene er gjengitt i avslaget og begge deler ligger vedlagt dette fagnotatet. Under f\u00f8lger derfor bare en kort oppsummering. Merknadene er fremsatt av Thomas Dusmanu Graham (34/468), Tore Ingvar Helleb\u00f8 (34/140 snr. 4), Oen AS (34/176 snr. 2), Jimmy Uldal (34/468), Junbo Jia (34/176) og H\u00e5kon Skau Woldsdal (34/140 snr. 10). Merknadene g\u00e5r i hovedsak ut p\u00e5 \u00f8kt st\u00f8y og \u00f8kt trafikk, avkj\u00f8rselen, motstand mot d\u00f8gn\u00e5pen vaskehall s\u00e5 n\u00e6rme soverom, forst\u00e5r ikke behovet med enda en vaskehall i omr\u00e5det, vaskehallen vil genere giftige og kjemiske forurensninger noe som \u00f8ker risikoen for sykdom, vaskehallen vil bli ny samlingsplass for MC-grupper, krysset er uoversiktlig, Rema 1000 har m\u00e5tte endre \u00e5pningstider pga. br\u00e5k og er ikke \u00e5pen etter kl. 23:00, mm. S\u00f8ker har i sitt svar p\u00e5 nabomerknadene kommentert hver nabos merknad. S\u00f8ker kommenterer blant annet at trafikk er vurdert i trafikkanalyse og funnet ok, og at detaljprosjekteringen av tiltaket er innenfor gjeldende st\u00f8ykrav for arealform\u00e5let. Tiltak i Ytrebygdsveien er ikke relevant for dette prosjektet, med en sv\u00e6rt begrenset trafikkmengde. Det vaskes med lukkede porter og med milj\u00f8vennlig vaskekjemi, vaskehallen er svanemerket med strenge milj\u00f8krav, og det er automatisk vaskehall s\u00e5 det er ikke mulighet eller behov for \u00e5 g\u00e5 ut av bilen. At Rema 1000 sluttet med d\u00f8gn\u00e5pen butikk gikk i hovedsak ut p\u00e5 kost, nytte regnskap etter at de bygget ut. Vi viser til nabomerknader og kommentar til merknadene i sin helhet. I vedtaket punkt 3.2 Nabovarsling er det lagt til grunn at: \u00abV\u00e5r vurdering er at oms\u00f8kte form\u00e5l er i strid med det regulerte form\u00e5let i reguleringsplans \u00a7 5.8, og derfor egnet ikke til etableres innenfor form\u00e5let. Dette gjelder flere forhold, bl.a. trafikk og st\u00f8y. Eventuell ny s\u00f8knad m\u00e5 inneholde s\u00f8knad om dispensasjon fra form\u00e5l og da skal det ogs\u00e5 redegj\u00f8res bla. for trafikk og st\u00f8y. Ansvarlig s\u00f8ker har nevnt at Detaljprosjekteringen av tiltaket er innenfor gjeldende st\u00f8ykrav for arealform\u00e5let. Dette er ikke dokumentert.\u00bb 2. Om klagen Klager anf\u00f8rer i hovedsak at tiltaket ikke er i strid med reguleringsplanen \u00a7 5.8, og krever ikke dispensasjon fra bestemmelsen. Det anf\u00f8res at vedtaket inneholder saksbehandlingsfeil. Kommunens vurderinger og tolkninger av reguleringsplanen er uriktige og baseres p\u00e5 uriktige utgangspunkter og argumenter. I kommunens begrunnelse i avslaget gjentas i stor grad tidligere presiseringer. Kommunens redegj\u00f8relser og svar i samtlige tilbakemeldinger mangler en utdypende redegj\u00f8relse og begrunnelse. Saksnummer KLAGE-2023/17950 Side 3 av 8 Kommunen tar ikke i tilstrekkelig grad utgangspunkt i reguleringsplanens ordlyd, og det gis ikke noe svar p\u00e5 de forhold som belyses i klagers brev datert 17.11.2023. Kommunens begrunnelse for hvorfor tiltaket faller utenfor arealform\u00e5let \u00abmindre n\u00e6ringsvirksomheter\u00bb er feil og uten forsvarlig begrunnelse og hjemmel. Kommunen kan ikke med en henvisning til g\u00e5strategi innskrenke arealform\u00e5let og aktivt innfortolke og endre intensjonen i reguleringsplanen. Denne type tolkninger strider mot planens innhold og omfang slik den er vedtatt av kommunestyret, med arealkart, bestemmelser og tilh\u00f8rende relevante dokumenter. En etterf\u00f8lgende g\u00e5strategi er ikke en del av dette grunnlaget, og klager kan heller ikke se at kommunen har vist til planvedtak der g\u00e5strategien er gjort juridisk bindende for eiendommen og der intensjonen med reguleringsplanen er endret. Klager anf\u00f8rer at det i planbeskrivelsen p\u00e5pekes at det innenfor det aktuelle omr\u00e5det ikke skal etableres trafikkgenererende tiltak, men dette inneb\u00e6rer samtidig ikke at omr\u00e5det skal v\u00e6re bilfritt eller bygge opp under en strategi om at omr\u00e5det kun skal tiltrekke seg g\u00e5ende. Klager mener at tiltaket ikke genererer trafikk i strid med reguleringsplanen. Det anf\u00f8res at kommunens konklusjon om at tiltaket ikke er \u00e5 anse som \u00abmindre n\u00e6ringsvirksomhet\u00bb er uhjemlet og i strid med legalitetsprinsippet. Klager viser til tidligere redegj\u00f8relse og fremlagte analyser som viser at krysset mot Ytrebygdsveien har kapasitet. N\u00e5r det gjelder kommunens henvisning til at eventuell trafikkgenerering ikke bare relaterer seg til krysset, er ikke klager uenig i dette. Men klager kan ikke se at kommunens sammenligning av tillatt bruk innenfor arealform\u00e5l KBA med tilh\u00f8rende trafikk kan brukes aktivt for \u00e5 konkludere med at avsl\u00e5tte bruk og tiltak er i strid med reguleringsplanen. Det anf\u00f8res at det som er relevant i vurderingen av om et tiltak eller bruk er strid med \u00a7 5.8.1 annet ledd er om dette isolert sett eller samlet medf\u00f8rer tiltak eller bruk \u00abmed stor trafikkgenererende aktivitet innenfor omr\u00e5det\u00bb. Trafikkaktivitet p\u00e5 tilst\u00f8tende omr\u00e5der er da av mindre betydning og m\u00e5 v\u00e6re begrenset til et evt. tolkningsbidrag for \u00e5 fastsette terskelen for hvilken trafikkbelastning som kan aksepteres innenfor omr\u00e5det N/T. Klager viser videre til at en naturlig forst\u00e5else av formuleringen \u00abinnenfor omr\u00e5det\u00bb i \u00a7 5.8.1 annet ledd og presiseringen i bestemmelsen viser til at det er trafikkbelastningen innenfor arealform\u00e5lsomr\u00e5det N/T som er utgangspunkt for vurderingen, ikke omr\u00e5det generelt. Klager viser til sitt brev datert 17.11.2023 hvor de har redegjort for hvorfor det aktuelle tiltaket ikke er i strid med forbudet mot stor trafikkgenererende aktivitet innenfor omr\u00e5det, og opprettholder dette. Det anf\u00f8res at kommunens begrunnelser og konklusjoner ikke tar utgangspunkt i bestemmelsens ordlyd. Det gj\u00f8res heller ikke noen konkret vurdering av det tiltak og den bruk som etableres og hvilken trafikk dette genererer. I forbindelse med klagen er det gjort ytterligere unders\u00f8kelser av hvilken trafikk tiltaket genererer. Det anf\u00f8res at erfaringstall for lignende vaskehaller viser en bruk som inneb\u00e6rer trafikk fra 80 biler i d\u00f8gnet. Dersom det tas utgangspunkt i at det vaskes i en periode mellom kl. 08:00-00:00 gir dette en bruk fordelt p\u00e5 16 timer, som inneb\u00e6rer en generering av trafikk p\u00e5 5 biler i timen. Dersom denne trafikkbelastningen sammenlignes med en alternativ utnyttelse av eiendommen, kan ikke klager se at oms\u00f8kt tiltak og bruk inneb\u00e6rer stor trafikkgenererende aktivitet og dermed er i strid med reguleringsplanen. Saksnummer KLAGE-2023/17950 Side 4 av 8 Klager anf\u00f8rer at vedtaket m\u00e5 oppheves, og ber om at kommunen realitetsbehandler s\u00f8knaden p\u00e5 nytt. Dersom kommunen mot formodning opprettholder egen konklusjon bes det om at saken sendes til Statsforvalteren for endelig behandling. Klager presiserer at den aktuelle klagesaken ikke er gjenstand for politisk behandling. Kommunen har verken innvilget tillatelse eller fattet vedtak om avslag p\u00e5 en s\u00f8knad om dispensasjon, og saken faller derfor utenfor det som skal behandles politisk. Klager presiserer at deres brev datert 17.11.2023 skal inng\u00e5 som en del av klagen. Det vises til klagen og brev datert 17.11.2023 i sin helhet. 3. Vurdering av klagen Vi har vurdert saken p\u00e5 nytt etter mottatt klage og ser ikke grunn til \u00e5 endre avslaget. I avslaget er det lagt til grunn at tiltaket krever dispensasjon fra reguleringsplanen \u00a7 5.8. Det er ikke s\u00f8kt om dispensasjon, og tiltaket er avsl\u00e5tt. Reguleringsplanen \u00a7 5.8 sier at: \u00abKombinerte form\u00e5l N/T N\u00e6ring/tjenesteyting \u00a7 5.8.1 Innenfor omr\u00e5de N/T kan det etableres en kombinasjon av form\u00e5l \u2022 N\u00e6ring: mindre n\u00e6ringsvirksomheter, h\u00e5ndverk etc. \u2022 Tjenesteyting: lokaler for kurs/ undervisning, utstilling/ presentasjon etc. Det kan ikke etableres detaljhandel eller form\u00e5l med stor trafikkgenerende aktivitet innenfor omr\u00e5det.\u00bb Hensynet bak bestemmelsen er blant annet \u00e5 etablere forutsigbarhet for bruken og belastningen av eiendommen, herunder er det spesifikt tatt stilling til at det ikke skal etableres form\u00e5l med stor trafikkgenererende aktivitet innenfor omr\u00e5det. Klager anf\u00f8rer i hovedsak at tiltaket er i samsvar med reguleringsplanen \u00a7 5.8.1, og at tiltaket ikke krever dispensasjon fra bestemmelsen. Klager anf\u00f8rer at kommunen har en uriktig forst\u00e5else av bestemmelsen, og at vedtaket m\u00e5 oppheves. I avslaget er det lagt til grunn at: \u00abBygningsmyndighet har ved flere anledninger kommet med avklaring av form\u00e5l og konkluderte at et slikt tiltak vil v\u00e6re i strid med form\u00e5l i reguleringsplan: \u2022 Bygningsmyndigheten i forh\u00e5ndskonferanse sak (sak: BYGG-2023/11075) \u2022 Byplanavdelingen i svar p\u00e5 foresp\u00f8rsel datert 10.05.2023 (sak HENV-2023/11803). \u2022 Bygningsmyndigheten i mangelbrev av 28.09.2023 i den aktuelle saken. Som vi p\u00e5pekte i e-post av 03.11.2023 faller bilvaskehall under form\u00e5l n\u00e6ring, men er ikke samme underform\u00e5l \u00abmindre n\u00e6ringsvirksomheter\u00bb. Intensjon i reguleringsplan er \u00e5 legge til rette for tjeneste eller virksomhet som vil betjene n\u00e6rboende i samsvar med g\u00e5byen strategi, Saksnummer KLAGE-2023/17950 Side 5 av 8 helst de som kommer til fots. Vi mener at tiltaket vil generere trafikk utover det som er reguleringsplan tillater. Derfor fastsl\u00e5r vi at tiltaket er i strid med form\u00e5l. Vedlagte trafikkanalyse viser til at kryss mot Ytrebygdsvegen har kapasitet til, men at reguleringsbestemmelse knytter vurdering av form\u00e5l ikke utelukkende til kryssets kapasitet, men ogs\u00e5 i en bredere forstand. Reguleringsplan skiller klart mellom form\u00e5l i Forretning / Drivstoffautomat (KBA) og Kombinerte form\u00e5l N/T N\u00e6ring/tjenesteytin. I det f\u00f8rste form\u00e5let tillates det trafikk som detaljhandel og drivstoff genererer, mens i det andre er tilsvarende ikke tillatt. Ansvarlig s\u00f8ker argumenterer likevel i brev av 17.11.2023 at de mener at tiltaket i samsvar med form\u00e5l i reguleringsplan \u00a7 5.8. Bygningsmyndigheten fastsl\u00e5r at tiltaket er i strid med form\u00e5l i reguleringsplan \u00a7 5.8 og at det m\u00e5 avsl\u00e5s iom. at det ikke er s\u00f8kt om dispensasjon fra den bestemmelsen.\u00bb Vi kan ikke se at det fremg\u00e5r noen nye vesentlige momenter i klagen som f\u00e5r betydning for v\u00e5r avgj\u00f8relse. Klager/s\u00f8ker p\u00e5st\u00e5r at tiltaket er i tr\u00e5d med reguleringsplanen \u00a7 5.8 og ikke krever dispensasjon, noe som ikke samfaller med Plan- og bygningsetatens vurdering og tolkning av planbestemmelsen. Arealform\u00e5l i reguleringsplaner definerer konkret hva slags arealbruk som er tillatt innenfor et avgrenset areal og gir bindende rammer for arealutnyttingen. Reguleringsform\u00e5l skal sikre en bred, helhetlig og grundig vurdering av arealbruken i et bestemt omr\u00e5de, hvor offentlige myndigheter, grunneiere og andre ber\u00f8rte har hatt anledning til \u00e5 fremme sine synspunkter i prosessen fram mot reguleringsvedtaket. N\u00e5r det gjelder arealform\u00e5let \u00abN\u00e6ring: mindre n\u00e6ringsvirksomheter\u00bb viser vi til at det i planbeskrivelsen er ytret \u00f8nske om \u00e5 avsette omr\u00e5det N/T til etablering av et bygg for n\u00e6ringsbedrifter, for eksempel h\u00e5ndtverksbedrifter. Det er ogs\u00e5 tenkt brukt til lokale for kurs, undervisning, utstilling og presentasjonslokaler. Det er videre i planbeskrivelsen opplyst at \u00abDet skal ikke etableres trafikkgenererende tiltak i omr\u00e5det\u00bb, jf. planbeskrivelse punkt 8.3.3 datert 23.12.2011, revidert 27.06.2013, revidert 19.03.2015. Fagetaten vurderer at en bilvaskehall i seg selv vil medf\u00f8re \u00f8kt bruk av omr\u00e5det, og at det ikke er tatt h\u00f8yde i reguleringsplanen \u00a7 5.8.1 for denne type bruk av omr\u00e5det og konsekvensene av tiltaket med tanke p\u00e5 \u00f8kt bruk og aktivitet, \u00f8kt trafikk og \u00f8kt st\u00f8y. Det er en relativt h\u00f8y terskel fra \u00e5 fravike arealform\u00e5l fastsatt i reguleringsplaner idet disse er blitt til gjennom en lengre prosess. En bilvaskehall h\u00f8rer til arealform\u00e5let bensinstasjon/vegserviceanlegg. Klager kan ikke se at kommunens sammenligning av tillatt bruk innenfor arealform\u00e5l KBA med tilh\u00f8rende trafikk kan brukes aktivt for \u00e5 konkludere med at avsl\u00e5tte bruk og tiltak er i strid med reguleringsplanen. Det anf\u00f8res at det som er relevant i vurderingen av \u00a7 5.8.1 annet ledd er om tiltak eller bruk medf\u00f8rer stor trafikkgenerende aktivitet innenfor omr\u00e5det. Klager mener at trafikkaktiviteten p\u00e5 tilst\u00f8tende omr\u00e5der da er av mindre betydning. Klager viser ogs\u00e5 til at en naturlig forst\u00e5else av formuleringen \u00abinnenfor omr\u00e5det\u00bb og plasseringen i bestemmelsen viser at det er trafikkbelastningen innenfor arealform\u00e5let N/T som er utgangspunkt for vurderingen, ikke omr\u00e5det generelt. Saksnummer KLAGE-2023/17950 Side 6 av 8 Vi bemerker at det ved tolkningen av en planbestemmelse er relevant \u00e5 se hen til planen som helhet og hvordan denne er bygget opp og delt inn i ulike arealform\u00e5l med tilh\u00f8rende bestemmelser. Oms\u00f8kt eiendom har etter en konkret vurdering i planprosessen f\u00e5tt gjeldende arealform\u00e5l. Vi opprettholder vurderingen som er gjort i avslaget om at oms\u00f8kt bilvaskehall vil generere st\u00f8rre trafikkbelastning enn det reguleringsplanen legger opp til. Det er i planen differensiert med ulike arealform\u00e5l og blant annet vurdert hvor man kan ha form\u00e5l som genererer mer trafikk. N\u00e5r det gjelder klagers anf\u00f8rsel om at det er trafikkbelastningen innenfor arealform\u00e5let N/T som er utgangspunkt, og ikke omr\u00e5det generelt, er vi av en annen oppfatning. Trafikkbelastningen som genereres til og fra den aktuelle eiendommen ved oms\u00f8kt tiltak p\u00e5virker trafikken i hele n\u00e6romr\u00e5det, ikke kun innenfor arealform\u00e5let/oms\u00f8kt eiendom. Vi tar ikke stilling til alternativ bruk av eiendommen n\u00e5, kun det tiltaket som faktisk er oms\u00f8kt. Klager har videre anf\u00f8rt at det erfaringsmessig vil v\u00e6re en generering av trafikk p\u00e5 5 biler i timen. Fagetaten er imidlertid av en annen oppfatning, og legger til grunn at det p\u00e5 gode vaskedager vil kunne v\u00e6re betraktelig flere biler som bes\u00f8ker vaskehallen. S\u00f8ker har opplyst at detaljprosjekteringen av tiltaket er innenfor gjeldende st\u00f8ykrav for arealform\u00e5let, men vi bemerker at det ikke er fremlagt st\u00f8yrapport eller annen dokumentasjon for st\u00f8y fra bilvaskehallen. V\u00e5r vurdering er at saksbehandlingen er i tr\u00e5d med legalitetsprinsippet og at saksbehandlingen er forsvarlig, jf. forvaltningsloven \u00a7 17. P\u00e5 bakgrunn av ovennevnte opprettholder vi vurderingene som er gjort i avslaget datert 30.11.2023. Saken oversendes til politisk behandling ettersom vi vurderer at tiltaket krever dispensasjon fra reguleringsplanen, og derfor er avhengig av innvilget dispensasjon for \u00e5 kunne gis en tillatelse. 4. Konklusjon Avslag datert 30.11.2023 opprettholdes. Klagen tas ikke til f\u00f8lge. Vedlegg: 1. Situasjonskart 2. Flyfoto 3. Situasjonsplan 4. Tegninger 5. Klage datert 14.12.2023 6. Avslag datert 30.11.2023 7. E-post fra byggesak datert 29.11.2023 8. Brev fra s\u00f8ker datert 17.11.2023 9. E-post fra byggesak datert 03.11.2023 10. Mangelsbrev datert 28.09.2023 11. Kommentar til nabomerknader 12. Nabomerknader 13. Trafikkanalyse 14. Byplanavdelingens svar p\u00e5 henvendelse datert 10.05.2023 Saksnummer KLAGE-2023/17950 Side 7 av 8 15. Henvendelse fra s\u00f8ker datert 15.03.2023 16. E-post fra byggesak datert 17.02.2023 17. Forslagstillers planbeskrivelse datert 23.12.2011, revidert 27.06.2013, revidert 19.03.2015 Saksnummer KLAGE-2023/17950 Side 8 av 8 "
}