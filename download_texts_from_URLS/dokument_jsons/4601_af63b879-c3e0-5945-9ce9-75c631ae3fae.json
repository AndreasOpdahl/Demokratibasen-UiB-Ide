{
  "dokument_id": "af63b879-c3e0-5945-9ce9-75c631ae3fae",
  "doc_type": "case_presentation",
  "kommune": 4601,
  "tittel": "H\u00f8ringssaker til forretningsutvalget 13.02.2024",
  "url": "https://bergen.kommune.no/politikere-utvalg/api/fil/bk360/9857311/Framstilling-Horingssaker-til-forretningsutvalget-13-02-2024",
  "tekst": " Forretningsutvalget Saksframstilling V\u00e5r referanse: 2023/257837-46 Saksbehandler: Birgitte Worren Bratland H\u00f8ringssaker til forretningsutvalget 13.02.2024 Hva saken gjelder: Bystyrets kontor har mottatt f\u00f8lgende h\u00f8ringssaker: 1. H\u00f8ring - Endring i forskrift om betaling fr\u00e5 pasientar for poliklinisk helsehjelp i spesialistehelsetenesta 2. H\u00f8ring - Ber om innspel fr\u00e5 kommunar - B\u00e5tanbod Hordaland 2026-2028 3. H\u00f8yring \u2013 Forslag til forordning om kamp mot forseinka betaling i handelsh\u00f8ve 4. H\u00f8ring - Gjennomf\u00f8ring av forordning (EU) 2022/670 om trafikk - informasjonstjenester i sanntid p\u00e5 EU-plan 5. H\u00f8yring: Forskrift om hovudm\u00e5l p\u00e5 vidareg\u00e5ande skular i Vestland fylkeskommune 6. H\u00f8ring av delutredning fra Husleielovutvalget - Kontraktslengde og oppsigelsesvern i boligleieforhold Etter \u00a7 6 i fullmakter for byr\u00e5det gjelder f\u00f8lgende for h\u00f8ringsuttalelser: \u00abByr\u00e5det selv avgir h\u00f8ringsuttalelser p\u00e5 vegne av Bergen kommune. H\u00f8ringsuttalelser i prinsipielle saker som samtidig inneb\u00e6rer politiske avveininger, skal avgis av bystyret. H\u00f8ringsuttalelser avgitt av byr\u00e5det sendes uten ugrunnet opphold Bystyrets kontor til orientering.\u00bb I reglement for bystyret og utvalgene kap. 7.3.1 st\u00e5r det at: \u00abForretningsutvalget fordeler innkomne saker til bystyrets organer. Forretningsutvalget avgj\u00f8r hvilke innkommende h\u00f8ringssaker som skal behandles i bystyrets organer og tar stilling til om de skal sluttbehandles i et bystyreutvalg eller bystyret\u00bb. (Vedtatt av bystyret 18.10.2023, sak 368/23). 1. H\u00f8ring - Endring i forskrift om betaling fr\u00e5 pasientar for poliklinisk helsehjelp i spesialistehelsetenesta Helse- og omsorgsdepartementet sendte 2. februar 2024 forslag til endring i forskrift 20. desember 2016 nr. 1848 om betaling fr\u00e5 pasientar for poliklinisk helsehjelp i spesialisthelsetenesta p\u00e5 h\u00f8ring. Departementet foresl\u00e5r i h\u00f8ringsnotatet at helsefagarbeidere kan kreve egenandeler. I statsbudsjett for 2024, jf. Prop 1 S (2023-2024) kap. 732, post 77, er det vedtatt f\u00f8lgende: \u00abUtf\u00f8rende helsepersonell ISF og sykehusenes anledning til \u00e5 kunne kreve egenandeler er regulert i forskjellige regelverk. ISF-grunnlaget vil i 2024 utvides til \u00e5 inkludere alle 1 polikliniske kontakter uavhengig av kategori for utf\u00f8rende helsepersonell, jf. omtale p\u00e5 kap. 732, post 76. Helsefagarbeidere er \u00e9n av de helsepersonellgruppene som er omfattet av utvidelsen og egenandelsregelverket vil fra 2024 endres slik at sykehusene skal kunne kreve egenandel for poliklinisk helsehjelp utf\u00f8rt av helsefagarbeidere. Dette krever forskriftsendring.\u00bb Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfrist er 15. mars 2024. 2. H\u00f8ring - Ber om innspel fr\u00e5 kommunar - B\u00e5tanbod Hordaland 2026-2028 Skyss inviterer i brev av 30. januar 2024 om innspill fra kommuner til arbeidet med fornying av driftskontrakter for mange b\u00e5truter i Hordaland. Det vises til at det tidligere har v\u00e6rt sonderingsm\u00f8ter med kommunene (h\u00f8sten 2023) og sak om strategiske avklaringer og rammer for de nye b\u00e5tkontraktene ble behandlet i hovedutvalg for samferdsel og mobilitet 17. januar 2024. Her vedtok utvalget blant annet at saken skulle sendes p\u00e5 begrenset h\u00f8ring alle kommuner som en del av forberedelsene til ny anbudsutsetting. Frist for h\u00f8ringen er satt til 20. februar, og saken skal deretter tilbake til hovedutvalg for samferdsel og mobilitet 13. mars. Det fremg\u00e5r av saken at det arbeides med fire konkurranser som skal tre i kraft i 2026 og 2027. Disse er: - Juni 2024: Osterfjord og Geitanger-Knappskog - Juni 2024: Turistrute Hardanger - November 2024: Helles\u00f8y-Hernar, Espev\u00e6r-Eidesvik, Sunnhordlandsruta og Austevoll - Juni 2025: Bergen-Rosendal og Reksteren-V\u00e5ge-Os. Konkurranseutsettingen skal bidra til \u00e5 n\u00e5 klimam\u00e5lene, og ambisjonene er nullutslipp. For noen av b\u00e5trutene planlegges det for videref\u00f8ring av dagens rutetilbud, for noen planlegges det for st\u00f8rre endringer for \u00e5 legge til rette for utslippskutt \u2013 dette gjelder Sunnhordlandsruten og Rosendal-Bergen. Skyss vil jobbe videre med konkurranseutlysningen, og vil invitere kommunene til nye m\u00f8ter n\u00e5r konkrete forslag for utforming av b\u00e5trutene foreligger. H\u00f8ringsfristen er 20. februar. Bystyredirekt\u00f8ren viser til at det er et etablert samarbeid om kollektivtransporten mellom Vestland fylkeskommune og Bergen kommune. H\u00f8ringssaken kan sies \u00e5 ha prinsipiell betydning og inneb\u00e6re politiske avveininger. P\u00e5 grunn av sv\u00e6rt kort h\u00f8ringsfrist anbefaler bystyredirekt\u00f8ren at byr\u00e5det avgir eventuell h\u00f8ringsuttalelse p\u00e5 vegne av Bergen kommune. 2 3. H\u00f8yring \u2013 Forslag til forordning om kamp mot forseinka betaling i handelsh\u00f8ve Justis- og beredskapsdepartementet sendte 11.01.24 p\u00e5 h\u00f8ring Europakommisjonens forslag COM (2023) 355 til ei ny forordning om kamp mot forsinket betaling i handelsh\u00f8ve. Forslaget til forordning gir regler som skal forbedre betalingsdisiplinen i handelstransaksjoner gjennom forebyggende og avskrekkende tiltak, og dessuten h\u00e5ndhevings- og klagemekanismer. Forslaget har som form\u00e5l \u00e5 verne foretak og konkurranseevnen deres mot de negative konsekvensene av betalingsforsinkelser og sikre en velfungerende indre marked. Dette gjelder s\u00e6rlig for sm\u00e5 og mellomstore bedrifter. Transaksjoner med forbrukere er ikke omfattet av forslaget. H\u00f8ringsinstansene invitertes til \u00e5 gi innspill til hva som b\u00f8r v\u00e6re Norges offisielle synspunkt (posisjon) til forordningsforslaget. Bystyredirekt\u00f8ren kan ikke se at saken inneholder prinsipielle politiske avveininger og anbefaler derfor at byr\u00e5det avgir et ev. h\u00f8ringssvar p\u00e5 vegne av Bergen kommune. H\u00f8ringsfristen er 11. april 2024. 4. H\u00f8ring - Gjennomf\u00f8ring av forordning (EU) 2022/670 om trafikk - informasjonstjenester i sanntid p\u00e5 EU-plan P\u00e5 oppdrag fra Samferdselsdepartementet sender Statens vegvesen ut forslag til endringer i forskrift 15. desember 2016 nr. 1600 om tilgjengeliggj\u00f8ring av sanntids veg- og trafikkinformasjonstjenester p\u00e5 offentlig h\u00f8ring. Forskriften implementerer i dag delegert kommisjonsforordning (EU) 2015/962 under ITS- direktivet 2010/40/EU. Endringen inneb\u00e6rer henvisning til ny kommisjonsforordning (EU) 2022/670 som skal erstatte dagens forordning med virkning fra og med 1. januar 2025. Den nye forordningen er enn\u00e5 ikke innlemmet i E\u00d8S-avtalen, men er merket E\u00d8S-relevant og m\u00e5 tas inn ord for ord dersom den gjennomf\u00f8res i nasjonal rett. M\u00e5let med forordningen er \u00e5 bidra til bedre trafikksikkerhet og fremkommelighet p\u00e5 hele vegnettet gjennom krav til tilgjengelighet, utveksling, videre bruk og oppdatering av veg- og trafikkdata. Det antas at den vil kunne gi betydelige gevinster for tilbydere og brukere av navigasjonstjenester, reise- og transportplanleggere. Dagens forordning gjelder bare vegene i det trans-europeiske transportnettet (TEN-T) og motorveger. Virkeomr\u00e5det for den nye forordningen utvides til \u00e5 gjelde alle offentlige veger, inkludert kommunale veger. Datatypene som omfattes av forordningen er ogs\u00e5 noe utvidet i forhold til dagens forordning. Etter bystyredirekt\u00f8rens vurdering er h\u00f8ringens innhold av teknisk karakter, men kan samtidig ha elementer av prinsipiell karakter. Bystyredirekt\u00f8ren anbefaler derfor at bystyret gir eventuelt h\u00f8ringsinnspill. H\u00f8ringsfristen er 30. april 2024. 3 5. H\u00f8yring: Forskrift om hovudm\u00e5l p\u00e5 vidareg\u00e5ande skular i Vestland fylkeskommune Vestland fylkeskommune sendte 27.01.2024 forskrift om hovedm\u00e5l ved videreg\u00e5ende skoler i Vestland fylkeskommune p\u00e5 h\u00f8ring. Ny oppl\u00e6ringslov som trer i kraft 1. august 2024 krever at fylkeskommunene utarbeider forskrift om hvilket skriftspr\u00e5k som er hovedm\u00e5l ved de videreg\u00e5ende skolene. Vestland fylkeskommunes forskrift som skisserer to alternativer er n\u00e5 ute p\u00e5 h\u00f8ring. Alternativene som skisseres er nynorsk som felles hovedm\u00e5l ved alle de videreg\u00e5ende skolene, eller at hovedm\u00e5let f\u00f8lger spr\u00e5kvedtaket i kommunen skolen ligger i. I de spr\u00e5kn\u00f8ytrale kommunene Bergen og Ask\u00f8y, foresl\u00e5s da bokm\u00e5l som hovedm\u00e5l. Valgt hovedm\u00e5l p\u00e5 de videreg\u00e5ende skolene skal brukes av ansatte i skriftlig kommunikasjon med foreldre og elever. I tillegg skal det som hovedregel brukes i skriftlig presentasjon i undervisningen. Bystyredirekt\u00f8ren vurderer at forslaget er av prinsipiell karakter og vil inneb\u00e6re politiske avveininger. Det anbefales at bystyret avgir eventuelt h\u00f8ringssvar p\u00e5 vegne av Bergen kommune. Bystyredirekt\u00f8ren viser til at h\u00f8ringsfristen er noen dager f\u00f8r bystyrets m\u00f8te 10. april, og anbefaler at det blir s\u00f8kt om utsatt h\u00f8ringsfrist. H\u00f8ringsfrist er 05.04.2024. 6. H\u00f8ring av delutredning fra Husleielovutvalget - Kontraktslengde og oppsigelsesvern i boligleieforhold Kommunal- og distriktsdepartementet sendte 31. januar 2024 p\u00e5 h\u00f8ring Husleielovutvalgets delutredning \u00abKontraktslengde og oppsigelsesvern i boligleieforhold\u00bb. Rapporten er utarbeidet av Husleielovutvalget som ble oppnevnt ved kongelig resolusjon 16. juni 2023 for \u00e5 g\u00e5 gjennom husleieloven og vurdere, og foresl\u00e5, endringer som styrker leieres rettigheter, sikrer grunnleggende botrygghet og som gj\u00f8r at loven er tilpasset dagens situasjon i leiemarkedet. Rapporten som n\u00e5 sendes p\u00e5 h\u00f8ring er f\u00f8rste delrapport i dette arbeidet. I rapporten vurderes om og eventuelt hvordan det b\u00f8r gj\u00f8res endringer i reglene om kontraktslengde og oppsigelsesvern for \u00e5 styrke leiernes rettigheter og sikre grunnleggende botrygghet. Utvalget foresl\u00e5r bl.a. \u00e5 \u00f8ke minstetiden for tidsbestemte leieavtaler fra tre til fem \u00e5r, \u00e5 gi leieren rett til \u00e5 forlenge en tidsbestemt leieavtale, \u00e5 gj\u00f8re leierens rett til \u00e5 si opp ufravikelig og \u00e5 begrense utleierens mulighet til \u00e5 endre begrunnelsen for en oppsigelse etter at den er sendt. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfrist er 30. april 2024. 4 Forslag til vedtak: 1. Byr\u00e5det avgir eventuell h\u00f8ringsuttalelse til \u00abh\u00f8ring - Endring i forskrift om betaling fr\u00e5 pasientar for poliklinisk helsehjelp i spesialistehelsetenesta\u00bb. 2. Byr\u00e5det avgir eventuell h\u00f8ringsuttalelse til \u00abh\u00f8ring - b\u00e5tanbod Hordaland 2026- 2028\u00bb 3. Byr\u00e5det avgir eventuell h\u00f8ringsuttalelse til \u00abh\u00f8yring \u2013 Forslag til forordning om kamp mot forseinka betaling i handelsh\u00f8ve\u00bb. 4. Utvalg for milj\u00f8 og byutvikling innstiller til bystyret som avgir h\u00f8ringsuttalelse til Statens vegvesen sin h\u00f8ring om gjennomf\u00f8ring av forordning (EU) 2022/670 om trafikkinformasjonstjenester i sanntid p\u00e5 EU-plan. 5. Utvalg for barnehage og skole innstiller til bystyret som avgir h\u00f8ringsuttalelse til \u00abH\u00f8yring: Forskrift om hovudm\u00e5l p\u00e5 vidareg\u00e5ande skular i Vestland fylkeskommune.\u00bb 6. Byr\u00e5det avgir eventuell h\u00f8ringsuttalelse til \u00abh\u00f8ring av delutredning fra Husleielovutvalget - Kontraktslengde og oppsigelsesvern i boligleieforhold\u00bb. Dato: 8. februar 2024 Trine P. Gr\u00f8nbech - Bystyredirekt\u00f8r Birgitte W. Bratland - saksbehandler Dokumentet er godkjent elektronisk. 5 "
}