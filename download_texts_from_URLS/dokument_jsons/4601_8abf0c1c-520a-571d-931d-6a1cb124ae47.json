{
  "dokument_id": "8abf0c1c-520a-571d-931d-6a1cb124ae47",
  "doc_type": "case_presentation",
  "kommune": 4601,
  "tittel": " H\u00f8ringssaker til forretningsutvalget 22.04.2025",
  "url": "https://bergen.kommune.no/politikere-utvalg/api/fil/bk360/12454851/Framstilling--Horingssaker-til-forretningsutvalget-22-04-2025",
  "tekst": " Forretningsutvalget Saksframstilling V\u00e5r referanse: 2025/41575-35 Saksbehandler: Anette Hatlemark Drabl\u00f8s H\u00f8ringssaker til forretningsutvalget 22.04.2025 Hva saken gjelder: Bystyrets kontor har mottatt f\u00f8lgende h\u00f8ringer: 1. H\u00f8ring - Anleggsarbeider i sj\u00f8 - Gangbro mellom Marineholmen og Gamle Nyg\u00e5rdsbro - Bergen kommune fra GC Rieber Eiendom AS 2. H\u00f8ring: NOU 2025:3 Ny kulturmilj\u00f8lov 3. H\u00f8ring av NOU 2025: 2 Samfunnsvern og omsorg 4. H\u00f8ring - gebyrer for fonds- og pensjonstjenester - rapporteringsplikt til Finansportalen 5. H\u00f8ring - Invitasjon til \u00e5 gi innspill til Innovasjons- og samskapingsutvalgets arbeid Etter \u00a7 2.10 i fullmakter for byr\u00e5det gjelder f\u00f8lgende for h\u00f8ringsuttalelser: \u00abByr\u00e5det avgir h\u00f8ringsuttalelser p\u00e5 vegne av Bergen kommune, der forretningsutvalget har fordelt oppgaven til byr\u00e5det. H\u00f8ringsuttalelser i prinsipielle saker som samtidig inneb\u00e6rer politiske avveininger, skal avgis av bystyret.\u00bb I reglement for bystyret og utvalgene kap. 7.3.1 st\u00e5r det at: \u00abForretningsutvalget fordeler innkomne saker til bystyrets organer. Forretningsutvalget avgj\u00f8r hvilke innkommende h\u00f8ringssaker som skal behandles i bystyrets organer og tar stilling til om de skal sluttbehandles i et bystyreutvalg eller bystyret\u00bb (vedtatt av bystyret 04.09.2024, sak 287/24). I alle h\u00f8ringssaker er det viktig \u00e5 involvere medvirkningsr\u00e5dene dersom tema er relevante for disse brukergruppene. 1. H\u00f8ring - Anleggsarbeider i sj\u00f8 - Gangbro mellom Marineholmen og Gamle Nyg\u00e5rdsbro - Bergen kommune fra GC Rieber Eiendom AS Statsforvalteren har sent p\u00e5 h\u00f8ring s\u00f8knad fra GC Rieber Eiendom AS om anleggsarbeider i sj\u00f8 - ny gangbro mellom Marineholmen og Gamle Nyg\u00e5rdsbro. GC Rieber Eiendom AS skal bygge gangbro mellom Marineholmen og Gamle Nyg\u00e5rdsbro, s\u00f8r for H\u00f8yteknologisenteret i Bergen (HIB). Den planlagte gangbroen f\u00e5r en lengde p\u00e5 omtrent 65 meter og skal etableres p\u00e5 5 borede st\u00e5lr\u00f8rspeler til berg. I flg. s\u00f8knaden vil minst \u00e9n av de planlagte pelene g\u00e5 gjennom tildekkingslaget lagt ut i forbindelse med prosjektet \"Renere Puddefjorden\". Risikovurderingen av planlagt tiltak viser at det er liten fare for spredning av partikler og forurensning i forbindelse med ansett av pelene p\u00e5 bunnen. Borekaks/-slam skal 1 samles opp og leveres godkjent mottak. Eventuelt vann fra avvanning av boreslammet planlegges sluppet til sj\u00f8 bak en siltgardin, og det skal utf\u00f8res visuell kontroll av siltgardinen. Forventet oppstart er september 2025. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 2. mai 2025. 2. H\u00f8ring: NOU 2025:3 Ny kulturmilj\u00f8lov Klima- og milj\u00f8departementet sendte 04.04.25 p\u00e5 h\u00f8ring Kulturmilj\u00f8lovutvalgets utredning NOU 2025: 3 Ny kulturmilj\u00f8lov. Kulturmilj\u00f8lovutvalget ble oppnevnt i juni 2022 for \u00e5 gjennomg\u00e5 reguleringen av kulturminner og kulturmilj\u00f8 og foresl\u00e5 en ny lov. Gjeldende kulturminnelov er fra 1978, og er en av de eldste forvaltningslovene i Norge. Loven har blitt endret flere ganger, men det er aldri foretatt noen systematisk gjennomgang av lovens materielle og prosessuelle bestemmelser. Med kulturmilj\u00f8 menes kulturminner og hele det fysiske milj\u00f8et der kulturhistorien kommer til uttrykk. Lovforslaget inneholder regler for \u00e5 ta vare p\u00e5 kulturmilj\u00f8, blant annet om automatisk fredning og fredning ved vedtak fra kulturmilj\u00f8myndighetene. Utredningen foresl\u00e5r ogs\u00e5 enkelte endringer i plan- og bygningsloven. Bystyredirekt\u00f8ren vurderer at forslaget er av prinsipiell karakter og vil inneb\u00e6re politiske avveininger. Det anbefales at bystyret avgir h\u00f8ringssvar p\u00e5 vegne av Bergen kommune. H\u00f8ringsfristen er 15. august 2025. 3. H\u00f8ring av NOU 2025: 2 Samfunnsvern og omsorg Helse- og omsorgsdepartementet og Justis- og beredskapsdepartementet sendte 03.04.25 p\u00e5 h\u00f8ring NOU 2025: 2 Samfunnsvern og omsorg p\u00e5 h\u00f8ring. Regjeringen oppnevnte 20. juni 2023 Straffereaksjonsutvalget for \u00e5 evaluere forvaring, s\u00e6rreaksjonene tvungent psykisk helsevern og tvungen omsorg, og utrede ivaretakelsen av domfelte og innsatte med alvorlige psykiske lidelser eller utviklingshemming. Utvalget skulle ogs\u00e5 evaluere ordningen med statlig finansiert pr\u00f8vel\u00f8slatelse av forvaringsd\u00f8mte til plassering i institusjon eller kommunal boenhet, og s\u00e6rlig se p\u00e5 hvordan kvinner og barn og unge under 24 \u00e5r b\u00f8r ivaretas. Utvalgets rapport er omfattende og spenner over et bredt fagfelt. Utvalget anbefaler blant annet at det b\u00f8r bygges opp bedre helse- og omsorgstjenester for personer med psykisk utviklingshemming som har alvorlig voldsproblematikk. I den forbindelse anbefaler utvalget at det etableres overgangsboliger for habilitering i samarbeid mellom spesialisthelsetjenesten og kommunene, parallelt med overgangsboliger for psykisk helsevern. 2 Bystyredirekt\u00f8ren vurderer at forslaget er av prinsipiell karakter og vil inneb\u00e6re politiske avveininger. Det anbefales at bystyret avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 11.august 2025. 4. H\u00f8ring - gebyrer for fonds- og pensjonstjenester - rapporteringsplikt til Finansportalen Barne- og familiedepartementet sendte 24.03.25 p\u00e5 h\u00f8ring forslag om plikt for ytere av henholdsvis fonds- og pensjonstjenester til \u00e5 rapportere sine gebyrer, dvs. prisen for sine tjenester, til Finansportalen. Ved hjelp av Finansportalen settes forbrukerne i stand til \u00e5 ta informerte valg, til \u00e5 forhandle nye og bedre vilk\u00e5r, og til \u00e5 bytte leverand\u00f8r av finansielle tjenester og produkter. I dag er rapportering om priser for fond- og pensjonstjenester basert p\u00e5 frivillighet. Uten n\u00f8yaktige opplysninger om samlede gebyrer for henholdsvis fond- og pensjonssparing, mister Fonds- og Pensjonsmodulene i Finansportalen sin nytteverdi for forbrukerne. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 24. juni 2025. 5. H\u00f8ring - Invitasjon til \u00e5 gi innspill til Innovasjons- og samskapingsutvalgets arbeid Regjeringen oppnevnte 18. oktober 2024 Innovasjons- og samskapingsutvalget. Utvalget skal komme med innspill til hvordan man i st\u00f8rre grad kan bruke innovasjon, teknologi og nye samarbeidsmodeller for \u00e5 sikre gode og b\u00e6rekraftige velferdstjenester, samt utrede nye muligheter og modeller for samskaping om velferd mellom kommuner, tjenesteut\u00f8vere, innbyggere, sivilsamfunn, ideelle akt\u00f8rer og n\u00e6ringslivet. I sitt arbeid ber utvalget om innspill om utfordringer, tiltak, eksempler p\u00e5 vellykkede innovasjons- eller samskapningstiltak mm. ifm. utvalgets mandat. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen 29. juni 2025. 3 Forslag til vedtak: 1. Byr\u00e5det avgir eventuelt h\u00f8ringssvar til \u00abH\u00f8ring - Anleggsarbeider i sj\u00f8 - Gangbro mellom Marineholmen og Gamle Nyg\u00e5rdsbro - Bergen kommune fra GC Rieber Eiendom AS\u00bb p\u00e5 vegne av Bergen kommune. 2. Utvalg for finans, kultur og n\u00e6ring innstiller til bystyret som avgir h\u00f8ringssvar til \u00abH\u00f8ring: NOU 2025:3 Ny kulturmilj\u00f8lov\u00bb p\u00e5 vegne av Bergen kommune. 3. Utvalg for helse og sosial innstiller til bystyret som avgir h\u00f8ringssvar til \u00abH\u00f8ring av NOU 2025: 2 Samfunnsvern og omsorg\u00bb p\u00e5 vegne av Bergen kommune. 4. Byr\u00e5det avgir eventuelt h\u00f8ringssvar til \u00abH\u00f8ring - gebyrer for fonds- og pensjonstjenester - rapporteringsplikt til Finansportalen\u00bb p\u00e5 vegne av Bergen kommune. 5. Byr\u00e5det avgir eventuelt h\u00f8ringssvar til \u00abH\u00f8ring - Invitasjon til \u00e5 gi innspill til Innovasjons- og samskapingsutvalgets arbeid\u00bb p\u00e5 vegne av Bergen kommune. Dato: 11. april 2025 \u00d8ivind Hauge St\u00f8le - Seksjonssjef Anette H. Drabl\u00f8s - F\u00f8rstekonsulent Dokumentet er godkjent elektronisk. Vedlegg: H\u00f8ringsbrev 4 "
}