{
  "dokument_id": "40b6d2ee-6829-5972-b2a0-c5ccae0abddf",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 04092024, Sak 293/24, H\u00f8ringsuttalelse - Forslag til ny lov om vern av marin natur utenfor territorialfarvannet",
  "url": "https://bergen.kommune.no/politikere-utvalg/api/fil/bk360/11096623/Innstilling-vedtak-Horingsuttalelse-Forslag-til-ny-lov-om-vern-av-marin-natur-utenfor-territorialfarvannet",
  "tekst": "H\u00f8ringsuttalelse - Forslag til ny lov om vern av marin natur utenfor territorialfarvannet Bergen bystyre behandlet saken i m\u00f8tet 04.09.2024 sak 293/24 og fattet f\u00f8lgende vedtak: Bergen kommune avgir h\u00f8ringsuttalelse til Klima- og milj\u00f8departementet slik den fremkommer av byr\u00e5dets forslag, med f\u00f8lgende endringer: Nytt avsnitt mellom avsnitt 1 og 2 i byr\u00e5dets h\u00f8ringsforslag: Bergen kommune \u00f8nsker likevel \u00e5 peke p\u00e5 en utfordring for vern av marin natur. Punkt 3.6 i h\u00f8ringsnotatet omhandler havbunnsmineralloven. Der presiseres det at utvinningstillatelse kan gis p\u00e5 bestemte vilk\u00e5r, og at det i denne forbindelse kan stilles vilk\u00e5r om beskyttelse av naturverdier i avgrensede omr\u00e5der. Bergen kommune er sv\u00e6rt bekymret for konsekvensene eventuell marin gruvedrift kan f\u00f8re til, og savner et sterkere vern av den marine naturen i m\u00f8te med en helt ny industri. Bergen kommune mener derfor prim\u00e6rt at det burde vedtas et moratorium mot marin gruvedrift, frem til vi har mer kunnskap. N\u00e5r denne loven likevel vedtas i en situasjon der Norge har \u00e5pnet for marin gruvedrift, mener Bergen kommune det er avgj\u00f8rende at dette problematiseres i ny lov om vern av marin natur utenfor territorialfarvannet. Dette vil kunne plasseres i lovforslagets \u00a7 24 \u201cUforutsette milj\u00f8konsekvenser av lovlig virksomhet\u201d. Bergen bystyres behandling F\u00f8lgende representanter tok ordet: Reidar Staalesen (A), Ann Jorun Hillers\u00f8y (INP), Trond Tystad (BL), Rebekka Helle Stensb\u00f8 (H), Mailiss Solheim-\u00c5kerblom (R), Ingrid Nergaard Fjeldstad (V). Forslag fremsatt i bystyret: Mailiss Solheim-\u00c5kerblom (R) fremsatte p\u00e5 vegne av SV og R f\u00f8lgende tilleggsforslag: Nytt avsnitt mellom avsnitt 1 og 2 i byr\u00e5dets h\u00f8ringsforslag: Bergen kommune \u00f8nsker likevel \u00e5 peke p\u00e5 en utfordring for vern av marin natur. Punkt 3.6 i h\u00f8ringsnotatet omhandler havbunnsmineralloven. Der presiseres det at utvinningstillatelse kan gis p\u00e5 bestemte vilk\u00e5r, og at det i denne forbindelse kan stilles vilk\u00e5r om beskyttelse av naturverdier i avgrensede omr\u00e5der. Bergen kommune er sv\u00e6rt bekymret for konsekvensene eventuell marin gruvedrift kan f\u00f8re til, og savner et sterkere vern av den marine naturen i m\u00f8te med en helt ny industri. Bergen kommune mener derfor prim\u00e6rt at det burde vedtas et moratorium mot marin gruvedrift, frem til vi har mer kunnskap. N\u00e5r denne loven likevel vedtas i en situasjon der Norge har \u00e5pnet for marin gruvedrift, mener Bergen kommune det er avgj\u00f8rende at dette problematiseres i ny lov om vern av marin natur utenfor territorialfarvannet. Dette vil kunne plasseres i lovforslagets \u00a7 24 \u201cUforutsette milj\u00f8konsekvenser av lovlig virksomhet\u201d. Votering: Innstillingen ble vedtatt enstemmig. Tilleggsforslag fra SV og R, fremsatt av Mailiss Solheim-\u00c5kerblom (R), ble vedtatt med 43 stemmer (A, FrP, SV, MDG, V, INP, R, KrF, PP). Utvalg for milj\u00f8 og byutvikling behandlet saken i m\u00f8tet 22.08.2024 sak 250/24 og avga f\u00f8lgende innstilling: Bergen kommune avgir h\u00f8ringsuttalelse til Klima- og milj\u00f8departementet slik den fremkommer av byr\u00e5dets forslag. Byr\u00e5det behandlet saken i m\u00f8tet 08.08.2024 sak 233/24 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende. 2 "
}