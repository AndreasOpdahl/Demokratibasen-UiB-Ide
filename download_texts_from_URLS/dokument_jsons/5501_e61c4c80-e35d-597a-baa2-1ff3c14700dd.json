{
  "dokument_id": "e61c4c80-e35d-597a-baa2-1ff3c14700dd",
  "doc_type": "case_attachment",
  "kommune": 5501,
  "tittel": "24_16937-1 H\u00f8ringsnotat - Norges nye klimam\u00e5l for 2035 1853149_2_1.PDF",
  "url": "https://innsyn.tromso.kommune.no/application/getMoteDokument?dokid=2001913462",
  "tekst": "FORSLAG OM ENDRING AV KLIMALOVEN: REGJERINGENS FORSLAG T I L NORGES NYE KLIMAM\u00c5L FOR 2035 1 Innledning og oppsummering av forslaget 3 2 Klimaendringer og overordnet rammeverk for \u00e5 bekjempe klimaendringer 4 2.1 Klimaendringer 4 2.2 Parisavtalen 5 2.2.1 Den f\u00f8rste globale gjennomgangen 6 2.3 Klimaloven 7 2.4 Avgj\u00f8relser i klimasaker fra Den europeiske menneskerettighetsdomstolen 8 3 Beskrivelse av lovforslaget 9 3.1 Nytt klimam\u00e5l for perioden 2031-2035.......................................................9 3.2 Utforming av klimam\u00e5let og ambisjonsniv\u00e5 9 3.2.1 Oppsummering av regjeringens foresl\u00e5tte klimam\u00e5l 9 3.2.2 Krav til utforming av klimam\u00e5let .. 10 3.2.3 Hva er et rettferdig og ambisi\u00f8st bidrag under Parisavtalen? 11 3.2.4 Hva sier vitenskapen om globalt ambisjonsniv\u00e5? 11 3.2.5 Utforming av klimam\u00e5let 13 3.2.6 Vurderinger av ambisjonsniv\u00e5 19 4 \u00d8konomisk og administrative konsekvenser 23 4.1 Nytte og kostnader - det globale bildet.. 23 4.2 Usikkerhet i teknologisk og \u00f8konomisk utvikling 27 4.3 Nytte og kostnader av forslaget om norsk klimam\u00e5l 27 4.4 Noen illustrative anslag p\u00e5 kostnader 30 5 Forslag til lov om endringer i klimaloven 37 2 1 Innledning og oppsummering av forslaget I 2025 skal alle land som er part til Parisavtalen melde inn nye klimam\u00e5l (nasjonalt fastsatte bidrag) for perioden etter 2030. Det gjelder ogs\u00e5 Norge. I dette h\u00f8ringsnotatet ber regjeringen om innspill p\u00e5 hva Norges nye klimam\u00e5l for 2035 b\u00f8r v\u00e6re og hvordan m\u00e5let b\u00f8r utformes. Regjeringen foresl\u00e5r at det nye m\u00e5let som meldes inn til FN som en del av v\u00e5r forpliktelse under Parisavtalen, ogs\u00e5 lovfestes i klimaloven. Klimalovens form\u00e5l er \u00e5 fremme gjennomf\u00f8ring av Norges klimam\u00e5l som ledd i omstilling til et lavutslippssamfunn i Norge i 2050, og videre fremme \u00e5penhet og offentlig debatt om status, retning og framdrift i dette arbeidet. Et nytt klimam\u00e5l for 2035 vil v\u00e6re en viktig milep\u00e6l p\u00e5 veien til lavutslippssamfunnet i 2050, og regjeringen \u00f8nsker \u00e5penhet og offentlig debatt om hva m\u00e5let b\u00f8r v\u00e6re. Regjeringen \u00f8nsker derfor innspill p\u00e5 f\u00f8lgende forslag: Regjeringen \u00f8nsker \u00e5 lovfeste Norges nye klimam\u00e5l under Parisavtalen, og foresl\u00e5r at det fastsettes et klimam\u00e5l for 2035 med et ambisjonsniv\u00e5 innenfor spennet 55 prosent - 80 prosent reduksjon i utslipp sammenlignet med utslippsniv\u00e5et i 1990. M\u00e5let skal v\u00e6re \u00f8konomidekkende og regjeringen foresl\u00e5r at m\u00e5let kan gjennomf\u00f8res ved utslippsreduksjoner nasjonalt, deltakelse i EUs kvotesystem og kj\u00f8p av utslippsreduksjoner under Parisavtalens artikkel 6. Regjeringen er ogs\u00e5 \u00e5 p e n f o r et fortsatt klimasamarbeid med EU, men det er avhengig av innretningen p\u00e5 fremtidig EU- regelverk. Det foresl\u00e5s at addisjonelle opptak og utslipp i skog- og arealbrukssektoren regnes inn mot m\u00e5loppn\u00e5elsen. For \u00e5 f\u00e5 belyst grundig kostnads- og nytteeffekter ved ulike ambisjonsniv\u00e5 ber regjeringen s\u00e6rskilt om synspunkter p\u00e5 hvilket ambisjonsniv\u00e5 et nytt klimam\u00e5l b\u00f8r ha og hvorfor, inkl. om konsekvensene av m\u00e5ltallet, innenfor det brede spennet 55 prosent - 80 prosent utslippsreduksjon innen 2035. Regjeringen \u00f8nsker synspunkter p\u00e5 niv\u00e5et p\u00e5 m\u00e5l for 2035, innenfor det skisserte spennet, og regjeringen vil etter h\u00f8ringen legge frem et endelig forslag til ambisjonsniv\u00e5 dvs. et mer konkret m\u00e5ltall i lovproposisjon med forslag til endring av klimaloven. Det bes ogs\u00e5 om h\u00f8ringsinstansenes syn p\u00e5 om m\u00e5lets utforming b\u00f8r beskrives n\u00e6rmere i lovtekstenfor \u00e5 klargj\u00f8re innhold og forutsetninger, for eksempel slik det gj\u00f8res for klimam\u00e5letfor 2050 i lovens \u00a7 4. Regjeringen vil legge til rettefor betydelige utslippsreduksjoner nasjonaltfrem mot 2035, for \u00e5 sikre n\u00f8dvendig omstilling til lavutslippssamfunnet. Regjeringen ber om innspill p\u00e5 hvordan ambisjoner om innenlandske utslippsreduksjoner og omstilling kan rammes inn p\u00e5 en hensiktsmessig og kostnadseffektiv m\u00e5te. Det bes om innspill p\u00e5 om Norge b\u00f8r ha et delm\u00e5l om innenlandske ambisjoner, og hvordan dette eventuelt b\u00f8r formaliseres, herunder fordeler og ulemper ved et eventuelt delm\u00e5l og andre ulike l\u00f8sninger. Dette h\u00f8ringsnotatet beskriver bakgrunnen for forslaget og gir mer informasjon om detaljene i forslaget. Det bes om innspill innen l. januar 2025. Etter h\u00f8ringen vil regjeringen fremme et endelig forslag til klimam\u00e5l for 2035 og tar sikte p\u00e5 \u00e5 utforme en lovproposisjon til Stortinget f\u00f8r p\u00e5ske 2025. Stortinget har en viktig rolle i \u00e5 bestemme hva Norges nye m\u00e5l skal v\u00e6re, og regjeringen \u00f8nsker derfor at Stortinget har 3 behandlet forslaget til nytt klimam\u00e5l i klimaloven f\u00f8r m\u00e5let meldes inn til FN. Dette inneb\u00e6rer at Norge vil bli noen m\u00e5neder forsinket med innmeldingen under Parisavtalen, hvor landene har en frist om \u00e5 melde inn nye klimam\u00e5l innen 10. februar 2025. Regjeringen vurderer det likevel som viktigere at offentligheten og Stortinget er godt involvert i vurderingene av m\u00e5let,/\u00f8r det meldes inn til FN. Hvordan m\u00e5let skal n\u00e5s vil avhenge av utformingen av m\u00e5let og hvilke tiltak og virkemidler som regjering og Storting bestemmer at skal tas i bruk for \u00e5 n\u00e5 m\u00e5let. Regjeringen vil v\u00e5ren 2025 legge frem en stortingsmelding om klima for perioden fram mot 2035 i lys av at Norge skal v\u00e6re et lavutslippssamfunn i 2050. 2 Klimaendringer og overordnet rammeverk for \u00e5 bekjempe klimaendringer 2.1 Klimaendringer Klimakrisen er en av de st\u00f8rste sikkerhetsutfordringene verden st\u00e5r overfor, if\u00f8lge Nasjonal sikkerhetsmyndighet.1 Ekstremv\u00e6r medf\u00f8rer ny risiko og kostnader, og globalt kan klimakrisens konsekvenser f\u00f8re til \u00f8kt uro og migrasjon, samt \u00f8ke knappheten p\u00e5 vann, mat og andre ressurser. Hyppigere og mer langvarige ekstreme hendelser, blant annet styrtregn og heteb\u00f8lger, f\u00f8rer til t\u00f8rke, flom og skogbranner. Det truer liv, helse og matsikkerhet, \u00f8delegger kritisk infrastruktur, sender folk p\u00e5 flukt fra hjemmene sine og forsterker og forverrer underliggende \u00e5rsaker til konflikter. FNs klimapanel sl\u00e5r fast at den globale menneskeskapte oppvarmingen har oversteget 1,1 grader over f\u00f8rindustrielt niv\u00e5 (1850-1900). Temperaturen stiger raskere enn forskerne noen gang har observert, og i de kommende ti\u00e5rene forventes det at klimaendringene vil \u00f8ke og intensiveres i alle verdens regioner. Naturen p\u00e5 land og i havet leverer \u00f8kosystemtjenester slik som \u00e5 binde og lagre karbon. I scenarioer med h\u00f8yere fremtidige CO>-utslipp, blir disse tjenestene stadig svekket, mer CO> havner i atmosf\u00e6ren og f\u00f8rer til \u00f8kende oppvarming. I tillegg til CO>, bidrar andre kortlevde klimaforurensere opp mot 45 prosent av dagens temperatur\u00f8kning. Hver m\u00e5ned fra juli 2023 til juni 2024 ble varmerekorder sl\u00e5tt og temperaturen l\u00e5 i snitt p\u00e5 1,64 grader over det f\u00f8rindustrielle gjennomsnittet. Heteb\u00f8lger b\u00e5de p\u00e5 land og i havet har f\u00f8rt til massed\u00f8d i skog, bleking og massed\u00f8d av koraller og tap av tareskog. Allerede ved 1,5 graders global oppvarming, vil mellom 3 og 14 prosent av artene p\u00e5 land sannsynligvis ha h\u00f8y risiko for \u00e5 bli utryddet. Hvert tonn med utslipp \u00f8ker konsekvensene for jordas \u00f8kosystemer. Derfor vil utslippskuttene som gjennomf\u00f8res i dag, v\u00e6re helt avgj\u00f8rende for jordens framtid. I Arktis \u00f8ker temperaturen to til fire ganger s\u00e5 fort som det globale gjennomsnittet. Et varmere Arktis har store konsekvenser for globale v\u00e6rsystemer. I tillegg til CO>, vil reduksjoner i klimautslipp med kort levetid i atmosf\u00e6ren v\u00e6re viktig for \u00e5 bremse 1 Sikkerhetsfaglig r\u00e5d - Et motstandsdyktig Norge.pdf (nsm.no) 2 Short-Lived Climate Pollutants I Climate & Clean Air Coalition (ccacoalition.org) 4 utviklingen. N\u00e6rheten til Arktis gj\u00f8r at temperaturen i Norge \u00f8ker raskere enn det globale gjennomsnittet. Rundt Svalbard blir det stadig mindre sj\u00f8is. P\u00e5 grunn av havets og innlandsisens lange responstid p\u00e5 et varmere klima, gj\u00f8r dagens klimagassutslipp at havniv\u00e5stigningen vil fortsette i flere hundre til tusener av \u00e5r. Selv om bratt topografi ofte begrenser flom fra havet, gj\u00f8r Norges lange og varierte kystlinje at forholdsvis store omr\u00e5der likevel kan v\u00e6re utsatt. Kystbyer og en betydelig mengde infrastruktur er i faresonen. Havniv\u00e5stigning vil ogs\u00e5 f\u00f8re med seg en kraftig \u00f8kning i flomfrekvens: En havniv\u00e5stigning p\u00e5 eksempelvis 0, l m vil f\u00f8re til en tredobling av flomrisikoen mange steder. Allerede n\u00e5 ser vi ogs\u00e5 at flammene i Norge har \u00f8kt de siste 50 \u00e5rene, med en \u00f8kning i hundre\u00e5rsflommen p\u00e5 cirka 5 prosent per ti\u00e5r. 2.2 Parisavtalen Parisavtalen3 er det internasjonale rammeverket for \u00e5 styrke den globale responsen p\u00e5 trusselen som klimaendringene utgj\u00f8r. Avtalen oppstiller et globalt temperaturm\u00e5l om \u00e5 holde \u00f8kningen i den globale gjennomsnittstemperaturen godt under 2 grader sammenliknet med f\u00f8rindustrielt niv\u00e5, og tilstrebe \u00e5 begrense temperatur\u00f8kningen til 1,5 grader over f\u00f8rindustrielt niv\u00e5, i anerkjennelsen av at dette vil redusere risikoene og effektene forbundet med klimaendringer betydelig. Partene har p\u00e5 de siste partsm\u00f8tene i sine beslutninger understreket at de vil arbeide for \u00e5 begrense temperatur\u00f8kningen til 1,5 grader. For \u00e5 n\u00e5 det langsiktige temperaturm\u00e5let tar partene sikte p\u00e5 at de globale klimagassutslippene skal n\u00e5 toppunktet snarest mulig. Det f\u00f8lger av Parisavtalens artikkel 4 at land skal utarbeide, melde inn og opprettholde suksessive, nasjonalt fastsatte bidrag (klimam\u00e5l) som de akter \u00e5 realisere. Landene skal gjennomf\u00f8re nasjonale reduksjonstiltak med sikte p\u00e5 \u00e5 n\u00e5 m\u00e5lene med slike bidrag. I tillegg vil de nasjonalt fastsatte bidragene utgj\u00f8re en progresjon fra forrige m\u00e5l og v\u00e6re uttrykk for landets h\u00f8yeste mulige ambisjon i henhold til artikkel 4.3. Bidragene skal gjenspeile partenes felles, men differensierte ansvar og respektive muligheter sett i lys av ulike nasjonale omstendigheter. Norge er et av 194 land og EU som har ratifisert og er part til Parisavtalen. I november 2022 meldte Norge inn et forsterket klimam\u00e5l for 2030 under Parisavtalen. Det inneb\u00e6rer at vi vil redusere utslippene av klimagasser med minst 55 prosent i 2030 sammenlignet med niv\u00e5et i 1990. Parisavtalens artikkel 4.4 sier at parter som er industriland fortsatt b\u00f8r g\u00e5 foran ved \u00e5 p\u00e5ta seg absolutte m\u00e5l for utslippsreduksjoner som dekker hele \u00f8konomien. Det vil si klimam\u00e5l som gjelder alle klimagasser og sektorer. Etter Parisavtalens artikkel 4.9 skal alle land melde inn nasjonalt fastsatte bidrag (klimam\u00e5l) hvert femte \u00e5r, og de skal meldes inn i tr\u00e5d med beslutning l /CP.21. Neste gang landene er juridisk forpliktet til \u00e5 melde inn nasjonalt fastsatte bidrag er i 2025. If\u00f8lge beslutning l/CP.21 skal bidragene meldes inn 9-12 m\u00e5neder f\u00f8r det relevante 3 Se Prop. 115 S (2015-2016) - regjeringen.no 5 partsm\u00f8tet. Fristen er dermed 10. februar 2025, ettersom det relevante partsm\u00f8te (COP30) avholdes fra 10. november 2025. \u00c5 melde inn et nasjonalt fastsatt bidrag under Parisavtalen hvert femte \u00e5r, i tr\u00e5d med artikkel 4.9, er et juridisk bindende krav i avtalen (\u00abskal-krav\u00bb). I tillegg f\u00f8lger det av artikkel 4.9 at partene skal se hen til resultatet av den globale gjennomgangen under artikkel 14 n\u00e5r nasjonalt fastsatte bidrag meldes inn. Utfallet av den f\u00f8rste globale gjennomgangen ble vedtatt p\u00e5 COP28 i Dubai, se n\u00e6rmere beskrivelse under. Partene til Parisavtalen har vedtatt et regelverk for \u00e5 fremme klarhet, \u00e5penhet og forst\u00e5else om sine nasjonalt fastsatte bidrag (jf. Decision 4/CMA.1). I dette regelverket er det gitt n\u00e6rmere veiledning om hvilken informasjon som b\u00f8r f\u00f8lge m\u00e5let som meldes inn, slik at det blir forst\u00e5elig. Blant annet skal partene beskrive hvordan m\u00e5let deres er rettferdig i lys av nasjonale omstendigheter og hvordan den globale gjennomgangen er sett hen til. Partene har ogs\u00e5 blitt enige om en oppfordring til \u00e5 melde inn m\u00e5l som har en tidsramme p\u00e5 fem \u00e5r (jf. 6/CMA.3). Det inneb\u00e6rer at landene oppfordres til \u00e5 melde inn m\u00e5l som gjelder tidsperioden 2031-2035 n\u00e5r de melder inn nye m\u00e5l i 2025. For at land skal kunne p\u00e5ta seg h\u00f8yere ambisjoner \u00e5pner Parisavtalens artikkel 6 for at land kan samarbeide om sine nasjonalt fastsatte bidrag. Partsm\u00f8tet i (COP26) i Glasgow i 2021 fastsatte regler blant annet for hvordan slikt samarbeid - typisk hvor ett land finansierer utslippsreduksjoner i et annet land - skal rapporteres til FN og bokf\u00f8res mot de nasjonalt fastsatte bidragene. Regelverket omfatter situasjoner hvor land avtaler samarbeid seg imellom (for eksempel samarbeid mellom EU og Norge), og gjennom en s\u00e6rskilt mekanisme under artikkel 6.4 hvor FN er ansvarlig for dokumentasjon av utslippsreduksjoner i et vertsland og utstede kvoter svarende til reduksjonene.4 2.2.1 Den f\u00f8rste globale gjennomgangen I tr\u00e5d med Parisavtalens artikkel 14 ble utfallet av den f\u00f8rste globale gjennomgangen vedtatt p\u00e5 COP28 i Dubai i 2023, der partene vurderte status for framgangen mot de langsiktige m\u00e5lene i Parisavtalen. Beslutningen understreker at Parisavtalen virker, men at det er behov for dype, raske og varige utslippskutt. Partene ble enige om en rekke kollektive budskap for arbeidet med \u00e5 n\u00e5 Parisavtalens m\u00e5l fremover. Blant annet inneholder beslutningen formuleringer om at verden skal omstille energisystemene boti fra fossil energi, p\u00e5 en rettferdig og ordnet m\u00e5te, med \u00f8kt innsats dette ti\u00e5ret, for \u00e5 n\u00e5 netto null utslipp i 2050, i tr\u00e5d med vitenskapen. Det ble ogs\u00e5 besluttet kollektive budskap om \u00e5 tredoble kapasitet for fornybar energi og doble farten p\u00e5 energieffektivisering globalt innen 2030. Viktigheten av \u00e5 bevare natur og stoppe avskoging innen 2030 ble ogs\u00e5 trukket frem i beslutningen. En akselerert teknologiutvikling, blant annet innen fornybar energi, karbonfangst og -lagring og hydrogen inng\u00e5r i budskapene. Raskere utslippskutt fra andre klimagasser enn CO>, inkludert metan, og fra veitransport trekkes ogs\u00e5 frem. De 4 Mer informasjon om samarbeid under Artikkel 6 finnes p\u00e5 FNs klimasekretariats offisielle nettsider: Paris Agreement Crediting Mechanism UNFCCC. 6 kollektive budskapene partene ble enige om p\u00e5 COP28 viser en internasjonal vilje til \u00e5 ta opp temaer som tidligere ikke har v\u00e6rt en del av beslutningene i klimaforhandlingene. Partene understreket ogs\u00e5 viktige vitenskapelige milep\u00e6ler som m\u00e5 n\u00e5s for \u00e5 begrense den globale oppvarmingen til 1,5 grader; verdens utslipp av klimagasser m\u00e5 n\u00e5 toppen innen 2025, deretter reduseres med 43 prosent innen 2030, og med 60 prosent innen 2035. I 2050 m\u00e5 verden ha netto null CO>-utslipp. Dette inneb\u00e6rer at gjenv\u00e6rende utslipp m\u00e5 balanseres med tiltak som fjerner samme mengde CO> fra atmosf\u00e6ren. 2.3 Klimaloven Klimalovens5 form\u00e5l er \u00e5 fremme gjennomf\u00f8ring av Norges klimam\u00e5l som ledd i omstilling til et lavutslippssamfunn i Norge i 2050. Loven lovfester Norges klimam\u00e5l for 2030 og 2050. Loven er ikke til hinder for at det fastsettes andre m\u00e5l og eller at m\u00e5l som er fastsatt i medhold av loven kan gjennomf\u00f8res i samarbeid med EU. Loven sl\u00e5r ogs\u00e5 fast at regjeringen hvert femte \u00e5r skal legge fram for Stortinget oppdaterte klimam\u00e5l. Det lovfestede klimam\u00e5let for 2030 er \u00e5 redusere utslippene med minst 55 prosent sammenlignet med utslippsniv\u00e5et i 1990. Dette er ogs\u00e5 Norges n\u00e5v\u00e6rende nasjonalt fastsatte bidrag under Parisavtalen. Regjeringen \u00f8nsker \u00e5 oppfylle dette m\u00e5let i samarbeid med EU. I innmeldingen til Parisavtalen kommuniserte Norge et \u00f8nske om \u00e5 fortsette samarbeidet med EU, og m\u00e5let kan oppfylles i samarbeid med EU. Dette er ogs\u00e5 beskrevet i klimalovens forarbeider.6 Dersom EU-samarbeidet ikke tar oss helt til 55 prosent utslippsreduksjoner, kan utslippsreduksjoner i andre land under Parisavtalens artikkel 6 (utenfor E\u00d8S) brukes til \u00e5 dekke det som mangler for \u00e5 oppfylle Norges 2030-m\u00e5l under Parisavtalen. Skog- og arealbruk er inkludert i det \u00f8konomidekkende m\u00e5let, men det er kun addisjonelle opptak og utslipp i skog- og arealbrukssektoren som regnes inn mot m\u00e5loppn\u00e5elsen. Det vil si effekten av nye tiltak p\u00e5 opptak og utslipp i skog- og arealbrukssektoren. Det gjenst\u00e5r \u00e5 avklare den konkrete regnemetoden. Klimam\u00e5let for 2050 er at Norge skal v\u00e6re et lavutslippssamfunn, og redusere utslippene i st\u00f8rrelsesordenen 90 til 9 5 prosent sammenlignet med 1990. Ved vurdering av m\u00e5loppn\u00e5else skal det tas hensyn til effekten av norsk deltakelse i det europeiske klimakvotesystemet for virksomheter. Utslippsreduksjoner som finner sted i andre land som f\u00f8lge av norske kvotepliktige bedrifters kj\u00f8p av klimakvoter skal med andre ord regnes inn i m\u00e5loppn\u00e5elsen. Dette er n\u00e6rmere forklart i Prop. 77 L (2016 - 2017)7 og kapittel 3.2.5.3. I tillegg inneholder loven en bestemmelse som p\u00e5legger regjeringen \u00e5 legge fram for Stortinget en redegj\u00f8relse hvert \u00e5r med status og fremdrift i arbeidet med \u00e5 n\u00e5 Norges klimam\u00e5l. I regjeringens seneste rapporteringer (Klimastatus og -plan eller \u00abgr\u00f8nn bok\u00bb) vises framdrift i klimapolitikk.en, hvordan planen fra \u00e5ret f\u00f8r har blitt forsterket og L o v om klimam\u00e5l (klimaloven) - Lovdata Prop. 107 L (2022-2023) - regjeringen.no 7 Prop. 77 L (2016-2017) - regjeringen.no 7 hvordan Norge ligger an til \u00e5 n\u00e5 klimam\u00e5lene. Regjeringens siste rapportering ble lagt frem i et s\u00e6rskilt vedlegg til Klima- og milj\u00f8departementets Prop. l S (2023 - 2024). Regjeringen presenterer en oppdatert Klimastatus og -plan i forbindelse med fremleggelsen av Statsbudsjettet for 2025. Klimaloven legger ikke f\u00f8ringer for hvordan m\u00e5lene skal n\u00e5s eller hvilke virkemidler som skal tas i bruk for \u00e5 n\u00e5 m\u00e5lene, ei heller hvilke akt\u00f8rer som skal bidra til at m\u00e5lene n\u00e5s. Klimaloven retter seg mot det \u00f8verste beslutningsniv\u00e5et i samfunnet, det vil si regjering og Storting. Som en konsekvens av denne innretningen, etablerer den ikke rettigheter eller plikter for borgerne som kan h\u00e5ndheves ved s\u00f8ksm\u00e5l for domstolen. Loven kommer i tillegg til, og ikke til erstatning for, gjeldende lovgivning og virkemiddelbruk. Rettigheter og plikter for private vil ivaretas av \u00f8vrig lovgivning og de konkrete virkemidler og tiltak som myndighetene iverksetter for \u00e5 n\u00e5 de klimapolitiske m\u00e5lsettingene. Loven endrer ikke adgangen til rettslig pr\u00f8ving etter annet lovverk. 2.4 Avgj\u00f8relser i klimasaker fra Den europeiske menneskerettighetsdomstolen Den europeiske menneskerettsdomstolen (EMD) har v\u00e5ren 2024 behandlet tre klimaklagesaker: Duarte mot Portugal m.fl. (Norge og 31 andre stater), Careme mot Frankrike og KlimaSeniorinnen mot Sveits. Alle de tre sakene handlet om at klagerne mener nasjonale myndigheter ikke gj\u00f8r nok for \u00e5 begrense klimaendringene, og derfor bryter deres menneskerettigheter. Domstolen avviste saken mot Portugal m.fl. og saken mot Frankrike. Saken mot Sveits ble derimot tatt opp til behandling og EMD konstaterte i den saken at Sveits hadde brutt menneskerettighetene.9 EMD sl\u00e5r i avgj\u00f8relsen fast at det utfra den europeiske menneskerettighetskonvensjonen (EMK) kan utledes en plikt for nasjonale myndigheter til \u00e5 beskytte borgerne mot alvorlige skadevirkninger som f\u00f8lge av global oppvarming. EMD kom til at Sveits ikke hadde overholdt denne plikten, bl.a. fordi Sveits ikke hadde etablert et tilstrekkelig bindene regulatorisk rammeverk for \u00e5 hindre negative konsekvenser av klimaendringer. EMD sl\u00e5r fast at hver stat som er part til EMK m\u00e5 iverksette tiltak for vesentlig og progressiv reduksjon av deres respektive klimagassutslipp, med sikte p\u00e5 \u00e5 n\u00e5 netto n\u00f8ytralitet, i prinsippet innen de tre neste ti\u00e5r. Dette b\u00f8r if\u00f8lge EMD inkorporeres i et bindende regulatorisk rammeverk p\u00e5 nasjonalt niv\u00e5 og f\u00f8lges opp av tilstrekkelig gjennomf\u00f8ring. EMD gir statene vid skj\u00f8nnsmargin til \u00e5 selv velge tiltak for \u00e5 redusere utslipp, men mer begrenset skj\u00f8nnsmargin n\u00e5r det gjelder \u00e5 sette de n\u00f8dvendige m\u00e5lene. EMD legger opp til en helhetlig vurdering av om statene har holdt seg innenfor disse rammene. For dette form\u00e5l stiller EMD opp en liste med momenter som den vurderer om statenes lovgivende, ut\u00f8vende eller d\u00f8mmende myndigheter har tatt beh\u00f8rig hensyn til. 8 Regjeringas klimastatus og -plan - regjeringen.no 9 Dom 9. april 2024: VEREIN KLIMASENIORINNEN SCHWEIZ AND OTHERS v. SWITZERLAND (coe.int) Application no. 53600/20 8 Norge er forpliktet av EMK, og EMDs praksis er en sentral rettskilde ved tolkningen av konvensjonen. Derfor er f\u00f8ringene som gis i de sakene som gjelder andres stater, ogs\u00e5 relevante for Norge. Klima- og milj\u00f8departementet arbeider med \u00e5 analysere EMDs avgj\u00f8relse i klimaklagesaken mot Sveits, herunder implikasjoner den m\u00e5tte ha for Norge. Regjeringen vil komme tilbake med forslag til eventuelle lovendringer etter en grundig vurdering av dommen, og dette tas ikke videre opp i dette lovforslaget. 3 Beskrivelse av lovforslaget 3.1 Nytt klimam\u00e5l for perioden 2031-2035 Regjeringen \u00f8nsker \u00e5 lovfeste Norges nye nasjonalt fastsatte bidrag (klimam\u00e5l) under Parisavtalen. Som redegjort for i kapittel 2 har Norge allerede lovfestet klimam\u00e5let for 2030 som er n\u00e5gjeldende nasjonalt fastsatte bidrag under Parisavtalen. Det nye m\u00e5let som skal meldes inn skal gjelde for perioden etter 2030. P\u00e5 COP26 i Glasgow i 2021 ble partene enige om en oppfordring til \u00e5 melde inn m\u00e5l som har en tidsramme p\u00e5 fem \u00e5r (jf. 6/CMA.3). Det inneb\u00e6rer at landene oppfordres til \u00e5 melde inn m\u00e5l som gjelder tidsperioden 2031-2035 n\u00e5r de melder inn nye m\u00e5l i 2025. Det betyr at for de nasjonalt fastsatte bidragene som skal meldes inn i 2025 m\u00e5 landene forholde seg til denne oppfordringen. Det er ventet at de aller fleste land vil melde inn klimam\u00e5l for 2035, og alle industriland vil etter all sannsynlighet ha m\u00e5l for 2035 under Parisavtalen. Regjeringen \u00f8nsker \u00e5 f\u00f8lge oppfordringen fra regelverket under Parisavtalen, og melde inn et klimam\u00e5l for 2035, som har en fem\u00e5rig tidsramme. I redegj\u00f8relsene under er det derfor lagt til grunn et klimam\u00e5l som vil gjelde for perioden 2031-2035, Norge har et tett klimasamarbeid med EU i gjennomf\u00f8ringen av v\u00e5re klimam\u00e5l, selv om vi har selvstendige klimam\u00e5l under Parisavtalen. EU arbeider n\u00e5 med \u00e5 vedta sitt nye klimam\u00e5l for 2040 som skal forankres i EUs klimalov. Kommisjonen har i sin anbefaling til EUs nye klimam\u00e5l for 2040 uttalt at det nye m\u00e5let vil gi grunnlag for \u00e5 utlede EUs 2035-m\u00e5l under Parisavtalen. Tilgjengelig informasjon peker p\u00e5 at EU ogs\u00e5 vil melde inn et klimam\u00e5l for 2035 under Parisavtalen. Dersom EU, mot formodning, ikke melder inn et m\u00e5l for 2035 vil Norge endre sitt m\u00e5l slik at vi har samme tidsramme som EUs m\u00e5l. 3.2 Utforming av klimam\u00e5let og ambisjonsniv\u00e5 3.2.1 Oppsummering av regjeringens foresl\u00e5tte klimam\u00e5l Regjeringen foresl\u00e5r at det fastsettes er et klimam\u00e5l for 2035 med et ambisjonsniv\u00e5 innenfor spennet 55 prosent - 80 prosent reduksjon i utslipp sammenlignet med utslippsniv\u00e5et i 1990. M\u00e5let skal v\u00e6re \u00f8konomidekkende og regjeringen foresl\u00e5r at m\u00e5let kan gjennomf\u00f8res ved utslippsreduksjoner nasjonalt, deltakelse i EUs kvotesystem og kj\u00f8p av utslippsreduksjoner under Parisavtalens artikkel 6. Regjeringen er ogs\u00e5 \u00e5pen for et fortsatt klimasamarbeid med EU, men det er avhengig av innretningen p\u00e5 fremtidig EU- 9 regelverk. Det foresl\u00e5s at addisjonelle opptak og utslipp i skog- og arealbrukssektoren regnes inn mot m\u00e5loppn\u00e5elsen. For \u00e5 f\u00e5 belyst grundig kostnad- og nytteeffekter ved ulike ambisjonsniv\u00e5 ber regjeringen s\u00e6rskilt om synspunkter p\u00e5 hvilket ambisjonsniv\u00e5 et nytt klimam\u00e5l for Norge b\u00f8r ha og hvorfor inkl. om konsekvensene av m\u00e5ltallet, innenfor det brede spennet 55 prosent - 80 prosent utslippsreduksjon innen 2035. Regjeringen \u00f8nsker synspunkter p\u00e5 niv\u00e5et p\u00e5 m\u00e5l for 2035, innenfor det skisserte spennet, og regjeringen vil etter h\u00f8ringen legge frem et endelig forslag til ambisjonsniv\u00e5 dvs. et mer konkret m\u00e5ltall i lovproposisjon med forslag til endring av klimaloven. Det bes ogs\u00e5 om h\u00f8ringsinstansenes syn p\u00e5 om m\u00e5lets utforming b\u00f8r beskrives n\u00e6rmere i lovteksten for \u00e5 klargj\u00f8re innhold og forutsetninger, for eksempel slik det gj\u00f8res for klimam\u00e5let for 2050 i lovens \u00a7 4. Regjeringen vil legge til rette for betydelige utslippsreduksjoner nasjonalt frem mot 2035, for \u00e5 sikre n\u00f8dvendig omstilling til lavutslippssamfunnet. Regjeringen ber om innspill p\u00e5 hvordan ambisjoner om innenlandske utslippsreduksjoner og omstilling kan rammes inn p\u00e5 en hensiktsmessig og kostnadseffektiv m\u00e5te. Det bes om innspill p\u00e5 om Norge b\u00f8r ha et delm\u00e5l om innenlandske ambisjoner, og hvordan dette eventuelt b\u00f8r formaliseres, herunder fordeler og ulemper ved et eventuelt delm\u00e5l og andre ulike l\u00f8sninger. Delkapitlene under beskriver n\u00e6rmere bakgrunnen for og detaljene i forslaget. 3.2.2 Krav til utforming av klimam\u00e5let Klimam\u00e5l kan utformes og oppfylles p\u00e5 mange forskjellige m\u00e5ter. Parisavtalen og klimaloven stiller f\u00e5 spesifikke krav til form og innretning p\u00e5 klimam\u00e5lene. Det Parisavtalen imidlertid gir er en tydelig f\u00f8ring p\u00e5 er at i-land b\u00f8r ha \u00f8konomidekkende m\u00e5l, det vil si gjelde alle klimagassutslipp og opptak og dekke alle sektorer. Utover dette er det opp til landene selv \u00e5 definere innretningen p\u00e5 m\u00e5let, og land gj\u00f8r dette p\u00e5 ulikt vis. Alle industriland har meldt inn tallfestede m\u00e5l som gjelder alle gasser og sektorer, slik som Norge ogs\u00e5 har gjort og vil fortsette med. En del land har ogs\u00e5 kommunisert delm\u00e5l for spesifikke sektorer eller lignende, og noen utviklingsland har m\u00e5l som bare gjelder utviklingen i en viss sektor. Parisavtalens artikkel 6 \u00e5pner ogs\u00e5 for at land kan samarbeide om \u00e5 n\u00e5 sine nasjonalt fastsatte bidrag for \u00e5 gi rom for h\u00f8yere ambisjoner. Det er derfor \u00e5pning for at land kan samarbeide om \u00e5 n\u00e5 m\u00e5lene sine, slik for eksempel Norge, EU og Island gj\u00f8r for \u00e5 oppfylle (det opprinnelige) klimam\u00e5let for 2030 i Norges f\u00f8rste nasjonalt fastsatte bidrag. I tillegg skal landenes m\u00e5l, i henhold til Parisavtalen, utgj\u00f8re en progresjon fra forrige bidrag og reflektere landets h\u00f8yest mulige ambisjon. Klimaloven stiller noen krav til klimam\u00e5lene som skal legges frem for Stortinget hvert femte \u00e5r. M\u00e5lene skal legge til grunn beste vitenskapelige grunnlag og de skal s\u00e5 langt som mulig v\u00e6re tallfestede og m\u00e5lbare. I tillegg skal de utgj\u00f8re en progresjon fra forrige m\u00e5l og fremme gradvis omstilling fram mot 2050. 10 3.2.3 Hva er et rettferdig og ambisi\u00f8st bidrag under Parisavtalen? Som nevnt over skal landenes nasjonalt fastsatte bidrag utgj\u00f8re en progresjon fra forrige bidrag og reflektere landets h\u00f8yest mulige ambisjon, og skal gjenspeile partens felles, men differensierte ansvar og respektive muligheter sett i lys av ulike nasjonale omstendigheter. I informasjonen som f\u00f8lger m\u00e5let skal partene begrunne hvordan deres bidrag er rettferdig og ambisi\u00f8st i lys av sine nasjonale omstendigheter. Partene har i etterf\u00f8lgende beslutninger oppfordret landene til \u00e5 \u00f8ke sine klimaambisjoner og s\u00f8rge for at deres bidrag er i tr\u00e5d med \u00e5 begrense global oppvarming til 1,5-grader, inkludert i den globale gjennomgangen som landene skal se hen til i utformingen av sine klimam\u00e5l. Utover dette gis det ikke konkrete f\u00f8ringer p\u00e5 hva et rettferdig og ambisi\u00f8st bidrag under Parisavtalen er, og det er opp til landene selv \u00e5 identifisere dette ut fra sine nasjonale omstendigheter. Det internasjonale regelverket gir dermed ikke et fasitsvar eller en bestemt referanseverdi for hva som er et lands rettferdige og ambisi\u00f8se bidrag. For \u00e5 identifisere hva som er rettferdig og ambisi\u00f8st, b\u00f8r det tas utgangspunkt i Parisavtalens rettslige krav og f\u00f8ringer og til vitenskapen. S\u00e6rlig relevant er de globale milep\u00e6lene for utslippsreduksjoner som fremkommer av FNs klimapanels rapporter (se n\u00e6rmere beskrivelser under i kapittel 3.2.4). Disse har ogs\u00e5 partene til Parisavtalen gjentatt i den globale gjennomgangen. Det er ogs\u00e5 andre vitenskapelige rapporter om behov for utslippsreduksjoner globalt eller regionalt, eller hva som trengs av utslippskutt i viktige sektorer. I vurderinger av rettferdighetshensyn b\u00f8r det tas hensyn til at Norge er et rikt industriland, som har ressurser til \u00e5 bidra med h\u00f8ye ambisjoner i det internasjonale klimaarbeidet. I vurderingen av hva som er landets h\u00f8yeste mulige ambisjon m\u00e5 det ogs\u00e5 tas med betraktninger om nasjonale forutsetninger og forhold, dette gjelder ogs\u00e5 for Norge. 3.2.4 Hva sier vitenskapen om globalt ambisjonsniv\u00e5? Den viktigste vitenskapelige rapporten om klimaendringer er FNs klimapanels sjette hovedrapport.'\u00aeRapporten sl\u00e5r fast at negative effekter av klimaendringene slik som ekstremv\u00e6r, vannmangel, d\u00f8dsfall p\u00e5 grunn av hete, tap av naturmangfold og \u00f8kt fattigdom og sult allerede skjer. For \u00e5 holde temperatur\u00f8kningen under 1,5 grader finner rapporten at verden m\u00e5 n\u00e5 en utslippstopp innen 2025. De globale utslippene av klimagasser m\u00e5 deretter reduseres med 43 prosent innen 2030 og 60 prosent innen 203511. I 2050 b\u00f8r det samlede bidraget av CO> til atmosf\u00e6ren v\u00e6re netto-null, og videre b\u00f8r det for alle klimagasser samlet v\u00e6re 84 prosent nedgang globalt innen 2050. Alle tall er sammenlignet med utslippsniv\u00e5et i 2019.12 Funnene i den sjette hovedrapporten til FNs 10 Se originaldokumenter p\u00e5 FNs klimapanels nettsider Sixth Assessment Report og informasjon p\u00e5 norsk p\u00e5 Milj\u00f8direktoratets nettsider Sjette hovedrapport (2021-2023) - miljodirektoratet.no 11 Utslippsbaner som inneb\u00e6rer mer enn 50 prosent sannsynlighet for \u00e5 begrense oppvarming til 1,5 grader 12 Utslippene globalt har okt vesentlig siden 1990. Dersom FNs klimapanel hadde brukt 1990 som basis\u00e5r ville det gitt et sv\u00e6rt utydelig budskap om hvilke utslippsreduksjoner som trengs for \u00e5 redusere de globale utslippene i tiden fremover. Det er prim\u00e6rt industriland som bruker 1990 som basis\u00e5r for sine nasjonalt 11 klimapanel er tydelige p\u00e5 at det er behov for umiddelbare og kraftige utslippsreduksjoner samt tiltak som kan bidra til \u00f8kt opptak eller permanent fjerning av CO>fra atmosf\u00e6ren. Selv om de globale nettoutslippene skulle falle til null i l\u00f8pet av kort tid, vil vi se negative effekter av klimaendringene. Samtidig er et av hovedfunnene fra sjette hovedrapport at hvert tonn med utslipp teller, og at enhver \u00f8kning i temperaturen har effekter p\u00e5 klimasystemet. Noen utslipp vil v\u00e6re sv\u00e6rt vanskelig \u00e5 unng\u00e5 helt, blant annet deler av utslippene fra luftfart, shipping, landbruk og industri. For \u00e5 oppn\u00e5 netto nullutslipp CO> globalt i 2050 vil det derfor v\u00e6re n\u00f8dvendig \u00e5 s\u00f8rge for permanent fjerning av karbon fra atmosf\u00e6ren. Dette kan gj\u00f8res gjennom skogplanting, bioenergi med CO>-h\u00e5ndtering, karbonlagring i landbruksjord og ved hjelp av teknologi som fanger CO> direkte fra lufta. Skogplanting, forbedret skogforvaltning, skogsjordbruk, jordoppbyggende driftspraksis og karbonlagring i jord er de eneste karbonfjerningsmetodene som er i utstrakt bruk i verden i dag. Det internasjonale energibyr\u00e5et (IEA) analyserer i sin rapport \u00abNet Zero Roadmap\u00bb\u00ae et mulig scenario for den globale energisektoren for \u00e5 n\u00e5 netto nullutslipp for 2050. For at verden skal n\u00e5 netto-null i energisektoren peker de p\u00e5 at industriland (advanced economies) m\u00e5 forsterke sine nasjonalt fastsatte bidrag, og kutte energirelaterte CO>- utslipp med 80 prosent innen 2035 sammenlignet med 2022. Fremvoksende \u00f8konomier og utviklingsland m\u00e5 redusere tilsvarende utslipp med 60 prosent. Et scenario er en skisse, plan for eller beskrivelse av en tenkt situasjon, utvikling: Et scenario kan ikke brukes for \u00e5 si hva som er n\u00f8dvendig, men kan vise hva som er i tr\u00e5d med en tenkt utvikling. EUs vitenskapelige klimar\u00e5d anbefaler at EU reduserer netto utslipp med 90 - 95 prosent innen 2040 sammenlignet med 1990.14 Skog- og arealbruk er inkludert, noe som er avgj\u00f8rende for \u00e5 klare balansem\u00e5let. EUs vitenskapelige klimar\u00e5d viser til at dette er vurdert i henhold til en utslippsbane som er i tr\u00e5d med \u00e5 begrense den globale oppvarmingen 1,5 grader og et estimat av hva som er EUs rettferdige bidrag av det fastsatte bidrag, s\u00e5 2019 oppfattes som mer relevant for mange land. For Norge var utslippene i 2019 vel 50 millioner tonn, bare svakt under 1990-niv\u00e5, s\u00e5 globale tallfestede milep\u00e6lene med 2019 som basis\u00e5r har god relevans for N orge ogs\u00e5 om vi setter 1990 som basis\u00e5r. 13 Net Zero Roadmap: A Global Pathway to Keep the l.5 \u00b0C Goal in Reach - 2023 Update (windows.net) 14 Rapport juni 2023. Scientific advice for 1he determination of an EU-wide 2040 climate target and a greenhouse gas budget for 2030-2050 (europa.eu)t for 2030-2050 (europa.eu) Se ogs\u00e5 Europakommisjonens melding 6. februar 2024 om et klimam\u00e5l for 2040 (COM (2024) 63). EUR- Lex - 52024DC0063 - EN - EUR-Lex (europa.eu) 12 gjenv\u00e6rende globale karbonbudsjettet. Europakommisjonen baserte sin melding om et klimam\u00e5l for 2040 p\u00e5 EUs vitenskapelige klimar\u00e5ds anbefalinger. 3.2.5 Utforming av klimam\u00e5let 3. 2. 5. 1 Nasjonale utslippsreduksjoner If\u00f8lge Parisavtalens artikkel 4.2 skal land gjennomf\u00f8re nasjonale reduksjonstiltak med sikte p\u00e5 \u00e5 n\u00e5 de nasjonalt fastsatte bidragene. Utslippsreduksjoner nasjonalt vil derfor utgj\u00f8re en viktig del av hvordan m\u00e5let gjennomf\u00f8res. Norge har over flere ti\u00e5r innf\u00f8rt en rekke klimatiltak- og virkemidler, og regjeringen vil fortsette \u00e5 fremme en ambisi\u00f8s klimapolitikk for \u00e5 kutte utslipp i Norge. Disse tiltakene og virkemidlene bidrar og vil fortsette \u00e5 bidra til utslippsreduksjoner frem mot 2035, og dermed til at Norge kan n\u00e5 sitt nye klimam\u00e5l under Parisavtalen. Regjeringen vil legge til rette for betydelige utslippsreduksjoner nasjonalt frem mot 2035, for \u00e5 sikre n\u00f8dvendig omstilling til lavutslippssamfunnet. Regjeringen ber om innspill p\u00e5 hvordan ambisjoner orn innenlandske utslippsreduksjoner og omstilling kan rammes inn p\u00e5 hensiktsmessig og kostnadseffektiv m\u00e5te. Det bes orn innspill p\u00e5 orn Norge b\u00f8r ha et delm\u00e5l orn innenlandske ambisjoner, og hvordan dette eventuelt b\u00f8r formaliseres, herunder fordeler og ulemper ved et eventuelt delm\u00e5l og andre l\u00f8sninger. Vurdering av ambisjonsniv\u00e5 for klimam\u00e5let for 2035 er omtalt i kapittel 3.2.6 og \u00f8konomiske og administrative konsekvenser er dr\u00f8ftet i kapittel 4. 3.2.5.2 Samarbeid med EU Norge har lenge hatt et tett samarbeid med EU i klimapolitikken. Siden 2008 har Norge v\u00e6rt tilsluttet det europeiske klimakvotesystemet for virksomheter gjennom E\u00d8S-avtalen. Om lag halvparten av Norges utslipp er kvotepliktige. EUs klimakvotesystem omfatter kvotepliktige utslipp fra industri, petroleumsutvinning, energiforsyning, luftfart og skipsfart. Norge er en integrert del av kvotesystemet gjennom E\u00d8S-avtalen, noe som betyr at vi vil bli bundet av fremtidige versjoner av dette regelverket. Norsk deltakelse i EUs kvotesystem vil derfor ha betydning for oppfyllelsen av et nytt klimam\u00e5l for 2035. EUs kvotesystem er et \u00abcap and trade\u00bb-system hvor det er satt en grense for totalt tillatt utslipp av klimagasser i EU/E\u00d8S-omr\u00e5det. Grensen som er satt overholdes ved at antall utstedte kvoter i systemet reduseres over tid. Bedrifter f\u00e5r tildelt eller kj\u00f8per kvoter innenfor grensen som de kan handle med hverandre. Systemet setter en pris p\u00e5 utslippene som fremmer utslippsreduksjoner og investeringer i lav- og nullutslippsteknologier. Det bidrar ogs\u00e5 til like konkurransevilk\u00e5r og unng\u00e5r karbonlekkasje mellom europeiske land. Norske kvotepliktige virksomheter bidrar til utslippsreduksjoner p\u00e5 linje med virksomheter i andre europeiske land. Utslippsreduksjonene vurderes samlet for landene som er med i kvotesystemet. N\u00e5r Norge deltar i kvotesystemet, f\u00e5r Norge ansvar for en del av kvotene uavhengig av hvor de brukes i Europa. Det er antall kvoter som regnes som norske, ikke de kvotepliktige utslippene fra norsk territorium, som avgj\u00f8r Norges \u00abfotavtrykk\u00bb n\u00e5r det gjelder kvotepliktige utslipp. Se n\u00e6rmere redegj\u00f8relse i kapittel 3.2.5.3 13 Antallet tilgjengelige kvoter i kvotesystemet strammes gradvis inn over tid i tr\u00e5d med EUs fastsatte klimam\u00e5l. I tillegg er det etablert en markedsstabiliserende reserve som ogs\u00e5 har betydning for samlet antall tilgjengelige kvoter. Denne reserven brukes til \u00e5 balansere tilbud og ettersp\u00f8rsel etter kvoter. Det er fra 2023 innf\u00f8rt en slettemekanisme som inneb\u00e6rer at beholdningen p\u00e5 reserven ikke skal overstige 400 millioner kvoter - eventuelt overskudd utover dette slettes permanent hvert \u00e5r. I tillegg til \u00e5 delta i EUs kvotesystem inngikk Norge, Island og EU i 2019 et samarbeid om \u00e5 oppfylle sine respektive klimam\u00e5l for 2030 under Parisavtalen. Samarbeidet g\u00e5r ut p\u00e5 at Island og Norge, i tillegg til EUs kvotesystem, deltar i de to andre pilarene av EUs klimaregelverk: a. Innsatsfordelingsforordningen (innsatsfordelingen), som etablerer nasjonale m\u00e5l for utslippskutt innenfor transport, jordbruk, avfall, bygg og deler av industri- og petroleumssektoren (omtales gjerne som ikke-kvotepliktig utslipp) b. Skog- og arealbruksregelverket, som setter nasjonale m\u00e5l for opptak fra landarealene Innsatsfordelingen og skog- og arealbruksregelverket \u00e5pner for ulike former for fleksibel gjennomf\u00f8ring, det vil si at landene blant annet kan oppfylle sine forpliktelser ved \u00e5 kj\u00f8pe utslippsenheter og skogkreditter fra land som har overskudd. Det er ogs\u00e5 en viss adgang til \u00e5 overf\u00f8re kvoter, utslippsenheter og skogkreditter mellom de tre pilarene. Bruk av fleksible mekanismer under EUs klimaregelverk vil ogs\u00e5 kunne regnes inn i m\u00e5loppn\u00e5elsen av klimam\u00e5let under Parisavtalen. B\u00e5de Norge, Island og EU har forsterket sine klimam\u00e5l for 2030 etter at vi ble enige om \u00e5 samarbeide om \u00e5 n\u00e5 2030-m\u00e5let. For \u00e5 n\u00e5 sitt forsterkede klimam\u00e5l har EU vedtatt endringer i de tre klimaregelverkene. Endringene for \u00e5 forsterke klimakvotesystemet ble innlemmet i E\u00d8S-avtalen og gjennomf\u00f8rt i norsk rett i desember 2023. Island og Norge er fremdeles i dialog med EU om hvorvidt, og eventuelt p\u00e5 hvilke vilk\u00e5r, endringene i innsatsfordelingen og skog- og arealbruksregelverket skal gjelde for oss. Stortinget m\u00e5 samtykke til \u00e5 innlemme endringene i EU-regelverket i E\u00d8S-avtalen. Sorn det fremg\u00e5r over, gjelder klimaavtalen med EU samarbeid om klimam\u00e5let for 2030 og bare regelverket som er utformet for perioden 2021-2030. Kvotesystemet er innlemmet i E\u00d8S-avtalens bindende deler, og Norge vil v\u00e6re en del av dette systemet ogs\u00e5 etter 2030. Deltakelsen i kvotesystemet vil v\u00e6re et av hovedvirkemidlene for \u00e5 oppfylle Norges klimam\u00e5l for 2035. Regjeringen er \u00e5pen for et fortsatt samarbeid med EU (utover deltakelse i kvotesystemet) i oppfyllelsen av det nye klimam\u00e5let for 2035 under Parisavtalen, men det m\u00e5 foretas en konkret vurdering av om Norge skal delta i de nye klimaregelverkene n\u00e5r disse foreligger. EU arbeider n\u00e5 med \u00e5 fastsette klimam\u00e5l for perioden etter 2030. F\u00f8rst n\u00e5r det er klart vil EU-kommisjonen foresl\u00e5 nye klimaregelverk. Det forventes at EU-kommisjonen i l\u00f8pet av 2026 vil legge fram forslag til nye klimaregelverk for perioden etter 2030. F\u00f8r de nye regelverkene vedtas m\u00e5 EU-kommisjonen, Europaparlamentet og R\u00e5det bli enige om 14 hvordan de endelige regelverkene skal se ut. Det vil alts\u00e5 ta flere \u00e5r f\u00f8r vi vet hvordan EUs klimaregelverk for perioden etter 2030 blir. Det er ikke sikkert at dagens struktur og avgrensninger i EUs klimaregelverk med klimakvotesystemet, innsatsfordelingen og skog- og arealbruksregelverket vil videref\u00f8res etter 2030. 3.2.5.3 Vurdering av m\u00e5loppn\u00e5else under Parisavtalen i et samarbeid med EU N\u00e5r Norge skal beregne oppfyllelsen av et klimam\u00e5l under Parisavtalen er utgangspunktet utslipp og opptak fra norsk territorium. Samtidig \u00e5pner Parisavtalen for at land kan samarbeide om \u00e5 kutte utslipp gjennom avtalens artikkel 6. N\u00e5r det skal vurderes om et land har oppfylt klimam\u00e5let sitt m\u00e5 det tas hensyn til effektene av slikt samarbeid - dette for \u00e5 unng\u00e5 at utslippsreduksjoner blir talt to ganger i landenes rapportering p\u00e5 klimam\u00e5lene. For Norge kompliseres dermed vurdering og rapportering p\u00e5 m\u00e5loppn\u00e5else under Parisavtalen av at vi samarbeider med EU, siden m\u00e5loppn\u00e5else ikke kan leses direkte ut av utslippsregnskapet. EU og Norge har separate m\u00e5l under Parisavtalen og det m\u00e5 derfor gjennomf\u00f8res et mellomstatlig oppgj\u00f8r mellom EU og Norge som sikrer konsistent utslippsrapportering til FN. Dette er viktig for \u00e5 sikre at det ikke oppst\u00e5r dobbelttelling av utslippsreduksjoner i rapporteringen til EU og Norge. N\u00e5r m\u00e5let under Parisavtalen skal rapporteres p\u00e5 m\u00e5 ogs\u00e5 utslippskuttene som er gjort utenfor Norge, enten gjennom deltakelse i EUs kvotesystem, \u00f8vrig samarbeid med EU eller kj\u00f8p av utslippsreduksjoner fra land utenfor EU/E\u00d8S- omr\u00e5det under Parisavtalens artikkel 6 regnes inn ved vurdering av m\u00e5loppn\u00e5else. Det m\u00e5 s\u00e6rlig avklares hvordan klimaeffekten av norsk deltakelse i EUs kvotesystem skal fordeles mellom EU og Norge, det vil si hvilken kvotemengde Norge er ansvarlig for i rapporteringen. I tillegg m\u00e5 det, dersom Norge ogs\u00e5 etter 2030 deltar i EUs \u00f8vrige klimaregelverk, avklares hvordan det ved vurdering av m\u00e5loppn\u00e5else skal tas hensyn til effekten av samarbeid under disse regelverkene. Et slikt oppgj\u00f8r mellom EU og Norge m\u00e5 f\u00f8lge bokf\u00f8ringsreglene om overf\u00f8ring av utslippsenheter mellom land i Parisavtalens artikkel 6. Hvordan dette oppgj\u00f8ret mellom EU og Norge skal skje, m\u00e5 avklares med EU, og resultatet er usikkert frem til en slik avklaring har funnet sted. Under Kyotoprotokollen (2008-2020) hadde EU og Norge en slik ordning relatert til det europeiske klimakvotesystemet.15 Oppgj\u00f8rsreglene med EU er sentrale for \u00e5 kunne si hvor langt et samarbeid med EU tar oss mot \u00e5 realisere det overordnede m\u00e5let. Da oppgj\u00f8rsreglene for 2021-2030 enn\u00e5 ikke er avklart med EU, gir dette en usikkerhet for m\u00e5loppn\u00e5elsen i et slikt samarbeid. Samtidig er det god grunn til \u00e5 tro at norske bedrifter - gjennom samarbeidet under EUs kvotesystem - bidrar til st\u00f8rre utslippsreduksjoner i EU enn hva som kan oppn\u00e5s bare nasjonalt, og disse utslippsreduksjonene vil kunne reflekteres i norsk rapportering under Parisavtalen. Dette kan v\u00e6re et betydelig bidrag til norsk m\u00e5loppn\u00e5else, og i avsnittet nedenfor gis en illustrasjon av hva dette kan bety. 15 Norge oppfyller klimaforpliktelsene etter Kyotoprotokollen - regjeringen.no 15 Den samlede kvotemengden i det europeiske kvotesystemet skal reduseres kraftig fremover. Det er ikke tatt beslutninger om perioden etter 2030, men dagens reduksjonsregler vil medf\u00f8re at kvotemengden vil v\u00e6re netto null f\u00f8r 2040 for de utslippene som i dag omfattes. En rimelig antakelse kan v\u00e6re at antall kvoter i det europeiske kvotesystemet er redusert med om lag 80 prosent i 2035 for disse sektorene sammenlignet med utslippene i 2005. Dersom antall kvoter Norge holdes ansvarlig for, som f\u00f8lge av v\u00e5r deltakelse i kvotesystemet, reduseres tilsvarende, vil Norges \u00abfotavtrykk\u00bb innenfor kvotesystemet utgj\u00f8re i st\u00f8rrelsesorden 5 millioner tonn. Dersom kvotepliktige utslipp i Norge er st\u00f8rre enn dette, betyr det at norske virksomheter st\u00e5r for et netto kj\u00f8p av kvoter i det europeiske kvotesystemet. Dette kj\u00f8pet forventes \u00e5 bli reflektert i overf\u00f8ring av utslippsenheter fra EU til Norge (ITMOs) som er gyldige under Parisavtalen. Fremskrivinger for kvotepliktige utslipp var 16,6 millioner tonn for 2035. Dersom dette utslippsniv\u00e5et realiseres og Norge holdes ansvarlig for 5 millioner tonn ville Norges deltakelse i kvotesystemet gi en overf\u00f8ring p\u00e5 over 11 millioner Pariskvoter (ITMOs) i 2035 - svarende til en utslippsreduksjon p\u00e5 23 prosent sammenlignet med 1990. Disse dr\u00f8yt 11 millioner tonn utslippsreduksjoner som norske bedrifter har kj\u00f8pt i EU kan da regnes inn i oppfyllelsen av klimam\u00e5let under Parisavtalen. Om utslippene blir lavere enn disse fremskrivingene, blir overf\u00f8ringen av Pariskvoter tilsvarende lavere. I tillegg kommer eventuelle overf\u00f8ringer knyttet til netto kj\u00f8p eller salg fra andre virksomheter som blir inkludert i kvotesystemet i fremtiden. I EU diskuteres det om forbrenningsutslipp fra flere utslippskilder som i dag er en del av innsatsfordelingen skal inkluderes i EUs klimakvotesystem.17 Norsk deltakelse i et slikt utvidet kvotesystem vil ogs\u00e5 m\u00e5tte ha oppgj\u00f8rsregler for kvoter under Parisavtalen. Usikkerheten rundt EUs klimaregelverk for perioden etter 2030, herunder hvilke utslipp som vil inng\u00e5 i EUs klimakvotesystem og hvor store samlede kutt EU-regelverket vil legge opp til, gj\u00f8r at det er vanskelig \u00e5 indikere hvor store kutt som m\u00e5 gjennomf\u00f8res enten i sektorer uten kvoteplikt i Norge eller gjennom kj\u00f8p av utslippsreduksjoner i andre land utenfor EU/E\u00d8S-omr\u00e5det under Parisavtalens artikkel 6, for at Norge samlet skal n\u00e5 et gitt m\u00e5l. Dette vil selvsagt ogs\u00e5 avhenge av hvilket m\u00e5ltall EU selv vil velge som sitt nasjonalt fastsatte bidrag, som vil v\u00e6re styrende for hvordan EU innretter deres regelverk og kvotemengde. Et scenario er at kun deler av utslippene fra avfall, jordbruk samt skog og arealbruksendringer vil forbli utenfor et europeisk kvotesystem. 3.2.5.4 Bruk av fleksible mekanismer under Parisavtalens artikkel 6 Som det fremg\u00e5r over, skal land if\u00f8lge Parisavtalens artikkel 4.2 gjennomf\u00f8re nasjonale reduksjonstiltak med sikte p\u00e5 \u00e5 n\u00e5 de nasjonalt fastsatte bidragene. Parisavtalens artikkel 6 er etablert for at landene gjennom frivillig samarbeid kan gi rom for h\u00f8yere ambisjoner i 16 Meld. St. 1 (2023-2024) (regjeringen.no) Inkluderer ikke utslipp fra sj\u00f8transport, som blir gradvis faset inn i kvotesystemet fra og med 2024 17 Se for eksempel artikkel 30i i klimakvotedirektivet 2003/87/EC. 16 sine utslippsreduksjons- og tilpasningstiltak.\u00ae Land som deltar i et slikt samarbeid m\u00e5 legge til eller trekke fra de tonn som selges/kj\u00f8pes til tallene som fremkommer av utslippsregnskapet; s\u00e5kalt \u00abkorresponderende justering\u00bb. Samarbeid under artikkel 6 kan gi et viktig finansieringsbidrag til utslippsreduksjoner og gr\u00f8nn omstilling. Mange utviklingsland ettersp\u00f8r ogs\u00e5 denne typen samarbeid. I tr\u00e5d med intensjonen med artikkel 6 mener regjeringen at Norge kan ha h\u00f8yere ambisjon i sine klimam\u00e5l ved \u00e5 \u00e5pne for samarbeid enn om Norge m\u00e5tte gjennomf\u00f8re klimam\u00e5lene uten \u00e5 kunne samarbeide med andre land. Norge har tradisjon for et slikt samarbeid. Under Kyotoprotokollen gjennomf\u00f8rte Norge forpliktelsene for 2008-2020 nesten fullt ut gjennom nasjonale tiltak og samarbeid med EU gjennom v\u00e5rt felles kvotesystem. I tillegg ble det brukt noen f\u00e5 utslippsreduksjoner fra land utenfor EU/E\u00d8S-omr\u00e5det til oppfyllelse. Norge brukte ogs\u00e5 utslippsreduksjoner fra land utenfor EU/E\u00d8S-omr\u00e5det til \u00e5 overoppfylle forpliktelsene for den f\u00f8rste perioden under Kyotoprotokollen (2008-2012). Norske virksomheter st\u00e5r for et betydelig netto kj\u00f8p av kvoter i fra Europa innenfor kvotesystemet for perioden 2021-2030, noe som vil bli reflektert gjennom oppgj\u00f8rsregel for kvoter som kan brukes under Parisavtalen jf. omtale over. I lovforslaget foresl\u00e5s det at Norge kan samarbeide om utslippsreduksjoner med land under Parisavtalens artikkel 6 for \u00e5 oppfylle klimam\u00e5let for 2035. Dette vil ogs\u00e5 kunne omfatte samarbeid med andre land knyttet til \u00e5 fange og lagre CO> p\u00e5 norsk sokkel. Markedet for utslippsreduksjoner fra land utenfor E\u00d8S er forel\u00f8pig lite utviklet og omfatter i stor grad pilotprosjekter med begrensede volumer. Markedet er forel\u00f8pig lite likvid og det er relativt f\u00e5 og sm\u00e5 kj\u00f8perland. Prisene for utslippsreduksjonene i disse tidlige samarbeidene, som i mange tilfeller ligger rundt NOK 300 kr/tonn, trenger derfor ikke v\u00e6re en god indikasjon p\u00e5 prisutviklingen fremover. Se for \u00f8vrig kapittel 4 om \u00f8konomiske og administrative konsekvenser for utdyping. Under artikkel 6 har FN ogs\u00e5 etablert en egen sentral markedsmekanisme.!\u00b0 Mekanismen er enn\u00e5 ikke fullt operativ, men den forventes \u00e5 kunne godkjenne aktiviteter og utstede kvoter etter COP29 i Baku i november 2024. Til \u00e5 begynne med vil mekanismen v\u00e6re basert p\u00e5 prosjektsamarbeid. Denne mekanismen vil komme i tillegg til bilateralt- og multilateralt samarbeid som er avtalt direkte mellom land under artikkel 6. Norge har lang erfaring med markedsbasert samarbeid med land utenfor EU/E\u00d8S- omr\u00e5det.2o 3. 2. 5. 5 Skog- og arealbrukssektoren i et nytt klimam\u00e5l Skog- og arealbrukssektoren har b\u00e5de opptak og utslipp av klimagasser som kan p\u00e5virke m\u00e5loppn\u00e5elsen vesentlig. Sektoren har en s\u00e6rlig rolle i \u00e5 bidra til et styrket CO>-opptak, noe som er n\u00f8dvendig for \u00e5 oppn\u00e5 balanse mellom utslipp og opptak i tr\u00e5d med 18 For mer informasjon om regelverk, forhandlinger mv. se mer informasjon her: Article 6 - Cooperative Implementation I UNFCCC 19 Se mer informasjon her: Paris Agreement Crediting Mechanism UNFCCC) 20 Dette er redegjort for her: Norwegian Carbon Credit Procurement Program regjeringen.no. 17 Parisavtalens balansem\u00e5l. Tiltak som \u00f8ker opptak vil stort sett gi betydelig effekt ogs\u00e5 p\u00e5 lengre sikt enn 2035, som er m\u00e5l\u00e5ret for det nye klimam\u00e5let. Dagens m\u00e5l under Parisavtalen er et \u00f8konomidekkende m\u00e5l, som omfatter alle sektorer og klimagasser. Et nytt klimam\u00e5l under Parisavtalen m\u00e5 ogs\u00e5 v\u00e6re \u00f8konomidekkende, og inkludere skog- og arealbrukssektoren. Det er imidlertid flere ulike m\u00e5ter \u00e5 regne inn utslipp- og opptak fra skog- og arealbruk. Regjeringen forsl\u00e5r at det i v\u00e5rt nye klimam\u00e5l for 2030 er addisjonelle opptak og utslipp i skog- og arealbrukssektoren som regnes inn mot m\u00e5loppn\u00e5elsen. Det vil si effekten av nye tiltak p\u00e5 opptak og utslipp i skog- og arealbrukssektoren. Det inneb\u00e6rer en videref\u00f8ring av tiln\u00e6rmingen som ligger til grunn for gjeldende klimam\u00e5l for 2030. Land regner inn bidrag fra skog- og arealbruk p\u00e5 mange ulike m\u00e5ter, og flere land inkluderer opptak og utslipp fra skog- og arealbrukssektoren i m\u00e5let p\u00e5 linje med andre sektorer. Forenklet betyr det at de regner inn hele netto-opptaket fra skog- og arealbruk. EU regner inn skog- og arealbruk p\u00e5 denne m\u00e5ten b\u00e5de i basis- og m\u00e5l\u00e5r. Mange andre land regner inn opptak og utslipp fra skog- og arealbruk separat fra andre utslippsreduksjoner, ved \u00e5 sammenligne med et historisk eller fremadskuende referanseniv\u00e5. Norge kan uansett ikke ha et klimam\u00e5l for 2035 som ikke er en progresjon fra gjeldende m\u00e5l under Parisavtalen eller er mindre ambisi\u00f8st enn 2030-m\u00e5let, og Norge kan derfor ikke g\u00e5 over til \u00e5 telle med skog fullt ut i 2035, uten samtidig \u00e5 \u00f8ke m\u00e5ltallet tilsvarende. I Norge er skog- og arealbrukssektoren en sv\u00e6rt stor sektor i absolutte tall. For eksempel l\u00e5 netto-opptak i sektoren p\u00e5 over 13,7 millioner tonn CO>-ekvivalenter i 2022, noe som tilsvarte nesten 30 prosent av Norges totale utslipp av klimagasser. Forvaltet skog st\u00e5r for det st\u00f8rste opptaket, og netto-opptak i skogen var p\u00e5 17,9 millioner tonn i 2022. Utslippene fra arealbruksendringer har v\u00e6rt om lag 2,8 millioner tonn de siste \u00e5rene, og de har \u00f8kt vesentlig siden 1990. Netto-opptak i sektoren viser en nedadg\u00e5ende trend de neste to ti\u00e5rene, men framskrivinger viser et \u00f8kende netto-opptak i ti\u00e5rene som deretter f\u00f8lger, uten politikk for \u00e5 styrke opptaket eller redusere utslippet.] Den nedadg\u00e5ende trenden viser likevel at det sannsynligvis ikke ville v\u00e6rt enklere for Norge \u00e5 n\u00e5 et m\u00e5l ved \u00e5 inkludere skog fullt ut i et nettom\u00e5l. Opptaket kan styrkes vesentlig. Tidligere anslag har vist potensial p\u00e5 6,5-8 millioner tonn CO-ekvivalenter \u00e5rlig mot \u00e5r 2100 ved implementering av ulike skogtiltak. I tillegg kommer effekten av planting av skog p\u00e5 nye arealer som er en vesentlig del av sektorens potensial. I dagens klimam\u00e5l for 2030 som er meldt inn under Parisavtalen og lovfestet i klimaloven er det addisjonelle opptak og utslipp fra skog- og arealbrukssektoren som regnes inn mot m\u00e5loppn\u00e5elsen. Dette er beskrevet i forarbeidene til endringer av klimaloven i forbindelse 21 Se NIBIO rapport 10/95/2024 22 Meld. St. 13 (2020-2021) - regjeringen.no 18 med at m\u00e5ltallet i 2030-m\u00e5let ble \u00f8kt.\u00ae Det betyr at ikke alt netto-opptak fra skog- og arealbruk regnes inn i m\u00e5let, kun addisjonelle opptak og utslipp, dvs. effekten av nye tiltak som bidrar til opptak eller utslipp som f\u00f8lge av ny politikk. Det foresl\u00e5s at Norge videref\u00f8rer denne tiln\u00e6rmingen i et nytt klimam\u00e5l for 2035. Det er flere grunner til dette. Skogopptaket har store svingninger p\u00e5 grunn av historisk aktivitet og aldersklasseeffekter (skogen vokser best rett f\u00f8r den blir hogstmoden da veksten stagnerer), noe som gir stor f\u00f8lsomhet for valg av referanse\u00e5r i ulike klimaavtaleverk. Sektoren har ogs\u00e5 s\u00e6rlige utfordringer for metodikk og m\u00e5ling med store og til dels uforutsigbare \u00e5rlige variasjoner i netto opptak. Dette skyldes naturlige prosesser og stadige forbedringer i det nasjonale klimagassregnskapet. Erfaring viser at estimater for niv\u00e5 og utvikling over tid justeres betydelig. Naturlige forhold kan, eventuelt sammen med endringer i avvirkning, gi store utslag fra \u00e5r til \u00e5r. Endringene i regnskapet for netto- opptak fra ett \u00e5r til det neste har v\u00e6rt opptil dr\u00f8yt 7 millioner tonn (2019 vs. 2020), tilsvarende 14 prosent av utslippene i 1990. Klimaendringene medf\u00f8rer i seg selv en betydelig usikkerhet om netto-opptak i skogen fremover. Hvis Norge skulle g\u00e5 over til et netto-m\u00e5l vil vi m\u00e5tte inkludere disse variasjonene, og de metodiske endringene, i bokf\u00f8ringen mot m\u00e5ltallet i v\u00e5rt klimam\u00e5l. I motsetning til EU, kan usikkerheten om dette bety sv\u00e6rt mye for Norge, fordi sektoren er langt st\u00f8rre i Norge relativt sett enn i EU som helhet. Et m\u00e5l med full innregning av sektoren vil v\u00e6re et m\u00e5l der en vesentlig del av m\u00e5let vil preges av forhold utenfor hva som f\u00f8lger av politikk og menneskelig p\u00e5virkning, der m\u00e5loppn\u00e5else i betydelig grad kan avhenge av usikre faktorer som nedb\u00f8r/t\u00f8rke. Denne usikkerheten i skog- og arealbrukssektoren vil v\u00e6re uheldig \u00e5 ta med inn i Norges klimam\u00e5l. Det er ogs\u00e5 klart ut fra klimalovens forarbeider at det lovfestede klimam\u00e5let for 2050 ikke er et netto-m\u00e5l, og en endring i tiln\u00e6rming vil da ikke v\u00e6re konsistent med dette m\u00e5let. B\u00e5de for dagens lovfestede klimam\u00e5l for 2030 som ogs\u00e5 er meldt inn under Parisavtalen og det som foresl\u00e5s n\u00e5, gjenst\u00e5r det \u00e5 avklare den konkrete regnemetoden for \u00e5 tallfeste addisjonelle opptak og utslipp i skog- og arealbrukssektoren. Den konkrete regnemetoden vil avklares f\u00f8r innmelding av det nye klimam\u00e5let og beskrives i lovproposisjonen som legges frem for Stortinget om endring av klimaloven. 3.2.6 Vurderinger av ambisjonsniv\u00e5 I kapittel 2.2 og 3.2.2 beskrives hvilke f\u00f8ringer Parisavtalen gir for nasjonalt fastsatte bidrag. Regjeringen \u00f8nsker \u00e5 h\u00f8re et bredt spenn i ambisjonsniv\u00e5et, fra 55 prosent til 80 prosent, sammenlignet med 1990-niv\u00e5. For \u00e5 kunne gj\u00f8re gode vurderinger \u00f8nsker regjeringen synspunkter p\u00e5 et stort mulighetsomr\u00e5de og vurderinger av hva ulike m\u00e5ltall kan ha \u00e5 si for Norge, inkludert nytte- og kostnadseffekter. Det presiseres at regjeringen \u00f8nsker synspunkter p\u00e5 niv\u00e5et p\u00e5 m\u00e5l for 2035, innenfor det skisserte spennet. Regjeringen vil 23 Prop. 107 L (2022-2023) (regjeringen.no) 19 etter h\u00f8ringen legge frem et endelig forslag til ambisjonsniv\u00e5 dvs. et mer konkret m\u00e5ltall i lovproposisjon med forslag til endring av klimaloven. Som beskrevet n\u00e6rmere i kapittel 3.2.5 .1, vil regjeringen legge til rette for betydelige utslippsreduksjoner nasjonalt frem mot 2035, for \u00e5 sikre n\u00f8dvendig omstilling til lavutslippssamfunnet - her ber regjeringen om innspill p\u00e5 hvordan ambisjoner om innenlandske utslippsreduksjoner og omstilling kan rammes inn p\u00e5 en hensiktsmessig og kostnadseffektiv m\u00e5te. Videre ber regjeringen om innspill p\u00e5 om Norge b\u00f8r ha et delm\u00e5l om innenlandske ambisjoner, og hvordan dette eventuelt b\u00f8r formaliseres. I tillegg legger regjeringen opp til at m\u00e5let skal oppfylles gjennom deltakelse i EUs kvotesystem og kan \u00e5pne for kj\u00f8p av utslippsreduksjoner under Parisavtalens artikkel 6. Regjeringen er ogs\u00e5 \u00e5pen for at m\u00e5let kan oppfylles gjennom et fortsatt samarbeid med EU etter 2030. Norge har allerede et klimam\u00e5l for 2030 under Parisavtalen, som er lovfestet i klimaloven, og det b\u00f8r v\u00e6re utgangspunkt n\u00e5r nytt m\u00e5l for 2035 skal bestemmes. Klimam\u00e5let for 2030 er \u00e5 redusere utslipp med minst 55 prosent sammenlignet med referanse\u00e5ret 1990. For \u00e5 oppfylle Parisavtalens og klimalovens f\u00f8ringer og krav m\u00e5 et nytt klimam\u00e5l inneb\u00e6re en progresjon fra klimam\u00e5let for 2030. I tillegg til klimam\u00e5let for 2030 har Norge et lovfestet klimam\u00e5l for 2050 om \u00e5 bli et lavutslippssamfunn hvor utslippene er redusert i st\u00f8rrelsesorden 90 - 95 prosent sammenlignet med referanse\u00e5ret 1990. Ved vurdering av m\u00e5loppn\u00e5else skal det tas hensyn til effekten av norsk deltakelse i det europeiske klimakvotesystemet for virksomheter. Et klimam\u00e5l for perioden mellom de to lovfestede m\u00e5lene b\u00f8r bidra til at det lovfestede klimam\u00e5let for 2050 kan n\u00e5s, og skal som beskrevet i klimalovens \u00a7 5 andre ledd fremme gradvis omstilling fram mot 2050. En skissert line\u00e6r utvikling i utslippsm\u00e5lene fra 2030 til 2050 gir et punkt p\u00e5 i underkant av ca. 65 prosent utslippsreduksjon i 2035. Det kan imidlertid v\u00e6re flere m\u00e5ter \u00e5 komme fra 2030 til 2050 p\u00e5, som er avhengig av en rekke forhold og vurderinger. Det knytter seg blant annet til hvilken politikk og hvilke virkemidler som tas i bruk for \u00e5 n\u00e5 m\u00e5let, og hvor mye av m\u00e5let som skal oppfylles gjennom nasjonale utslippsreduksjoner og/eller i samarbeid med andre land. Regjeringen vil v\u00e5ren 2025 legge frem en stortingsmelding om klima for perioden fram mot 2035 i lys av at Norge skal v\u00e6re et lavutslippssamfunn i 2050. Vurderingen av ambisjonsniv\u00e5 skal blant annet legge til grunn beste vitenskapelige grunnlag, og det er derfor relevant \u00e5 se hen til de globale milep\u00e6lene som fremkommer av FNs klimapanels sjette hovedrapport. For \u00e5 holde temperatur\u00f8kningen under 1,5 grader sier FNs klimapanel at verden i snitt m\u00e5 kutte utslippene med 60 prosent sammenlignet med referanse\u00e5ret 2019. Norske utslipp av klimagasser var i 2019 omtrent p\u00e5 niv\u00e5 med utslippene i 1990. FNs milep\u00e6ler er globale, og fordeler ikke utslippskutt mellom regioner eller land. De tar ikke eksplisitt hensyn til rettferdighet, som er et viktig bakteppe for de internasjonale 24 92,5 prosent er brukt som anslag for utslippene i 2050 20 klimaavtalene hvor prinsippet om felles men differensiert ansvar m\u00e5 sees hen til. Det betyr at industriland med god kapasitet og vesentlig ressurser b\u00f8r g\u00e5 foran for \u00e5 bekjempe klimaendringer og redusere utslipp. Det er internasjonalt en tydelig forventning om at industriland skal ligge over snittet i de globale milep\u00e6lene fra FNs klimapanels rapporter som beskrevet over. Norske energirelaterte CO>-utslipp var i 2022 p\u00e5 n\u00e6rmere 32 millioner tonn, eller om lag 65 prosent av totale utslipp p\u00e5 48,9 millioner tonn CO_-ekvivalenter. IEAs beregninger av behovet for reduksjon i energirelaterte CO-utslipp p\u00e5 80 prosent i 2035 for avanserte \u00f8konomier fra niv\u00e5et i 2022, vil for Norges del inneb\u00e6re en utslippsreduksjon p\u00e5 i overkant av 25 millioner tonn. Alts\u00e5 bidra med i overkant av en halvering av de samlede utslippene fra dagens niv\u00e5. Norge har en meget h\u00f8y andel fornybar energiproduksjon allerede, slik at det ikke n\u00f8dvendigvis er riktig \u00e5 overf\u00f8re verdiene til norske forhold. EU-kommisjonen har kommet med en anbefaling om hva som b\u00f8r v\u00e6re EUs neste klimam\u00e5l for 2 0 4 0 , som en oppf\u00f8lging av at EUs klimalov forplikter EU-Kommisjonen til \u00e5 legge frem forslag til nytt 2040-m\u00e5l. Her anbefaler EU-kommisjonen at EU har et m\u00e5l om \u00e5 redusere 90 prosent innen 2040, noe som vil tilsi en utslippsreduksjon p\u00e5 70 - 75 prosent i 2035, gitt en line\u00e6r utvikling i utslippsm\u00e5l mellom 2030 og 2040. Anbefalingen inkluderer opptak fra all skog- og arealbruk, et s\u00e5kalt netto-m\u00e5l, og m\u00e5ltallene ville v\u00e6rt noe lavere med en tiln\u00e6rming til skog- og arealbruk der en kun regnet inn addisjonelle opptak og utslipp. Det EU bestemmer som sitt 2040-m\u00e5l vil gi grunnlag for \u00e5 utlede EUs 2035-m\u00e5l under Parisavtalen. EUs milj\u00f8ministre behandlet meldingen i mars 2024, og \u00f8nsket den velkommen. 26H\u00f8sten 2024 vil ny Europakommisjon og nytt Europaparlament arbeide videre for forankring av endelig utslippsm\u00e5l for EU for 2040, gjennom et lovforslag om inkludering av et klimam\u00e5l for 2040 i EUs klimalov.27 Milj\u00f8direktoratet ga p\u00e5 bestilling fra Klima- og milj\u00f8departementet en anbefaling28 om hva Norges klimam\u00e5l b\u00f8r v\u00e6re. Milj\u00f8direktoratet anbefalte at Norge melder inn et m\u00e5l om \u00e5 redusere utslipp i 2035 tilsvarende minst 80 prosent av nasjonale utslipp i 2035, hvor m\u00e5let kan oppfylles b\u00e5de gjennom nasjonale utslippsreduksjoner og ved bruk av kvotekj\u00f8p. I tillegg anbefalte Milj\u00f8direktoratet at Norge ogs\u00e5 melder inn et m\u00e5l om at nasjonale utslipp skal reduseres med 60 prosent i 2035 sammenlignet med 1990. Selv om den samlede innsatsen til store utslippsland betyr mest, s\u00e5 betyr hvert tonn reduserte klimagasser like mye. Ogs\u00e5 land med sm\u00e5 utslipp i global sammenheng kan derfor bidra til \u00e5 begrense klimaendringene. Ogs\u00e5 fordi rettferdighet mellom landenes 25 COM (2024) 63 'Securing our future. Europe's 2040 climate target and path to climate neutrality by 2050 building a sustainable, just and prosperous society.' 2 Environment Council - Consilium (europa.e) 27 European Climate Law 2021/1119/EU (europa.eu); se artikkel 4 nr. 3. 28Et 2035-bidrag som sikrer omstilling nasionalt - miliodirektoratet.no 21 bidrag vektlegges sterkt internasjonalt, spiller det en rolle for den internasjonale dynamikken hva et land som Norge bidrar med. Et ambisjonsniv\u00e5 orn \u00e5 kutte 80 prosent innen 2035 er sv\u00e6rt ambisi\u00f8st, og vil inneb\u00e6re en betydelig \u00f8kning fra det ambisjonsniv\u00e5et Norge har i dagens klimam\u00e5l under Parisavtalen (\u00e5 redusere utslipp med minst 55 prosent innen 2030). Den fremste gevinsten eller nytten med et klimam\u00e5l som har et h\u00f8yt ambisjonsniv\u00e5 er at det vil bidra til st\u00f8rre reduksjoner i utslippene av klimagasser, og dermed i st\u00f8rre grad bidra til \u00e5 holde temperatur\u00f8kningen under 1,5 grader, og til raskere omstilling av norsk \u00f8konomi. Et klimam\u00e5l med et s\u00e5 h\u00f8yt ambisjonsniv\u00e5 vil samtidig inneb\u00e6re store kostnader p\u00e5 kort sikt, og tiltakskostnadene vil bli h\u00f8yere jo h\u00f8yere ambisjonsniv\u00e5et er. Kostnadene avhenger ogs\u00e5 av hvordan m\u00e5let gjennomf\u00f8res. For eksempel vil det medf\u00f8re h\u00f8yere tiltakskostnader orn et sv\u00e6rt h\u00f8yt m\u00e5ltall skal gjennomf\u00f8res utelukkende med nasjonale utslippsreduksjoner. Det vil kreve strammere virkemidler som for eksempel kan tvinge frem brnk av l\u00f8sninger som ikke er hensiktsmessige eller at umoden og kostbar teknologi, som p\u00e5 sikt kan avta i pris, tas i brnk for tidlig. Et h\u00f8yt klimam\u00e5l som gjennomf\u00f8res ved nasjonale utslippskutt vil ogs\u00e5 kunne ha konsekvenser for arbeidsmarkedet og behovet for kompetanse, arealendringer og ettersp\u00f8rsel etter andre ressurser. I tillegg vil det kunne ha betydelige effekter p\u00e5 kraftmarkedet, med tilh\u00f8rende svekkelse av kraft- og effektbalansen og \u00f8kte priser p\u00e5 kraft. Bruk av fornybar kraft er en forutsetning for mange av klimatiltakene i Norge, som blant annet utredninger fra Milj\u00f8direktoratet og NVE viser til. \u00c5 styrke v\u00e5r produksjonsevne for kraft og bygge mer overf\u00f8ringsnett er kostbart, tar tid, og har konsekvenser for lokalsamfunn, natur og andre arealinteresser. Dette er forhold som m\u00e5 tas med i vurderingen n\u00e5r nytt klimam\u00e5l settes. Samtidig vil ambisi\u00f8se klimam\u00e5l bidra til st\u00f8rre utslippsreduksjoner, og vil legge til rette for raskere omstilling. Samarbeid med andre land kan redusere kostnadene ved \u00e5 oppfylle et s\u00e5 h\u00f8yt ambisjonsniv\u00e5, og gj\u00f8re det mulig \u00e5 bidra til st\u00f8rre utslippsreduksjoner globalt enn orn alle utslippsreduksjonene skal gjennomf\u00f8res nasjonalt. Parisavtalens artikkel 6 orn kj\u00f8p av utslippsreduksjoner mellom land er etablert nettopp for at landene kan ha et h\u00f8yere ambisjonsniv\u00e5 p\u00e5 sine klimam\u00e5l. Et m\u00e5l som \u00e5pner for at det kan oppfylles ved kj\u00f8p av utslippsreduksjoner i andre land vil derfor kunne legge til rette for at det er mulig og mindre kostbart \u00e5 ha et h\u00f8yere ambisjonsniv\u00e5 enn orn alle utslippsreduksjonene skal skje innenfor territoriet. Et m\u00e5l i den lavere enden av det foresl\u00e5tte spennet, vil bidra til f\u00e6rre utslippsreduksjoner globalt og at Norge bidrar mindre til \u00e5 begrense global oppvarming til 1,5-grader. Det vil kunne ha lavere kostnader for samfunnet p\u00e5 kortere sikt og p\u00e5virke kraftbalansen og - priser i mindre grad. Et for lavt ambisjonsniv\u00e5 kan anses som \u00e5 v\u00e6re et mindre rettferdig bidrag under Parisavtalen og vil kunne oppfattes \u00e5 ikke v\u00e6re et uttrykk for Norges h\u00f8yest mulige ambisjon. Det skyldes at Norge er et rikt industriland som det er forventet at skal bidra med h\u00f8ye ambisjoner i klimaarbeidet. Et ambisjonsniv\u00e5 som ligger helt i den nederste delen av spennet som regjeringen ber orn innspill p\u00e5 inneb\u00e6rer heller ikke en progresjon fra dagens klimam\u00e5l, og vil ikke v\u00e6re i tr\u00e5d med f\u00f8ringer og krav i Parisavtalen og klimaloven. Et lavt m\u00e5l og lite stramme virkemidler kan ogs\u00e5 medf\u00f8re 22 kostnader. Dersom andre land omstiller seg raskere enn Norge og norske bedrifter, og strammer til klimapolitikken, kan det v\u00e6re en risiko for at norske virksomheter blir hengende etter i omstillingen internasjonalt, og det kan p\u00e5virke ettersp\u00f8rselen etter norske varer og tjenester negativt dersom denne ettersp\u00f8rselen retter seg mot varer og tjenester med lave klimagassutslipp. Et lavt ambisjonsniv\u00e5 kan ogs\u00e5 medf\u00f8re at utslippskutt utsettes og omstillingen av Norge blir br\u00e5 i \u00e5rene f\u00f8r 2050, noe som ikke vil fremme gradvis omstilling. Kostnadene ved sen omstilling kan da bli un\u00f8dvendig h\u00f8ye siden det blir behov for st\u00f8rre utslippskutt p\u00e5 lengre sikt. Dersom mange land setter lave m\u00e5l og i begrenset grad reduserer utslipp, vil kostnadene som f\u00f8lge av mer omfattende klimaendringer, ekstramv\u00e6r og andre klimarelaterte hendelser \u00f8ke. I avveiningen mellom et h\u00f8yt og lavt ambisjonsniv\u00e5 st\u00e5r vurderinger av fremtidig teknologiutvikling sentralt. \u00d8kte ambisjoner og h\u00f8yere investeringer globalt har f\u00f8rt til et betydelig fall i prisene p\u00e5 flere fornybare l\u00f8sninger som energiproduksjon basert p\u00e5 sol og vindkraft p\u00e5 land. I tillegg har kostnadene p\u00e5 batterier avtatt. Det har gjort lavutslipps- eller nullutslippsl\u00f8sninger mer konkurransedyktige, internasjonalt og i Norge. Utviklingen fremover er imidlertid usikker, og vil fortsatt v\u00e6re det n\u00e5r m\u00e5let skal vedtas. I kapittel 4 om \u00f8konomisk og administrative konsekvenser av forslaget redegj\u00f8res det n\u00e6rmere for hvilke konsekvenser, herunder nytte og kostnader et nytt klimam\u00e5l og ulike ambisjonsniv\u00e5 kan ha. Hvordan m\u00e5let skal n\u00e5s vil avhenge av utformingen av m\u00e5let og hvilke tiltak og virkemidler som regjering og Storting bestemmer at skal tas i bruk for \u00e5 n\u00e5 m\u00e5let. Regjeringen vil v\u00e5ren 2025 legge frem en stortingsmelding om klima for perioden fram mot 2035 i lys av at Norge skal v\u00e6re et lavutslippssamfunn i 2050. 4 \u00d8konomisk og administrative konsekvenser 4.1 Nytte og kostnader - det globale bildet En voksende befolkning og \u00f8kende materiell levestandard har bidratt til at globale utslipp av klimagasser har mer enn doblet seg siden 1990. Selv om innsatsen fra landene har tatt seg opp etter at Parisavtalen ble inng\u00e5tt har globale klimagassutslipp fotisatt \u00e5 \u00f8ke. Den \u00e5rlige utslippsveksten har imidlertid avtatt fra i gjennomsnitt 2,6 prosent per \u00e5r mellom 2000 og 2009 til i overkant av l prosent per \u00e5r mellom 20 l O og 2023 (n\u00e5r man ser bort fra pandemien). B\u00e5de det internasjonale energibyr\u00e5et (IEA) i World Energy Outlook 202329 og FNs milj\u00f8program i sin gap-rapport\u00ae fra 2023 ansl\u00e5r at utviklingen er i ferd med snu. Verden er likevel fremdeles langt unna \u00e5 v\u00e6re p\u00e5 en bane der temperaturm\u00e5let n\u00e5s. Det er store forskjeller i utslippsutviklingen mellom land. I de fleste OECD-land g\u00e5r klimagassutslippene ned. Eksempelvis har EU redusert utslippene med rundt 32 prosent 29 World Energy Outlook 2023 - Analysis - IEA 30 Emissions Gap Report 2023 [ UNEP - UN Environment Programme 23 siden 1990, blant annet grunnet overgangen fra kull til gass og fornybar i energisektoren,31 og USA har redusert utslippene med 3 prosent siden 1990 (ned fra en topp p\u00e5 15,2 prosent over 1990-niv\u00e5ene i 2007)32. Forel\u00f8pige tall viser at Norge har redusert utslippene av klimagasser fra norsk territorium med rundt 9 prosent siden 199033. Samtidig har utslippene i store fremvoksende \u00f8konomier som India og s\u00e6rlig Kina \u00f8kt kraftig, og Kina er i dag det st\u00f8rste utslippslandet i verden. Den kraftige \u00f8kningen i kinesiske utslipp har avtatt og flere venter at utslippstoppen i Kina vil v\u00e6re n\u00e5dd i god tid f\u00f8r 2030. FNs klimapanels sjette hovedrapport peker p\u00e5 at de globale kostnadene ved \u00e5 redusere utslippene i tr\u00e5d med Parisavtalens temperaturm\u00e5l vil v\u00e6re lavere enn kostnadene for verden ved ikke \u00e5 redusere utslippene. Omstilling av \u00f8konomien til lavere utslipp av klimagasser og tilpasning til klimaendringene inneb\u00e6rer betydelige kostnader, samtidig som gevinstene vil v\u00e6re h\u00f8ye, se omtale av effekten av klimaendringene i kapittel 2.1. Norge er avhengig av en god global respons p\u00e5 trusselen, og Norge spiller en konstruktiv og aktiv rolle i det internasjonale klimasamarbeidet. Virkningene, og dermed ogs\u00e5 kostnadene for verden, av 2 grader global oppvarming er betydelig mer alvorlig enn virkningene av 1,5 grader. For hver \u00f8kning i global oppvarming \u00f8ker risiko og negative virkninger for mennesker og natur samt relaterte tap og skader fra klimaendringer. En temperatur\u00f8kning p\u00e5 2 grader inneb\u00e6rer mer ekstremv\u00e6r og h\u00f8yere havniv\u00e5stigning, st\u00f8rre reduksjoner i avlinger og opptil 50 prosent flere mennesker vil oppleve vannmangel enn hvis \u00f8kingen begrenses til 1,5 grader. EU-kommisjonens konsekvensutredning av unionens foresl\u00e5tte klimam\u00e5l for 2040 understreker ogs\u00e5 at de globale \u00f8konomiske kostnadene av manglede klimahandling langt overstiger de globale kostnadene ved \u00e5 kutte utslipp. Utredningen peker p\u00e5 at eksisterende estimater, som viser at globale skader grunnet klimaendringer kan n\u00e5 10-12 prosent av BNP i l\u00f8pet av \u00e5rhundret, er for lave fordi det ikke tas hensyn til blant annet effekten av klimavippepunkter og endret geopolisk stabilitet.34 I tillegg kommer de \u00f8konomiske kostnadene ved et endret klima som vi allerede betaler i dag uten at vi har oversikt over disse, ved for eksempel oversv\u00f8mmelser, heteb\u00f8lger og t\u00f8rke. Andre kostnader, som tap av liv, sikkerhet og biologisk mangfold, kommer ogs\u00e5 i tillegg. Mange effektive og rimelige klimatiltak er tilgjengelig for \u00e5 kutte globale utslipp. If\u00f8lge FNs klimapanels sjette hovedrapport kan klimatiltak som koster under 100 dollar per tonn CO>-ekvivalenter, halvere globale klimagassutslipp innen 2030 sammenlignet med 2019- niv\u00e5. Omtrent halvparten av dette er utslippsreduksjoner med kostnader under 20 dollar per tonn CO-ekvivalenter. FNs klimapanels rapport peker p\u00e5 at mange av de rimeligste 1 https://climate.ec.europa.eu/eu-action/climate-strategies-targets/progress-climate-action en 2 https://www.epa.gov/climate-indicators/climate-change-indicators-us-greenhouse-gas-emissions 3 https://www.ssb.no/natur-og-miljo/forurensning-og-klima/statistikk/'utslipp-til-luft/artikler/klar-nedgang- i-utslipp-av-klimagasser-i-2023 34 SWD (2024) 63 'Impact Assessment Report. Part 1.' Pkt. 1.2 Climate change and cost of inaction COMMISSION STAFF WORKING DOCUMENT IMPACT ASSESSMENT REPORT Part l,. 24 l\u00f8sningene er innenfor sol- og vindkraft, energieffektivisering, restaurering og bevaring av \u00f8kosystemer som redusert avskoging og reduserte metanutslipp fra for eksempel olje, gass og avfall. I EU og Norge er mange av de rimeligste tiltakene allerede gjennomf\u00f8rt. For eksempel har prisen p\u00e5 kvoter i EUs kvotesystem ligget mellom 60 og 75 euro s\u00e5 langt i \u00e5r. I Norge er avgiften p\u00e5 ikke-kvotepliktige utslipp l 176 kroner i 2024. Ingen land eller omr\u00e5der av land kan i tilstrekkelig grad begrense utslippene av klimagasser og konsekvensene av global oppvarming alene. Det kan bare skje gjennom felles innsats der alle bidrar, inkludert store utslippsland. Siden utslipp av klimagasser er n\u00e6rt knyttet til \u00f8konomisk aktivitet og vekst, som igjen er n\u00e6rt knyttet til befolkningsutviklingen, vil fortsatt velstandsutvikling og omstilling av verden og Norge til et lavutslippssamfunn kreve at det utvikles nye metoder og ny teknologi for \u00e5 produsere energi og andre varer og tjenester. Det n\u00f8dvendige omfanget av og tempoet i en slik utvikling er for stort til at det kan gj\u00f8res av enkeltland alene. Bare gjennom global innsats vil utviklingen av de n\u00f8dvendige l\u00f8sningene og teknologiene kunne g\u00e5 raskt nok til at verden og Norge kan lykkes med omstillingen. En del av \u00f8kningen i de fremvoksende \u00f8konomienes utslipp henger sammen med at produksjon og utslipp har flyttet dit fra avanserte \u00f8konomier i takt med h\u00f8y vekst i disse landene. Dersom klimapolitikken ikke samordnes mellom land, kan strammere klimapolitikk i enkeltland eller mindre grupper av land gi \u00f8kt risiko for at produksjon og utslipp blir flyttet til land med lavere utslippspriser og mindre strenge reguleringer (karbonlekkasje). Karbonlekkasje er generelt en st\u00f8rre utfordring for et lite geografisk omr\u00e5de enn for et stort. Samtidig er det store forskjeller p\u00e5 hvor lekkasjeutsatt en n\u00e6ring er. Bedrifters lokalisering bestemmes imidlertid av en rekke forhold. I et fors\u00f8k p\u00e5 \u00e5 begrense karbonlekkasje har flere land innf\u00f8rt regulering. Eksempler er EUs arbeid med karbongrensejusteringsmekanismen (CBAM) og USAs lovpakke \u00abInflation Reduction Act\u00bb (IRA) med restriksjoner p\u00e5 import av visse varer fra enkelte land. Fremover vil det v\u00e6re behov for \u00e5 begrense og reparere skadene ved klimaendringer og tap av natur og vri produksjon og forbruk bort fra naturskadelige og utslippsintensive aktiviteter. Det vil fortrenge ressurser til andre form\u00e5l. Hastigheten p\u00e5 den n\u00f8dvendige omstillingen vil ogs\u00e5 kunne kreve at kapital m\u00e5 avskrives f\u00f8r den tekniske levetiden utl\u00f8per, og at personer m\u00e5 omskoleres og skifte jobb. I omstillingsprosessen vil det ogs\u00e5 kunne v\u00e6re en del feilskj\u00e6r, for eksempel satsing p\u00e5 teknologier og systemer som viser seg \u00e5 ikke fungere. Disse forholdene kan gi mindre effektiv ressursutnyttelse p\u00e5 kort sikt og dermed dempe produktivitetsutviklingen. Lavere forbruk av ressurser, for eksempel gjennom mer ombruk og gjenvinning, kan bidra til \u00f8kt ressurseffektivitet, men effekten p\u00e5 produktivitet er usikker. IMF ansl\u00e5r det globale behovet for klimarelaterte investeringer til mellom 3 000 og 6 000 mrd. dollar \u00e5rlig frem mot 205035. Spennet i anslaget reflekterer usikkerheten rundt fremtidig klimapolitikk, utslippsbaner og teknologikostnader. IMF peker p\u00e5 at omstillingen vil stille myndighetene overfor vanskelige avveiinger i politikkutformingen, 35 Public Sector Must Play Major Role in Catalyzing Private Climate Finance (imf.org) 25 mellom \u00e5 n\u00e5 klimam\u00e5l, sikre b\u00e6rekraft i offentlig finanser og hva som er politisk mulig. Subsidier eller andre tiltak p\u00e5 utgiftssiden av budsjettet kan v\u00e6re mindre kontroversielle, men kostbare. Siden brnk av slike virkemidler vil bidra til \u00f8kt offentlig gjeld, vil en strategi basert utelukkende p\u00e5 tiltak p\u00e5 utgiftssiden for de aller fleste land ikke v\u00e6re b\u00e6rekraftig. Det er derfor behov for tiltak p\u00e5 b\u00e5de inntekts- og utgiftssiden av budsjettet.36 B\u00e5de klima- og naturendringene og klimaomstillingen nasjonalt kan ha u\u00f8nskede fordelingsvirkninger. Ulikhet i fordeling av utslipp og effektene av tiltak for \u00e5 begrense utslipp kan p\u00e5virke innbyggernes aksept for strammere klimapolitikk. Det er avgj\u00f8rende at omstillingen nasjonalt er en rettferdig omstilling som ivaretar arbeidstakeres rettigheter, involverer alle ber\u00f8rte og bidrar til gr\u00f8nne og anstendige arbeidsplasser i nye eller eksisterende virksomheter. FNs klimapanels sjette hovedrapport peker p\u00e5 at bredere pakker med virkemidler kan gj\u00f8re det enklere \u00e5 balansere flere hensyn, som for eksempel fordeling, n\u00e5r politikken utformes. Valg av virkemidler vil p\u00e5virke kostnadene. Det er bred enighet i internasjonale forskningsmilj\u00f8er om at prising av utslipp av klimagasser vil v\u00e6re et effektivt virkemiddel for at verden skal n\u00e5 sine utslippsm\u00e5l.\" En pris gir insentiver til \u00e5 redusere utslippene, men overlater til akt\u00f8rene selv \u00e5 finne l\u00f8sningene som egner seg best. En lik og \u00f8kende pris over tid p\u00e5 alle utslipp av klimagasser vil f\u00f8re til at utslippskuttene som er rimeligst og enklest \u00e5 gjennomf\u00f8re, tas f\u00f8rst. Samtidig vil fordelingshensyn ogs\u00e5 tas med i vurderingen av hva som er riktig n\u00e5r prisen p\u00e5 utslipp fastsettes. St\u00f8tte til forskning, utvikling og innovasjon kan bidra til at kostnadene ved klimavennlig teknologi reduseres, og kan begrunnes med positive eksternaliteter i arbeidet med \u00e5 redusere utslipp. Nettverkseffekter kan tilsi at det offentlige b\u00f8r investere eller legge til rette for investeringer i infrastruktur, og bidrar til \u00e5 skalere nye teknologier som nullutslippskj\u00f8ret\u00f8y. Mange klimavennlige teknologier er fortsatt umodne i markedet og har en merkostnad sammenliknet med fossile alternativ. Informasjonsasymmetri i nye verdikjeder kan \u00f8ke risiko og holde tilbake investeringer. I flere deler av \u00f8konomien kan kombinasjon av krav, reguleringer og st\u00f8tte bidra til \u00e5 fremskynde mer klimavennlige teknologier. Risikovillig kapital med relativt lang investeringshorisont kan ogs\u00e5 bidra til \u00e5 utl\u00f8se investeringer i en tidlig fase. Det offentlige b\u00f8r ogs\u00e5 s\u00f8rge for at forbrnkere og n\u00e6ringsliv har tilstrekkelig kunnskap til \u00e5 ta milj\u00f8vennlige valg, og til \u00e5 underbygge tilliten til klimapolitikken. Det er ogs\u00e5 avgj\u00f8rende at det i st\u00f8rre grad tas hensyn til natur og klima i forvaltningen av areal, planlegging og bygging av infrastrnktur og p\u00e5 andre samfunnsomr\u00e5der. En del utslipp, s\u00e6rlig fra sm\u00e5 kilder, kan av praktiske eller administrative \u00e5rsaker v\u00e6re vanskelig eller lite hensiktsmessig \u00e5 prise. For en del utslipp kan det v\u00e6re fornuftig \u00e5 benytte andre virkemidler, som forbud, utslipps- eller teknologistandarder eller annen direkte regulering. 36 Countries Must Contain Global Warming While Keeping Debt in Check (imf.org) 37 Economists' Statement on Carbon Pricing - E A E R E 26 4.2 Usikkerhet i teknologisk og \u00f8konomisk utvikling Omstillingen vi skal gjennom fremover m\u00e5 gjennomf\u00f8res under stor usikkerhet, b\u00e5de n\u00e5r det gjelder tilgang p\u00e5 knappe ressurser, kostnader og samfunnsmessige virkninger, og n\u00e5r det gjelder hvor raskt teknologiutviklingen p\u00e5 ulike omr\u00e5der vil skje. Norge kan bidra til teknologiutviklingen, men er samtidig avhengig av teknologi som utvikles i verden rundt oss. Prisen p\u00e5 en del lavutslippsteknologier har falt betydelig de senere \u00e5rene og ti\u00e5rene. Det er likevel behov for \u00f8kte investeringer i forskning og utvikling av nye teknologier og stramme nok virkemidler som gj\u00f8r at de blir tatt i bruk. Bare p\u00e5 den m\u00e5ten vil utbredelsen av teknologiene \u00f8ke og prisene fortsette \u00e5 falle. IEA peker p\u00e5 at det er s\u00e6rlig behov for betydelig investeringer i l\u00f8sninger som i dag kun er p\u00e5 demonstrasjonsstadiet. Det gjelder for eksempel teknologi som kan bidra til lavere utslipp fra skipsfart, luftfart og prosessindustri, slik som l\u00f8sninger med alternative energib\u00e6rere og karbonfangst og - lagring. If\u00f8lge IEA vil utbredelsen av slike teknologier f\u00f8rst kunne skyte fart etter 2030, gitt \u00f8kt global innsats. Uten \u00f8kt innsats globalt vil utbredelsen av slike teknologier bli begrenset og kostnadene ved dem forbli h\u00f8ye. Samtidig ser man allerede n\u00e5 at kostandene knyttet til enkelte teknologil\u00f8sninger innen CO>-h\u00e5ndtering og hydrogen har falt.s P\u00e5 andre omr\u00e5der, for eksempel innen en del fornybar kraftproduksjon som landbasert vind og sol, har teknologiutviklingen og utbredelsen av dem de siste ti \u00e5rene g\u00e5tt raskt og prisene har falt. Teknologier for elektrifisering av veig\u00e5ende transport har ogs\u00e5 kommet langt, selv om prisene p\u00e5 tyngre kj\u00f8ret\u00f8y fremdeles er betydelig h\u00f8yere enn fossile l\u00f8sninger. Innen ikke-veig\u00e5ende transport som sj\u00f8transport, luftfart og bygge- og anleggsvirksomhet har ikke teknologiutviklingen kommet like langt. Det vises for \u00f8vrig til Perspektivmeldingen 202439 og Nasjonalbudsjettet for 2025 som legges frem 7. oktober. 4.3 Nytte og kostnader av forslaget om norsk klimam\u00e5l Kostnadene for Norge vil v\u00e6re knyttet til behovet for \u00e5 vri ressurser som kapital og arbeidskraft mot produksjon med lavere utslipp og til behovet for \u00e5 justere forbruket, samt kostnader knyttet til kj\u00f8p av utslippsreduksjoner. Nytten i form av reduserte utslipp i Norge og globalt vil f\u00f8rst og fremst ligge i utslippskuttene. Dersom m\u00e5l, innretningen av politikken og signalene om fremtidig politikk er tydelige vil det ogs\u00e5 gi n\u00e6ringsliv og andre akt\u00f8rer klarere signaler i omstilling. Det ligger ogs\u00e5 en nytte i at Norge bidrar til det internasjonale samarbeidet, med de globale nytteeffektene av et vellykket internasjonalt samarbeid. Det er vanskelig \u00e5 tallfeste nytten samlet sett for Norge. Forslaget inneb\u00e6rer at det skal settes et nytt m\u00e5ltall for 2035, innenfor det spennet som angis. \u00c5 n\u00e5 m\u00e5let vil ha kostnader. Vurderingene av kostnadene m\u00e5 ta utgangspunkt i at Norge allerede har lovfestet et m\u00e5l om \u00e5 redusere utslipp med minst 55 prosent innen 38 Quarterly Report On European gas markets (europa.eu) Se pkt. 3.3 Hydrogen market developments. 3\u00b0 Meld. St. 31 (2023-2024) - regjeringen.no 27 2030. I tillegg har Norge lovfestet et m\u00e5l orn \u00e5 v\u00e6re et lavutslippssarnfunn i 2050, som inneb\u00e6rer at utslippene skal reduseres i st\u00f8rrelsesorden 90 - 95 prosent. En kostnadsvurdering for et nytt klimam\u00e5l for 2035 omfatter kostnader knyttet til nasjonale tiltak, ved deltakelse i det europeiske kvotesystemet og ved en eventuell videre deltakelse i EUs \u00f8vrige klimaregelverk etter 2030, samt ved kj\u00f8p av utslippsreduksjoner under Parisavtalens artikkel 6 utenfor EU/E\u00d8S-omr\u00e5det. Det er usikkerhet orn alle disse elementene, b\u00e5de kostnadene ved nasjonale utslippsreduksjoner og usikkerhet orn tilgang og pris p\u00e5 kvoter, b\u00e5de innad i EU og globalt. Det er ogs\u00e5 usikkerhet knyttet til fremtidig innretning p\u00e5 EUs klimaregelverk, inkludert omfang av og stramhet i EUs kvotesystem. Kostnadene ved utslippsreduksjoner i Norge vil avhenge av hvor stor andel av klimam\u00e5let som gjennomf\u00f8res ved nasjonale utslippsreduksjoner og hvilke virkemidler og tiltak som velges. Dette kan avhenge av orn det settes et tallfestet delm\u00e5l for nasjonale utslippsreduksjoner eller orn det gis en kvalitativ f\u00f8ring som f\u00f8lges opp med aktiv politikk for \u00e5 oppn\u00e5 nasjonale utslippsreduksjoner, fremfor \u00e5 bruke fleksibilitet i EU-samarbeidet eller utenfor EU/E\u00d8S-omr\u00e5det. Det er vanskelig \u00e5 ansl\u00e5 en totalkostnad. Statistisk sentralbyr\u00e5, Milj\u00f8direktoratet og NVE har gjort relevante analyser av noen scenarier der utvalgte kostnader og konsekvenser av nasjonale utslippsreduksjoner belyses, se omtale i kapittel 4.4. Kostnadene ved utslippsreduksjoner i Norge er n\u00e6rt knyttet til kostnadene ved nye teknologier som utvikles utenfor landets grenser. Dersom flere land gjennomf\u00f8rer en ambisi\u00f8s klimapolitikk, kan utviklingen av effektive og rimelige teknologier g\u00e5 raskere og kostnadene ved nasjonal klimapolitikk reduseres. Politikken globalt vil ogs\u00e5 p\u00e5virke hvilke varer og tjenester som ettersp\u00f8rres, og dermed v\u00e6re viktig for utviklingen i norsk \u00f8konomi. Norge har siden 2008 deltatt i det europeiske klimakvotesystemet for bedrifter, og vil fortsette \u00e5 delta i dette systemet. Kvotesystemet omfatter n\u00e5 orn lag halvparten av de norske utslippene. Utviklingen i kvotesystemet og reglene for Norge for bokf\u00f8ring av utslippsreduksjoner i kvotesystemet, dvs. det mellomstatlige oppgj\u00f8ret mellom EU og Norge (se n\u00e6rmere forklaring og anslag i kapittel 3.2.5.3), vil kunne vesentlig p\u00e5virke kostnadene for Norge i \u00e5 oppfylle 2035-rn\u00e5let under Parisavtalen. Sorn nevnt i kapittel 3.2.5.3 vurderer EU en utvidelse av kvotesystemet til \u00e5 omfatte flere kilder. Med det vil kostnadene og konsekvensene av et klimam\u00e5l for norsk \u00f8konomi i stadig st\u00f8rre grad bli p\u00e5virket av innstrammingene i kvotesystemet. Ved kj\u00f8p av utslippsreduksjoner utenfor EU/E\u00d8S-omr\u00e5det gjennom Parisavtalens artikkel 6 vil kostnadene per tonn redusert CO-ekvivalent f\u00f8rst og fremst avhenge av prisene p\u00e5 internasjonale utslippsreduksjoner i den nye FN-mekanismen under Parisavtalen (Paris Agreement Crediting Mechanism under artikkel 6.4) eller priser i bilaterale avtaler med andre land (artikkel 6.2). Disse prisene er usikre. Stor usikkerhet tilsier at det er fornuftig at m\u00e5let \u00e5pner for kj\u00f8p av utslippsreduksjoner i andre land, for \u00e5 ha n\u00f8dvendig fleksibilitet i gjennomf\u00f8ringen. Dette gjelder s\u00e6rlig dersom 28 Norge velger et h\u00f8yt m\u00e5ltall. Et spenn p\u00e5 55-80 prosent reduksjon i forhold til 1990 som \u00e5pner for samarbeid med EU og land utenfor EU/E\u00d8S-omr\u00e5det inneb\u00e6rer at det er mange m\u00e5ter \u00e5 n\u00e5 et m\u00e5l p\u00e5. Figuren under illustrerer det store utfallsrommet, der spennet i m\u00e5ltallet ligger mellom 55 prosent og 80 prosent for 2035. De norske lovfestede m\u00e5lene for 2030 og 2050, samt 2020-m\u00e5let4\u00b0, vises som referanser. Som sammenlikningsgrunnlag inng\u00e5r ogs\u00e5 historiske nasjonale utslipp og framskrivningene presentert i Nasjonalbudsjettet 2023 i figuren. Framskrivning av utslipp bygger p\u00e5 vurderinger av underliggende utviklingstrekk i norsk og internasjonal \u00f8konomi, og er basert p\u00e5 en videref\u00f8ring av den klimapolitikken som var vedtatt sommeren 2022. Nye eller forsterkede virkemidler siden 2022 eller planlagt politikk frem mot 2030 lagt fram i Klimastatus og -plan inng\u00e5r ikke. 60,0 50,0 40,0 30,0 20,0 10,0 1990 1995 2000 2005 2010 2015 2020 2025 2030 2035 2040 2045 2050 Historiske Fremskriving 2020-m\u00e5l 30% 2030-m\u00e5l 55% 2035-m\u00e5l 55% 2035-m\u00e5l 80% M\u00e5lbane 55% - M\u00e5lbane 80% 2050-m\u00e5l 92,5% Figur 4. 1. Variasjon i m\u00e5ltafl for 2035, med noen referansepunkter Kj\u00f8p av utslippsreduksjoner i andre land kan v\u00e6re kostnadseffektive tiltak som bidrar til at land kan p\u00e5ta seg h\u00f8yere klimam\u00e5l og det vil \u00f8ke utslippsreduksjonene globalt. Dette vil bidra til \u00e5 \u00f8ke det samlede globale ambisjonsniv\u00e5et i klimapolitikken. Klimautvalget 2050 pekte i NOU 2023: 25 Omstilling til lavutslipp- veivalg for klimapolitikken mot 2050 p\u00e5 at \u00e5 i stor grad belage seg p\u00e5 \u00e5 kj\u00f8pe utslippsreduksjoner i andre land for \u00e5 n\u00e5 klimam\u00e5l kan gi stiavhengighet som gj\u00f8r omstillingen i Norge dyrere p\u00e5 et senere tidspunkt. Et eksempel kan v\u00e6re \u00f8kt risiko for feilinvesteringer i forurensende infrastruktur som f\u00e5r svekket l\u00f8nnsomhet i fremtiden. Utvalget peker ogs\u00e5 p\u00e5 at \u00e5 utsette utslippsreduksjoner i Norge til andre, billigere kutt er gjennomf\u00f8rt i andre land kan bidra +0 Norges 2020-m\u00e5l som operasjonalisert under Kyotoprotokollen ble n\u00e5dd gjennom nasjonale utslippsreduksjoner, deltakelse i EUs kvotesystem og kj\u00f8p av FN-kvoter. 29 til en sen og br\u00e5 omstilling i Norge, og at dette kan ha samfunnsmessige kostnader i form av for eksempel arbeidsledighet som man ikke tar hensyn til n\u00e5r man bare vurderer kostnaden ved utslippskutt enkeltvis. Utvalget peker p\u00e5 at vurderingen av hva som er kostnadseffektivt m\u00e5 gj\u00f8res p\u00e5 et bredere grunnlag enn bare \u00e5 se p\u00e5 kostnaden ved enkelttiltak p\u00e5 kort sikt.41 Utvalgets synspunkt p\u00e5 dette punktet ble gjenstand for debatt etter at rapporten ble lagt frem. 4.4 Noen illustrative anslag p\u00e5 kostnader Det er gjort noen vurderinger av mulige kostnader for Norge fra Statistisk sentralbyr\u00e5 og Milj\u00f8direktoratet, samt at NVE har gjennomf\u00f8rt forenklede scenarioanalyser som viser hvordan ulike utviklingstrekk og m\u00e5lsettinger p\u00e5 klima-, n\u00e6ring- og energiomr\u00e5det p\u00e5virker det norske kraftsystemet. Disse analysene er ikke dekkende for alle alternativer i det omfattende spennet som ligger i h\u00f8ringsforslaget. B\u00e5de niv\u00e5et p\u00e5 m\u00e5let og hvordan m\u00e5let gjennomf\u00f8res, enten gjennom innenlandske utslippskutt og/eller \u00e5 betale for utslippsreduksjoner i andre land, vil p\u00e5virke kostnaden per tonn reduserte utslipp. Statistisk sentralbyr\u00e5 har gjort beregninger av kostnader ved \u00e5 oppfylle et 2035-m\u00e5l gitt ulike ambisjonsniv\u00e5 og innretninger av m\u00e5lene.42 Analysen ser p\u00e5 to alternative innretninger; enten n\u00e5s m\u00e5let i et samarbeid med EU eller s\u00e5 gjennomf\u00f8res alle utslippsreduksjoner i sin helhet i Norge. Den f\u00f8rste innretningen inneb\u00e6rer delm\u00e5l for henholdsvis kvotepliktige og ikke-kvotepliktige utslipp samt anledning til \u00e5 utnytte det europeiske kvotemarkedet i m\u00e5loppn\u00e5elsen, mens den andre fokuserer p\u00e5 et nasjonalt m\u00e5l uten hensyn til delm\u00e5l for kvotepliktige og ikke-kvotepliktige utslipp. I analysens to trinn beregnes det f\u00f8rst marginalkostnadskurver for de to alternativene. I andre trinn ses det n\u00e6rmere p\u00e5 makro-, sektor- og samfunns\u00f8konomiske effekter av ett konkret alternativ. Hovedverkt\u00f8yet i analysen er den makro\u00f8konomiske modellen for norsk \u00f8konomi, SNOW-N043. Det antas at utslippsreduksjonene n\u00e5s s\u00e5 kostnadseffektivt som mulig. Dette sikres ved \u00e5 s\u00f8rge for at marginalkostnaden blir den samme for alle utslippene som dekkes av samme m\u00e5l. Teknisk sett gj\u00f8res dette ved \u00e5 innf\u00f8re en lik utslippspris. Marginalkostnaden reflekterer kostnaden ved det dyreste tiltaket ved et gitt m\u00e5l. Siden enkelte sentrale fremtidige teknologier, som for eksempel karbonfangst- og lagring, ikke er godt representert i modellen, har Statistisk sentralbyr\u00e5 supplert analysen med ekstern informasjon, blant annet har de trukket p\u00e5 Milj\u00f8direktoratets rapport \u00abKlimatiltak i Norge - kunnskapsgrunnlag 2024\u00bb*4. Anslag, vurderinger og metodikk Statistisk sentralbyr\u00e5 har nyttiggjort seg, beskrives i (den kommende) rapporten. +1 NOU 2023: 25 Omstilling til lavutslipp - veivalg for klimapolitikken mot 2050 42 F\u00e6hn, T; Kaushal, K; Karlsen, E (2024): Norwegian abatement targets for 2035 - a CGE analysis, kommer i SSBs rapportserie. Rosnes, O.; Yonezawa, H. (2024): The SNOW model for Norway: documentation of SNOW-NO. +9 Documents 2024/16, Statistics Norway. +4 Klimatiltak i Norge - kunnskapsgrunnlag 2024 30 I scenarioene der m\u00e5loppn\u00e5elsen skjer i samarbeid med EU, legges det til grunn at Norge f\u00e5r godskrevet reduksjoner fra EUs kvotesystem tilsvarende 80 prosent kutt i kvotepliktige utslipp sett i forhold til 2005. Det betyr at utslippene dekket av EUs kvotesystem vil ha en marginalkostnad i 2035 lik kvoteprisen. Resten av utslippsreduksjonene tas nasjonalt, og ikke-kvotepliktige utslipp f\u00e5r dermed en annen marginalkostnad/utslippspris. Med et m\u00e5l orn \u00e5 redusere utslippene med 65 prosent i 2035 i forhold til i 1990 beregnes marginalkostnaden til om lag 2 900 kr per tonn CO-ekvivalenter. Hvis m\u00e5let \u00f8ker til henholdsvis 70 og 80 prosent, med samme godskriving av EUs kvotesystem, \u00f8ker den ansl\u00e5tte marginalkostnaden betydelig, til henholdsvis om lag 6 300 og 12 300 kr per tonn CO-ekvivalenter. Et m\u00e5l p\u00e5 80 prosent reduksjon er med andre ord sv\u00e6rt kostnadskrevende if\u00f8lge beregningene. I disse scenarioene \u00e5pnes det ikke opp for at deler av m\u00e5let vil kunne oppfylles gjennom fleksibilitet i et eventuelt EU-samarbeid utover deltakelse i kvotesystemet. Det \u00e5pnes heller ikke for kj\u00f8p av utslippsreduksjoner fra land utenfor EU/E\u00d8S-omr\u00e5det under Parisavtalens artikkel 6. Regjeringens forslag til innretning av et 2035-m\u00e5l skiller seg fra disse scenarioene ved at det foresl\u00e5tte m\u00e5let \u00e5pner b\u00e5de for bredere samarbeid med EU enn bare gjennom kvotesystemet samt kj\u00f8p av utslippsreduksjoner fra land utenfor EU/E\u00d8S-omr\u00e5det under Parisavtalens artikkel 6, se kapittel 3.2. I Statistisk sentralbyr\u00e5s analyse er ogs\u00e5 innenlandske opptak og utslipp i skog- og arealbrukssektoren utelatt. I scenarioene som antar at alle utslippsreduksjonene i sin helhet gjennomf\u00f8res innenlands, har Statistisk sentralbyr\u00e5 analysert tre ulike nasjonale m\u00e5l for 2035: 55, 60 og 65 prosent utslippsreduksjon fra niv\u00e5et i 1990. Resultatene er marginalkostnader p\u00e5 henholdsvis ca. 4 000, 5 100 og 6 000 kr. pr. tonn CO-ekvivalenter. Her ses det bort fra utslippsreduksjoner Norge kan f\u00e5 godskrevet fra det europeiske klimakvotesystemet inn (se n\u00e6rmere forklaring i kapittel 3.2.5.3). Resultatene viser at et m\u00e5l for nasjonale utslippsreduksjoner ville kreve tiltak med h\u00f8ye kostnader. I rapporten trekkes det frem at marginalkostnaden ved et utslippsm\u00e5l p\u00e5 65 prosent vil v\u00e6re klart lavere, ca. halvparten, i et scenario der det \u00e5pnes for samarbeid med EU enn hvis m\u00e5let i sin helhet skal gjennomf\u00f8res med nasjonale utsli ppsreduksjoner. Analysetiln\u00e6rmingen til Statistisk sentralbyr\u00e5 kan ogs\u00e5 benyttes for \u00e5 ansl\u00e5 makro\u00f8konomiske og sektorvise konsekvenser av klimapolitikk. En slik grundigere analyse er kun gjennomf\u00f8rt for et scenario med 60 prosent utslippsreduksjon, der m\u00e5loppn\u00e5elsen i sin helhet antas \u00e5 skje ved nasjonale utslippsreduksjoner. Utslippsm\u00e5let n\u00e5s ved at utslippsprisen (marginalkostnad) \u00f8ker til 5 100 kr. pr. tonn CO-ekvivalenter i 2035. Analysen viser bl.a. et fall i BNP i 2035 p\u00e5 n\u00e6r 1 prosent ved gjennomf\u00f8ring av et slikt m\u00e5l. Den samlede privat\u00f8konomiske kostnaden for \u00e5 redusere utslippene ansl\u00e5s til 45 milliarder kroner. Disse kostnadene tar ikke hensyn til klimatiltakenes samspill med resten av den \u00f8konomiske politikken. Den privat\u00f8konomiske kostnaden utgj\u00f8r orn lag 70 prosent av de totale samfunns\u00f8konomiske kostnadene. Resten av kostnadene er s\u00e6rlig knyttet til samspillet med arbeidsmarkedet og elbilpolitikken (henholdsvis orn lag 20 og l O prosent). I arbeidsmarkedet faller reall\u00f8nningene n\u00e5r klimapolitikken strammes til. Dette har flere 31 virkninger p\u00e5 sysselsettingen, men totalt sett ansl\u00e5s arbeidstilbudet \u00e5 falle, noe som er uheldig fra et samfunns\u00f8konomisk perspektiv. Kostnadene ved samspillet med elbilpolitikken, b\u00e5de avgiftspolitikken og lokale fordeler reflekterer at, sammen med utslippsprisingen, blir elbilbruken relativt sett stimulert mer enn andre tiltak. Effektene p\u00e5 norsk \u00f8konomi avhenger imidlertid av hvordan \u00f8kte inntekter fra en h\u00f8yere pris p\u00e5 utslipp tilbakef\u00f8res. Rapporten viser at dersom de \u00f8kte avgiftsinntektene brukes til \u00e5 redusere skatten p\u00e5 arbeid, snus fallet i BNP til en mindre oppgang (ca. 0,7 prosent). Utslippsprisen \u00f8ker imidlertid noe fra 5100 til 5300 kr per tonn CO-ekvivalenter, da det m\u00e5 litt sterkere lut til \u00e5 oppn\u00e5 kuttet p\u00e5 60 prosent siden aktiviteten i \u00f8konomien i utgangspunktet er h\u00f8yere. De st\u00f8rste utslippsreduksjonene p\u00e5 sektorniv\u00e5 ansl\u00e5s i industri og avfallssektoren. Gjennomf\u00f8ring av utslippsm\u00e5let f\u00f8rer til redusert produksjon i alle sektorer unntatt tjenesteyting og jordbruket, og da s\u00e6rlig i kvotepliktig industri, hvor aktivitetsnedgangen ansl\u00e5s til n\u00e6r 20 prosent. Denne nedgangen reduseres n\u00e5r de \u00f8kte avgiftsinntektene brukes til \u00e5 redusere skatten p\u00e5 arbeid. Det vises ellers til rapporten for mer detaljer om resultatene, antakelser og begrensninger ved tiln\u00e6rmingen som er valgt. Milj\u00f8direktoratet har ogs\u00e5 vurdert kostnader for gjennomf\u00f8ring av klimam\u00e5l for 2035. Gjennomf\u00f8ring av et m\u00e5l om 60 prosent nasjonale utslippskutt i Norge fra 1990-niv\u00e5et inneb\u00e6rer ca. 13 millioner tonn i ytterligere kutt om vi sammenligner med framskrivningene av norske utslipp. Gjennomf\u00f8rbarheten av og ulike gjennomsnittlige tiltakskostnader for tiltak som kan oppfylle et slikt m\u00e5l er vurdert av Milj\u00f8direktoratet i rapporten \u00abKlimatiltak i Norge - kunnskapsgrunnlag 2024\u00bb* og i direktoratets tilleggsvurdering av nytt klimam\u00e5l46 som bygger videre p\u00e5 denne. De foresl\u00e5tte tiltakene, som kan gjennomf\u00f8re utslippskuttene p\u00e5 63 prosent, inng\u00e5r i kvotepliktig sektor (ETS), innsatsfordelingen (ikke-kvotepliktige utslipp) (ESR) og skog- og arealbruk (LULUCF). Rapporten viser hvilke tiltak for utslippsreduksjoner som kreves innen ulike n\u00e6ringer, hvor rapporten peker p\u00e5 n\u00f8dvendigheten av tiltak innen veitransport, luftfart, sj\u00f8fart, bygg/anlegg, industri, petroleum, arealbruk, jordbruk og materielt forbruk. I tillegg pekes det p\u00e5 et stort potensial for \u00f8kt opptak i skog p\u00e5 lang sikt. Det er stor variasjon i kostnadene; fra direkte l\u00f8nnsomme tiltak til tiltakskostnader p\u00e5 flere tusen kr. pr. tonn. Milj\u00f8direktoratet har ikke regnet p\u00e5 den samlede kostnaden ved \u00e5 redusere innenlandske utslipp med 63 prosent. For en samlet utslippsreduksjon p\u00e5 80 prosent fra 1990, viser Milj\u00f8direktoratet i sin tilleggsvurdering at det kan koste 53 milliarder kr \u00e5 kj\u00f8pe n\u00f8dvendig fleksibilitet i \u00e5rene 2031-2035. Det legges da til grunn at Norge gjennomf\u00f8rer nasjonale utslippsreduksjoner p\u00e5 60 prosent, og at det benyttes fleksibilitet for \u00e5 oppfylle resterende utslippskutt for \u00e5 komme til 80 prosent. Kostnadsanslaget gjelder bare kostnadene for bruk av fleksibilitet. Til grunn for anslaget har Milj\u00f8direktoratet brukt en kvotepris p\u00e5 140 euro pr. tonn i 2035, i tr\u00e5d med hva EU-kommisjonen mener er + Klimatiltak i Norge - kunnskapsgrunnlag 2024 +6 Besvarelse: Tilleggsoppdrag med utdyping av vurderinger av nytt klimam\u00e5l (miljodirektoratet.no) 32 n\u00f8dvendig for at EU skal bli kliman\u00f8ytrale (se prisbane WAM i tekstboks om karbonpriser), og et samlet kj\u00f8psbehov p\u00e5 38 millioner tonn. Virkningen p\u00e5 kraftsystemet av ulike m\u00e5lsettinger for Norges utslippsreduksjoner avhenger av ambisjonsniv\u00e5et, og hvordan m\u00e5let oppfylles. Virkningen vil alt annet likt, v\u00e6re st\u00f8rre jo st\u00f8rre andel av utslippskuttene som gjennomf\u00f8res i Norge, og mindre jo mer som gjennomf\u00f8res ved bruk av fleksibilitet i EU-samarbeidet eller gjennom kj\u00f8p av utslippsreduksjoner i andre land utenfor EU. Norges vassdrags- og energidirektorat (NVE) fikk i 2023 i oppgave \u00e5 gjennomf\u00f8re regelmessige analyser av hvordan ulike utviklingstrekk og m\u00e5lsettinger p\u00e5 klima-, n\u00e6ring- og energiomr\u00e5det p\u00e5virker det norske kraftsystemet. Hovedfokuset i den forenklede analysen fra NVE, som kommer i oktober 2024, er en vurdering av hvordan klimatiltak kan p\u00e5virke kraftforbruk, kraftbalanse og -priser. Scenarioanalysen baserer seg p\u00e5 Milj\u00f8direktoratets siste tiltaksrapport, \u00abKlimatiltak i Norge\u00bb der Milj\u00f8direktoratet har ansl\u00e5tt kraftbehov knyttet til ulike tiltak for utslippsreduksjoner i Norge mot 2030 og 2035. Dersom alle de nasjonale utslippsreduserende tiltakene i Milj\u00f8direktoratets rapport gjennomf\u00f8res vil norske utslipp v\u00e6re 63 prosent lavere i 2035 enn de var i 1990. NVE har analysert to ulike scenarioer: \u00abKlimatiltak i ikke-kvotepliktig sektor\u00bb (heretter kalt \u00abKlimatiltak\u00bb) og \u00abElektrifisering i hele \u00f8konomien\u00bb (heretter kalt \u00abElektrifisering\u00bb). \u00abKlimatiltak\u00bb representerer et kraftforbruk som er i tr\u00e5d med Milj\u00f8direktoratets anslag for en reduksjon i klimagassutslipp omfattet av innsatsfordelingen p\u00e5 50 prosent innen 2030 sammenlignet med 2005-niv\u00e5. Milj\u00f8direktoratets tiltak, som NVEs scenario er basert p\u00e5, illustrerer en mulig utviklingsbane for oppn\u00e5else et slikt m\u00e5l. I realiteten er det flere veier til m\u00e5loppn\u00e5else, for eksempel med ulik grad av elektrifisering og bruk av biobrensler. Valget av, og innretningen p\u00e5, virkemidlene vil p\u00e5virke hvilke tiltak som gjennomf\u00f8res og hvor stor forbruks\u00f8kning de bidrar med. NVE har i \u00abKlimatiltak\u00bb kun vurdert virkningen for 2030. I \u00abElektrifisering\u00bb illustreres en situasjon med omfattende elektrifisering av den norske \u00f8konomien, inkludert i kvotepliktige sektor. Ogs\u00e5 her er Milj\u00f8direktoratets tiltaksrapport brukt som underlag. Scenarioet inkluderer ogs\u00e5 2035 som modell\u00e5r. Dette medf\u00f8rer at kraftforbruket \u00f8ker ytterligere sammenlignet med \u00abKlimatiltak\u00bb, og illustrerer med det hvordan en utstrakt elektrifisering av den norske \u00f8konomien, med st\u00f8rre reduksjoner av norske klimagassutslipp enn det som er lovfestet, vil kunne p\u00e5virke kraftmarkedet. Sammenlikningsgrunnlaget for scenarioanalysene er basisbanen i NVEs Langsiktige kraftmarkedsanalyse fra 2023, der allerede vedtatt politikk inng\u00e5r. En del av tiltakene fra Milj\u00f8direktoratets rapport er allerede reflektert i forbruksanslagene i denne banen, og scenarioanalysene viser dermed endringene som f\u00f8lger av \u00e5 inkludere flere av tiltakene fra Milj\u00f8direktoratets rapport. Dette er \u00e5rsaken til at for eksempel elektrifiseringsscenarioet gir lavere utslag i kraftforbruket enn Milj\u00f8direktoratets anslag p\u00e5 43 TWh. 33 20 18 15 10 5 5 0 -5 -10 -15 -14 -15 -20 2022 2030 2035 Basis Klimatiltak Elektrifisering Figur 4.2: Artig kraftbalanse per scenario. Snitt av 30 v\u00e6rscenarioer. TWh/\u00e5r. Kilde:NVE Figur 4.2 illustrerer endringene i de de ulike scenarioene sammenliknet med NVEs basisbane. Produksjons\u00f8kningen fram mot 2035 er basert p\u00e5 en antakelse om at S\u00f8rlege Nordsj\u00f8 II fase 1 og to av prosjektomr\u00e5dene ved Utsira Nord blir realiserte i samme periode med i overkant av 11 TWh. I scenarioet Klimatiltak for 2030 beregner NVE at klimatiltakene \u00f8ker forbruket med 8 TWh sammenlignet med Basis i 2030. Dette scenarioet inneb\u00e6rer kun \u00f8kt forbruk utover basisbanen som f\u00f8lge av klimatiltak rettet mot sektorer som er dekket av innsatsfordelingen (ikke-kvotepliktige utslipp). Siden det er snakk om tiltak for utslipp omfattet av innsatsfordelingen, \u00f8ker forbruket mest for sektorene transport og andre n\u00e6ringer. Dette gir en beregnet kraftbalanse p\u00e5 -8 TWh i Norge i 2030, som vil si at forbruket dermed m\u00e5 dekkes gjennom \u00f8kt import. NVEs analyser viser at dette gir en gjennomsnittlig kraftpris som er 4-10 \u00f8re/kWh h\u00f8yere enn i basisbanen, avhengig av v\u00e6r\u00e5r. Prisvirkningen vil variere i ulike deler av landet, avhengig av kraftsituasjonen i det aktuelle omr\u00e5det, samt kraftsituasjonen hos v\u00e5re omkringliggende handelspartnere. NVEs scenarioanalyser indikerer at scenarioet Elektrifisering kan f\u00f8re til et kraftunderskudd i et normal\u00e5r p\u00e5 i st\u00f8rrelsesorden 14-15 TWh i 2030 og 2035, selv om det forutsettes at f\u00f8rste havvindutbygging realiseres i S\u00f8rlige Nordsj\u00f8 II i samme periode. I NVEs beregninger gir gjennomf\u00f8ringen av elektrifiseringstiltakene i Milj\u00f8direktoratets tiltaksrapport en \u00f8kning i den gjennomsnittlige kraftprisen p\u00e5 17-20 \u00f8re/kWh sammenliknet med NVEs basisscenario. Prisvirkningen vil variere i ulike deler av landet, avhengig av kraftsituasjonen i det aktuelle omr\u00e5det. I tillegg forventes det at nettleien \u00f8ker i samme periode, blant annet som f\u00f8lge av behovet for \u00f8kt nettkapasitet. 34 80 70 +20 +18 +17 +19 +19 60 20 10 57 57 56 0 N03 N04 NO1 N02 NOS Midt- og Nord-Norge S\u00f8rlige Norge Region Basis Elektrifisering Figur 4.3: Kraftpriser i 2035 og pris\u00f8kning i Elektrifisering. Reelle 2022-priser ved antatt EUR-NOK-kurs p\u00e5 10, 1 Isolert vil \u00f8kte kraftpriser og \u00f8kt nettleie f\u00f8re til \u00f8kte kostnader knyttet til elektrifisering for \u00e5 oppn\u00e5 nasjonale utslippskutt. Virkningen av at tiltakskostnadene \u00f8ker, og konsekvensene dette har for l\u00f8nnsomheten til tiltakene for klimagassreduksjonene og samfunnet som helhet er ikke kvantifisert. I NVEs scenarioanalyse pekes det p\u00e5 at negativ kraftbalanse vil medf\u00f8re \u00f8kt importavhengighet og s\u00e5rbarhet i t\u00f8rr\u00e5r. NVEs analyser viser at kraftprisene i 2035 vil p\u00e5virkes mer av endringer i kraftbalansen enn det kraftprisene i 2030 gj\u00f8r. Dette skyldes dels at kraftsystemet i landene rundt oss og i Norge er endret i 2035. Andelen uregulerbar produksjon er h\u00f8yere, noe som bidrar til at kraftsystemet blir mindre fleksibelt. Et st\u00f8rre underskudd p\u00e5 kraftbalansen vil ogs\u00e5 ha virkning for den norske effektbalansen, behovet for nettinvesteringer og forsyningssikkerhet. NVE har ikke sett p\u00e5 detaljerte systemvirkninger i \u00e5rets forenklede scenarioanalyse. Andre politiske m\u00e5lsettinger eller vedtak som potensielt kan gi \u00f8kt ettersp\u00f8rsel etter kraft, utover de som er forutsatt i Milj\u00f8direktoratets tiltaksrapport og i NVEs basisscenario, er ikke inkludert i klimascenarioene. NVE vil legge fram en fullstendig rapport med \u00e5rets scenarioanalyse i l\u00f8pet av oktober. 35 Det finnes ulike anslag p\u00e5 mulige priser og kostnader per tonn reduserte utslipp. Ulike utslippsreduksjoner kan ha ulike kostnader, men det kan ogs\u00e5 v\u00e6re usikkerhet knyttet til kostnaden ved bestemte utslippskutt. For eksempel finnes det ulike anslag p\u00e5 hvordan prisen per tonn CO>i det europeiske klimakvotesystemet vil utvikle seg. Kostnader kan ogs\u00e5 beregnes p\u00e5 forskjellige m\u00e5ter, for eksempel ved \u00e5 se p\u00e5 gjennomsnittsprisen eller hvor mye det siste og dyreste tiltaket vil koste (marginalkostnad). Ved vurdering av mulige kostnader knyttet til utslippsreduksjoner vil det v\u00e6re hensiktsmessig \u00e5 se hen til ulike kilder, for eksempel IEA, kvoteprisen i EU og FNs klimapanels rapporter. OECD rapporterer effektive karbonpriser og andel av ulike lands energiutslipp som har en kostnad over 30 euro. Verdensbanken har ogs\u00e5 data for omfang og niv\u00e5 p\u00e5 karbonprisingen i en rekke land og ansl\u00e5r at rundt 24 prosent av globale utslipp har en pris. Milj\u00f8direktoratet peker i sin utdypning av forslag til klimam\u00e5l for 2035 p\u00e5, at EU- kommisjonen i mars 2024 delte sine anbefalte karbonpriser for det europeiske klimakvotesystemet som medlemslandene b\u00f8r bruke i sine utslippsframskrivinger. Det oppgis to ulike prisbaner; \"WEM\" hvor det legges til grunn en videref\u00f8ring av dagens virkemidler, og \"WAM\" hvor det innf\u00f8res virkemidler for \u00e5 n\u00e5 m\u00e5let om kliman\u00f8ytralitet i 2050. For 2035 anbefales en pris p\u00e5 100-140 euro per tonn CO>, hvor det \u00f8vre sjiktet er kompatibelt med n\u00f8ytralitetsm\u00e5let for 2050. Anbefalte karbonpriser for 2040 og 2050 er henholdsvis 100-290 og 190-490 euro per tonn CO>. IEA modellerer en utvikling der landene f\u00f8lger opp sine langsiktige m\u00e5l og ambisjoner ved \u00e5 legge til grunn at prisen p\u00e5 utslipp av CO> fra industri- og energiproduksjon \u00f8ker i alle land, men at pris\u00f8kningen er st\u00f8rst i avanserte \u00f8konomier. Prisen er beregnet \u00e5 m\u00e5tte \u00f8ke til 200 dollar per tonn i 2050 i avanserte \u00f8konomier. For at m\u00e5let om netto-null utslipp skal v\u00e6re innen rekkevidde m\u00e5 prisene ytterligere opp til 250 dollar. IEA peker p\u00e5 at for \u00e5 oppn\u00e5 utslippsreduksjoner som i deres forl\u00f8p \u00abAPS\u00bb og \u00abNZE\u00bb vil det, i tillegg til prising av utslipp, ogs\u00e5 v\u00e6re behov for andre virkemidler, som reguleringer og \u00f8kte investeringer i teknologiutvikling og infrastruktur. Disse virker sammen med prisen p\u00e5 CO>. Prisene viser dermed ikke den marginale kostnaden p\u00e5 utslippsreduksjoner siden den trolig vil v\u00e6re h\u00f8yere. Selv om det er usikkerhet knyttet til ulik gjennomf\u00f8ring av m\u00e5let vil et h\u00f8yere m\u00e5l alt i alt medf\u00f8re b\u00e5de st\u00f8rre nytte og st\u00f8rre kostnader. Tabellen under oppsummerer behovet for samlede utslippsreduksjoner over perioden 2031-2035 ved ulike m\u00e5ltall sammenlignet med utslippsm\u00e5let i 2030. Som det fremkommer av tabellen, ville behovet for utslippsreduksjoner \u00f8ke med dr\u00f8yt 6 millioner tonn CO-ekvivalenter samlet sett for hver 5-prosentenhents \u00f8kning i m\u00e5ltallet for 2035. Dette er utslippsreduksjoner Norge m\u00e5 ta ansvar for enten ved \u00e5 kutte innenlandske utslipp, f\u00e5 overf\u00f8rt kvoter for v\u00e5r deltakelse i EU-ETS eller gjennom bruk av annen fleksibilitet (artikkel 6). 36 Tabell 4. 1 Behov for utslippsreduksjon i perioden 2031-2035 i forhold til 2030-m\u00e5let. Millioner tonn C02-ekv. 55 60 65 70 75 80 prosent prosent prosent prosent prosent prosent Behovet for samlede 0 6 13 19 25 31 utslippskutt 2031-2035 sammenlignet med gjeldende niv\u00e5 fra 2030 (fra 55 prosent). En enkel m\u00e5te \u00e5 illustrere dimensjonene i kostnadene ved ulike m\u00e5l er \u00e5 ta \u00f8kningen i behovet for utslippsreduksjoner og multiplisere med en antatt pris. Dersom det som en sterk forenkling legges til grunn en pris p\u00e5 1000 kroner, vil kostnadene \u00f8ke med dr\u00f8yt 6 mrd. kroner for hver 5-prosentenhets \u00f8kning i m\u00e5ltallet for 2035. Et m\u00e5l om 80 prosent utslippsreduksjoner sammenlignet med 1990-niv\u00e5 vil da ha en kostnad p\u00e5 ca. 31 mrd. kroner mer sammenlignet \u00e5 videref\u00f8re dagens m\u00e5ltall p\u00e5 55 prosent. Prisen per tonn utslippsreduksjon m\u00e5 imidlertid forventes \u00e5 \u00f8ke betydelig dersom m\u00e5ltallet settes h\u00f8yt innenfor det skisserte intervallet. SSBs anslag p\u00e5 marginalkostnader illustrerer at prisen per tonn \u00f8ker med et h\u00f8yere m\u00e5ltall. B\u00e5de niv\u00e5et p\u00e5 m\u00e5let og hvordan m\u00e5let gjennomf\u00f8res, om det er med innenlandske utslippskutt eller kvoter, vil p\u00e5virke kostnaden per tonn reduserte utslipp. Disse prisene er usikre, b\u00e5de hva en fremtidig kvote kan koste og kostnadene ved tiltak i Norge. Siden Norge allerede har omfattende virkemidler og h\u00f8ye priser p\u00e5 utslipp er det likevel rimelig \u00e5 legge til grunn at det koster mer \u00e5 kutte utslipp i Norge enn \u00e5 kj\u00f8pe utslippsreduksjoner fra andre land. Et eventuelt delm\u00e5l om innenlandske ambisjoner med et h\u00f8yt m\u00e5ltall for nasjonale utslippsreduksjoner vil derfor tilsi h\u00f8yere samlede kostnader ved \u00e5 oppn\u00e5 m\u00e5let. 5 Forslag til lov om endringer i klimaloven I lov av 16. juni 2017 nr. 60 om klimam\u00e5l gj\u00f8res f\u00f8lgende endringer: Ny \u00a7 4 skal lyde: \u00a7 4 Klimam\u00e5l for 2035 M\u00e5let skal v\u00e6re at klimagassutslippene i 2035 reduseres med [x] prosent fra utslippsniv\u00e5et i referanse\u00e5ret 1990. N\u00e5v\u00e6rende \u00a7\u00a7 4 til 7 blir\u00a7\u00a7 ny 5 til 8 37 "
}