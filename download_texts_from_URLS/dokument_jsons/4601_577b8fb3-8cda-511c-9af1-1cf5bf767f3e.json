{
  "dokument_id": "577b8fb3-8cda-511c-9af1-1cf5bf767f3e",
  "doc_type": "case_presentation",
  "kommune": 4601,
  "tittel": "Kommunedelplan for kollektivsystemet mellom Bergen sentrum og Bergen\nvest. Arealplan-ID: 64090000. 2.gangsbehandling",
  "url": "https://bergen.kommune.no/politikere-utvalg/api/fil/bk360/9318435/Framstilling-Kommunedelplan-for-kollektivsystemet-mellom-Bergen-sentrum-og-Bergen-vest-Arealplan-ID-64090000-2-gangsbehandling",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2022/56554-48 Kommunedelplan for kollektivsystemet mellom Bergen sentrum og Bergen vest. Arealplan-ID: 64090000. 2.gangsbehandling Hva saken gjelder Saken gjelder behandling og videre oppf\u00f8lging av kommunedelplan for kollektivsystemet mellom Bergen sentrum og Bergen vest. Kommunedelplanen er en tematisk kommunedelplan etter plan- og bygningsloven, og omtales i saken som kollektivplanen. Kollektivplanen er utarbeidet i samarbeid mellom partene i Milj\u00f8l\u00f8ftet (Vestland fylkeskommune, Statens vegvesen og Bergen kommune), og anbefaler et helhetlig og overordnet kollektivsystem med hovedkorridorer for buss og bybane. Anbefalingene legger grunnlaget for videre arbeid med arealdel og traseavklaringer. Kollektivplanen var p\u00e5 h\u00f8ring og offentlig ettersyn mars-april 2023. Arbeidet med kollektivplanen tar utgangspunkt i bystyrets vedtak 28.05.2020 i sak 160/20 om silingsrapport for system- og korridorvalg og fastsetting av plangrense (Figur 1). Bystyret vedtok at det skulle utarbeides kommunedelplan med utgangspunkt i bybane i korridor 1 (forlengelse av Fyllingsdalenlinjen til Loddefjord og Storavatnet) og 5 (ny linje fra sentrum via Dokken over Laksev\u00e5g til Loddefjord). Bystyrets vedtak sier at arbeidet skal legge til grunn h\u00f8ykvalitets busstilbud i korridor 2A (sentrum-Oasen), korridor 4 (sentrum-Loddefjord), og korridor 6 (6A \u00d8ygarden og 6B Ask\u00f8y), samt lokale busser, eventuelt trolleybuss, i korridor 3A (sentrum-Laksev\u00e5g-Gravdal) (Figur 2). Figur 1: Avgrensing av planomr\u00e5det for Kollektivplanen, slik det ble vedtatt av bystyret i 28.05.2020. Figur 2 (h\u00f8yre): Oversikt over analyserte korridorer for kollektivl\u00f8sninger i Bergen vest, silingsrapport fra 2018. Kollektivplanen anbefaler utbygging av b\u00e5de korridor 1 og 5, men anbefaler at korridor 5 prioriteres foran korridor 1. Kollektivplanen anbefaler flere tiltak for \u00e5 gi \u00f8kt fremkommelighet og st\u00f8rre kapasitet for busstilbudet. Plan- og bygningsetaten anbefaler at det videre arbeidet prioriterer arealdelen for korridor 5 for \u00e5 tilrettelegge for byutvikling og gi raske arealavklaringer for tras\u00e9 over Dokken og Laksev\u00e5g til Loddefjord. 1 M\u00e5l for arbeidet Form\u00e5let med kommunedelplanen er \u00e5 anbefale et helhetlig og overordnet kollektivsystem med hovedkorridorer for buss og bane mellom Bergen sentrum og Bergen vest. Dette f\u00f8lger av bystyrets vedtak 28.05.15 i sak 126-15 om fastsetting av planprogram, og bystyrets vedtak 28.05.2020 i sak 160/20 om silingsrapport og plangrense. M\u00e5lene for arbeidet med kommunedelplanen er forankret i byvekstavtalen og nasjonale og regionale f\u00f8ringer om samordnet areal- og transportplanlegging. Lokalt s\u00e5 har kommuneplanens samfunnsdel (KPS) og arealdel (KPA) tydelige f\u00f8ringer for kompakt byutvikling der gange, sykkel og kollektivtransport er prioritert og hvor hovedtyngden av veksten skal komme langs kollektivakser og -knutepunkt. Gjennom arbeidet med kollektivplanen er det utarbeidet prosjektspesifikke m\u00e5l for \u00e5 vurdere hvordan kollektivtilbudet bidrar til \u00e5 n\u00e5 overordnede m\u00e5l. Kollektivplanen foresl\u00e5r at kollektivsystemet mellom sentrum og Bergen vest skal: 1. Bidra til attraktiv byutvikling. 2. Bidra til attraktive kollektivreiser. 3. Redusere behov for personbiltransport i Bergen vest og p\u00e5 innfarts\u00e5rene fra Bergen vest. 4. Bidra til tilfredsstillende framkommelighet og kapasitet i sentrum. Prosess og medvirkning Bergen kommune har hatt prosjektansvaret for Kollektivplanen. Den er utarbeidet i tett samarbeid med Vestland fylkeskommune og Statens vegvesen, som er parter i Milj\u00f8l\u00f8ftet. Bergen kommune er forslagsstiller og planmyndighet, Vestland fylkeskommune er tiltakshaver og ansvarlig for kollektivtrafikken i fylket, og Statens vegvesen har ansvar for overordnet veinett og kollektivframkommelighet. COWI har v\u00e6rt konsulent for arbeidet. Kollektivplanen l\u00e5 ute til h\u00f8ring og offentlig ettersyn i perioden 4. mars til 18. april 2023. Det kom inn 20 merknader til planforslaget. Av disse var 7 fra offentlige etater, 7 fra grunneiere/ eiendomsutviklere p\u00e5 Laksev\u00e5g, og 6 fra andre faglige interesseorganer og private. Alle merknader er oppsummert og kommentert i vedlagt merknadsskjema datert 01.10.2023. I merknadene p\u00e5pekes forhold som m\u00e5 utredes og avklares i det videre arbeidet. Kort oppsummert under: \u2022 Kystverket p\u00e5peker at planarbeidet kan ha konsekvenser for sj\u00f8transportens rammevilk\u00e5r, og Kystverket har rett og plikt til \u00e5 delta i planleggingen. Om kryssing av Puddefjorden viser de til uttalen til overordnet strategi for Dokken der de p\u00e5pek at broer begrenser framkommeligheten p\u00e5 sj\u00f8veien. Farvannskryssinger krever tillatelse etter havne- og farvannsloven. Kystverket behandler s\u00f8knad om broer. Eksisterende bro har en vertikal klarering p\u00e5 26 meter. Kystverket forutsetter at det videre planarbeidet legger til rette for etablering av bru med tilsvarende vertikal klarering. Etablering av tiltak i eller n\u00e6r sj\u00f8 som kan f\u00e5 betydning for sikkerheten og framkommeligheten i farvannet skal inng\u00e5 i konsekvensutredning. \u2022 Vestland fylkeskommune har hatt politisk behandling av sin uttale, og de st\u00f8tter anbefalinger i planen med prioritering av korridor 5. Det m\u00e5 utarbeides arealplankart med tilh\u00f8rende KU og bestemmelser som skal h\u00f8res, i samsvar med fastsatt planprogram. N\u00e5r det gjelder kulturminner og -milj\u00f8 p\u00e5peker VLFK s\u00e6rskilt at spesielt st\u00f8rre fyllinger og nye bruer vil p\u00e5virke historiske strukturer og hovedformer i landskapet, og Riksantikvaren savner tilleggsutredninger som sikrer at en ikke \u00f8ker konfliktpotensialet for kulturminner og kulturmilj\u00f8. 2 \u2022 Statsforvalteren er positiv til at kommunen foretar en helhetlig og overordnet analyse som grunnlag for valg av kollektivsystem. Videre p\u00e5pekes at \u00f8kt veikapasitet mellom \u00d8ygarden og Bergen m\u00e5 m\u00f8tes med oppgradert kollektivsystem for \u00e5 n\u00e5 nullvekstm\u00e5let og m\u00e5let om nedgang i personbiltrafikk i Bergen. Statsforvalteren har s\u00e6rlig merket seg: \u2013 Mulige gevinster ved kobling med Fyllingsdalslinjen og Laksev\u00e5glinjen i et framtidige bybanesystem. \u2013 Fremtidig kobling mellom bybanelinjene til Loddefjord/ Storavatnet og Fyllingsdalen/ Spelhaugen gir langt bedre konkurransekraft for reisende mellom kommunene og sentrale/ s\u00f8rlige deler av Bergen. \u2013 Banesystem mot vest kan f\u00f8re til redusert \u00f8kning i busstrafikken mot Bergen sentrum, som vil f\u00f8re til mindre belastning av sentrumsgatene og Bystasjonen. \u2013 Finner ikke tilstrekkelig grunnlag til om korridor 5 b\u00f8r prioriteres f\u00f8r korridor 1 (Fyllingsdalslinjen). \u2022 Statens vegvesen p\u00e5peker bl.a. at deler av grunnlaget for kollektivplanen er av noe eldre dato, men oppfatter at det for s\u00e5 vidt er dekkende for anbefalingene i saken. Videre p\u00e5pekes kommunens m\u00e5l for b\u00e6rekraftig mobilitet, for \u00e5 n\u00e5 m\u00e5lene om byutvikling og trafikknedgang. SVV anbefaler at arealbehov for korridorene med tilh\u00f8rende knutepunkt og byttepunkt sikres av kommunen. Bussnettet har behov for tidlige tiltak for \u00f8kt fremkommelighet og \u00f8kt kapasitet i sentrum. \u2022 Bane Nor viser til grove kartskisser og vanskelig \u00e5 se om atkomsten til Dokken-tunnelen opprettholdes eller ikke. De er opptatt av at atkomsten til tunnelen opprettholdes slik at den bevarer sin funksjon. \u2022 BIR p\u00e5peker at det i det videre arbeidet m\u00e5 avsettes areal til avfallsh\u00e5ndtering og sikres tilkomst til renovasjonskj\u00f8ret\u00f8y. L\u00f8sninger for dette m\u00e5 ogs\u00e5 sikres i anleggsfasen. \u2022 R\u00e5det for byforming og arkitektur er sv\u00e6rt positivt til at korridor 1 bidrar til \u00e5 binde bydelene bedre sammen p\u00e5 tvers, og p\u00e5 at bussforbindelsene til Sotra og Ask\u00f8y styrkes. R\u00e5det peker p\u00e5 at hittil har fokus v\u00e6rt \u00e5 lage et kollektivsystem som g\u00e5r ut fra at alle skal inn til sentrum i byen. Innad i bydelene er kollektivdekningen liten, og g\u00e5r oftest inn til bydelssenteret. Den nye strategien \u00e5pner opp for en mer integrert transportstrategi som gir bedre kollektivforbindelser internt i bydelen. Det er positivt med bedre kollektivforbindelser til Bergen vest, men peker p\u00e5 fortettingsproblematikken langs linjen som kan oppst\u00e5. \u2022 Norges Handikapforbund setter s\u00f8kelyset p\u00e5 universell utforming, og at dette m\u00e5 innarbeides. \u2022 LUKS \u2013 Leverand\u00f8renes Utviklings- og Kompetansesenter fremholder at planen viser til begrensninger i personbiltrafikk, men ikke utfordringer som kommer for fremkommelighet for varetransporten. Ved fortetting og \u00f8kt varehandel \u00f8ker behovet for varetransport. De peker derfor p\u00e5 at framkommelighet for varetransport til varemottak m\u00e5 ivaretas for de kj\u00f8ret\u00f8y som bransjen benytter, og at ogs\u00e5 sj\u00e5f\u00f8renes arbeidsmilj\u00f8 m\u00e5 sikres. \u2022 Foreningen Bergen sentrum 2050 mener det er uakseptabelt at byutviklingen p\u00e5 Dokken m\u00e5 vente til Bybanen st\u00e5r klar om ca 25 \u00e5r. De viser til et sitat fra Byr\u00e5den om samkj\u00f8ring av planene for bybanen, Dokken, transportplan sentrum og KDP vest n\u00e5r de blir presentert for bystyret for endelig behandling. De kan ikke se at slik samkj\u00f8ring har skjedd. Det vises til at det m\u00e5 utarbeides en konsekvensutredning i tr\u00e5d med lov og forskrifter. 3 \u2022 Heidelberg Materials Sement Norge (tidl. Norcem AS) driver et siloanlegg i Damsg\u00e5rdsveien 155 og har egen kai der sementskip losser sement inn i 4 siloer. Bulkbiler frakter ferdig sement fra siloene til mottaker i Bergensomr\u00e5det. De \u00f8nsker \u00e5 drive siloanlegget langt inn i framtiden, og legger til grunn at fremtidig drift ikke vil bli hindret av en bybane. Bedriften p\u00e5peker at hvor traseen for korridor 5 blir lagt derfor er sv\u00e6rt viktig for driften av anlegget. For deres del kan ikke en tras\u00e9 g\u00e5 over Damsg\u00e5rdsveien 155 og en bro over Puddefjorden m\u00e5 ikke hindre innseiling av sementskip. \u2022 Omr\u00e5deforum Laksev\u00e5g (12 grunneiere og utviklere p\u00e5 Laksev\u00e5g) er opptatt av tidsaspektet for utbyggingen, medvirkning og behov for parallell planlegging. De jobber for en revitalisering av Laksev\u00e5g ved \u00e5 skape et variert tilbud av boliger, arbeidsplasser og tjenestetilbud som bydelen trenger. De stiller seg bak anbefaling om \u00e5 etablere bybane gjennom Laksev\u00e5g. Forumet fremholder at flere planinitiativ er stoppet i p\u00e5vente av p\u00e5g\u00e5ende omr\u00e5deplaner og KDP Kollektiv, selv om det ikke er nedlagt bygge- og deleforbud. Kollektivl\u00f8sninger m\u00e5 muliggj\u00f8re transformasjon p\u00e5 sj\u00f8siden av Laksev\u00e5g. Forumet opplever det negativt at alt settes p\u00e5 vent. De \u00f8nsker \u00e5 f\u00e5 til et samarbeid og parallell utvikling av bybane og transformasjon og p\u00e5peker at byutvikling ikke m\u00e5 stoppe opp i p\u00e5vente av ferdig regulert og bygget kollektivl\u00f8sning. Det m\u00e5 skje en aktiv samhandling underveis. Av s\u00e6rskilte punkter forumet fremhever nevnes at bybanen m\u00e5 integreres i \u00abbyveven\u00bb, og ikke bli en barriere. \u2022 Laksev\u00e5gneset ved Vill Plan har gitt en tilleggsmerknad til denne og sier at en forutsetning for \u00e5 kunne anbefale korridor 5 er at den ikke g\u00e5r over eiendommen 152/2 p\u00e5 Laksev\u00e5gneset, da dette vil skape usikkerhet og mangel p\u00e5 forutsigbarhet b\u00e5de for eksisterende drift og utvikling av tomten. Videre at vurdering av kollektivl\u00f8sninger i sj\u00f8 ville v\u00e6rt positivt som et supplement i systemet. \u2022 Florvaag Bruk Holding AS har ogs\u00e5 gitt et tillegg til samme, de er eier av Damsg\u00e5rdsveien 217 og 213. Ogs\u00e5 de p\u00e5ker at bybanen b\u00f8r integreres i \u00abbyveven\u00bb og ikke bli en barriere. Videre at en mulig tras\u00e9 p\u00e5 fylling langs Puddefjorden m\u00e5 s\u00f8rge for at utsiden sikres tilkomst til sj\u00f8. De forutsetter at omr\u00e5det mellom dagens landareal og bybanen m\u00e5 kunne utvikles av dem. De er negative til en mulig tras\u00e9 i Damsg\u00e5rdsveien, i det den vil gi store negative konsekvenser for deres eiendom, og er usikker p\u00e5 om traseen vil m\u00e5tte erverve deler av eiendommen, spesielt om det vil g\u00e5 gang- og sykkelvei parallelt med bybanen. Det fremholdes at en l\u00f8sning i tunnel i mindre grad vil kunne utl\u00f8se \u00f8nsket byutvikling p\u00e5 eiendommen, men vil heller ikke f\u00f8re til usikkerheter knyttet til arealbeslag el p\u00e5 eiendommen. Totalt sett ser de likevel dette som det beste alternativet, da den har f\u00e6rrest usikkerheter og negative virkninger for eiendommen og Laksev\u00e5g sentrum. \u2022 Linstow har ogs\u00e5 avgitt et tillegg til samme. De er eier av Damsg\u00e5rdsveien 161-171, rett s\u00f8r for Kirkebukten, og er forslagsstiller for felles detaljregulering sammen med Heidelberg, Stoltz Eiendom og Frydenb\u00f8 AS. Eiendommene i planomr\u00e5det vil bli sterkt p\u00e5virket av en fremtidig bybane til Laksev\u00e5g. Selv om alle 4 eiendommer i dag er fullt ut fungerende eiendommer i drift i dag, er det en felles oppfatning at en erstatning av dagens virksomheter vil kunne oppfylle de \u00f8nsker som er framsatt i den strategiske planen for Laksev\u00e5g (Strategisk planprogram). De er derfor sv\u00e6rt opptatt av \u00e5 f\u00e5 mulighet til \u00e5 synliggj\u00f8re b\u00e5de begrensninger og muligheter knyttet til valgene som m\u00e5 gj\u00f8res for fremf\u00f8ring av bybanen. De representerer store grunneiere og fremholder: - Det m\u00e5 sikres en trase med egnede holdeplasser p\u00e5 strategisk riktige steder p\u00e5 Laksev\u00e5g. - Valgt bybanetras\u00e9/ holdeplasser m\u00e5 gi rom for byutvikling p\u00e5 Laksev\u00e5g som sikrer byliv p\u00e5 Laksev\u00e5g og dermed kundegrunnlag for banen, og bidrar til \u00e5 oppfylle m\u00e5l som 4 er vedtatt i strategisk plan for Laksev\u00e5g, og er gjennomf\u00f8rbar for grunneierne som et b\u00e6rekraftig alternativ til eksisterende virksomheter i dag. \u2022 Fremre, Frydenb\u00f8 og LAB Eiendommer har ogs\u00e5 avgitt tillegg til samme. De er alle grunneiere p\u00e5 Laksev\u00e5g innenfor offentlig omr\u00e5deplan p\u00e5 Indre Laksev\u00e5g. (Frydenb\u00f8 har ogs\u00e5 eiendommer utenfor dette planomr\u00e5det). De er positive til at Bybanen skal g\u00e5 over Laksev\u00e5g. Det vil ha stor betydning at bydelen f\u00e5r et utviklet kollektivtilbud og knyttes sterkere til Bergen sentrum. Men de er opptatt av at arbeidet ikke skal forsinke det p\u00e5g\u00e5ende planarbeidet p\u00e5 Indre Laksev\u00e5g. Her har Bergen kommune selv en m\u00e5lsetting om \u00e5 tilrettelegge for transformasjon og fortetting, byutvikling med mangfold og kvalitet mv. Grunneierne slutter opp om disse m\u00e5lsettingene. \u2022 KILDN/Tertnes Holding har som m\u00e5l \u00e5 ta fjorden tilbake som transport\u00e5re. Ny teknologi skal gj\u00f8re dette mer aktuelt i framtiden, og de har som m\u00e5l at nullutslippsfart\u00f8y skal frakte flere mennesker i et hel\u00e5rs kollektivsystem i hele fylket, og med god kobling til etablert infrastruktur p\u00e5 land. De \u00f8nsker \u00e5 etablere en fjordmetro mellom Bergen og nabokommuner i KDP, som kan redusere behovet for personbiltrafikk i Bergen vest og p\u00e5 hovedinnfarts\u00e5rene fra Bergen vest. De spiller derfor inn at det innarbeides et sj\u00f8g\u00e5ende, helhetlig og overordnet kollektivsystem mellom Bergen sentrum og Bergen vest. \u2022 Det er ogs\u00e5 et par innspill fra privatpersoner om videre kollektivlinjer vestover og forslag om holdeplass ved Bj\u00f8rndalsbrotet, disse er oppsummert i vedlagt merknadsskjema. P\u00e5g\u00e5ende reguleringsprosesser Det p\u00e5g\u00e5r i dag et stort antall private og offentlige reguleringsprosesser p\u00e5 b\u00e5de Laksev\u00e5g og Dokken (Figur 3). Flere av reguleringsprosessene er direkte ber\u00f8rt av korridor 5, og er avhengig av arealavklaringer p\u00e5 trasevalg for videre fremdrift. Dette gjelder b\u00e5de lokaliseringer av ny kryssende bro over Puddefjorden og lokalisering av trase p\u00e5 Dokken og gjennom Laksev\u00e5g. Figur 3: Avgrensning av p\u00e5g\u00e5ende reguleringsprosesser p\u00e5 Dokken og Laksev\u00e5g. Offentlige reguleringsplaner er vist med svart skravur, mens private reguleringsplaner er vist med ulike farger. For utvikling av Dokken er det utarbeidet forslag til planprogram i forbindelse med oppstart av omr\u00e5deregulering for Dokken s\u00f8r. Planprogrammet har nylig v\u00e6rt til politisk behandling, og byr\u00e5det gjorde 07.12.2023 i sak 1314/2 vedtak om h\u00f8ring og utleggelse til offentlig ettersyn. I forslag til planprogrammet er det skissert fire ulike alternative tras\u00e9er for bybanen gjennom utviklingsomr\u00e5det p\u00e5 Dokken, med broer som skal krysse Puddefjorden s\u00f8r for nytt 5 bygg for Havforskingsinstituttet og Fiskeridirektoratet (HI/Fdir). Lokalisering av Havforskningsinstituttet og Fiskeridirektoratet (HI/Fdir) er besluttet i prinsippsak om tomtevalg vedtatt av bystyret 22.06.2022 i sak 187/22. Tidligere i arbeidet med arealstrategien til Dokken ble det vurdert kryssing lenger ut av Puddefjorden nordvest for HI/Fdir. Etter bystyrets vedtak om tomtevalg er alternativer for kryssing av Puddefjorden fra Dokken tilpasset og lagt s\u00f8r for HI/Fdir, se utdrag fra planprogram under (Figur 4). Figur 4: Utdrag fra forslag til planprogram for omr\u00e5deregulering av Dokken S\u00f8r. Illustrasjon til venstre viser alternativ 2 med felles kryssing for bybane, gang- og sykkel. Illustrasjon til h\u00f8yre viser alternativ 4 med to adskilte kryssinger for bybane og gang- og sykkel. Kollektivplanens anbefaling Kollektivplanen anbefaler et helhetlig system best\u00e5ende av fem hovedkorridorer i Bergen vest. Korridor 1 og 5 er nye, mens korridor 2, 3 og 4 er eksisterende. Analysene som er utf\u00f8rt har testet ulike kollektivsystemer og transportkorridorer. Det er dr\u00f8ftet hvor buss og bybane best kan bidra til \u00e5 n\u00e5 m\u00e5lene, og det er tatt hensyn til framtidig befolkningsvekst, passasjergrunnlag og nye reisem\u00f8nstre. Kollektivplanen anbefaler bybane i egen trase i korridor 1 og 5, sammen med buss i de \u00f8vrige korridorene 2, 3 og 4 (Figur 5). Dette vil dekke fremtidige transportbehov og svare godt p\u00e5 de prosjektspesifikke m\u00e5lene. Figur 5: Skisse av kollektivsystemet med fullt utbygget Bybane mot vest i korridor 1 og 5. Korridor 5 er vist med gul stiplet linje, korridor 1 med bl\u00e5 stiplet linje. Eksisterende korridorer 2,3 og 4 for buss er vist med gr\u00e5 farge. Oransje farge i sentrumsknutepunktet betyr at kapasiteten er godt utnyttet, mens Bergen busstasjon er overbelastet (vist med r\u00f8d farge). 6 I korridor 1 anbefales en forlengelse av dagens bybanelinje 2 til Fyllingsdalen videre til Loddefjord og Storavatnet. Denne tverrforbindelsen gir et nytt tilbud mellom Bergen vest og Bergensdalen (via linje 2 mellom Oasen og Kronstad), bygger opp under nettverket og gir kollektivtransport en st\u00f8rre konkurransefordel. Forlengelsen til Storavatnet terminal vil sikrer overgangsmuligheter for reisende fra Ask\u00f8y og \u00d8ygarden. I korridor 5 anbefales en ny bybanelinje fra Bergen sentrum til Dokken og videre til Laksev\u00e5g og Loddefjord. Dette vil avlaste og supplere busstilbudet mellom sentrum og Loddefjord, slik at kapasiteten i sentrum ikke overbelastes, samtidig som det kan etableres en vendemulighet for bybanen fra s\u00f8r. Korridor 5 gir viktig ny kapasitet som tilrettelegger for fremtidig byutvikling p\u00e5 Dokken og Laksev\u00e5g. Kollektivplanen anbefaler samtidig tiltak for \u00e5 \u00f8ke busskapasiteten i bergen sentrum og \u00f8ke bussframkommeligheten i korridorene for \u00e5 redusere fremtidige kapasitetsutfordringer. Dagens situasjon og framskrivning av nullalternativ Reisevaneunders\u00f8kelsen fra 2013 (Figur 6) viser gjennomsnittlige antall daglige reisende mellom ulike soner, og viser at det er flest reiser fra Bergen vest til Bergen sentrum (47.300), og at omtrent halvparten av disse reiser kollektivt (44%). Reisende fra Bergen vest til bergensdalen nord er noe lavere (21.800), og andelen kollektivt er ogs\u00e5 lavere (19%). Figur 6: Reiser mot Bergen sentrum og tverrg\u00e5ende reiser mot Bergensdalen fra sonene i vest. Kollektivandeler er oppgitt i prosent. Kartet viser et stort reisevolum mot sentrum med h\u00f8y kollektivandel, mens det er lavere tall mot Bergensdalen nord. I Kollektivplanen s\u00e5 omfatter Bergensdalen nord de ulike sonene M\u00f8llendal, Kronstad/Minde, Land\u00e5s, \u00c5rstad/Slettebakken, Fj\u00f8sanger og Danmarks plass. Hovedstrukturen i dagens kollektivsystem i Bergen best\u00e5r av 4 stamlinjer for buss og 2 linjer med bybanen (Figur 7). I tillegg er det innenfor Bergen kommune er det en rekke lokale busslinjer som supplerer stamlinjene, og det er regionale stamlinjer med h\u00f8y frekvens mellom nabokommunene \u00d8ygarden og Ask\u00f8y i vest og Bergen sentrum og busstasjon. 7 Figur 7 (venstre): Kart over hovedstrukturen i dagens kollektivsystem i Bergen vest, best\u00e5ende av 4 stamlinjer for buss i tillegg til 2 linjer med bybanen. Stamlinjene har frekvens p\u00e5 10 minutter eller mindre, og pendler gjennom sentrum slik at reisende n\u00e5r hele byen. Alle linjene fra vest krysser Puddefjorden p\u00e5 vei til sentrum. Figur 8 (h\u00f8yre): Kart over dagens kollektivtransport med antall kollektivpassasjerer p\u00e5 ulike strekninger, trafikktall fra Skyss i 2018. All kollektivtransport fra Bergen vest, Ask\u00f8y og \u00d8ygarden samles i dag p\u00e5 Puddefjordsbroen og kj\u00f8rer til sentrum gjennom Sydnestunnelen. Samlet s\u00e5 f\u00f8res all kollektivtransport fra Bergen vest, Ask\u00f8y og \u00d8ygarden over Puddefjordsbroen og kj\u00f8rer gjennom Sydnestunnelen mot bergen sentrum. P\u00e5 en hverdag s\u00e5 reiser rundt 40.000 kollektivpassasjer over Puddefjorden, som gj\u00f8r dette til den tyngste transportforbindelsen i Bergen (Figur 8). Dette er flere kollektivreisende enn mellom Bergen sentrum og Bergen s\u00f8r via Fj\u00f8sangerveien (ca. 33.000) og flere enn over Bryggen mellom sentrum og Bergen nord (ca. 27.600). Det er utf\u00f8rt framskrivninger av nullalternativ basert p\u00e5 dagens kollektivtilbud og kjente utviklingstrekk. Beregninger viser at dersom kollektivsystemet i fremtiden ikke suppleres med ny kapasitet gjennom korridor 1 og 5, s\u00e5 vil dette medf\u00f8re overbelastning av holdeplasser og gateterminaler i sentrum og Bergen busstasjon. Kollektivsystemet vil ikke ha tilstrekkelig kapasitet til \u00e5 betjene kollektivreiser i 2040. Systemet blir utfordret f\u00f8r 2040 med prognose p\u00e5 62.700 daglige kollektivreisende over Puddefjordsbroen mot dagens 40.000. Framskrivninger av nullalternativet viser at befolkningsvekst og fremtidig byutvikling forutsetter at kollektivsystemet tilf\u00f8res \u00f8kt kapasitet. Vurdering av alternativer og trinnvis utbygging Korridor 1 og 5 har ulike bidrag til kollektivsystemet, og det er vurdert om korridorene kan bygges ut hver for seg, gradvis gjennom utbyggingstrinn, og hvem som b\u00f8r prioriteres f\u00f8rst. Kollektivplanen anbefaler at korridor 5 prioriteres foran korridor 1. Dette begrunnes med at korridor 5 bidrar mest til \u00e5 \u00f8ke kapasiteten p\u00e5 det sentrale kollektivsystemet og tilrettelegge for ny byutvikling p\u00e5 Dokken og Laksev\u00e5g. Korridor 1 Korridor 1 er en forlengelse av dagens bybanelinje 2 til Fyllingsdalen videre til Loddefjord og Storavatnet. Dette gir ny effektiv tverrforbindelse mellom Bergen vest og Bergensdalen nord hvor det er flere st\u00f8rre arbeidsplasser. Det er lavere kollektivandel p\u00e5 reiser mellom disse omr\u00e5dene i dag, som tilsier et potensial for flere kollektivreisende. 8 Korridor 1 vil ikke v\u00e6re konkurransedyktig p\u00e5 reiser fra Loddefjord til Bergen sentrum, men gir kollektivtransporten konkurransekraft mellom Bergen vest og Bergensdalen nord. Korridor 1 vil ikke avlaste sentrum p\u00e5 samme m\u00e5te som korridor 5, men vil bidra til \u00e5 dempe veksten p\u00e5 kollektivtransporten mot sentrum ved at reisende fra vest til Bergensdalen nord slipper \u00e5 reise via sentrum. Den vil gi bedre utnyttelse av eksisterende infrastruktur og kollektivkapasitet p\u00e5 knutepunktene i Fyllingsdalen og Loddefjord, og kan tilrettelegge for fremtidig byutvikling i disse omr\u00e5dene. Forlengelsen til Storavatnet terminal sikrer overgangsmuligheter for reisende fra Ask\u00f8y og \u00d8ygarden. Korridor 1 kan bygges ut trinnvis, men en eventuell f\u00f8rste utbygging mellom Fyllingsdalen og Loddefjord vil miste mulighet for overganger ved Storavatnet terminal. Korridor 5: Korridor 5 er ny bybanelinje fra Bergen sentrum til Dokken og videre til Laksev\u00e5g og Loddefjord. Dette gir et nytt tilbud og \u00f8kt kapasitet i hele kollektivsystemet, og tilrettelegger for ny byutvikling p\u00e5 Laksev\u00e5g og Dokken. En bybane til Lyngb\u00f8 og Loddefjord vil \u00f8ke konkurransekraften mot bil og avlaste busslinjer mellom Loddefjord terminal og sentrum. Dette vil avlaste bergen sentrum og unng\u00e5 kapasitetsutfordringer p\u00e5 veinettet over Puddefjordsbroen og Sydnestunnelen. Korridor 5 kan bygges ut trinnvis, men et eventuelt f\u00f8rste trinn til Lyngb\u00f8 mister mulighet for \u00e5 avlaste busslinjene fra Loddefjord. Figur 9: Illustrasjoner fra kollektivplanen som viser alternativer med full utbygging av korridor 1 (til venstre) og korridor 5 (til h\u00f8yre). R\u00f8d farge viser overbelastning av kollektivknutepunkt, mens oransje farge viser noe ledig kapasitet. Bussreisende Beregninger viser at selv om det bygges ut nytt kollektivtilbud i korridor 1 og 5, s\u00e5 vil fortsatt mange kollektivreisende i Bergen vest i fremtiden fortsatt v\u00e6re busspassasjerer innenfor de andre korridorene. Det er derfor n\u00f8dvendig med tiltak for \u00e5 sikre kapasitet p\u00e5 Bergen busstasjon, god framkomst for kollektivtrafikken i hele veinettet og gode kollektivknutepunkt godt integrert i byutviklingsomr\u00e5dene. Samlet anbefaling Kollektivplanen anbefaler at b\u00e5de korridor 1 og 5 bygges ut, men at korridor 5 prioriteres foran korridor 1 fordi den bidrar mest med \u00f8kt kapasitet i kollektivsystem og tilrettelegger for ny byutvikling. Korridor 5 bidrar mest til \u00e5 redusere overbelastning av kollektivsystemet over Puddefjorden og i sentrum. Busstilbudet har viktig rolle i kollektivsystem, og kollektivplanen anbefaler at det gj\u00f8res tiltak for \u00f8kt fremkommelighet i busskorridorene og tiltak for \u00f8kt kapasitet i sentrum. 9 Fagetatens vurdering og anbefaling: Plan- og bygningsetaten (PBE) har utarbeidet et fagnotat. Under oppsummeres de mest sentrale temaer og anbefalinger, se vedlagt fagnotat for utfyllende informasjon. PBE vurderer at Kollektivplanen gir Bergen kommune og partene i Milj\u00f8l\u00f8ftet en samordnet og helhetlig plan for hvordan kollektivsystemet i Bergen vest gradvis skal bygges ut i takt med trafikkveksten, byutviklingen og befolkningsveksten. Den vil gi gode rammer for det videre arbeidet med: 1. Utarbeiding av arealplaner for valgte traseer med konsekvensutredning for bybanekorridorene. 2. Vurdere fremkommelighetstiltak for buss p\u00e5 overordnet veinett. 3. Vurdere tiltak som bedrer kollektivkapasiteten p\u00e5 Bergen busstasjon og holdeplasser i sentrumsgatene. 4. Videre utvikling av knutepunktene. 5. Utvikle depoter. PBE er opptatt av at selv om fremtidig utbygging av Dokken og Laksev\u00e5g, med tilh\u00f8rende passasjergrunnlag, ligger innenfor en lang tidshorisont, s\u00e5 p\u00e5g\u00e5r planleggingen av disse omr\u00e5dene n\u00e5. Det er derfor viktig med raske avklaringer p\u00e5 kollektivsystem og arealbehov for trasevalg. Slike avklaringer p\u00e5virker valg av l\u00f8sninger, fremdrift og utnyttelsesgrad for omr\u00e5dene. PBE vurderer at en fremtidig bybane kan knytte Dokken og Laksev\u00e5g sammen, spare investeringer i parkeringsanlegg og vei, gi en mer b\u00e6rekraftig reisemiddelfordeling og tilrettelegge for h\u00f8yere utnyttelse. PBE anbefaler derfor \u00e5 prioritere arbeidet med \u00e5 finne en aktuell tras\u00e9 mellom Bergen sentrum og Lyngb\u00f8 raskest mulig. PBE fremhever f\u00f8lgende temaer som viktig i videre arbeidet med arealdelen til korridor 5: \u2022 Trase gjennom sentrum til Dokken: Avklaring av tras\u00e9, areal kan sikres i omr\u00e5deregulering av Dokken. \u2022 Trasevalg Laksev\u00e5g: Avklaring av tras\u00e9, areal kan sikres i ulike reguleringsplaner. Tre hovedalternativer vurderes, eller kombinasjon av disse: o Kortere tunneler. o Langs Damsg\u00e5rdsveien i dagen. o Ute p\u00e5 fylling langs sj\u00f8fronten. \u2022 Vending av linjer fra s\u00f8r: Vurdering om linjer fra s\u00f8r (Fyllingsdalen og Flesland) kan vende i fremtidig linje mot vest. \u2022 Brokryssing over Puddefjorden: Ny forbindelse over Puddefjorden er viktig for byutvikling p\u00e5 Dokken og Laksev\u00e5g, seilingsh\u00f8yde og avb\u00f8tende tiltak m\u00e5 vurderes. \u2022 Utfylling i sj\u00f8 p\u00e5 Laksev\u00e5g: Vurderes i forhold til areal til bybane, potensiale for byutvikling, areal for infrastruktur og sj\u00f8tilgang. \u2022 Gjennomf\u00f8ring og finansiering: Vurdere om grunneierbidrag kan bidra til raskere fremdrift og realisering av eventuell bybane. P\u00e5 bakgrunn av kunnskapsgrunnlaget med analyser og innkomne merknader, s\u00e5 anbefaler fagetaten at Kollektivplanen godkjennes. Med vedtak av planen fastlegges det framtidige kollektivsystemet i Bergen vest, med et form\u00e5lstjenlig samspill med buss og bane. Oppsummert s\u00e5 anbefaler PBE at arbeidet med KPD arealplan for korridor 5 prioriteres, mens arealplan for korridor 1 kan utsettes. Det m\u00e5 ogs\u00e5 arbeides videre med analyser og tiltak knyttet til fremkommelighet for busser, kapasitet p\u00e5 busstasjoner og holdeplasser, samt videre utvikling av knutepunkter og depoter. Anbefalt vedtak PBE anbefaler f\u00f8lgende vedtak: 10 1. I medhold av plan- og bygningsloven 11-15, godkjennes tematisk kommunedelplan for kollektivsystemet mellom Bergen sentrum og Bergen vest, datert 15.11.2022. 2. Arealdelen av kommunedelplanen for kollektivsystemet mellom Bergen sentrum og Bergen vest sluttf\u00f8res sammen med konsekvensutredning for bybane i korridor 5, fra sentrum til Loddefjord, over Laksev\u00e5g. I tillegg f\u00f8lges f\u00f8lgende tiltak opp: Pri. Tiltak Ansvar Tidspunkt 1 Utarbeide arealdelen av kommunedelplanen med Bergen N\u00e5 konsekvensutredning for bybane i kommune korridor 5 over Laksev\u00e5g 2 Utarbeide arealdelen av kommunedelplanen med Bergen Senere konsekvensutredning for bybane i kommune korridor 1 videre fra Fyllingsdalen 3 Vurdere flaskehalser og fremkommelighetstiltak for BK, SVV N\u00e5 buss i korridor 2,4 og 6 og VLFK i Milj\u00f8l\u00f8ftet 4 Bedre kollektivkapasiteten p\u00e5 Bergen busstasjon BK og 2024 og i sentrumsgatene VLFK 5 Videre utvikling av knutepunktene og depoter VLFK L\u00f8pende \u00d8konomiske konsekvenser: Kollektivplanen er en overordnet kommunedelplan som ikke vil ha direkte \u00f8konomiske konsekvenser for Bergen kommune. Byr\u00e5dets vurdering og anbefaling/konklusjon: 8.1 Innledning Byr\u00e5det er opptatt av at Bergen skal vokse og v\u00e6re attraktiv \u00e5 etablere seg i for studenter, familier, n\u00e6ringsliv og alle som har lyst \u00e5 bidra til verdiskapningen. Bergen skal fylle rollen som Vestlandets hovedstad og v\u00e6re en drivkraft i hele regionen. Dette inneb\u00e6rer at farten m\u00e5 opp p\u00e5 store og sm\u00e5 byutviklingsprosjekter sammen med kontinuerlig utvikling av gode kollektivtilbud, sykkelveier og gangveier. 8.2 Overordnet kollektivsystem Gjennom Kollektivplanen er det utarbeidet et godt kunnskapsgrunnlag som viser kapasiteten til dagens kollektivsystem, og behovet for \u00f8kt kapasitet og nye kollektivtilbud for \u00e5 m\u00f8te fremtidig befolkningsvekst og tilrettelegge for ny byutvikling. Bergen busstasjon og holdeplassene i Bergen sentrum er i dag Vestlandets st\u00f8rste kollektivknutepunkt. All sentrumsrettet busstrafikk fra Bergen vest krysser Puddefjordsbroen og g\u00e5r gjennom Sydnestunnelen inn mot sentrum. Kollektivplanen viser at kollektivsystemet ikke har tilstrekkelig kapasitet til \u00e5 h\u00e5ndtere fremtidige kollektivreiser, og at s\u00e6rlig trafikken blir utfordrende over Puddefjordsbroen. Byr\u00e5det st\u00f8tter at kollektivsystemet m\u00e5 f\u00e5 \u00f8kt kapasitet for \u00e5 unng\u00e5 overbelastning av transportkorridorer og kollektivknutepunkt. Dette er viktig for \u00e5 tilrettelegge for at Bergen kan vokse, og sikre at Bergen sentrum i fremtiden fortsatt kan v\u00e6re et godt sted for arbeid, bolig, handel og opplevelser. 8.3 Prioritering av systemkorridor 5 (tras\u00e9valg ikke gjort) P\u00e5 et overordnet niv\u00e5 viser kollektivplanen hvordan kollektivsystemet i Bergen vest gradvis kan utvikles gjennom flere korridorer. De nye systemkorridorene 1 og 5 har forskjellige bidrag 11 til kollektivsystemet, og kan bygges ut i takt med trafikkvekst, fremtidig byutvikling og befolkningsvekst. Korridorene er overordnede forbindelser mellom viktige kollektivknutepunkt i kollektivsystemet, og innenfor korridorene er det behov for videre arealavklaringer og konkrete trasevalg. Byr\u00e5det ser positivt p\u00e5 arbeidet som er gjort s\u00e5 langt p\u00e5 korridor- /systemniv\u00e5, og ser frem til at arbeidet kan g\u00e5 videre med vurdering av kollektivarealer p\u00e5 traseniv\u00e5. Byr\u00e5det vurderer at Kollektivplanen gir et godt grunnlag for det videre arbeid med \u00e5 vurdere og avklare arealer til kollektivtraseer. Byr\u00e5det stiller seg bak Kollektivplanen og PBE sin anbefaling om at det videre arbeidet b\u00f8r prioritere systemkorridor 5 (tras\u00e9valg ikke gjort) fremfor systemkorridor 1. Dette begrunnes med at systemkorridor 5 bidrar mest med \u00f8kt kapasitet i kollektivsystem og bidrar til ny byutvikling. B\u00e5de p\u00e5 Dokken og p\u00e5 Laksev\u00e5g planlegges det for omfattende transformasjon fra dagens havn, industri og n\u00e6ring til fremtidig kompakt byutvikling. Et godt kollektivtilbud innenfor systemkorridor 5 vil legge til rette for ny utbygging i et mye st\u00f8rre omfang enn med eksisterende kollektivtilbud. Systemkorridor 5 bidrar ogs\u00e5 mest til \u00e5 redusere fremtidig overbelastning av kollektivsystemet over Puddefjorden og i sentrum. Byr\u00e5det har merket seg at Fylkeskommunen tydelig st\u00f8tter prioritering av systemkorridor 5 i det videre arbeidet med arealdel og konsekvensutredning, og at dette er forankret gjennom politisk vedtak i Fylkesutvalget. Byr\u00e5det ser at det ogs\u00e5 er viktig med fremtidige arealavklaringer for systemkorridor 1, men at dette kan avklares p\u00e5 et senere tidspunkt. Det p\u00e5g\u00e5r i dag ikke byutviklingsprosjekter innenfor systemkorridor 1 som tilsvarer p\u00e5g\u00e5ende reguleringsprosesser p\u00e5 Laksev\u00e5g innenfor systemkorridor 5. Det er ogs\u00e5 et st\u00f8rre behov for \u00e5 \u00f8ke kapasiteten p\u00e5 kollektivsystemet inn mot sentrum, sammenlignet med mot Fyllingsdalen. Byr\u00e5det vurderer derfor at det videre arbeidet med arealdel for systemkorridor 1 kan avvente, og at fremdriften for dette arbeidet kan vurderes i forbindelse med sluttbehandling av arealdel for systemkorridor 5. 8.4 Byutvikling og arealavklaringer p\u00e5 Laksev\u00e5g Langs store deler av sj\u00f8fronten p\u00e5 Laksev\u00e5g p\u00e5g\u00e5r det i dag et stort antall reguleringsprosesser, b\u00e5de offentlige og private. Det er ogs\u00e5 utbyggingsinteresser p\u00e5 Laksev\u00e5g som \u00f8nsker \u00e5 starte opp nye reguleringsprosesser. Byr\u00e5det er opptatt av forutsigbare rammer for videre planlegging og utvikling av disse omr\u00e5dene. Flere av planomr\u00e5dene p\u00e5 Laksev\u00e5g kan bli direkte ber\u00f8rt av arealer til fremtidig kollektivtras\u00e8, og det er derfor viktig med raske arealavklaringer og tras\u00e9valg. Dette er viktig for b\u00e5de fremdrift, helhet og gode l\u00f8sninger i byutviklingen. Byr\u00e5det har merket seg at grunneiere p\u00e5 Laksev\u00e5g i h\u00f8ringsfasen har understreket at de er positive til en ny systemkorridor 5 med fremtidig bybane gjennom Laksev\u00e5g, men at det er viktig med raske arealavklaringer, samarbeid og parallelle prosesser med planlegging av kollektivl\u00f8sninger og byutvikling. Byr\u00e5det er generelt opptatt av at tempoet m\u00e5 opp i store byutviklingsomr\u00e5der som Laksev\u00e5g og Dokken. P\u00e5 grunn av n\u00e6rhet til sentrum s\u00e5 har Laksev\u00e5g og Dokken et s\u00e6rlig stort potensial for \u00e5 realisere en klimavennlig, kompakt og god byutvikling med stort antall boliger og arbeidsplasser med god tilgjengelighet for g\u00e5ende og syklende. Byr\u00e5det vurderer derfor at det haster \u00e5 komme videre med arealavklaring s\u00e6rlig for kollektivtras\u00e8 gjennom Laksev\u00e5g. 8.5 Avgrensing innenfor systemkorridor 5 For \u00e5 f\u00e5 fortgang i fremdriften s\u00e5 anbefaler byr\u00e5det at arbeidet med arealdelen innenfor korridor 5 deles opp i minst to deler, og at arealdelen i f\u00f8rste omgang avgrenses til omr\u00e5det gjennom Laksev\u00e5g og frem til Lyngb\u00f8. Byr\u00e5det har merket seg at Kollektivplanen vurderer at systemkorridor 5 egner seg godt for en trinnvis utbygging, siden den etablerer en ny trase som i liten grad er i konflikt med eksisterende reisestr\u00f8mmer. 12 Byr\u00e5det har forventninger om at den avgrensede arealdelen innenfor systemkorridor 5 kan legges ut til h\u00f8ring og offentlig ettersyn i l\u00f8pet av 2024. Dette vil gi n\u00f8dvendige og etterlengtede avklaringer for grunneiere, n\u00e6ringsliv og byutviklingsakt\u00f8rer p\u00e5 Laksev\u00e5g. 8.6 Samarbeid med grunneiere Grunneiere p\u00e5 Laksev\u00e5g har gjennom sin merknad i h\u00f8ringsfasen understreket viktigheten av samarbeid og aktiv deltagelse i det videre arbeidet med vurdering av trasealternativer. De har h\u00f8ye ambisjoner for utvikling av omr\u00e5det, har erfaring og innsikter fra andre st\u00f8rre byutviklingsprosjekter, og \u00f8nsker \u00e5 bidra for \u00e5 f\u00e5 til gode kollektivl\u00f8sninger og attraktiv byutvikling. Byr\u00e5det er opptatt av godt samarbeid mellom offentlige og private parter, og forventer at det videre arbeidet med arealdelen til systemkorridor 5 tilrettelegger for medvirkning og gode samarbeidsprosesser. Dette inneb\u00e6rer at private grunneiere f\u00e5r mulighet til \u00e5 bidra med innspill og kunnskapsgrunnlag, slik at trasealternativene ses i sammenheng med muligheter for \u00e5 realisere en attraktiv byutvikling. Det er et stort potensial for transformasjon og ny byutvikling p\u00e5 Laksev\u00e5g, og byr\u00e5det \u00f8nsker at det legges opp til et tett og tillitsfullt samarbeid mellom kommunen og private grunneiere. Dette kan bidra til innovative, realistiske og omforente l\u00f8sninger for fremtidig kollektivtilbud og byutvikling p\u00e5 Laksev\u00e5g. 8.7 Finansering og grunneierbidrag Byr\u00e5det har i den sammenheng merket seg at PBE anbefaler \u00e5 vurdere om grunneierbidrag kan bidra til raskere fremdrift av en eventuell bybane gjennom Laksev\u00e5g. En slik finansieringsmodell kan bidra til realisering uten \u00e5 v\u00e6re avhengig av bompengebidrag. Byr\u00e5det er opptatt av at det samlede bompengetrykk ikke \u00f8ker i Bergen, og ser positivt p\u00e5 at det videre arbeidet vurderer ulike modeller for finansiering og gjennomf\u00f8ring, herunder mulighet for private grunneierbidrag. Dette underbygger viktigheten av at grunneiere og eiendomsutviklere p\u00e5 Laksev\u00e5g involveres i det videre arbeidet med vurdering av trasealternativer og attraktiv byutvikling. 8.8 Dokken og Puddefjorden Byr\u00e5det forventer at en avgrensing av arealdelen bidrar til raskere fremdrift. Eventuelle interessekonflikter i sentrum og mot Loddefjord b\u00f8r ikke v\u00e6re til hinder for prioritert utvikling av Dokken og Laksev\u00e5g. Byr\u00e5det ser det som n\u00f8dvendig \u00e5 redusere antallet alternative traseer og arealbindinger p\u00e5 Dokken, og har forventning til at det videre arbeidet med arealdelen til systemkorridor 5 kan bidra til arealavklaringer for Dokken. Gjennom planarbeidet med Dokken og kollektivplanen er det tidligere skissert flere forslag p\u00e5 trasealternativer med kryssing lenger ut i Puddefjorden, det vil si nordvest for Havnelageret p\u00e5 Dokken og over til Laksev\u00e5g verft eller Laksev\u00e5gneset. Det er sett p\u00e5 flere mulige kryssinger av Puddefjorden. Gjennom arbeidet er det vurdert \u00e5 kun g\u00e5 videre med kryssinger lenger s\u00f8r, som bedrer ivaretar sj\u00f8transporten. Bystyrets vedtak i 2022 om lokalisering av Havforskningsinstituttet og Fiskeridirektoratet (HI/FDIR) gir f\u00f8ringer om at en framtidig kollektivtras\u00e8 m\u00e5 krysse Puddefjorden lenger inn og langt n\u00e6rmere Puddefjordsbroen. Byr\u00e5det ser at dette er positivt for \u00e5 ivareta tilkomst til kaier og gi gode rammevilk\u00e5r for sj\u00f8transporten, og slik bidra til \u00e5 hensynta Kystverket sine interesser. En mulig krysning lenger inne i Puddefjorden, muligens p\u00e5, ved eller under Puddefjordsbroen kan bidra til at et nytt kollektivtilbud blir tilgjengelig for flere beboere og n\u00e6ringsliv i st\u00f8rre omr\u00e5der p\u00e5 Laksev\u00e5g. Byr\u00e5det er opptatt av at det videre arbeidet vurderer tilstrekkelige alternative trasevalg i dialog med ber\u00f8rte parter, grunneiere og myndigheter. 8.9 Sentrum Byr\u00e5det ser det er viktig \u00e5 starte planleggingen av framtidig trase gjennom sentrum, men vurderer det som viktigst \u00e5 f\u00f8rst avklare kollektivtras\u00e8 fra Dokken s\u00f8r og gjennom Laksev\u00e5g. 13 Bybanen til Flesland har sprengt kapasitet og det er n\u00f8dvendig \u00e5 se p\u00e5 kapasitets\u00f8kende tiltak. Dersom dette krever endringer i arealbruk i sentrum, s\u00e5 vurderer byr\u00e5det at dette b\u00f8r samkj\u00f8res med en eventuell vurdering av vendespor. Fylkeskommunen har i sin uttalelse ogs\u00e5 bedt om at det startes opp arbeid med vurdering av vendemuligheter i sentrum. Byr\u00e5det vurderer at dette kan vurderes samlet gjennom neste faser med arealdel for systemkorridor 5, det vil si etter en avgrenset arealdel for trase gjennom Laksev\u00e5g til Lyngb\u00f8. 8.10 Oppgradering av busstilbudet Byr\u00e5det er opptatt av at bergensere skal f\u00e5 et best mulig kollektivtilbud, slik at flere kan reise milj\u00f8vennlig. Busstilbudet er sv\u00e6rt viktig innenfor dagens kollektivsystem, og vil ogs\u00e5 v\u00e6re sv\u00e6rt viktig innenfor et fremtidig kollektivsystem med nye korridorer. Byr\u00e5det stiller seg derfor bak Fylkeskommunen og PBE sine anbefalinger om \u00e5 iverksette fremkommelighetstiltak for busser, bedre kollektivkapasitet for busser og utvikling av knutepunkter og depoter. 8.11 Overordnede m\u00e5l og f\u00f8ringer Byr\u00e5det ser positivt p\u00e5 transformasjon og utvikling av allerede utbygde omr\u00e5der som Dokken og Laksev\u00e5g. Dette gir mulighet for at flere kan bo og jobbe sentralt, og bidrar til en viktig utvidelse og styrking av Bergen sentrum. Utviklingen av sentrale tomter kan ogs\u00e5 inneb\u00e6re mindre konflikter knyttet til natur og naturmangfold, og bidra til mindre nedbygging av gr\u00f8ntomr\u00e5der. Bergen kommune har gjennom byvekstavtalen forpliktet seg til nullvekstm\u00e5let for personbiltrafikken. Et kapasitetssterkt og konkurransedyktig kollektivsystem er avgj\u00f8rende for \u00e5 n\u00e5 overordnede m\u00e5l for byutviklingen og legge til rette for framtidig vekst uten \u00e5 overbelaste eksisterende veinett og kollektivtilbud. Arbeidsreiser b\u00f8r i st\u00f8rst mulig grad betjenes av kollektivtransport. Byr\u00e5det vurderer derfor at det ogs\u00e5 er viktig \u00e5 tilrettelegge for eksempelvis innfartsparkeringsplasser der kollektivtilbudet ikke er tilstrekkelig utviklet. 8.12 Anbefaling Kollektivsatsingen i Bergen har v\u00e6rt en stor suksess med mer enn en dobling av antall kollektivreiser siden 2010. Bybanen utgj\u00f8r ryggraden i kollektivsystemet med forutsigbar reisetid og frekvens, og h\u00f8y kapasitet. Byr\u00e5det er opptatt av at Bergen vest f\u00e5r et attraktivt kollektivtilbud som gj\u00f8r at enda flere kan reise kollektivt i Laksev\u00e5g, Loddefjord, Fyllingsdalen og fra nabokommunene Ask\u00f8y og \u00d8ygarden i vest. Et godt kollektivtilbud bidrar til \u00e5 binde Bergen sammen, slik at bergensere raskt og enkelt f\u00e5r hverdagslogistikken til \u00e5 g\u00e5 opp, og det legger til rette for mangfold av arbeidsplasser, byutvikling og n\u00e6ringsutvikling. Byr\u00e5det ser positivt p\u00e5 at Kollektivplanen gir Bergen kommune og partene i Milj\u00f8l\u00f8ftet en samordnet og helhetlig plan for hvordan kollektivsystemet gradvis skal bygges ut i takt med trafikkveksten, byutviklingen og befolkningsveksten. Byr\u00e5det vurdere at kollektivplanens overordnede systemkorridorer gir godt grunnlag for det videre arbeidet med vurdering av konkrete traseer. Et kapasitetssterkt og attraktivt konkurransedyktig kollektivsystem er avgj\u00f8rende for \u00e5 n\u00e5 overordnede m\u00e5l for byutviklingen med gode og sunne bomilj\u00f8, lave klimagassutslipp og god tilgjengelighet til sentrumsomr\u00e5der. Byr\u00e5det anbefaler at den tematiske kommunedelplanen vedtas, og at det videre arbeidet med arealdel og konsekvensutredning for systemkorridor 5 avgrenses til byutvikling p\u00e5 Laksev\u00e5g. 14 Begrunnelse for framleggelse til bystyret: Reglement for Bergen bystyre og utvalgene 2023-2027 (vedtatt av Bergen bystyre 18.10.23 i sak 368-23), punkt 5.7 oppgaver som bystyret ikke kan delegere, punkt 5.7.3.b \u2013 Kommuneplan. Byr\u00e5det innstiller til bystyret \u00e5 fatte f\u00f8lgende vedtak: 1. I medhold av plan- og bygningsloven \u00a7 11-15 vedtas f\u00f8lgende kommuneplan: a) Kommunedelplan for kollektivsystemet mellom Bergen sentrum og Bergen vest, datert 15.11.2022. 2. Det skal utarbeides arealdel for kommunedelplanen med konsekvensutredning for korridor 5: a) F\u00f8rste fase avgrenses fra Dokken s\u00f8r til Laksev\u00e5g og Lyngb\u00f8. b) Bystyret ber om at sak om h\u00f8ring og offentlig ettersyn av f\u00f8rste fase leveres til byr\u00e5det for vedtak i l\u00f8pet av 2024. c) Bystyret ber om at det legges til rette for god medvirkning med aktiv involvering av grunneiere p\u00e5 Laksev\u00e5g. 3. Anbefaling for videre arbeid for kommunedelplanens arealdel med konsekvensutredning for korridor 1 skal vurderes ved sluttbehandling av arealplan for korridor 5. 4. Det skal jobbes videre med fremkommelighetstiltak for busser, bedre kollektivkapasitet for busser og utvikling av knutepunkter og depoter. Arbeidet skal f\u00f8lges opp i dialog med samarbeidspartene i Milj\u00f8l\u00f8ftet. Dato: 21. februar 2024 Christine B. Meyer Christine Kahrs Byr\u00e5dsleder Byr\u00e5d for byutvikling Dokumentet er godkjent elektronisk. Vedlegg: Fagnotat datert 06.10.2023 kommunedelplan for kollektivsystemet mellom Bergen sentrum og Bergen Vest, datert. 15.11.22. Silingsrapport for kollektivkorridorer, versjon 2.0, datert mai 2018. Roller i knutepunkter i Bergen vest, datert 10.6.2021. Helhetlig Driftsopplegg, datert 6.12.2019. Oppsummering av innkomne merknader med fagetatens kommentarer, datert 01.10.2023. 15 "
}