{
  "dokument_id": "d4a1a4d1-228a-5a19-957b-75fea0bf7492",
  "doc_type": "case_presentation",
  "kommune": 5501,
  "tittel": "Tertialrapport 2 - 2024",
  "url": "https://innsyn.tromso.kommune.no/application/getMoteDokument?dokid=2001837755",
  "tekst": "Arkivsaksnr. 24/16066-1 Saksbehandler Magnus Wider\u00f8e Saksgang M\u00f8tedato Kommunalt r\u00e5d for mennesker med nedsatt 23.09.2024 funksjonsevne Eldrer\u00e5det 23.09.2024 Milj\u00f8-, idrett-, kultur- og 24.09.2024 samfunnsutviklingsutvalget Helse- og velferdsutvalget 25.09.2024 Kommune- og byutviklingsutvalget 26.09.2024 Oppvekst- og utdanningsutvalget 27.09.2024 Formannskapet 08.10.2024 Kommunestyret 16.10.2024 Tertialrapport 2 - 2024 Kommunedirekt\u00f8rens innstilling til vedtak: 1. Tertialrapport 2-2024 tas til orientering. 2. Endringer i driftsbudsjettet vedtas iht. \u00a7 5-4 Bevilgningsoversikt - drift (1A) og \u00a7 5-4 Bevilgningsoversikt - drift (1B). 3. Endringer i investeringsbudsjettet vedtas iht. \u00a7 5-5 Bevilgningsoversikt \u2013 investering (2A) og \u00a7 5- 5 Bevilgningsoversikt \u2013 investering (2B) 4. Til finansiering av nybygg/nyanskaffelser s\u00f8kes opptatt l\u00e5n i 2024 p\u00e5 til sammen 1 710,9 mrd. kroner. L\u00e5n fordeler seg slik: A. L\u00e5n til ordin\u00e6re investeringer 1 097,3 millioner kroner B. L\u00e5n til investeringer i VA-sektoren 139,1 millioner kroner C. Utl\u00e5n kommunale foretak 24,5 millioner kroner Sum l\u00e5n investeringer 1 260,9 mrd. kroner D. Startl\u00e5n, Husbanken 450 millioner kroner Sum l\u00e5n til investeringer og utl\u00e5n 1 710,9 mrd. kroner Stig Tore Johnsen Mari Enoksen Hult Kommunedirekt\u00f8r Organisasjonsdirekt\u00f8r 1 Hva saken gjelder Kommunedirekt\u00f8ren legger frem tertialrapport 2-2024 som viser kommunens \u00f8konomiske utvikling, og hva som er forventet resultat ved \u00e5rets slutt m\u00e5lt opp mot kommunestyrets bevilgninger. Kommunedirekt\u00f8ren vil anbefale at man leser den digitale versjonen av tertialrapporten. Den er i sin form enklere \u00e5 man\u00f8vrere i, og er mer lesbare. Den digitale utgaven finnes her: https://pub.framsikt.net/2024/tromso/mr-202408-t2-2024/ Saksutredning Troms\u00f8 kommune er i en sv\u00e6rt alvorlig \u00f8konomisk situasjon. Denne tertialrapporten, som viser status etter \u00e5rets f\u00f8rste 8 m\u00e5neder og en prognose for hele \u00e5ret, viser en kraftig forverring fra f\u00f8rste tertial. Prognosen viser et negativt netto driftsresultat p\u00e5 229,5 millioner kroner korrigert for bruk og avsetning til fond ved \u00e5rets slutt. Etter bruk av disposisjonsfond ligger det dermed an til et regnskapsmessig merforbruk p\u00e5 157,8 millioner kroner. I tertialrapport 1-2024, som ble behandlet i kommunestyret i juni, var \u00e5rsprognosen et negativt netto driftsresultat p\u00e5 92 millioner kroner, og et regnskapsmessig merforbruk p\u00e5 20 millioner kroner. Det er tre \u00e5rsaker til at prognosen er forverret: 1. Sterk svikt i skatteinntektene: 140 millioner kroner svakere enn budsjettert 2. \u00d8kte finansutgifter: 29,5 millioner kroner h\u00f8yere enn budsjettert 3. \u00d8kte driftsutgifter (stor \u00f8kning i sosialhjelpsutbetalinger, ressurskrevende helse- og omsorgstilbud og merutgifter ved \u00e5 forbedre brannsikkerheten ved Otium sykehjem) N\u00e5r driftsutgiften er h\u00f8yere enn driftsinntektene gir det et regnskapsmessig merforbruk. Troms\u00f8 kommune sitt regnskapsmessige merforbruk er st\u00f8rre enn det vi kan dekke inn med oppsparte midler (disposisjonsfond). Et slikt regnskapsmessig merforbruk m\u00e5, etter kommuneloven, dekkes inn i l\u00f8pet av 2 \u00e5r for \u00e5 unng\u00e5 ROBEK, alts\u00e5 m\u00e5 et merforbruk opparbeidet i 2024 v\u00e6re dekket inn seinest i \u00e5rsregnskapet for 2026. Dersom merforbruket utgj\u00f8r mer enn 3 % driftsinntektene, inneb\u00e6rer det innmelding i ROBEK selv om det ikke er g\u00e5tt 2 \u00e5r. For Troms\u00f8 kommune g\u00e5r 3%-grensa ved 230 millioner kroner. Vi er derfor avhengig av de innsparingstiltak som n\u00e5 settes i verk med umiddelbar virkning f\u00e5r effekt. Historisk skattesvikt Skatt p\u00e5 inntekt og formue er den viktigste inntektskilden for kommunen og utgj\u00f8r om lag 40 % av inntektene. I budsjettet ansl\u00e5r vi skatteinntektene, for vi kan ikke vite hva den faktiske skatteinngangen blir f\u00f8r \u00e5ret er slutt. N\u00e5 viser beregninger og prognoser fra Skatteetaten og KS at inntektene blir lavere enn anslaget. Det ligger an til en historisk skattesvikt i 2024, b\u00e5de for Troms\u00f8 kommune og for kommunene sett under ett. KS sine beregninger viser at kommunene samlet vil f\u00e5 mellom 4 og 5 milliarder mindre i skatteinntekter enn anslaget i revidert nasjonalbudsjett 2024 (RNB), som er p\u00e5 220,4 milliarder kroner. For Troms\u00f8 kommune ser skatteinntektene ut til \u00e5 bli 140 millioner kroner lavere enn budsjett. Vi har budsjettert med en vekst p\u00e5 7,6 %, mens prognosen n\u00e5 er beskjedne 2,6 %. I tertialrapport 1 ble det ikke rapportert om budsjettavvik. P\u00e5 motsatt side ligger det an til 15 millioner kroner mer i inntektsutjevning, slik at netto skattesvikt som rapporteres er 125 millioner kroner. 2 Dette st\u00e5r i sterk kontrast til utviklingen i tidligere \u00e5r, da kommunene har nytt godt av sterk skatteinngang, med \u00f8kt skatt\u00f8re og endringer i beskatningen av utbytte som ga kommunene store merinntekter. Disse \u00f8konomiske effektene er n\u00e5 borte. Svikten i skatteinngang er alarmerende og rokker ved en allerede svak budsjettbalanse i Troms\u00f8 kommune. Det gjenst\u00e5r \u00e5 se om regjeringen vil kompensere for hele eller deler av skattesvikten. Kommunedirekt\u00f8ren antar at det eventuelt vil komme noe om dette i forbindelse med statsbudsjettet for 2025, som legges frem 7. oktober. \u00d8kte finansutgifter Finansutgiftene vil bli 29,5 millioner kroner h\u00f8yere enn budsjettert. Renteinntektene blir 19 millioner kroner lavere enn budsjettert. \u00c5rsakene er at renteinntekter fra interne utl\u00e5n til Troms\u00f8bolig KF blir lavere enn budsjettert p\u00e5 grunn av forsinket fremdrift i investeringene som gjelder boliger for flyktninger. Videre gir den nye hovedbankavtalen, som ble inng\u00e5tt i v\u00e5r, lavere rente p\u00e5 innskudd. H\u00f8yere renteutgifter skyldes h\u00f8yere renteniv\u00e5 enn det vi har lagt til grunn. Det er gjort oppdaterte beregninger for \u00e5rets avdragsutgifter (minimumsavdrag) som tilsier at disse vil bli 5,8 millioner kroner h\u00f8yere enn budsjettert. Utbytte Kommunestyret vedtok i tertialrapport 1 i juni \u00e5 be kommunedirekt\u00f8ren om \u00e5 g\u00e5 i dialog med kommunens eide selskaper om et mulig \u00f8kt utbytte innev\u00e6rende \u00e5r. Denne dialogen mot aktuelle selskaper er opprettet, og utbyttepotensialet er under kartlegging. Kommunedirekt\u00f8ren mener det finnes et potensial i ulike selskaper for \u00e5 utbetale et ekstraordin\u00e6rt utbytte i \u00e5r, men det er for tidlig \u00e5 konkludere. Vi velger derfor \u00e5 ikke \u00f8ke utbytteanslaget fra tertialrapport 1. \u00d8kte utgifter I store trekk er kommunens kostnader stabile, og veldig mange enheter drifter i balanse. Samtidig p\u00e5virkes \u00e5rets resultat av uforutsett vekst i utgifter p\u00e5 noen omr\u00e5der. Den ene uforutsette faktoren er arbeidet med utbedring av brannsikkerheten p\u00e5 Otium bo- og velferdssenter. For 2024 utgj\u00f8r dette rundt 20 millioner kroner i direkte kostnader. I tillegg har vi hatt inntaksstopp, som har medf\u00f8rt lengre k\u00f8er og ventelister for \u00e5 f\u00e5 sykehjemsplass og opphopning av utskrivningsklare pasienter p\u00e5 UNN. Utbedringsarbeidet er i sluttfasen, og bygget kan snart gjenoppta normal drift. Hva kommunens totale kostnader for disse manglene blir totalt sett gjenst\u00e5r \u00e5 se, men kommunedirekt\u00f8ren har som utgangspunkt at dette er mangler som er kommunen uforskyldt og som vi dermed b\u00f8r holdes skadesl\u00f8s for. Det er ikke lagt inn noen forutsetninger om erstatning i prognoser, da dette enn\u00e5 ikke er avklart. En annen uforutsett kostnad er et sterkt \u00f8kende behov for sosialhjelp. \u00d8kningen kan knyttes b\u00e5de til det store antall flyktninger som bosettes i Troms\u00f8 kommune, hvor mange ikke klarer \u00e5 bli selvfors\u00f8rget, og til andre innbyggere som p\u00e5 grunn av dyrtid har f\u00e5tt betydelig \u00f8kte bo- og levekostnader. 3 Kostnads\u00f8kningen er p\u00e5 23 millioner kroner sammenlignet med budsjett, og 13 millioner kroner mer enn vi rapporterte i tertialrapport 1. Dette antas \u00e5 vedvare inn i 2025, slik at dette er kostnader vi m\u00e5 ta h\u00f8yde for i budsjettet for neste \u00e5r. Den tredje uforutsette utgiften er knyttet til er sv\u00e6rt ressurskrevende pasienter, spesielt i den yngre delen av befolkninger. Bare siden forrige rapportering har kommunen f\u00e5tt to nye enkelttilfeller med personer med sv\u00e6rt store hjelpebehov som kommunen p\u00e5 kort sikt har problemer med \u00e5 skaffe et godt tilbud til. En fjerde uforutsett \u00f8kning er kostnader til ekstraressurser i skolen. Behovet for ressurstildeling i skolen \u00f8ker, og vi ser ingen tendenser til at det blir mindre. Status p\u00e5 kostnadsreduserende tiltak De \u00f8konomiske rapportene fra enhetene viser et beregnet merforbruk p\u00e5 122 millioner kroner. Denne prognosen tar h\u00f8yde for de kostnadsreduserende tiltakene som ble vedtatt i tertialrapport 1. Effekten av disse tiltakene er beregnet til 54 millioner kroner, mens det i tertialrapport 1 ble lagt til grunn at de skulle ha en effekt p\u00e5 146 millioner kroner. I mars ble det innf\u00f8rt begrensninger i adgangen til \u00e5 tilsette i vakante stillinger, restriksjoner p\u00e5 reiser og kurs, reduksjoner i innkj\u00f8p og et redusert tjenesteniv\u00e5 innenfor helse og omsorg. Mange av tiltakene virker. Vi har blant annet lyktes med \u00e5 f\u00e5 kontroll over og kraftig redusert kostnader til vikarer. Kommunens medarbeidere har v\u00e6rt igjennom t\u00f8ffe tak: Viktige stillinger er holdt ledige, mange har ytt ekstra innsats for \u00e5 dekke behov eller m\u00e5ttet konstatere at flere innbyggere ikke f\u00e5r dekket sine behov. Mange har klart seg med mindre, og flere har ogs\u00e5 m\u00e5ttet kjenne p\u00e5 usikkerhet og uro. Det er derfor tungt \u00e5 erkjenne at de tiltakene vi hadde tro p\u00e5 i juni, ikke virker godt nok og ikke virker raskt nok. Det er behov for \u00e5 forsterke sparetiltakene ut \u00e5ret. Umiddelbare tiltak for \u00e5 redusere merforbruket Troms\u00f8 kommune m\u00e5 sette inn kraftfulle virkemidler med umiddelbar effekt for \u00e5 begrense merforbruket. Kommunedirekt\u00f8ren setter i verk f\u00f8lgende tiltak med umiddelbar virkning: \u2022 Ansettelsesstopp \u2022 Stopp i bruk av overtid og vikarer \u2022 Innkj\u00f8psstopp \u2022 Stopp i bruk av eksterne konsulenter \u2022 Reisestopp \u2022 Utsettelse av st\u00f8rre prosjekter og investeringer Kommunedirekt\u00f8ren vil gi n\u00e6rmere detaljer om hvordan disse tiltakene skal praktiseres. Det kan gj\u00f8res unntak fra tiltakene dersom liv og helse st\u00e5r i fare, eller for \u00e5 sikre samfunnskritiske funksjoner. P\u00e5g\u00e5ende prosjekter hvor stans kan medf\u00f8re \u00f8konomisk tap, skal likevel vurderes gjennomf\u00f8rt. Det samme gjelder prosjekter med ekstern finansiering. Kommunedirekt\u00f8ren stipulerer at effekten av disse tiltakene er stor nok til at vi n\u00e5r m\u00e5let om 146 millioner kroner i kostnadsreduserende tiltak i 2024. 4 Dette vil bli krevende for hele organisasjonen \u00e5 gjennomf\u00f8re, men slik kommunedirekt\u00f8ren vurderer det har vi ikke noe valg, og vi kommer til \u00e5 legge stor kraft i arbeidet med \u00e5 f\u00e5 dette gjennomf\u00f8rt. Virkning for 2025 Blir denne prognosen sluttresultatet for 2024, vil det f\u00e5 stor innvirkning for arbeidet med budsjettet for 2025 og hele handlingsprogramperioden ved at vi m\u00e5 dekke inn et stort merforbruk i budsjettet for 2025 og 2026. Da blir det mindre penger til l\u00f8pende drift, og dette vil f\u00e5 konsekvenser for tjenesteproduksjonen og kvaliteten i tjenestene. Troms\u00f8 kommune, og hele offentlig sektor i Norge st\u00e5r overfor store endringer og omstilling i \u00e5rene som kommer. Et slikt arbeid blir krevende, og utfordrende for hele organisasjonen, og for innbyggerne v\u00e5re. For meg som kommunedirekt\u00f8r er det viktig at vi samler laget om oppgavene vi st\u00e5r overfor, og ikke mister motet. Vi er godt i gang med \u00e5 planlegge og iverksette en rekke tiltak som vil gi gode effekter, men vi m\u00e5 \u00f8ke kraften i tiltakene og evnen til \u00e5 prioritere tydeligere. Med samhold og mot til \u00e5 gj\u00f8re endringer, er jeg trygg p\u00e5 at vi skal klare dette sammen, men det kommer til \u00e5 kreve mye av oss. Konklusjon Tertialrapport 2-2024 tas til orientering. Endringer i \u00e5rsbudsjettet vedtas i tr\u00e5d med kommunedirekt\u00f8rens forslag. Vedtakskompetanse Kommunestyret Vedlegg Tertialrapport 2 2024 5 "
}