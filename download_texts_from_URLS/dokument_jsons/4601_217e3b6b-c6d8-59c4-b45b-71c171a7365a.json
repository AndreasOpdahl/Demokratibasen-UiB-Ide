{
  "dokument_id": "217e3b6b-c6d8-59c4-b45b-71c171a7365a",
  "doc_type": "case_attachment",
  "kommune": 4601,
  "tittel": "Fagnotat datert 15.04.2024",
  "url": "https://bergen.kommune.no/politikere-utvalg/api/fil/bk360/10287951/Fagnotat-datert-15-04-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/12551-3 (Arbeidssted) Saksbehandler: Daniel Holm\u00e5s Aalerud Dato: 15.04.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 271/31/0/0 Trengereid. Klage p\u00e5 avslag. Midlertidig utplassering av merdanlegg Sivilingeni\u00f8r Atle Sundal p\u00e5 vegne av tiltakshaver Kolbein Kolnes v/ brev Hvem klager? datert 11.04.2024. Midlertidig plassering av merdanlegg/ moduler p\u00e5 land Modul 1: 3 x 7 meter Modul 2: 2 x 1,6 meter Modul 3: 3 x 1,4 meter Tiltaket Midlertidig plassering av merdanlegg/ flytende konstruksjoner i sj\u00f8 Del av oppdrettsanlegg/ tomt merdanlegg ca 55 x 90 meter. St\u00e5lkonstruksjon p\u00e5 flytere ca. 2 x 60 meter, forankret i land. En flyter ytterst ved st\u00e5lkonstruksjonen og en flyter p\u00e5 siden innerst 4 flytere mellom st\u00e5lkonstruksjon og del av oppdrettsanlegg. Vedtak datert 22.03.2024 avsl\u00e5r s\u00f8knaden jf. KPA 2018 \u00a7 6.1.1 byggegrense Vedtaket langs sj\u00f8 og pbl. \u00a7 29-2 visuelle kvaliteter jf. \u00a7 30-5 midlertidige bygninger, konstruksjoner eller anlegg. Denne delen av eiendommen er ikke regulert. KPA2018 viser eiendommen som \u00f8vrig byggesone og havn og den ligger Planstatus innenfor hensynssonene: Funksjonell strandsone, aktsomhetsomr\u00e5de for stensprang, jord- og flomskred og sn\u00f8skred, Jernbanest\u00f8y \u2013 gul sone og Jernbanest\u00f8y \u2013 r\u00f8d sone, naturmilj\u00f8 \u2013 gytefelt torsk. Klager er uenig i plan- og bygningsetatens dispensasjonsvurderinger og Klagegrunner vurderinger av tiltakets visuelle kvaliteter og virkninger p\u00e5 omgivelsene. Behov for ytterligere Dispensasjon fra KPA2018 \u00a7 3.1 vedr. plankrav m\u00e5 innvilges. saksbehandling ved Dokumentasjon for sikkerhet mot skred m\u00e5 framlegges. eventuell omgj\u00f8ring Anbefalt vedtak Vedtak datert 22.03.2024 opprettholdes. Klagen tas ikke til f\u00f8lge. Med hilsen Plan- og bygningsetaten Ulf S\u00e6terdal Avdelingsleder Tarje Wanvik Etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk S\u00f8knaden er foranlediget av ulovlighetsoppf\u00f8lging. Det er fattet vedtak med p\u00e5legg om retting og ilegging av tvangsmulkt den 01.12.20221. Det er gitt utsettelse for oppfyllelse av p\u00e5legget en rekke ganger. Senest den 25.10.20232 hvor det framg\u00e5r at en s\u00f8knad om legalisering vil gis oppsettende virkning for fristen. S\u00f8knaden er avsl\u00e5tt ved vedtak datert 22.03.2024. Vedtaket er p\u00e5klaget den 11.04.2024. 1.2. Opplysninger av vesentlig betydning for behandling av klagen Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og det er mottatt merknad fra Gnr. 271, bnr. 1 (\u00d8ystein Midtun) og Gnr. 271, bnr. 4 (\u00d8ystein Midtun og Jan A Lossius Ellingsen). Nabomerknadene viser til at denne har tinglyst naustrett og strandrett i omr\u00e5det, og det framsettes at anlegget hindrer for tilgangen til omr\u00e5det, b\u00e5de for ham og allmenheten. Det vises ogs\u00e5 til at anlegget hindrer tilkomst med b\u00e5t da fort\u00f8yninger gj\u00f8r det vanskelig \u00e5 man\u00f8vrere seg mellom installasjonene. Det anf\u00f8res at anlegget virker skjemmende for fugle- og fiskeliv, samt framst\u00e5r estetisk skjemmende. Det framsettes ogs\u00e5 at installasjonene utgj\u00f8r en helsefare for andre som ferdes til sj\u00f8s. Ansvarlig s\u00f8ker har kommentert merknadene og motsetter seg at tiltaket hindrer adkomst til merknadshavers naust, eller er til hinder for b\u00e5ttrafikk i omr\u00e5det. Det vises til at det er drevet n\u00e6ringsvirksomhet i omr\u00e5det over lang tid, og at beboerne derfor m\u00e5 v\u00e6re vandt med dette. Plan- og bygningsetaten har vurdert merknader med tilsvar. Vi har langt p\u00e5 vei v\u00e6rt av samme oppfatning som naboer ang\u00e5ende tiltakets virkning p\u00e5 allmenn ferdsel og friluftsliv samt ulempe for omgivelsene. Byantikvaren har gitt uttalelse datert 07.12.2023. Det vurderes at tiltakene ikke vil svekke de varige kulturminneverdiene i omr\u00e5det, da disse framst\u00e5r som reversible. Det vises imidlertid til at det over tid har samlet seg en del utrangerte installasjoner og skrot i omr\u00e5det etter driften p\u00e5 stedet. Det bes om at tillatelse gis p\u00e5 vilk\u00e5r om at det gjennomf\u00f8res en opprydning av omr\u00e5det. 2. Om klagen Det framsettes at kommunen har betraktet s\u00f8knaden som et permanent anlegg, og at det ikke er tatt tilstrekkelig hensyn til tiltakets midlertidighet. Det anf\u00f8res at hensynet til visuelle kvaliteter er vektet for tungt i denne sammenheng. Etter klagersidens syn er merdanlegget visuelt flott. Det anf\u00f8res at skredfare ikke er relevant for tiltaket, slik at dette ikke m\u00e5 dokumenteres. Det anf\u00f8res ogs\u00e5 at dispensasjonen fra KPA2018 \u00a7 6.1.1 ville stilt seg annerledes dersom man i st\u00f8rre grad hadde vektlagt tiltakets midlertidighet. Det vises til klagen i sin helhet. 3. Vurdering av klagen Klager anf\u00f8rer at tiltaket ikke aktualiserer en redegj\u00f8relse for skredfare. Vi viser i denne sammenheng til at tilstrekkelig sikkerhet mot naturp\u00e5kjenninger er et materielt krav etter pbl. \u00a7 1 ULOV-2022/24570-5 2 ULOV-2022/24570-16 Saksnummer KLAGE-2024/12551 Side 2 av 4 28-1. Fagetaten har forst\u00e5else for at tiltaket ikke vil tilrettelegge for varig personopphold, men fastholder at dette er et forhold som rent faktisk m\u00e5 dokumenteres. Det f\u00f8lger av KPA2018 \u00a7 33.7.1 at \u00abDet stilles krav til fagkyndig vurdering av skredfare ved (...) nye tiltak innenfor hensynssone for skredfare som dokumenterer tilstrekkelig sikkerhet mot fare eller vesentlig ulempe ...\u00bb. Det m\u00e5 alts\u00e5 dokumenteres at anlegget har n\u00f8dvendig sikkerhet gitt den relevante sikkerhetsklassen for tiltakstypen. Klage anf\u00f8rer at tiltakets visuelle kvaliteter er gode, s\u00e6rlig hensyntatt at anlegget er midlertidig og derfor ikke vil representere noe permanent inngrep. Klagers merknader om at tiltakets midlertidighet ikke er tilstrekkelig hensyntatt kan ikke f\u00f8re fram. Innledende i vurderingen av visuelle kvaliteter framg\u00e5r det av vedtak datert 22.03.2024 at \u00abVed s\u00f8knad om midlertidige tiltak som skal plasseres inntil maks 2 \u00e5r, vil krav til visuelle kvaliteter ikke v\u00e6re like tungt veiene som p\u00e5 et permanent tiltak ...\u00bb. Det vises i vedtak datert 22.03.2024 til at tiltaket gir v\u00e6rt god synlighet, b\u00e5de fra land og fra sj\u00f8. Tiltakshaver har selv levert bilder av anlegget som illustrerer dette. Det er ogs\u00e5 vurdert at tiltaket gir et uheldig preg av nedbygging i sj\u00f8omr\u00e5dene som ikke harmonerer med omgivelsene ellers, slik at kravet til gode visuelle kvaliteter i forhold til sine \u00abnaturlige omgivelser\u00bb jf. pbl. \u00a7 29-2 ikke er innfridd. Klager er uenig med fagetatens dispensasjonsvurdering. Vi har forst\u00e5else for at tiltaket er tiltenkt midlertidig. For at kommunen skal kunne innvilge en dispensasjon m\u00e5 fordelene ved \u00e5 dispensere v\u00e6re st\u00f8rre enn bakdelene. Videre kan ikke dispensasjonen tilsidesette hensynene bak bestemmelsen det dispenseres fra i vesentlig grad jf. pbl. \u00a7 19-2. Byggeforbudet mot sj\u00f8 jf KPA2018 \u00a7 6.1.1 ivaretar hensyn til landskap, friluft og allmennhetens interesser i utnyttelse av og rekreasjon i strandsonen. Arealform\u00e5let havn jf. KPA2018 \u00a7 28.1 tilrettelegger for etablering av ankomsts- og oppankringssted for st\u00f8rre fart\u00f8y. Arealform\u00e5let her bygger i s\u00e5 m\u00e5te p\u00e5 en forutsetning om at havnebassenget skal holdes fritt og farbart for tilkomst til land. Det er likevel funnet at tiltaket vil hindre ferdsel og tilflyt, samt tilsidesette hensynet til friluftsliv. Tiltaket ligger i hensynssone for grytefelt for torsk. Installasjoner i sj\u00f8en vil da kunne p\u00e5virke denne arten negativt. Det vurderes i vedtak datert 22.03.2024 at \u00abTiltakene vil etter kommunens syn v\u00e6re privatiserende og legge beslag p\u00e5 n\u00e6re sj\u00f8omr\u00e5der og dermed virke avvisende p\u00e5 allmennhetens ferdsel langs sj\u00f8en i omr\u00e5det, og er i liten grad omforent med overordnede f\u00f8ringer for utforming som gjelder tiltak i strandsonen, som i utgangspunktet skal v\u00e6re allmenn tilgjengelig, uten tiltak som privatiserer strandlinjen\u00bb. Dette opprettholdes i klageomgangen. Selv om tiltakets midlertidighet vil dempe omfanget av negative virkninger i tid, kan vi ikke se at vilk\u00e5rene for \u00e5 dispensere er oppfylt i saken n\u00e5r tiltaket er av en art som uansett f\u00f8rer til at bestemmelsene om byggeforbud langs sj\u00f8 jf. KPA2018 \u00a7 6.1.1 og arealform\u00e5l havn jf. \u00a7 28.1 tilsidesettes i vesentlig grad. Det vises ikke etter fagetatens syn til relevante fordeler ved \u00e5 innvilge oms\u00f8kte dispensasjoner. Hva gjelder byggeforbudet langs sj\u00f8, er omr\u00e5det alt nedbygget, og s\u00f8knaden gjelder utplassering av installasjoner p\u00e5 omr\u00e5der som alt er opparbeidet. Bakdelene vil i s\u00e5 m\u00e5te v\u00e6re Saksnummer KLAGE-2024/12551 Side 3 av 4 mindre enn de ville v\u00e6re dersom saken gjaldt nedbygging av uber\u00f8rte omr\u00e5der. I frav\u00e6r av relevante fordeler er bakdelene likevel i vesentlig overvekt. Hva gjelder arealform\u00e5let havn, vil tiltaket etablere fysiske stengsler, b\u00e5de ved selve tiltakene og deres forankring, som helt underminerer omr\u00e5dets praktiske funksjon som havn. S\u00f8knad om dispensasjon fra KPA2018 \u00a7 3.1 om plankrav er ikke behandlet. Fagetaten er her positiv til en dispensasjon, da tiltakets midlertidighet gj\u00f8r at man kan innvilge dispensasjonen uten at denne kommer i vesentlig strid med hensynene bak plankravet. Fagetaten viser avslutningsvis til plan- og bygningslovens \u00a7 30-5, hvor det f\u00f8lger at \u00abMidlertidige (...) anlegg (...) m\u00e5 ikke plasseres slik at de hindrer allmenn ferdsel eller friluftsliv, eller p\u00e5 annen m\u00e5te er til vesentlig ulempe for omgivelsene ...\u00bb. Tiltaket her bryter etter fagetaten syn vesentlig med denne forutsetningen. Tiltaket plasseres i et omr\u00e5de som er regulert til havneform\u00e5l, og s\u00e5dan legger til rette for ferdsel i sj\u00f8. Utplasseringen av installasjonene vil virke avvisende for ferdsel mot omr\u00e5det. Det midlertidige anlegget har da en plassering som i utgangspunktet ikke skal tillates. 4. Konklusjon Vedtak datert 22.03.2024 opprettholdes. Klagen tas ikke til f\u00f8lge. Vedlegg: 1. Oversiktskart 2. Oversiktsfoto 3. Situasjonsplan 4. Situasjonsplan installasjoner p\u00e5 land 5. Vedtak datert 22.03.2024 6. Klage datert 11.04.2024 7. Uttalelse fra Byantikvaren datert 07.12.2023 8. Dispensasjonss\u00f8knad 9. Nabomerknader med ansvarlig s\u00f8kers kommentarer 10. Bilde av omr\u00e5det 11. Skisse merdanlegg og fort\u00f8yninger Saksnummer KLAGE-2024/12551 Side 4 av 4 "
}