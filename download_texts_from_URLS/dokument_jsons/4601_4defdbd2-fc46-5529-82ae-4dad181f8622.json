{
  "dokument_id": "4defdbd2-fc46-5529-82ae-4dad181f8622",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 8 fra Christine Henriksen \u00d8degaard (MDG) om boligsituasjon for ROP-pasienter. Oppf\u00f8lgning til svar mottatt p\u00e5 sp\u00f8rsm\u00e5l nr. 3 08.11.23 - UHSO",
  "url": "https://bergen.kommune.no/politikere-utvalg/api/fil/bk360/9590673/Svar-pa-skriftlig-sporsmal-nr-8-fra-Christine-Henriksen-Odegaard-MDG-om-boligsituasjon-for-ROP-pasienter-Oppfolgning-til-svar-mottatt-pa-sporsmal-nr-3-08-11-23-UHSO",
  "tekst": " BBSM-kommunaldirekt\u00f8rens stab Til Intern korrespondanse Bystyrets kontor v/ Anne Marit Myrstad Eriksen V\u00e5r referanse: 2023/280294-3 Saksbehandler: Rune Tj\u00f8svold Fra Dato: 10. januar 2024 Byr\u00e5d for barnevern, sosiale tjenester og mangfold Svar p\u00e5 skriftlig sp\u00f8rsm\u00e5l nr. 8 fra Christine Henriksen \u00d8degaard (MDG) om boligsituasjon for ROP-pasienter. Oppf\u00f8lgning til svar mottatt p\u00e5 sp\u00f8rsm\u00e5l nr. 3 08.11.23 - UHSO Oppf\u00f8lgingssp\u00f8rsm\u00e5l til svar p\u00e5 skriftlig sp\u00f8rsm\u00e5l nr. 3: Hvor mange ROP pasienter er ferdigbehandlet i Helse Bergen og kan ikke skrives ut fordi Bergen Kommune mangler bolig som er tilpasset deres behov? Spesifikt for denne gruppen, n\u00e5r kan de planlagte boligene tidligst v\u00e6re klar til bruk? Har byr\u00e5den planer om midlertidige l\u00f8sninger for \u00e5 avhjelpe situasjonen for denne gruppen pasienter, og slik ogs\u00e5 avlaste Helse Bergen ved at de kan skrive ut de pasientene de n\u00e5 m\u00e5 beholde selv om de er ferdigbehandlet? Svar fra byr\u00e5den: Viser til sp\u00f8rsm\u00e5l fra Christine Henriksen \u00d8degaard (MDG) mottatt 14.12.23. Etat for psykisk helse og rustjenester har to pasienter innenfor denne gruppen som er utskrivningsklare fra Helse Bergen HF. Ingen av disse pasientene er i behandling p\u00e5 ROP posten. Det jobbes fortl\u00f8pende med \u00e5 l\u00f8se enkeltsaker i samarbeid med Helse Bergen. Nye boliger spesifikt knyttet til denne m\u00e5lgruppen er en del av boligprogrammet, men det tar tid \u00e5 realisere disse. Det er ventelister p\u00e5 tilrettelagte boliger og plasser i bosentrene. Arbeidet med \u00e5 fremskaffe egnet bolig med tilpasset oppf\u00f8lging er krevende ettersom det er mangel p\u00e5 egnede boliger og kvalifisert personell. For \u00e5 l\u00f8se de akutte boligbehovene til rus/ROP brukere arbeider Etat for sosiale tjenester med \u00e5 gjennomf\u00f8re en hasteanskaffelse av flere midlertidige botilbud med d\u00f8gnbemanning samt akuttovernattingstilbud. Jfr. Boligprogrammet arbeides det med ulike prosjekter og tomtes\u00f8k. Det er behov for et differensiert tilbud med ulike boformer. Krevende reguleringsprosesser, omfattende medvirkning og politiske diskusjoner om hva som er en god bolig, hvor og for hvem gj\u00f8r at det tar lang tid \u00e5 realisere boligprogrammet. Forel\u00f8pig er det planlagt byggestart for \u00e5tte ROP boliger p\u00e5 Petedalsmyra i f\u00f8rste kvartal 2024. Videre skal det i januar 2024 fremmes gjennomf\u00f8ringsvedtak p\u00e5 et sm\u00e5husprosjekt med fem enheter p\u00e5 Bj\u00f8rge, som er et boligtiltak spesielt tilrettelagt for rus/ROP brukere. Charlotte Spurkeland - Byr\u00e5d for barnevern, sosiale tjenester og mangfold Dokumentet er godkjent elektronisk. "
}