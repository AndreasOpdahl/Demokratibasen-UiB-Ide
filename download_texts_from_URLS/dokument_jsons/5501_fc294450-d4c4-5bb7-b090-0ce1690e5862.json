{
  "dokument_id": "fc294450-d4c4-5bb7-b090-0ce1690e5862",
  "doc_type": "case_attachment",
  "kommune": 5501,
  "tittel": "Svar p\u00e5 henvenselse om valgloven \u00a7 6-7 om universell utforming",
  "url": "https://innsyn.tromso.kommune.no/application/getMoteDokument?dokid=2002089653",
  "tekst": "Valgdirektoratet Postboks 2080 3103 T\u00d8NSBERG Deres ref V\u00e5r ref Dato 24/3657-2 11. oktober 2024 Svar p\u00e5 henvendelse om valgloven \u00a7 6-7 om universell utforming Vi viser til e-post 17. september 2024 med sp\u00f8rsm\u00e5l om forst\u00e5elsen av valgloven \u00a7 6-7 om universell utforming. Plikten til universell utforming av valglokaler Likestillings- og diskrimineringsloven \u00a7 17 fastsetter en plikt for offentlige og private virksomheter rettet mot allmenheten til universell utforming av virksomhetens alminnelige funksjoner. Valgloven \u00a7 6-7 f\u00f8rste ledd f\u00f8rste punktum sl\u00e5r fast at valgstyret skal s\u00f8rge for at valglokalene er universelt utformet, jf. likestillings- og diskrimineringsloven \u00a7 17. Kommunens virksomhet med valgavvikling i valglokaler er rettet mot allmennheten, slik at \u00a7 17 f\u00f8rste ledd gjelder for valglokaler. Presiseringen i f\u00f8rste punktum er derfor tatt inn kun av pedagogiske \u00e5rsaker, jf. merknaden til bestemmelsen i Prop. 45 L (2022\u20132023) s. 280. Likestillings- og diskrimineringsloven sl\u00e5r fast hva som menes med universell utforming: Med universell utforming menes utforming eller tilrettelegging av hovedl\u00f8sningen i de fysiske forholdene, slik at virksomhetens alminnelige funksjoner kan benyttes av flest mulig, uavhengig av funksjonsnedsettelse. At valglokalene skal v\u00e6re universelt utformet inneb\u00e6rer b\u00e5de krav til framkommelighet inn i valglokalet (inngangsparti, trapper, ganger osv. som velgeren m\u00e5 passere) og den fysiske utformingen inne i selve valglokalet. Valgloven har i \u00a7 6-14 bokstav b en hjemmel til at departementet kan gi forskrift om universell utforming av valglokaler og valgutstyr. Forskriftshjemmelen gir departementet kompetanse til \u00e5 konkretisere hvilke bygningsmessige kvaliteter et lokale m\u00e5 ha for \u00e5 kunne brukes som valglokale, og det vil v\u00e6re tale om \u00e5 stille samme kravsniv\u00e5 til universell Postadresse Kontoradresse Telefon* Avdeling Saksbehandler Postboks 8112 Dep Akersg. 59 22 24 90 90 Kommunalavdelingen Cathrine S\u00f8rlie 0032 Oslo Org.nr. 22 24 72 52 postmottak@kdd.dep.no www.kdd.dep.no 972 417 858 utforming som etter byggteknisk forskrift (TEK 17), jf. Prop. 45 L (2022\u20132023) s. 154 og merknaden til bestemmelsen p\u00e5 s. 282. Departementet sendte i juni 2024 p\u00e5 h\u00f8ring et forslag om \u00e5 fastsette slike krav i ny valgforskrift. Unntak fra plikten til universell utforming Plikten til universell utforming gjelder ikke \u00abutforming eller tilrettelegging som inneb\u00e6rer en uforholdsmessig byrde for virksomheten\u00bb, jf. likestillings- og diskrimineringsloven \u00a7 17 tredje ledd. Bestemmelsen gir ogs\u00e5 anvisning p\u00e5 hvilke forhold det s\u00e6rlig skal legges vekt p\u00e5 i vurderingen av om plikten inneb\u00e6rer en uforholdsmessig byrde. Denne begrensningen i plikten til universell utforming vil ogs\u00e5 gjelde for valglokaler i tilfeller der utformingen eller tilretteleggingen vil v\u00e6re uforholdsmessig byrdefullt for en kommune. Det er ingen plikt i valgloven til \u00e5 kunngj\u00f8re at hovedl\u00f8sningen helt eller delvis ikke oppfyller kravet til universell utforming. Velgerne skal kunne ta seg inn i valglokalene uten hjelp Valgloven \u00a7 6-7 f\u00f8rste ledd andre punktum inneholder en presisering om at velgerne skal kunne ta seg inn i valglokalene uten hjelp. Bestemmelsen inneb\u00e6rer at velgeren egenhendig skal kunne komme seg inn i valglokalet uten \u00e5 p\u00e5kalle hjelp. Valgloven \u00a7 6-7 andre ledd f\u00f8rste punktum gj\u00f8r unntak fra f\u00f8rste ledd f\u00f8rste punktum. Bestemmelsen sl\u00e5r fast at stemmingen kan legges til lokaler der velgeren trenger hjelp til \u00e5 ta seg inn dersom det foreligger \u00abs\u00e6rlige grunner\u00bb. Eksempler p\u00e5 tilfeller der velgeren ikke kan ta seg inn uten hjelp er dersom det er tunge d\u00f8rer uten d\u00f8r\u00e5pner eller en annen l\u00f8sning for \u00e5 holde d\u00f8ren \u00e5pen. Det f\u00f8lger av forarbeidene til valgloven at det er en h\u00f8y terskel for at et forhold skal anses som \u00abs\u00e6rlige grunner\u00bb, jf. merknaden til bestemmelsen i Prop. 45 L (2022\u20132023) s. 281. Eksempler p\u00e5 s\u00e6rlige grunner som er nevnt i forarbeidene, er at det ikke er mulig eller uforholdsmessig dyrt \u00e5 sikre at velgerne skal kunne komme seg inn i lokalet uten hjelp. Det framg\u00e5r videre av forarbeidene at vilk\u00e5ret om \u00abs\u00e6rlige grunner\u00bb ikke vil v\u00e6re oppfylt dersom det finnes et annet aktuelt lokale som kan benyttes som valglokale. Heller ikke hvis det er mulig \u00e5 tilrettelegge et annet lokale slik at velgerne kan ta seg inn i lokalet uten hjelp vil vilk\u00e5ret \u00abs\u00e6rlige grunner\u00bb v\u00e6re oppfylt. Valgstyret er p\u00e5lagt \u00e5 kunngj\u00f8re hvilke valglokaler velgerne ikke kan ta seg inn i uten hjelp, jf. andre ledd andre punktum. Som nevnt over har kommunene etter likestillings- og diskrimineringsloven ikke plikt til \u00e5 iverksette tiltak som medf\u00f8rer en uforholdsmessig byrde, jf. \u00a7 17 tredje ledd. Presiseringen i \u00a7 6-7 f\u00f8rste ledd andre punktum om at velgeren skal kunne ta seg inn i lokalet, er det imidlertid ikke adgang til \u00e5 gj\u00f8re unntak fra. Det inneb\u00e6rer at selv om det er uforholdsmessig Side 2 byrdefullt \u00e5 sikre universell utforming av hovedl\u00f8sningen, m\u00e5 kommunen likevel s\u00f8rge for at velgerne kan komme seg inn i lokalet, jf. Prop. 45 L (2021\u20132022) punkt 21.4.2. Med hilsen Siri Dolven (e.f.) avdelingsdirekt\u00f8r Cathrine S\u00f8rlie utredningsleder Dokumentet er elektronisk signert og har derfor ikke h\u00e5ndskrevne signaturer Side 3 "
}