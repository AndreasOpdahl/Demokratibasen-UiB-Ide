{
  "dokument_id": "7c5cfb27-1a16-506b-8502-5e7d60aa9484",
  "doc_type": "case_presentation",
  "kommune": 4601,
  "tittel": "Arna, gnr. 296, bnr.1, Langedalen 60. Klage over avslag p\u00e5 s\u00f8knad om dispensasjon for oppf\u00f8ring av k\u00e5rbustad. Sak 1 av 2 saker p\u00e5 eigedomen ",
  "url": "https://bergen.kommune.no/politikere-utvalg/api/fil/bk360/10028246/Framstilling-Arna-gnr-296-bnr-1-Langedalen-60-Klage-over-avslag-pa-soknad-om-dispensasjon-for-oppforing-av-karbustad-Sak-1-av-2-saker-pa-eigedomen-",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2023/252009-7 Arna, gnr. 296, bnr.1, Langedalen 60. Klage over avslag p\u00e5 s\u00f8knad om oppf\u00f8ring/legalisering av k\u00e5rbustad. Sak 1 av 2 saker p\u00e5 eigedomen Kva saka gjeld: Advokatfirmaet Landsvik & Larsen klagar p\u00e5 vegner av tiltakshavar H\u00e5kon Hageb\u00f8 Hauge. Klagen gjeld vedtak datert 27.09.2023. Avslagsheimlar er KPA 2018 \u00a7 3.1 (plankrav) og \u00a7 31 (arealform\u00e5l LNF). Ansvarleg s\u00f8kjar er Ing. Asbj\u00f8rn Danielsen AS. Eigedomen er ikkje regulert. KPA 2018 viser eigedomen som LNF, i omsynssone samanhengande landbruk. Sj\u00e5 vedtaket pkt. 3.1 for utfyllande planstatus. Alle n\u00f8dvendige dispensasjonar er oms\u00f8kt. Utsnitt av situasjonskart nede til venstre viser det oms\u00f8kte tiltaket med raud pil. Flyfoto til h\u00f8gre viser det oms\u00f8kte tiltaket (raudt kryss), bygning som blir s\u00f8kt legalisert/bruksendra i eiga sak (bl\u00e5tt kryss), og to eksisterande bustadhus p\u00e5 gardstunet (gr\u00f8ne kryss). Ulovlegheitsoppf\u00f8lging vart starta av fagetaten i 2022 etter mottatt melding om moglege ulovlege tiltak. Hovudhus med driftsbygning vart godkjent i 1976. Det er ogs\u00e5 godkjent eit uthus som no vert s\u00f8kt bruksendra til bustad (bygning med bl\u00e5tt kryss) i eiga sak. 1 Byantikvaren har i uttale datert 19.09.2023 vist til at bygningen har ei tradisjonell utforming og ut fr\u00e5 en kulturmilj\u00f8fagleg vurdering har Byantikvaren ingen kommentar til at bygget vert legalisert. Bymilj\u00f8etaten uttalar i brev datert 16.09.2023 at dei ser alvorleg p\u00e5 ulovleg utf\u00f8rte tiltak av denne storleiken i LNF-omr\u00e5de. Tiltaket bidreg til nedbygging av LNF-omr\u00e5det. I og med at det ligg bustader i n\u00e6rleiken vil ikkje tiltaket endra karakteren til omr\u00e5det. Friluftslivet vil heller ikkje bli p\u00e5verka. Bymilj\u00f8etaten r\u00e5r ikkje mot at det blir gitt l\u00f8yve til tiltaket. Etat for landbruk har uttalt seg i brev datert 22.09.2023. Etaten viser til at det berre er tillate med tiltak som er n\u00f8dvendig for n\u00e6ringsverksemda til garden og enkel tilrettelegging for friluftsliv, jf. KPA 2018 \u00a7 31. Etaten viser til at for \u00e5 f\u00e5 l\u00f8yve til \u00e5 byggja k\u00e5rhus, uttaler Sivilombodsmannen i sak SOMB-2008-86 at \u00abDet driftsmessige behovet for en k\u00e5rbolig i direkte tilknytning til landbruksvirksomheten m\u00e5 dokumenteres. En landbruksfaglig uttalelse om behovet for k\u00e5rbolig vil v\u00e6re et viktig element, som normalt m\u00e5 kunne tillegges vekt av fylkesmannen\u00bb. Ogs\u00e5 Statsforvaltaren i Vestland uttalar i rettleiaren sin om k\u00e5rhus at \u00abEin f\u00f8resetnad for \u00e5 bygge bustad nr. to p\u00e5 garden er om det er n\u00f8dvendig med k\u00e5rbustad av omsyn til drifta eller produksjonen.\u00bb Ut fr\u00e5 opplysningane i saka kan ikkje etaten sj\u00e5 at det er dokumentert eit behov for hus nummer to eller tre p\u00e5 eigedomen. Eigaren driv ikkje sj\u00f8lv med landbruksdrift, og innmarka p\u00e5 eigedomen vert driven av ein annan bonde. Etaten opplyser i e-post datert 06.03.2024 at det er eitt registrert v\u00e5ningshus p\u00e5 garden, og etter det saksbehandlar forst\u00e5r er dei tre andre ulovleg tekne i bruk som bustadhus. Vestland fylkeskommune har r\u00e5dd ifr\u00e5 at det vert gjeve dispensasjon i saka, d\u00e5 tiltaket er i strid med overordna f\u00f8ringar og arealdelen til kommuneplanen. Dersom det likevel vert gitt dispensasjon vil fylkeskommunen kunne handsame s\u00f8knad om utvida bruk av avk\u00f8yrsla. Statsforvaltaren i Vestland kan vanskeleg sj\u00e5 at eit ekstra v\u00e5ningshus kan forsvarast ut fr\u00e5 jordbruksfaglege kriterier, d\u00e5 eigar ikkje driv jorda sj\u00f8lv. Det vert s\u00f8kt produksjonstilskot for jordbruksareala av nabobruk. Statsforvaltaren viser til betydeleg signaleffekt av \u00e5 legalisere oppf\u00f8ring av ikkje-godkjente bygningar p\u00e5 gardstun i LNF-omr\u00e5de, i eit pressomr\u00e5de som Bergen. N\u00e5r tiltaka ikkje oppfyller kriteria for ekstra v\u00e5ningshus/k\u00e5rbustad, kan dette virke motiverande for andre eigarar av gardsbruk i tilsvarande situasjon. Klagaren sine merknader: Klagaren viser til at k\u00e5rbustaden er oppf\u00f8rt p\u00e5 gardstunet og ikkje p\u00e5 dyrka mark. Bustaden er universelt utforma og oppf\u00f8rt for tiltakshavar si mor. Klagaren viser til at tiltakshavaren driv garden aktivt sj\u00f8lv. Garden er eit generasjonstun der tiltakshavarane bur i v\u00e5ningshuset, mora bur i k\u00e5rbustaden, og barn og barnebarn bur i oms\u00f8kt bruksendra bustad. Til saman bur fire generasjonar p\u00e5 garden. Tiltakshavar har garden kun som ein sidegeskjeft til sin ordin\u00e6re jobb. Han har difor ikkje s\u00f8kt om driftstilskot tidlegare. Klagaren meiner at tiltaket er i tr\u00e5d med LNF-form\u00e5let, subsidi\u00e6rt at det er grunnlag for dispensasjon. Klagaren kan ikkje sj\u00e5 at det er grunnlag for ein planprosess i dette tilfellet. Klagaren viser til at kommunen nyleg har gitt l\u00f8yve til oppdeling av fleire bustadeiningar i LNF-omr\u00e5de p\u00e5 gnr. 296, bnr. 34. Klagaren meiner at s\u00f8knaden skal behandlast som om tiltaket ikkje er gjennomf\u00f8rt. Byr\u00e5det viser til klagen datert 15.10.2023 for utfyllande om klagegrunnane. Fagetaten sin vurdering og tilr\u00e5ding: Fagetaten viser til at det er s\u00f8kt om to nye bustadeiningar p\u00e5 eigedomen. Fagetaten viser til at jorda blir forpakta vekk, og at det ikkje er behov for k\u00e5rbustad p\u00e5 garden, d\u00e5 k\u00e5rbustad ikkje er n\u00f8dvendig for drifta av garden, jf. KPA \u00a7 31. Storleiken p\u00e5 garden er etter det opplyste ikkje drivverdig i h\u00f8ve til eit \u00e5rsverk. N\u00e5r det gjeld dispensasjon fr\u00e5 plankravet og LNF-form\u00e5l, viser fagetaten til at omsynet bak Side 2 av 4 arealform\u00e5let er \u00e5 bevare samanhengande landbruksomr\u00e5de, og \u00e5 unng\u00e5 uheldig omdisponering/fragmentering. Plankravet skal sikre brei, heilskapleg og grundig vurdering av arealbruken i eit bestemt omr\u00e5de, kor offentlege styresmakter, grunneigarar og andre interessentar f\u00e5r h\u00f8ve til \u00e5 fremja synspunkta sine i prosessen fram mot reguleringsvedtaket. Plankravet er \u00f2g viktig for \u00e5 avklare overordna forhold som infrastruktur, gr\u00f8ntomr\u00e5de med meir, f\u00f8r utbygging blir tillate. Dispensasjon fr\u00e5 plankravet vil f\u00f8rst og fremst v\u00e6re aktuelt i allereie fullt utbygde omr\u00e5de, der det ikkje er n\u00f8dvendig med ei overordna vurdering av dei omsyna plankravet skal ta vare p\u00e5. Tiltaka vil og kunne gi ei vesentleg avgrensing p\u00e5 framtidig, tradisjonell landbruksproduksjon. N\u00e5r det gjeld saka p\u00e5 gbnr. 296/34 vart det den 19.09.2022 gitt avslag p\u00e5 s\u00f8knad om oppdeling av eksisterande bustadeining til to einingar. Fagetaten meiner det er viktig og relevant at presedensverknaden av ein dispensasjon i dette tilfellet blir framheva. Krav til likebehandling vil kunne f\u00f8re til at kommunen m\u00e5 innvilge dispensasjon i tilsvarande saker. Byr\u00e5dets vurdering og tilr\u00e5ding: Byr\u00e5det har vurdert dei samla opplysningane i saka og tilr\u00e5r at fagetaten sitt vedtak blir oppretthalde. Byr\u00e5det finn det sannsynleggjort at dei landbruksfaglege argumenta for oppf\u00f8ring av k\u00e5rbustad ikkje er til stades i dette tilfellet. Byr\u00e5det har og vektlagt at presendesverknadene av \u00e5 innvilge dispensasjon med stort sannsyn vil kunne f\u00f8re til omfattande utbyggingar av enkeltbustader i LNF-omr\u00e5de, utan at dette er planlagt i kommuneplan eller reguleringsplan. Eit hovudform\u00e5l med kommuneplanens arealdel er \u00e5 definere kor kommunen skal utviklast med bustader. Dispensasjon vil i dette tilfellet undergrave dette form\u00e5let. Om det aktuelle gardstunet skal definerast som byggjeomr\u00e5de b\u00f8r det alts\u00e5 skje via planendring, enten i KPA eller i reguleringsplan. Byr\u00e5det meiner og det i praksis har ein betydeleg negativ signaleffekt at ulovleg oppf\u00f8rte bustader i LNF-omr\u00e5de blir legalisert, uavhengig av kva klagaren m\u00e5tte meine om dei juridiske sidene av \u00e5 vektleggje presedensverknader. Byr\u00e5det viser til at det i f\u00f8lgje saksopplysningane er totalt 4 bustadhus p\u00e5 det aktuelle tunet, der kun eitt er formelt godkjent. Omfanget av ulovleg bygging er etter byr\u00e5dets vurdering s\u00e6rleg skjerpande for vurderinga i dette tilfellet. Det store talet bustader p\u00e5 garden vil vanskeleggjere framtidig ordin\u00e6r landbruksdrift og vil p\u00e5 sikt kunne f\u00f8re til avvikling av drifta p\u00e5 garden. Ei slik avvikling b\u00f8r skje som ein del av ein planprosess. Byr\u00e5det har etter ei samla vurdering kome til at dei omsyn som ligg bak plankravet vil bli vesentleg tilsidesett ved ein dispensasjon i dette tilfellet. Byr\u00e5det kan heller ikkje sj\u00e5 at fordelane ved ein dispensasjon klart overstig ulempene, jf. pbl. \u00a7 19-2, andre ledd. Etter byr\u00e5det si vurdering er det dermed ikkje rettsleg grunnlag for \u00e5 innvilge dispensasjon. Vedtakskompetanse: I medhold av Reglement for Bergen bystyre og utvalgene 2023-2027 punkt 6.8.2, jf. bystyresak 368/23, er myndigheten til \u00e5 behandle klagesaker etter plan- og bygningsloven, med unntak av klagesaker som bystyret i plan eller vedtekt har fastsatt skal behandles av bystyret eller annet organ og klagesaker som er delegert til byr\u00e5det, delegert til Utvalg for milj\u00f8 og byutvikling. Dersom klagen ikke tas til f\u00f8lge, skal saken sendes til Statsforvalteren i Vestland for endelig avgj\u00f8relse. Byr\u00e5det innstiller til utval for milj\u00f8 og byutvikling \u00e5 fatte f\u00f8lgjande vedtak: Fagetatens vedtak datert 27.09.2023 vert oppretthalde. Klagen vert ikkje tatt til f\u00f8lgje. Dato: 19. mars 2024 Christine B. Meyer Christine Kahrs Byr\u00e5dsleiar Byr\u00e5d for byutvikling Side 3 av 4 Dokumentet er godkjent elektronisk. Vedlegg: 1) Fagetatens notat datert 25.01.2024 med f\u00f8lgjande vedlegg: 2) Epost fr\u00e5 saksbehandlar, Etat for landbruk, datert 06.03.2024. Side 4 av 4 "
}