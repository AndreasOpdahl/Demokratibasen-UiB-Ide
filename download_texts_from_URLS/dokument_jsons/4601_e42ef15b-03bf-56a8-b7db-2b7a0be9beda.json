{
  "dokument_id": "e42ef15b-03bf-56a8-b7db-2b7a0be9beda",
  "doc_type": "case_attachment",
  "kommune": 4601,
  "tittel": "Reguleringsbestemmelser",
  "url": "https://bergen.kommune.no/politikere-utvalg/api/fil/bk360/9785909/Reguleringsbestemmelser",
  "tekst": " Reguleringsplan, detaljregulering for: jf. plan- og bygningsloven (pbl) kap. 12 Fana, gnr. 13 bnr. 434 mfl. Sandbrekkevegen Nasjonal arealplan-ID 4601_70050000 Saksnummer PLAN-2022/20567 / 201818494 Vedtatt av bystyret dd.mm.\u00e5\u00e5\u00e5\u00e5 Siste revisjonsdato bestemmelser 06.11.2023 Det bekreftes at bestemmelsene er i samsvar med bystyrets vedtak. ______________________________ avdelingsleder REGULERINGSBESTEMMELSER (pbl \u00a7 12-7) 1 Planens hensikt Hensikten med reguleringsplanen er etablering av boligblokker med totalt inntil 75 nye boenheter. Planen er delt i felt, og delfeltene kan bygges ut i ulike utbyggingsetapper. Planen legger til rette for tilkomst med parkeringskjeller, gode uteoppholdsarealer, forbindelser for mye trafikanter og lekeplasser. For utfyllende opplysninger vises det til planbeskrivelsen. Illustrasjonsplanen datert 01.11.2023 viser en oversikt over bygningene det henvises til. 2 Fellesbestemmelser for hele planomr\u00e5det 2.1 Universell utforming 2.1.1 Det skal legges til rette for universell tilkomst s\u00e5 langt som mulig. Prinsippene om universell utforming skal legges til grunn ved utforming av bygninger, fellesomr\u00e5der og trafikkanlegg. Ved bygges\u00f8knad skal det redegj\u00f8res for hvordan disse hensynene er ivaretatt. 2.1.2 Prinsippet om universell utforming skal legges til grunn i planomr\u00e5det. 2.2 Estetisk utforming 2.2.1 Bygg skal gis en god materialbruk og en utforming med h\u00f8y arkitektonisk kvalitet tilpasset bymessig fortetting ved Paradis bybanestopp. Side 1 av 9 Reguleringsbestemmelser Arealplan-ID 4601_70050000 2.2.2 Tradisjonelle bygningsmaterialer som t\u00f8rrmurer, mur, tre og glass skal benyttes. Reflekterende fasadeplater tillates ikke. Farger p\u00e5 bygg skal v\u00e6re harmoniske og i tr\u00e5d med omkringliggende omgivelser. 2.2.3 Det skal redegj\u00f8res for bygningers plassering og utforming, slik at det kan oppn\u00e5s god funksjonell og arkitektonisk helhetsvirkning i forhold til eksisterende omgivelser. 2.3 Terrengbehandling 2.3.1 Alle terrenginngrep skal skje mest mulig sk\u00e5nsomt. Un\u00f8dvendig utsprengning eller oppfylling skal unng\u00e5s. Ubebygde areal skal gis en estetisk tiltalende form og behandling. Terreng og vegetasjon mot eksisterende bebyggelse skal bevares s\u00e5 lang som mulig. 2.3.2 Ved tilf\u00f8rsel av nye masser eller gjenbruk av masser innenfor planomr\u00e5det stilles det krav om at disse er rene og fri for fr\u00f8 eller planterester fra fremmede plantearter oppf\u00f8rt p\u00e5 Artsdatabanken sin fremmedartsliste. 2.3.3 Masser som ikke benyttes i planomr\u00e5det m\u00e5 transporteres bort og deponeres p\u00e5 forsvarlig m\u00e5te etter gjeldende normer og forskrifter. Masser som inneholder sport av fremmedarter skal ikke spres til andre omr\u00e5der, men deponeres p\u00e5 et godkjent mottak eller behandles p\u00e5 en m\u00e5te som fjerner levedyktige planterester fra jordmassene. 2.4 Overvannsh\u00e5ndtering 2.4.1 Overvann skal h\u00e5ndteres ved lokal overvannsh\u00e5ndtering. VA-rammeplan datert 10.06.2022 skal legges til grunn for videre detaljprosjektering og byggesaksbehandling. Endring av VA- rammeplan krever revisjon godkjent av Bergen Vann. 2.4.2 Det skal etableres minimum \u00e9n \u00e5pen overvannsl\u00f8sning som skal v\u00e6re en naturlig og estetisk del av hageanlegget. 2.5 Byggegrenser 2.5.1 Byggegrense er vist p\u00e5 plankartet. Der byggegrenser ikke g\u00e5r fram av plankartet er de sammenfallende med form\u00e5lsgrensen. 2.5.2 Det tillates etablert parkeringskjeller, balkonger, ramper, mur, trapper og lekeareal utenfor byggegrensen. 2.6 Milj\u00f8kvalitet 2.6.1 Til s\u00f8knad om igangsettelse skal det dokumenteres l\u00f8sninger for \u00e5 oppn\u00e5 tilfredsstillende innend\u00f8rs st\u00f8yniv\u00e5. 2.6.2 Felles og private uteoppholdsarealer skal ikke ha samlet st\u00f8yniv\u00e5 over Lden 55 dB fra veg og bane. Samlet st\u00f8yniv\u00e5 beregnes etter metode gitt i veileder M-2061. 2.6.3 Det tillates samlet st\u00f8yniv\u00e5 opp til og med Lden 73 dB ved fasade til boliger. 2.6.4 Boliger som f\u00e5r samlet st\u00f8yniv\u00e5 over Lden 55 dB utenfor vindu til rom med st\u00f8yf\u00f8lsom bruk skal ha minst en fasade som vender mot stille side. Minimum halvparten av oppholdsrom og minst 1 soverom skal ha \u00e5pningsbart vindu p\u00e5 stille side. 2.6.5 For leiligheter med fasade mot \u00f8st i bygg E tillates dempet fasade som erstatning for stille side. Samlet st\u00f8yniv\u00e5 p\u00e5 dempet fasade skal ikke overstige grense for stille side. Dempet fasade oppn\u00e5s p\u00e5 skjermet eller innglasset balkong, eller ved andre grep som demper st\u00f8yniv\u00e5 utenfor vindu til tilfredsstillende niv\u00e5. 2.6.6 Retningslinje for behandling av bygge- og anleggsst\u00f8y i arealplanlegging T-1442 skal i utgangspunktet tilfredsstilles. Ved overskridelse av grenseverdiene skal det varsles og gjennomf\u00f8res avb\u00f8tende tiltak. F\u00f8r anleggsstart skal det foreligge en st\u00f8yprognose for anleggsarbeid med plan for avb\u00f8tende tiltak herunder varsling, i tr\u00e5d med T-1442 og M-2061. 2.6.7 Ved funn av hekkende r\u00f8dlistede fuglearter i planomr\u00e5det m\u00e5 st\u00f8yende bygge- og anleggsarbeid som kan komme i konflikt med hekking stanses midlertidig. Side 2 av 9 Reguleringsbestemmelser Arealplan-ID 4601_70050000 2.7 Energi 2.7.1 Det skal legges til rette for en lokal energil\u00f8sning. 2.7.2 Nullutslippsl\u00f8sning og bruk av solceller eller andre alternative, fornybare energikilder skal vurderes. Tiltak for \u00e5 redusere klimagassutslipp og energibruk skal dokumenteres. 2.8 Utbyggingsavtale 2.8.1 Utbyggingsavtale skal benyttes for \u00e5 innfri rekkef\u00f8lgekrav om \u00e5 opparbeide eller sikre opparbeidelse av teknisk infrastruktur og offentlige byrom i planomr\u00e5det. Rekkef\u00f8lgekrav knyttet til tiltak som alternativt kan v\u00e6re \u00absikret opparbeidet\u00bb anses oppfylt for angjeldende byggeomr\u00e5de dersom tiltakshaver/grunneier har inng\u00e5tt utbyggingsavtale med Bergen kommune, og oppfylt sine forpliktelser til gjennomf\u00f8ringen av tiltaket i henhold til avtalen. 3 Bestemmelser til arealform\u00e5l 3.1 Bebyggelse og anlegg (\u00a7 12-5 nr. 1) 3.1.1 Fellesbestemmelser for bebyggelse og anlegg (felt BB, BF, og \u00d8K) (\u00a7 12-5 nr. 1) 3.1.1.1 Grad av utnytting 3.1.1.1.a Maksimal byggeh\u00f8yde (k+) er angitt p\u00e5 plankartet. 3.1.1.1.b Utnyttelse (%-BRA) for BF1, BF2 og BF3 er angitt p\u00e5 plankartet. Areal under bakken skal medregnes i total grad av utnyttelse (%-BRA). 3.1.1.1.c Utnyttelse (%-BRA) innenfor BB1 og BB2 angitt p\u00e5 plankartet er ikke medregnet arealet under bakken. Arealet under bakken skal medregnes i total grad av utnyttelse (%-BRA). Samlet total utnyttelse (%-BRA) for BB1 og BB2, inkludert arealet under bakken, kan ikke overskride 200%- BRA. 3.1.1.1.d Ramper, murer, trapper medregnes ikke i utnyttelsesgraden (%-BRA). 3.1.1.2 Parkering 3.1.1.2.a All bilparkering skal etableres i parkeringskjeller. Parkeringskjeller etableres under BB1, BB2 og f_V. Tilkomsten til parkeringskjelleren skal v\u00e6re fra f_V. 3.1.1.2.b Alle boliger skal ha god tilkomst til parkeringsanlegget, enten direkte via heis-/trappehus eller fra offentlig eller private uteoppholdsarealer. 3.1.1.2.c Parkering for eksisterende boliger i BF1, BF2 og BF3 skal l\u00f8ses i felles parkeringskjeller. Det skal etableres en parkeringsplass til hver av de eksisterende boligene. Totalt tre av parkeringsplassene i felles parkeringskjeller skal tilh\u00f8re eksisterende bebyggelse. 3.1.1.2.d Parkeringsdekningen i planomr\u00e5det skal v\u00e6re 0,5 parkeringsplasser pr. 100m2 BRA bolig. 3.1.1.2.e Minimum 10% av parkeringsplassene skal v\u00e6re utformet og reservert for bevegelseshemmede. HC-plassene skal ha kortest mulig avstand til heis og gunstig tras\u00e9 til hovedatkomst. 3.1.1.2.f Det skal tilrettelegges for etablering av lader p\u00e5 alle parkeringsplasser. 3.1.1.2.g Det skal etableres minimum 2,5 sykkelparkeringsplasser per 100m2 BRA bolig. Sykkelparkering skal v\u00e6re tyverisikker. 3.1.1.2.h Sykkelparkeringsplassene skal hovedsakelig etableres i parkeringskjeller. Det skal ogs\u00e5 tilrettelegges for sykkelparkering p\u00e5 bakkeniv\u00e5 tilknyttet inngangsparti. Adkomst til sykkelparkering i kjeller skal v\u00e6re trinnfri. 3.1.2 \u00d8vrige kommunaltekniske anlegg (\u00d8K) Side 3 av 9 Reguleringsbestemmelser Arealplan-ID 4601_70050000 3.1.2.1 I f_\u00d8K skal det etableres nedgravde bunnt\u00f8mte containere. 3.1.2.2 Renovasjonsteknisk plan skal v\u00e6re godkjent av BIR f\u00f8r s\u00f8knad om tiltak. Renovasjonsteknisk plan datert 11.06.2021 skal legges til grunn for videre detaljprosjektering og byggesaksbehandling. Endring av renovasjonsteknisk plan krever godkjennelse av BIR. 3.1.2.3 f_\u00d8K skal v\u00e6re felles for BB1-2 og BF1-3 3.1.3 Boligbebyggelse \u2013 blokkbebyggelse (felt BB1 og BB2) 3.1.3.1 Type bebyggelse 3.1.3.1.a Det skal legges til rette for frittst\u00e5ende blokkbebyggelse med inntil 75 boenheter. 3.1.3.2 Bokvalitet 3.1.3.2.a Minimum 20% av boenhetene skal ha bruksareal over 80 m2 og maks 20% av boenhetene skal ha bruksareal under 50 m2. Det skal legges spesielt til rette for familieboliger. 3.1.3.2.b Nye boenheter skal ikke v\u00e6re mindre enn 35 m2 BRA + bodareal. 3.1.3.2.c Innenfor BB1 og BB2 skal det etableres interne gangveger, ramper og trapper, leke- og uteoppholdsareal, parkeringskjeller og n\u00f8dvendige murer. Illustrasjonsplan datert 01.11.2023 er retningsgivende for plassering av nevnte elementer. 3.1.3.2.d I BB2 skal det etableres et visuelt brudd i byggets volum. 3.1.3.2.e Byggene langs Sandbrekkevegen skal deles opp i minimum fire volumer, med minimum 2 meter bredde p\u00e5 gateplan. 3.1.3.2.f Interne gangveger skal i st\u00f8rst mulig grad kobles opp mot o_FO2 \u2013 o_FO4. 3.1.3.2.g Alle boenheter p\u00e5 bakkeplan skal ha direkte tilgang til uteareal p\u00e5 bakkeplan. 3.1.3.2.h Det skal tilstrebes at flest mulig boenheter har eget inngangsparti fra gateplan. 3.1.3.3 Takform og/eller m\u00f8neretning 3.1.3.3.a Alle bygg skal ha innslag av skr\u00e5tak med maks 80 graders helning mot gater. 3.1.3.3.b Det tillates etablering av takhage p\u00e5 bygg C, D og E innen BB1 som vist p\u00e5 illustrasjonsplan datert 01.11.2023. 3.1.3.3.c Skr\u00e5takene skal brytes opp med enkeltelementers som vindu, karnapper og lignende. 3.1.3.3.d Det tillates ikke etablering av synlige rekkverk p\u00e5 tak mot Sandrekkeveien. P\u00e5 bygg med behov for rekkverk skal skr\u00e5taket trekkes opp i rekkverksh\u00f8yde og fungere som rekkverk. 3.1.3.3.e Tekniske installasjoner skal integreres i bygningskroppen. Det tillattes takoppbygg over maksimal byggeh\u00f8yde. Piper og n\u00f8dvendige heisoppbygg kan oppf\u00f8res maks 1,5 m meter over maksimal tillatt byggeh\u00f8yde. Det skal tilrettelegges for klatreplanter. 3.1.3.3.f Det skal v\u00e6re universell tilkomst til takterrassene. 3.1.3.4 Materialbruk 3.1.3.4.a Det skal legges til rette for moderne bruk av tradisjonelle og milj\u00f8vennlige byggematerialer. Farger p\u00e5 bygg skal v\u00e6re harmoniske og i tr\u00e5d med omkringliggende omgivelser. 3.1.3.4.b Det skal ikke benyttes asfalterte flater i g\u00e5rdsrommene. Underlag som gressarmering og gatestein skal etterstrebes. Side 4 av 9 Reguleringsbestemmelser Arealplan-ID 4601_70050000 3.1.3.5 Uteoppholdsareal og lekeplasser 3.1.3.5.a Alle boenheter skal ha minimum 7 m2 privat uteareal. 3.1.3.5.b Det skal opparbeides minimum 15 m2 felles uteoppholdsareal per boenhet. 3.1.3.5.c Maks 50% av uteoppholdsareal kan ligge p\u00e5 tak/altan. 3.1.3.5.d Uteoppholdsarealer som inng\u00e5r i arealkravet, skal ha f\u00f8lgende kvaliteter: (i) skjermet mot st\u00f8y, forurensing og trafikkfare (ii) hensiktsmessig utforming med fokus p\u00e5 \u00e5 skape et variert og bredt tilbud for alle aldersgrupper, barn, ungdom, voksne og eldre, og god og sikker tilgjengelighet fra bolig (mindre enn 50 meter fra inngang) (iii) Gode solforhold og klimatisk skjermet. Det skal v\u00e6re sol p\u00e5 minimum 50 % av arealet p\u00e5 bakkeplan kl. 15.00 ved v\u00e5rjevnd\u00f8gn (iv) opparbeides med god og varig kvalitet (v) for hj\u00f8rneleiligheter i bygg E kan private uteoppholdsareal innglasses. 3.1.3.5.e Kravene til uteoppholdsareal g\u00e5r foran tillatt utnyttelsesgrad. 3.1.3.5.f Det skal for delfelt BB1 og BB2 etableres sm\u00e5barnslekeplass p\u00e5 minimum 100m2. Lekearealet skal ha universell utforming og skal utstyres og tilrettelegges for allsidige aktiviteter. Lekeplass skal utstyres med minimum to lekeapparater, sandkasse, benk og universell tilkomst. 3.1.3.6 Dokumentasjonskrav og s\u00e6rskilt underlag til byggesaksbehandlingen (\u00a7 12-7 nr. 12) 3.1.3.6.a I forbindelse med rammes\u00f8knad skal det utarbeides utomhusplan for det delfelt det s\u00f8kes tillatelse for, jf. 6.1.2. 3.1.4 Enebolig og sm\u00e5husbebyggelse (felt BF1, BF2 og BF3) Type bebyggelse 3.1.4.1 Eksisterende eneboliger i BF1 og BF2 reguleres i tr\u00e5d med dagens situasjon. Det kan ikke oppf\u00f8res nye boliger i form\u00e5let. 3.1.4.2 Eksisterende bolig og portal i BF3 skal best\u00e5, og skal ha gangtilkomst fra o_FO2 gjennom BB1. 3.1.4.3 Illustrasjonsplan datert 01.11.2023 er retningsgivende for ny plassering av eksisterende uthus/garasje til eksisterende bolig i BF3. Grad av utnytting 3.1.4.4 Grad av utnytting for eksisterende bebyggelse er vist p\u00e5 plankart. Plassering 3.1.4.5 Plassering av bebyggelse reguleres i tr\u00e5d med eksisterende situasjon, og fremg\u00e5r av plankart. 3.1.5 Om omr\u00e5det/omr\u00e5dene skal v\u00e6re offentlige eller felles (\u00a7 12-7 nr. 14). 3.1.5.1 F\u00f8lgende arealer skal v\u00e6re felles: - f_\u00d8K skal v\u00e6re felles for BB1-2 og BF1-3. Side 5 av 9 Reguleringsbestemmelser Arealplan-ID 4601_70050000 3.2 Samferdselsanlegg og teknisk infrastruktur (\u00a7 12-5 nr. 2) 3.2.1 Fellesbestemmelser for samferdselsanlegg og teknisk infrastruktur (felt V, KV, FO, GS, SA, AVG, AVT og SK) 3.2.1.1 Veg (felt V), kj\u00f8reveg (felt KV), fortau (felt FO), gang-sykkelveg (felt GS) og sykkelanlegg (felt SA) skal opparbeides med fast dekke, og med bredde og kurvatur som vist i plankart. 3.2.2 Veg (felt V) 3.2.2.1 Det skal etableres nedkj\u00f8rsel til parkeringskjeller under BB1 og BB2 fra f_V. Valg av underlag p\u00e5 utearealene/gatel\u00f8pene skal tydeliggj\u00f8re nedkj\u00f8rsel til parkeringsarealet. 3.2.2.2 Det tillates bruk av f_V som oppstillingsplass for renovasjonsbil ved henting av avfall. 3.2.3 Annen veggrunn \u2013 teknisk anlegg (felt AVT) 3.2.3.1 Anna veggrunn skal benyttes til n\u00f8dvendige skj\u00e6ringer, fyllinger, murer, gr\u00f8fter og sideareal til veganlegget. 3.2.4 Annen veggrunn \u2013 teknisk anlegg (felt AVG) 3.2.4.1 Anna veggrunn skal benyttes til n\u00f8dvendige skj\u00e6ringer, fyllinger, murer, gr\u00f8fter og sideareal til veganlegget. 3.2.5 Kombinerte form\u00e5l for samferdselsanlegg og/eller teknisk infrastrukturtraseer (SK) 3.2.5.1 O_SK1 sikrer tilkomst til eksisterende bebyggelse s\u00f8r for planomr\u00e5det. 3.2.5.2 O_SK2 skal benyttes som fortau, gang-/sykkelveg, samt inn- og utkj\u00f8rsel fra o_KV1 til F_V. 3.2.5.3 Der avkj\u00f8rsler passerer fortau eller gangareal skal fortauskant/kantstein nedsenkes. 3.2.6 Om omr\u00e5det/omr\u00e5dene skal v\u00e6re offentlige eller felles (\u00a7 12-7 nr. 14). 3.2.6.1 F\u00f8lgende arealer skal v\u00e6re offentlige: - o_KV1-2 - o_FO1-4 - o_GS - o_SA1-3 - o_AVG - o_AVT1-2 - o_SK1-2 3.2.6.2 F\u00f8lgende arealer skal v\u00e6re felles: - f_V skal v\u00e6re felles for BB1-2 og BF1-3. - f_AVT3 skal v\u00e6re felles for BB1-2 og BF1-3. 3.3 Gr\u00f8nnstruktur (\u00a7 12-5 nr. 3) 3.3.1 Bl\u00e5/gr\u00f8nnstruktur (felt BG) 3.3.2 Eksisterende bl\u00e5gr\u00f8nn struktur i feltet skal videref\u00f8res, og fungere som forbindelse til Eikelundstj\u00f8rna. 3.3.3 Om omr\u00e5det/omr\u00e5dene skal v\u00e6re offentlige eller felles (\u00a7 12-7 nr. 14). - o_BG skal v\u00e6re offentlig. Side 6 av 9 Reguleringsbestemmelser Arealplan-ID 4601_70050000 4 Hensynssoner (\u00a7\u00a7 12-6, 12-7 og 11-8) 4.1 Sikrings-, st\u00f8y- og faresoner (\u00a7 11-8 a) 4.1.1 I frisiktsone H140 skal det til enhver tid v\u00e6re fri sikt 0,5 m over tilst\u00f8tende veiers plan. Innenfor frisiktlinjene skal det ikke v\u00e6re sikthindrende vegetasjon, gjerder, murer eller lignende med h\u00f8yde over 50 cm over tilst\u00f8tende vegers planum. Enkeltstolper og h\u00f8ystammede tr\u00e6r kan tillates. 5 Bestemmelsesomr\u00e5der 5.1 Bestemmelsesomr\u00e5de #1 5.1.1 Det tillates at renovasjonsbilen kan snu innenfor bestemmelsesomr\u00e5de #1 ved t\u00f8mming av nedgravde bunncontainere i f_\u00d8K. 5.2 Bestemmelsesomr\u00e5de #2 5.2.1 Det tillates \u00e5 benytte arealet innenfor bestemmelsesomr\u00e5de #2 som midlertidig bygge- og anleggsomr\u00e5de dersom det blir n\u00f8dvendig fra vedtaksdato og 10 \u00e5r frem i tid. Ved ferdigstilling av veganlegg innen den tid skal det gis tilbakemelding om at midlertidig bygge- og anleggsomr\u00e5de kan fjernes fra plankartet. 5.3 Bestemmelsesomr\u00e5de #3 5.3.1 Det tillates \u00e5 benytte arealet innenfor bestemmelsesomr\u00e5de #3 som midlertidig bygge- og anleggsomr\u00e5de dersom det blir n\u00f8dvendig fra vedtaksdato og 10 \u00e5r frem i tid. Ved endt bygge- og anleggsarbeid skal arealet p\u00e5 BF2 tilbakef\u00f8res til minimum samme standard. Ved ferdigstilling av veganlegg innen den tid skal det gis tilbakemelding om at midlertidig bygge- og anleggsomr\u00e5de kan fjernes fra plankartet. 5.4 Bestemmelsesomr\u00e5de #4 5.4.1 Innenfor bestemmelsesomr\u00e5de #4 tillates det etablering av parkeringskjeller under bakken, jf. 3.1.1.2.a. 5.5 Bestemmelsesomr\u00e5de #5 5.5.1 Arealet innenfor bestemmelsesomr\u00e5de #5 skal benyttes til \u00e5 opparbeide felles uteareal tilh\u00f8rende BB1 og BB2. 6 Rekkef\u00f8lgebestemmelser (\u00a7 12-7 nr. 10) 6.1 F\u00f8r rammetillatelse (felt BB1 og BB2) 6.1.1 Renovasjonsteknisk plan skal v\u00e6re godkjent av BIR f\u00f8r, jf. 3.1.2.2.Det skal utarbeides utomhusplan for delfeltet det s\u00f8kes tillatelse for, jf. 3.1.3.5.a. 6.2 F\u00f8r igangsettingstillatelse (felt BB1 og BB2) 6.2.1 Skole- og barnehagekapasitet skal v\u00e6re dokumentert. 6.2.2 Det skal utarbeides en trafikksikkerhetsplan for bygge- og anleggsfasen. Trafikksikkerhetsplanen skal ogs\u00e5 ivareta myke trafikanter p\u00e5 tilkomstveiene til feltet. 6.2.3 Det skal utarbeides en plan for st\u00f8vreduserende tiltak for bygge- og anleggsfasen. Side 7 av 9 Reguleringsbestemmelser Arealplan-ID 4601_70050000 6.2.4 Bl\u00e5gr\u00f8nn struktur, herunder overvann og vegetasjon, og leke- og uteoppholdsarealer, skal v\u00e6re sikret gjennomf\u00f8ring f\u00f8r igangsetting av tiltak, for hvert delfelt. 6.2.5 F\u00f8lgende offentlig infrastruktur innenfor omr\u00e5dereguleringsplan for Paradis (plan ID: 60760000) m\u00e5 v\u00e6re opparbeidet eller sikret opparbeidet f\u00f8r det kan gis igangsettingstillatelse for tiltak: - Offentlig gang-/sykkelveg o_GS1 - Offentlig kj\u00f8reveg o_KV1, med tilh\u00f8rende samferdselsanlegg (fortau, g-/s veg, sykkelveg/-felt, kj\u00f8rbar gang- og sykkelveg) og teknisk infrastruktur, samt omlegging av Statsminister Michelsens vei (f_KV18). - Offentlig kj\u00f8reveg o_KV11, med tilh\u00f8rende samferdselsanlegg (fortau, g-/s veg, sykkelveg/-felt) og teknisk infrastruktur, samt omlegging av Statsminister Michelsens vei (f_KV18), og etablering av f_KV16 med tilh\u00f8rende fortau. - Gangbro over Nesttunvegen o_GS5, og o_GS3 (o_GS, o_FO4 og o_SA3 i v\u00e5r plan), o_KV/GS2 (o_SK1 i v\u00e5r plan), o_GS4, Torg o_T1, Torg o_T2. - Offentlig kj\u00f8reveg o_KV3 (o_KV2 i v\u00e5r plan) med tilh\u00f8rende samferdselsanlegg (fortau, gang- og sykkelveg) og teknisk infrastruktur. - Offentlig kj\u00f8reveg o_KV4 med tilh\u00f8rende samferdselsanlegg (fortau, sykkelveg/-felt) og teknisk infrastruktur. - Offentlig kj\u00f8reveg o_KV5 med tilh\u00f8rende samferdselsanlegg (fortau) og teknisk infrastruktur. - Offentlig kj\u00f8reveg o_KV6 med tilh\u00f8rende samferdselsanlegg (fortau) og teknisk infrastruktur. - Offentlig kj\u00f8reveg o_KV7 med tilh\u00f8rende samferdselsanlegg (fortau) og teknisk infrastruktur. - Offentlig kj\u00f8reveg o_KV8 med tilh\u00f8rende infrastruktur. - Offentlig kj\u00f8reveg o_KV13 (o_KV1 i v\u00e5r plan) med tilh\u00f8rende teknisk infrastruktur og samferdselsanlegg (fortau, gang- og sykkelveg). 6.2.6 Offentlig infrastruktur i 6.2.5 anses sikret opparbeidet dersom tiltakshaver/grunneier har inng\u00e5tt utbyggingsavtale med Bergen kommune, og oppfylt sine forpliktelser etter avtalen. 6.3 F\u00f8r midlertidig brukstillatelse/ferdigattest (BB1 og BB2) 6.3.1 Renovasjonsl\u00f8sning for delfelt BB1 og BB2 skal v\u00e6re ferdig opparbeidet i f_\u00d8K med kapasitet til det antall boenheter det s\u00f8kes midlertidig brukstillatelse/ferdigattest for. 6.4 F\u00f8r bebyggelse tas i bruk (felt BB1 og BB2) 6.4.1 Avfallsl\u00f8sning med oppstillingsplass for renovasjonsbil skal v\u00e6re ferdig opparbeidet i f_\u00d8K og f_V. 6.4.2 Vann og avl\u00f8psnett skal v\u00e6re utbygd i samsvar med VA-rammeplan datert 10.06.2022. Revisjon av VA-rammeplan kreves godkjent av Bergen Vann. 6.4.3 Tilkomstveg f_V og parkeringskjeller under BB1 og BB2 skal v\u00e6re opparbeidet. 6.4.4 Felles uteoppholdsareal med universell tilkomst og lekeplasser skal v\u00e6re opparbeidet innenfor hvert felt. Dokumenter som gis juridisk virkning gjennom henvisning i bestemmelsene Bindende \u2022 Plankart, datert 01.11.2023. Side 8 av 9 Reguleringsbestemmelser Arealplan-ID 4601_70050000 Retningsgivende \u2022 Illustrasjonsplan, datert 01.11.2023 \u2022 VA-rammeplan, datert 10.06.2022 \u2022 Renovasjonsteknisk plan, sist revidert 11.06.2021 Side 9 av 9 Reguleringsbestemmelser Arealplan-ID 4601_70050000 "
}