{
  "dokument_id": "75a1a276-24e4-58a5-882d-cfc5ebf4700c",
  "doc_type": "case_presentation",
  "kommune": 5501,
  "tittel": "Plan 1755 Detaljregulering, Kullkransvingen - planforslag til offentlig ettersyn - korrigering av saksopplysninger",
  "url": "https://innsyn.tromso.kommune.no/application/getMoteDokument?dokid=2001735857",
  "tekst": "Arkivsak-dok. PLAN-19/00497-29 Saksbehandler Robert Larsen Saksgang M\u00f8tedato Detaljregulering 1755 Kullkransvingen - planforslag til offentlig ettersyn - korrigering av saksopplysninger Kommunedirekt\u00f8rens innstilling: Forslag til detaljreguleringsplan 1755 Kullkransvingen, gbnr 200/525, 527, oppdateres med korrigert planbeskrivelse og korrigerte planbestemmelser av 16.05.2024. Oppdaterte plandokumenter legges ut til forlenget offentlig ettersyn og oversendes h\u00f8ringspartene med frist for merknader innen fire uker etter vedtak. Stig Tore Johnsen Mette Moh\u00e5g Kommunedirekt\u00f8r Leder, Avdeling for bymilj\u00f8 Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Org.nr.: Foretaksregisteret NO 940 101 808 MVA Telefon: 77 79 00 00 Hva saken gjelder Forslag til detaljreguleringsplan 1774 Kullkransvingen ble behandlet i Kommune- og byutviklingsutvalget 07.03.2024, sak 13/24, og vedtatt lagt ut p\u00e5 h\u00f8ring og til offentlig ettersyn i seks uker. I underretningsbrevet ble h\u00f8ringsfristen satt til 25.04.2024. I etterkant av vedtaket har det vist seg at saksframlegget og planbeskrivelsen til planforslaget inneholder feil opplysninger om tilrettelegging for allment tilgjengelig uterom p\u00e5 takareal p\u00e5 dagtid. Ut over dette har Troms fylkeskommune gitt signaler om at planforslaget, slik det foreligger n\u00e5, vil bli m\u00f8tt med innsigelse ang. kravene til tilrettelegging for handelsvirksomhet. For \u00e5 rette opp i feilene i planforslaget og ivareta kravene i Regional plan for handel og service, anbefaler administrasjonen at oppdaterte plandokumenter legges ut til forlenget offentlig ettersyn og oversendes h\u00f8ringspartene, med frist for merknader innen fire uker etter vedtak. 2 Saksutredning 1. Bakgrunn Forslag til detaljreguleringsplan 1774 Kullkransvingen ble behandlet i Kommune- og byutviklingsutvalget 07.03.2024, sak 13/24, og vedtatt lagt ut p\u00e5 h\u00f8ring og til offentlig ettersyn i seks uker. I underretningsbrevet ble h\u00f8ringsfristen satt til 25.04.2024. 2. Korrigering av planbeskrivelse I etterkant av vedtaket har det vist seg at saksframlegget og planbeskrivelsen til planforslaget inneholder feil opplysninger om tilrettelegging for allment tilgjengelig uterom p\u00e5 takareal p\u00e5 dagtid. I saksframlegget til politisk behandling, side 10, heter det f\u00f8lgende: Trappeavsatsen er tegnet inn p\u00e5 illustrasjon i planbeskrivelsen som inng\u00e5r i planforslaget, side 38, men er ikke en del av plankart, planbestemmelser eller uteromsplaner. Planen ble fors\u00f8kt fremmet i 2022, og da var trappen en del av forslaget. Administrasjonen var ikke kjent med at denne trappen siden har blitt tatt ut av det \u00f8vrige plangrunnlaget. Som nevnt i saksframlegget var allment tilgjengelig takareal p\u00e5 dagtid et fors\u00f8k p\u00e5 \u00e5 kompensere for bortfall av offentlig tilgjengelig gr\u00f8ntareal i planomr\u00e5det. Dette form\u00e5let inngikk i Kommunedelplan 0229 for Stakkevollvegen fra 2010. Denne planen er n\u00e5 erstattet av KDP 0253 for byutviklingsomr\u00e5de Stakkevollvegen (2019). I sistnevnte plan foreligger det ingen krav om offentlig tilgjengelig gr\u00f8ntareal av den st\u00f8rrelsesorden som takarealet representerer, og f\u00f8lgelig heller ikke noe krav om at uteoppholdsarealet p\u00e5 tak skal v\u00e6re offentlig tilgjengelig, helt eller 3 delvis. Slik planforslaget framst\u00e5r, vil takarealet v\u00e6re privat eid og driftet, og ikke v\u00e6re tilgjengelig for allmennheten med mindre eier \u00e5pner for det. Oppdatert planbeskrivelse av 24.04.2024 f\u00f8lger vedlagt. Her er illustrasjonen som opprinnelig var inntatt p\u00e5 side 38 tatt ut, slik at planbeskrivelsen samsvarer med de \u00f8vrige plandokumentene. KOBY har i sitt vedtak (sak 13/24) bedt tiltakshaver gj\u00f8re takparken p\u00e5 bygget allment tilgjengelig gjennom hele d\u00f8gnet. Slik administrasjonen ser det, legger ikke plankart, planbestemmelser, eller uteromsplanene opp til at det skal v\u00e6re krav om at takarealet skal v\u00e6re allment tilgjengelig. Dersom dette skal v\u00e6re et krav b\u00f8r det belyses n\u00e6rmere i saken. Administrasjonen utelukker likevel ikke at utbygger kan legge til rette for at takarealet gj\u00f8res tilgjengelig ved realisering av planene. 3. Korrigering av planbestemmelser Troms fylkeskommune er informert om at saken vil bli behandlet p\u00e5 nytt, med sikte p\u00e5 korrigering av nevnte feil i plandokumentene, og har derfor avventet med \u00e5 gi merknad til planforslaget. Fylkeskommunen har i denne forbindelse signalisert at planforslaget, slik det foreligger n\u00e5, vil bli m\u00f8tt med innsigelse ang. kravene til tilrettelegging for handelsvirksomhet, slik disse er formulert i Regional plan for handel og service i Troms 2015-2024. I planbestemmelsenes kap. 3.1 \u2013 Bebyggelse og anlegg, pkt. e) i planforslaget, heter det f\u00f8lgende: Forretning: Innenfor arealet tillates inntil 3 500 m2 forretning. Regional plan sier at det ikke er tillatt med etablering av ny handelsvirksomhet over 3 000 m2 utenfor avgrensete sentrumsomr\u00e5der. I praksis omfatter dette detaljhandel. Planomr\u00e5det til Kullkransvingen er beliggende utenfor Troms\u00f8 sentrum, slik dette er definert i regional plan. Planforslaget for Kullkransvingen anses \u00e5 v\u00e6re i strid med denne bestemmelsen. For \u00e5 im\u00f8tekomme dette, og unng\u00e5 en mulig innsigelse, foresl\u00e5s planbestemmelsenes pkt. 3.1. e) endret til f\u00f8lgende: Forretning: Innenfor arealet tillates inntil 3 000 m2 plasskrevende varer. Opplysningene i planbeskrivelsen korrigeres tilsvarende. Bestemmelsen er endret etter dialog med forslagsstiller. 4. Konklusjon For \u00e5 rette opp i feilene i planforslaget og ivareta kravene i Regional plan for handel og service, anbefaler administrasjonen at oppdaterte plandokumenter legges ut til forlenget offentlig ettersyn og oversendes h\u00f8ringspartene, med frist for merknader innen fire uker etter vedtak. Vedtakskompetanse Kommune- og byutviklingsutvalget Vedlegg 1. Saksprotokoll 2. Saksframlegg 3. Plankart 4. Planbestemmelser - korrigert 5. Uteromsplan, byggetrinn 1 6. Uteromsplan, byggetrinn 2 7. Planbeskrivelse - korrigert 4 "
}