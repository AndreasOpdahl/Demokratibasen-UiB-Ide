{
  "dokument_id": "9c6f9db5-ee06-5a57-b37c-d7cf31c1ee67",
  "doc_type": "case_attachment",
  "kommune": 5501,
  "tittel": "Oppsummering av merknader ifm. varsel endret planomr\u00e5de 2020",
  "url": "https://innsyn.tromso.kommune.no/application/getMoteDokument?dokid=2001676141",
  "tekst": "Oppsummering av merknader ifm. varsel om utvidet planomr\u00e5de 2020 Oppsummering av merknader i forbindelse med varsel om utvidet planomrade 9. juni 2020 Prosjekt: Reguleringsplan for E8 Flyplasstunnelen 08.06.2021 Innhold 1 Sammendrag ........................................................................................................................................ 2 2 H\u00f8ringen ............................................................................................................................................... 2 2.1 Planprosessen................................................................................................................................ 2 3 Merknader mottatt ved offentlig ettersyn ........................................................................................... 3 3.1 Merknader fra offentlige akt\u00f8rer .................................................................................................. 3 3.2 Merknader fra private akt\u00f8rer ...................................................................................................... 4 1 Oppsummering av merknader ifm. varsel om utvidet planomr\u00e5de 2020 1 Sammendrag De offentlige akt\u00f8rene Kystverket, Fylkesmannen i Troms og Finnmark, Troms og Finnmark Fylkeskommune og UiT Universitetet i Troms\u00f8 kom med merknader til utvidelsen, sammen med Troms\u00f8 Havn KF som har flere merknader til utvidelsen av planomr\u00e5det. 2 H\u00f8ringen 2.1 Planprosessen Det ble varslet planoppstart for prosjektet med informasjonsbrev (datert 13.07.17) til grunneiere, sektorer og andre akt\u00f8rer, samt med annonse i avisene \u00abNordlys\u00bb og \u00abiTroms\u00f8\u00bb den 21.07.17. Frist for innspill, synspunkter og annen relevant informasjon ble satt til 15.september. Det er laget en egen oppsummering av merknader i forbindelse med planoppstart. 23.03.18 ble det varslet utvidelse av prosjektet og justering av planomr\u00e5det. Det er laget en egen oppsummering av merknader i forbindelse med den forrige utvidelsen av planomr\u00e5det. Varslingen for utvidelse av planomr\u00e5det som gikk ut 09.06.20 inneb\u00e6rer at planomr\u00e5det utvides i Breivika til \u00e5 ta med areal mellom Terminalgata og Troms\u00f8ysundet. I forbindelse med utarbeidelsen av en plan for vann, avl\u00f8p og overvann i omr\u00e5det, har det vist seg n\u00f8dvendig \u00e5 legge kulverter og r\u00f8r fra vegen og \u00f8stover til sj\u00f8en for \u00e5 sikre en best mulig h\u00e5ndtering av flom- og overvann. Det er i all hovedsak Troms\u00f8 havn som vil ber\u00f8res av disse planene. Figur 1: Kart som viser uvidet planomr\u00e5de i Breivika. 2 Oppsummering av merknader ifm. varsel om utvidet planomr\u00e5de 2020 Ved Troms\u00f8 arktisk- alpine botanisk hage skal det etableres sykkelveg med fortau. I tillegg skal atkomsten til dette omr\u00e5det legges til Erling Kjeldsens veg. Dette har medf\u00f8rt behov for \u00e5 kunne utvide planomr\u00e5det noe inn i eksisterende skogomr\u00e5de, s\u00f8r\u00f8st for den botaniske hagen. Det er samtidig \u00f8nskelig fra den botaniske hagen \u00e5 legge en voll langs det nye vegsystemet som visuelt skal skjerme hagen fra veganlegget. Derfor varsles det ogs\u00e5 en utvidelse p\u00e5 s\u00f8rsiden av tunnelp\u00e5hugget. 3 Merknader mottatt ved offentlig ettersyn Innen fristen for merknader 3. juli 2020 er det mottatt 5 innspill. 3.1 Merknader fra offentlige akt\u00f8rer Kystverket (02.07.20) Kystverket gj\u00f8r oppmerksom p\u00e5 at alle tiltak/byggearbeider langs land og ut i sj\u00f8en (bygninger, kaier, molo, kabler, ledninger, fort\u00f8yninger, oppdrettsanlegg m.m.) m\u00e5 i tillegg til behandling etter plan- og bygningsloven behandles etter havne- og farvannsloven. Kystverket Troms og Finnmark ser det som viktig at alle tidligere vedtatte planer/plandokumenter blir samordnet slik at arealbruken blir entydig og sammenfallende. Troms\u00f8 Havn KF er et viktig logistikknutepunkt i nord, samt at som stamnetthavn har den en vesentlig betydning for det nasjonale transportsystemet. Det er viktig at planen tar hensyn til adkomsten inn til havna/Breivika fra landsiden, da dette igjen kan p\u00e5virke den fremtidige bruken havnearealet. Bakarealet for havneomr\u00e5de, omlastingspunkt og en god trafikkutvikling til og fra havna er viktig for \u00e5 opprettholde en effektiv havnedrift og godsh\u00e5ndtering. Kommentar fra Statens vegvesen Merknad tas til orientering. Troms\u00f8 havn KF har planarbeid g\u00e5ende for egne omr\u00e5der. Fylkesmannen i Troms og Finnmark (26.06.20) Utvidelsen omfatter deler av arealet for botanisk hage som er registrert som b\u00e5de et sv\u00e6rt viktig naturomr\u00e5de og friluftsomr\u00e5de. Det planlagte tiltaket vil skjerme hagen mot b\u00e5de visuell og lydb\u00e5ren st\u00f8y, og vil derfor v\u00e6re positivt for natur- og friluftslivskvalitetene i hagen. N\u00e5r det gjelder h\u00e5ndtering av flom og overvann, ber vi Statens Vegvesen vurdere om ev. forurensing i overvannet kan p\u00e5virke vannkvaliteten i Troms\u00f8ysundet, jf. vannforskriften. Vi ber om at Statens Vegvesen f\u00f8r h\u00f8ring av planforslaget sender SOSI-fil og PDF-utskrift av plankartet til Kartverket p\u00e5 e-post planTRF@kartverket.no. Kommentar fra Statens vegvesen Merknad tas til etterretning. Troms og Finnmark fylkeskommune (03.07.20) Fylkeskommunen har ingen merknader til den planlagte utvidelsen. UiT Norges arktiske universitet (10.06.20) 3 Oppsummering av merknader ifm. varsel om utvidet planomr\u00e5de 2020 Marinarkeologisk vurdering: Planendringsforslaget med utvidelse av planomr\u00e5de for E8 tunnel og ny veg vil omfatte tiltak i sj\u00f8 i areal mellom Terminalgata og Troms\u00f8ysundet i Breivika havn for kulverter og r\u00f8r fra vegen og \u00f8stover til sj\u00f8en. Det finnes ingen kjente kulturminner under vann i gjeldende tiltaksomr\u00e5de og eventuelle inngrep i sj\u00f8bunnen vurderes som begrenset i omfang. Vi har derfor ingen merknader til utvidelse av eksisterende planomr\u00e5det. Vi minner tiltakshaver om at dersom en i forbindelse med tiltaket skulle kommer over automatisk vernete kulturminner eller funn av kulturhistorisk betydning, skal arbeid stanses og UM varsles jfr. kulturminneloven \u00a7 8, 2. ledd. Kommentar fra Statens vegvesen Merknad tas til etterretning. 3.2 Merknader fra private akt\u00f8rer Troms\u00f8 havn (06.03.20) Breivika havneomr\u00e5de er det st\u00f8rste og viktigste logistikksenteret i Nord-Norge. Omr\u00e5det er vitalt for n\u00e6ringslivet i Troms\u00f8regionen spesielt, og Nord-Norge generelt. En stor andel av byens cruiseanl\u00f8p skjer her. Utviklingen i omr\u00e5det er et resultat av langsiktig og m\u00e5lrettet samarbeid der lokale, regionale og nasjonale myndigheter har investert betydelig midler i infrastruktur for \u00e5 sikre maritim n\u00e6ringsutvikling, legge til rette for sikker og effektiv havnedrift og f\u00f8lge opp nasjonale m\u00e5lsetninger om \u00e5 flytte gods fra vei til sj\u00f8. Havna er en del av det nasjonale stamnettsystemet, og fremtidige planer legger opp til at aktiviteten i Breivika skal dobles i l\u00f8pet av de neste 25-50 \u00e5rene. Troms\u00f8 havn KF ser positivt p\u00e5 arbeidet med \u00e5 forbedre veisystemet mellom Breivika og Langnes. Imidlertid har den delen av planprosessen som ber\u00f8rer Breivika havn ikke i n\u00f8dvendig grad hensyntatt havnas interesser, regionale n\u00e6ringsinteresser og nasjonale havnefaglige m\u00e5lsetninger. F\u00f8lgende hovedpunkter trekkes frem. \u2022 trafikksikkerheten foran hovedporten til Breivika havn ikke ivaretatt \u2022 d\u00e5rligere rammebetingelser for maritim n\u00e6ringsutvikling \u2022 forringelse av havneform\u00e5let slik dette kommer frem i havne- og farvannsloven \u2022 motvirkning av nasjonale m\u00e5lsetninger om \u00e5 overf\u00f8re gods fra vei til sj\u00f8 \u2022 d\u00e5rligere rammebetingelser ved en eventuell beredskap/krisesituasjon \u2022 utilsiktede endringer i eksisterende trafikkm\u00f8nster \u2022 \u00f8kt klimautslipp \u2022 erstatningskrav og tapte \u00e5rlige inntekter for Troms\u00f8 kommune Dersom planene realiseres inneb\u00e6rer dette at Breivika havn S\u00f8r, dagens hovedport, ikke lenger kan nyttes som en fullverdig adkomst for tunge kj\u00f8ret\u00f8y. Den fremtidige trafikkavviklingen til Troms\u00f8 havn m\u00e5 da skje nord for dagens sykehusrundkj\u00f8ring. Alle virkningene av dette er vanskelig \u00e5 belyse p\u00e5 dette stadiet, men det er p\u00e5 det rene at rammebetingelsene de siste 50 \u00e5rene for Breivika havn S\u00f8r er endret. Kommentar fra Statens vegvesen Statens vegvesen har i m\u00f8te med Troms\u00f8 havn KF presisert at prosjektet n\u00e5 har g\u00e5tt bort fra kryssl\u00f8sningene som dem har v\u00e6rt sterkt kritisk til. I m\u00f8tet presenterte Statens vegvesen den nye l\u00f8sningen som skal reguleres, og Troms\u00f8 havn KF var positive til denne l\u00f8sningen. 4 Oppsummering av merknader ifm. varsel om utvidet planomr\u00e5de 2020 Innspillet som kom til utvidelsen av planomr\u00e5det omhandler for det meste den gamle kryssl\u00f8sningen, og har ingen konkrete innspill til arealene som m\u00e5 reguleres som f\u00f8lge av etablering av kanal og r\u00f8rtrase ned mot sj\u00f8en. 5 "
}