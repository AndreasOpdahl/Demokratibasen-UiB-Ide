{
  "dokument_id": "1a62f1be-6925-5122-bfd7-514500063cc3",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 19062024, Sak 199/24, Statusrapport for Plan for seksuell helse, seksualopplysning og seksualitetsundervisning",
  "url": "https://bergen.kommune.no/politikere-utvalg/api/fil/bk360/10720298/Innstilling-vedtak-Statusrapport-for-Plan-for-seksuell-helse-seksualopplysning-og-seksualitetsundervisning",
  "tekst": "Statusrapport for Plan for seksuell helse, seksualopplysning og seksualitetsundervisning Bergen bystyre behandlet saken i m\u00f8tet 19.06.2024 sak 199/24 og fattet f\u00f8lgende vedtak: Bystyret tar Statusrapport for \u00abPlan for seksuell helse, seksualopplysning og seksualitetsundervisning\u00bb til orientering. Merknad Bystyret ser med bekymring p\u00e5 manglende grensesetting i samfunnet, spesielt p\u00e5 arenaer for barn og unge, b\u00e5de p\u00e5 skole og i fritiden og vil oppfordre barnehager, skoler og arrang\u00f8rer av fritidstilbud, som idrettslag o.l. til \u00e5 ha fokus p\u00e5 dette temaet, b\u00e5de i skolehverdagen og i fritidsaktiviteter. \u00c5 sette grenser er viktig for en sunn utvikling av selvet. Bergen bystyres behandling F\u00f8lgende representanter tok ordet: Juliet Balgobin (H), Johanna K\u00e4stel Sandal Fond (A), Ann Kristin Ramstr\u00f8m (SV), Elin Brandt \u00c5dlandsvik (INP), Sunniva Andresdottir Vik (R), Joel Ysteb\u00f8 (KrF), Kjersti Pettersen (H), Christian Emil Haugen (FrP), Hlin-S\u00e5ga Brosvik Kyrkje\u00f8y (SV) Forslag fremsatt i bystyret: Ann Kristin Ramstr\u00f8m (SV) fremsatte p\u00e5 vegne av SV f\u00f8lgende tilleggsforslag i 4 punkt: 1. Bystyret ber byr\u00e5det arbeide for at kj\u00f8nn- og seksualitetsmangfold i den vanlige seksualundervisningen, og ikke bare tilby kurs fra FRI. 2. Bystyret ber byr\u00e5det styrke Ung Arena og deres samtaletilbud som er til stor hjelp for transungdom med d\u00e5rligere mental helse, som opplever manglende tilbud om helsehjelp. 3. Bystyret ber byr\u00e5det opprette en egen helsestasjon for kj\u00f8nns- og seksualitetsmangfold. 4. Bystyret ber byr\u00e5det s\u00f8rge for at oppfordringen om \u00e5 bruke planen blir fulgt av alle byens skoler, og sikre at alle elever, ogs\u00e5 de som g\u00e5r p\u00e5 privatskole, f\u00e5r like god seksualundervisning. Sunniva Andresdottir Vik (R) fremsatte p\u00e5 vegne av R f\u00f8lgende tilleggsforslag: Bystyret ber byr\u00e5det reversere sentraliseringen av helsestasjonene og sikre helsestasjon for ungdom, med drop-in tilbud, i alle bydeler. Joel Ysteb\u00f8 (KrF) fremsatte p\u00e5 vegne av KrF f\u00f8lgende tilleggsforslag i 4 punkt: 1. Bystyret ber byr\u00e5det foreta en kartlegging av praksisen i bergensskolen n\u00e5r det gjelder undervisning om temaet kj\u00f8nns- og seksualitetsmangfold og legge frem en sak for bystyret om dette i l\u00f8pet av v\u00e5ren 2025. 2. Bystyret ber byr\u00e5det utrede muligheten for fritak i forbindelse med eksterne akt\u00f8rers undervisning i skolen om kj\u00f8nns- og seksualitetsmangfold og legge frem en sak for bystyret om dette i l\u00f8pet av v\u00e5ren 2025. 3. Bystyret ber byr\u00e5det ta initiativ til \u00e5 stanse eksterne akt\u00f8rer som Fri og Sex og politikk, sin adgang til Bergens skoler og barnehager. 4. Bystyret ber byr\u00e5det jobbe opp mot nasjonale myndigheter for \u00e5 sikre en l\u00e6replan om seksuell helse, som i st\u00f8rre grad enn i dag bygger p\u00e5 et kvalifisert faglig grunnlag. Merknader fremsatt i bystyret: Elin Brandt \u00c5dlandsvik (INP) fremsatte p\u00e5 vegne av INP f\u00f8lgende merknad: Bystyret ser med bekymring p\u00e5 manglende grensesetting i samfunnet, spesielt p\u00e5 arenaer for barn og unge, b\u00e5de p\u00e5 skole og i fritiden og vil oppfordre barnehager, skoler og arrang\u00f8rer av fritidstilbud, som idrettslag o.l. til \u00e5 ha fokus p\u00e5 dette temaet, b\u00e5de i skolehverdagen og i fritidsaktiviteter. \u00c5 sette grenser er viktig for en sunn utvikling av selvet. Joel Ysteb\u00f8 (KrF) fremsatte p\u00e5 vegne av KrF f\u00f8lgende merknad: Bystyret er kritisk til store deler av innholdet i \u00abPlan for seksuell helse, seksualopplysning og seksualitetsundervisning\u00bb. Bystyret er s\u00e6rlig kritisk til de tiltak og forslag som har som form\u00e5l \u00e5 formidle et tydelig verdiliberalt og norml\u00f8st syn p\u00e5 kropp og seksualitet. Tiltak som for eksempel \u00abUke 6\u00bb, bruk av eksterne akt\u00f8rer som Fri i seksualitetsundervisningen og sterkere kobling mellom elevr\u00e5d og Regnbuedagene, viser at planen som opprinnelig ble vedtatt har en kritikkverdig ideologisk betoning. Votering: Innstillingen punkt 1 ble vedtatt enstemmig. Innstillingen punkt 2-4, fikk 32 stemmer (A, SV, MDG, V, R, KrF), og var dermed falt. Tilleggsforslag punkt 1 fra SV fremsatt av Ann Kristin Ramstr\u00f8m (SV), fikk 30 stemmer (A, SV, MDG, V, R), og var dermed falt. Tilleggsforslag punkt 2 og 4 fra SV fremsatt av Ann Kristin Ramstr\u00f8m (SV), fikk 27 stemmer (A, SV, MDG, R), og var dermed falt. Tilleggsforslag punkt 3 fra SV fremsatt av Ann Kristin Ramstr\u00f8m (SV), fikk 17 stemmer (SV, MDG, V, R), og var dermed falt. Tilleggsforslag fra R fremsatt av Sunniva Andresdottir Vik (R), fikk 10 stemmer (SV, R), og var dermed falt. Tilleggsforslag 1 og 3-4 fra KrF fremsatt av Joel Ysteb\u00f8 (KrF), fikk 2 stemmer (KrF), og var dermed falt. 2 Tilleggsforslag 2 fra KrF fremsatt av Joel Ysteb\u00f8 (KrF), fikk 3 stemmer (INP(1), KrF), og var dermed falt. Merknad 1-3 fra innstillingen, fikk 32 stemmer (A, SV, MDG, V, R, KrF), og var dermed falt. Merknad fra INP fremsatt av Elin Brandt \u00c5dlandsvik (INP), ble vedtatt med 60 stemmer (H, A, FrP, SV, BL, INP, R, KrF, Sp, PP). Merknad fra KrF fremsatt av Joel Ysteb\u00f8 (KrF), fikk 2 stemmer (KrF) og var dermed falt. Utvalg for barnehage, skole og idrett behandlet saken i m\u00f8tet 04.06.2024 sak 51/24 og avga f\u00f8lgende innstilling: 1. Bystyret tar Statusrapport for \u00abPlan for seksuell helse, seksualopplysning og seksualitetsundervisning\u00bb til orientering. 2. Bystyret ber byr\u00e5det sikre at temaet porno blir tatt inn i skolenes seksualitetsundervisning gjennom bruk av L\u00e6replanverkets (LK20) st\u00f8tteressurs \u00abSt\u00f8tte til undervisning om kj\u00f8nn og seksualitet\u00bb, som inneholder undertemaet porno p\u00e5 internett. 3. Bystyret ber byr\u00e5det sikre at temaet seksuell vold og trakassering blir tatt inn i skolenes seksualitetsundervisning knyttet til arbeid med skolemilj\u00f8, gjennom bruk av L\u00e6replanverkets (LK20) st\u00f8tteressurs om seksuelle overgrep og trakassering. 4. Bystyret ber byr\u00e5det gjennomf\u00f8re Sett grenser-kurs p\u00e5 alle kommunale ungdoms- og fritidsklubber Merknad 1 Bystyret er i likhet med byr\u00e5det opptatt av \u00e5 l\u00f8fte temaet kvinnehelse fremover, og stiller oss positive til et planarbeid knyttet til tematikken, slik byr\u00e5det legger opp til i denne saken. Samtidig er bystyret bekymret for manglende fremdrift fra byr\u00e5det n\u00e5r det gjelder planstrategien for 2023-2027 og det store antallet planer og strategier som byr\u00e5det har utsatt og ikke levert som lovet f\u00f8rste halv\u00e5r 2024. Merknad 2 Bystyret ser med bekymring p\u00e5 \u00f8kende normaliseringen av kj\u00f8p og salg av seksuelt innhold via digitale plattformer. Siden Plan for seksuell helse, seksualopplysning og seksualitetsundervisning ble vedtatt i 2019 har nye digitale tjenester som legger til rette for produksjon, kj\u00f8p og salg av pornografiske bilder og videoer \u00f8kt i popularitet. Vi vet at flere barn og unge bruker disse tjenestene, eller andre sosiale medier, for \u00e5 selge seksualisert innhold. De samme plattformene benyttes i noen tilfeller til utpressing av unge. Dette m\u00e5 ogs\u00e5 sees i sammenheng med \u00f8kningen av intime bilder p\u00e5 avveie, hevnporno og seksualisert vold utf\u00f8rt av jevnaldrende. Bystyret mener det b\u00f8r v\u00e6re et \u00f8kt fokus p\u00e5 bevisstgj\u00f8ring rundt kj\u00f8p og salg av seksuelt innhold p\u00e5 nett i seksualundervisningen i skolen. Merknad 3 Den nasjonale forskningsrapporten \u00abVold og overgrep mot barn og unge\u00bb fra 2023 viser at det nasjonalt har v\u00e6rt en sterk \u00f8kning av nesten alle former for seksuell vold, b\u00e5de blant jenter og gutter. Den samme rapporten peker imidlertid p\u00e5 at \u00abOmfanget av seksuell vold er n\u00e6r fire ganger h\u00f8yere blant jenter enn blant gutter\u00bb. Bystyret understreker viktigheten av at det videre arbeidet mot seksualisert vold ogs\u00e5 tar hensyn til den tydelige kj\u00f8nnsdimensjonen i problematikken, hvor jenter fortsatt rammes hardest. 3 Utvalg for helse og sosial behandlet saken i m\u00f8tet 05.06.2024 sak 75/24 og avga f\u00f8lgende innstilling: Utvalg for helse og sosial tok saken til orientering. Utvalg for barnehage, skole og idrett innstiller til bystyret. Byr\u00e5det behandlet saken i m\u00f8tet 07.05.2024 sak 123/24 Byr\u00e5det innstiller til bystyret \u00e5 fatte f\u00f8lgende vedtak: Bystyret tar Statusrapport for \u00abPlan for seksuell helse, seksualopplysning og seksualitetsundervisning\u00bb til orientering. 4 "
}