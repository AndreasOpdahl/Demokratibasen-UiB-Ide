{
  "dokument_id": "b7eaa506-ea4c-5bdf-bce3-3602ff3129fa",
  "doc_type": "case_attachment",
  "kommune": 4601,
  "tittel": "H\u00f8ringsnotat - utkast til forskrift om Regionale kulturfond(2408027)",
  "url": "https://bergen.kommune.no/politikere-utvalg/api/fil/bk360/11728784/Horingsnotat-utkast-til-forskrift-om-Regionale-kulturfond-2408027-",
  "tekst": " Kultur- og likestillingsdepartementet H\u00f8ringsnotat Forskrift om Regionale kulturfond 17.12.2024 1 1 Innholdet i h\u00f8ringsnotatet Kultur- og likestillingsdepartementet (KUD) legger i dette h\u00f8ringsnotatet frem utkast til forskrift om Regionale kulturfond. Forslaget om \u00e5 etablere regionale kulturfond er forankret i regjeringens politiske plattform, Hurdalsplattformen. P\u00e5 bakgrunn av Hurdalsplattformen, foresl\u00e5r Kultur- og likestillingsdepartementet i Prop. 1S (2024-2025) \u00e5 etablere Regionale kulturfond som en ny tilskuddsordning p\u00e5 statsbudsjettet som skal forvaltes av fylkeskommunene. Det m\u00e5 fastsettes en forskrift som n\u00f8dvendig rammeverk for forvaltningen av ordningen.1 Departementet ber om h\u00f8ringsinstansenes innspill til utkastet til forskrift. Departementet anerkjenner viktigheten av det kommunale selvstyret og legger til grunn at fylkeskommunene har god kjennskap til regionale og lokale behov og utviklingstrekk i kultursektoren. Forslaget inneb\u00e6rer derfor stor frihet for fylkeskommunene til \u00e5 prioritere midlene i tr\u00e5d med lokale behov, innenfor rammene av form\u00e5let med ordningen. Bakgrunnen for forslaget om \u00e5 etablere regionale kulturfond er omtalt under punkt 2, sammen med en gjennomgang av enkelte innspill til arbeidet som departementet allerede har mottatt f\u00f8r h\u00f8ringen. Punkt 3 omhandler struktur og oppbygning av utkastet til forskrift. Enkelte hovedpunkter i forslaget f\u00f8lger under punkt 4, mens \u00f8konomiske og administrative konsekvenser av forslaget er omtalt under punkt 5. Punkt 6 inneholder merknader til den enkelte bestemmelse. Selve utkastet til forskrift er tatt inn til slutt, under punkt 7. 2 Bakgrunn for forslaget 2.1. Bakgrunnen for forslaget om \u00e5 opprette regionale kulturfond Forslaget om \u00e5 etablere regionale kulturfond er forankret i regjeringens politiske plattform, Hurdalsplattformen. Tiltaket knyttes til et overordnet m\u00e5l om at regjeringens kulturpolitikk skal st\u00f8tte opp under et \u00e5pent, inkluderende og mangfoldig kulturliv i hele landet og legge til rette for samspill mellom den profesjonelle og den frivillige kulturen. Tiltaket knyttes ogs\u00e5 til en ambisjon om et nytt kulturl\u00f8ft som kan komme hele landet til gode, med en s\u00e6rlig satsning p\u00e5 den lokale og regionale kulturen, og et m\u00e5l om at folk skal ha tilgang til kunst og kultur, uavhengig av hvem de er og hvor de bor. I KUDs Prop. 1S (2022-2023) omtales form\u00e5let med etablering av regionale kulturfond n\u00e6rmere: 1 I henhold til forvaltningsloven \u00a7 2 f\u00f8rste ledd bokstav c er et regelverk en forskrift dersom det \u00abgjelder rettigheter eller plikter til et ubestemt antall eller en ubestemt krets av personer\u00bb. Regelverket for tilskuddsordningen Regionale kulturfond inneholder bestemmelser om b\u00e5de rettigheter og plikter for (en ubestemt krets av) s\u00f8kere/tilskuddsmottakere. Det f\u00f8lger dermed av forvaltningsloven at regelverket skal fastsettes i en forskrift. I tillegg f\u00f8lger det av Kommunal- og distriktsdepartementets Retningslinjer om statlig styring av kommuner og fylkeskommuner punkt 8 at \u00abtildeling av oppgaver [til fylkeskommunene] b\u00f8r gj\u00f8res direkte i lov eller forskrift\u00bb. 2 \u00c5 styrke lokal og regional kultur handler b\u00e5de om \u00f8konomiske ressurser og et forsterket lovverk. Regjeringen har derfor iverksatt utredning av regionale kulturfond som skal stimulere til \u00f8kt kunst- og kulturaktivitet lokalt. M\u00e5let er \u00e5 styrke samspillet mellom profesjonelt og frivillig kulturliv, i tillegg til \u00e5 forsterke lokal og regional kulturfrivillighet. V\u00e5ren 2023 la regjeringen frem Rom for deltakelse \u2013 Regjeringens kulturfrivillighetsstrategi 2023-2025 og Meld. St. 22 (2022-2024) Kunstnark\u00e5r (kunstnermeldingen). Regionale kulturfond omtales i begge dokumentene, og knyttes til hhv. strategiske satsingsomr\u00e5der for utvikling av kulturfrivilligheten og til nasjonale kunstnerpolitiske m\u00e5l. Kulturfrivillighetsstrategien presenterer fire satsingsomr\u00e5der, og regionale kulturfond blir omtalt under satsingsomr\u00e5de fire: \u00abSamspill mellom frivillig og profesjonelt kulturliv\u00bb. Strategien viser til at den konkrete innretningen av regionale kulturfond, herunder konkretisering av form\u00e5l, tilskuddstyper, forvaltningsmodell, retningslinjer og formelle mekanismer for dialog mellom forvaltningsniv\u00e5ene og kultursektoren om fordeling av midlene i fondene, utvikles videre. Kunstnermeldingen presenterer tre nasjonale m\u00e5l for kunstnerpolitikken. Regionale kulturfond er et tiltak under m\u00e5l tre: \u00abKan virke over hele landet\u00bb. Der heter det: Regjeringa vil innf\u00f8re regionale kulturfond som skal stimulere til auka kunst- og kulturaktivitet lokalt. Regionale kulturfond skal vere eit supplement til Norsk kulturfond, og m\u00e5let er mellom anna \u00e5 styrkje samspelet mellom profesjonelt og frivillig kulturliv. Det vil kunne byggje opp under ambisjonen om \u00e5 leggje betre til rette for profesjonell kunstnarleg verksemd i alle regionar. Som tidlegare understreka, m\u00e5 samtidig fylke og kommunar sj\u00f8lve bidra til oppdrag, jobbar og nyetableringar for profesjonelle kunstnarar innanfor eigne rammer, for at det skal vere mogleg \u00e5 n\u00e5 ambisjonen om fleire aktive kunstnarmilj\u00f8 over heile landet. I Prop. 1S (2024-2025) foresl\u00e5r Kultur- og likestillingsdepartementet \u00e5 etablere regionale kulturfond som en ny desentralisert tilskuddsordning som skal forvaltes av fylkeskommunene. Departementet foresl\u00e5r ogs\u00e5 et overordnet form\u00e5l for ordningen: Regionale kulturfond skal st\u00f8tte opp under ansvar og roller som fylkeskommunene har i dag, og bidra til gode lokalsamfunn og et \u00e5pent, inkluderende og mangfoldig kulturliv i hele landet. Tilskuddene skal stimulere til \u00f8kt aktivitet og deltakelse i kulturlivet, styrke samspill mellom profesjonelt og frivillig kulturliv og bidra til h\u00f8ynet kvalitet p\u00e5 kunst- og kulturtilbudet lokalt og regionalt. Det er bred politisk enighet om at kommunesektoren i hovedsak b\u00f8r finansieres gjennom frie inntekter. Frie inntekter legger til rette for at kommunen kan foreta prioriteringer og tilby tjenester i tr\u00e5d med lokale behov. Utover frie inntekter mottar kommunene ogs\u00e5 3 enkelte \u00f8remerkede overf\u00f8ringer. Dette er tilskudd som kommunene m\u00e5 benytte til de bestemte form\u00e5lene som er angitt i statsbudsjettet2. Kartlegginger av kommunesektorens virkemidler og prioriteringer p\u00e5 kulturomr\u00e5det3 viser at: - Det er stor forskjell mellom de ulike kommunene og fylkeskommunene i hvilken grad kultur prioriteres. - Det er variasjoner i hvordan kultur organiseres p\u00e5 lokalt og regionalt niv\u00e5. - Det er variasjoner i hvordan tilskuddsordninger innrettes i de ulike regionene, og dermed hvilke deler av kultursektoren som prioriteres. En mulig utfordring som f\u00f8lge av variasjonene i kommunesektorens ulike prioriteringer, er at befolkningens tilgang p\u00e5 kunst og kultur og vilk\u00e5rene for deltakelse og aktivitet er ulik i ulike deler av landet. Kultur- og likestillingsdepartementet foresl\u00e5r derfor i Prop. 1s (2024-2025) \u00e5 etablere regionale kulturfond som en \u00f8remerket ordning for \u00e5 sikre en m\u00e5lrettet satsing p\u00e5 lokal og regional kultur. 2.2. Innspill forut for h\u00f8ringen KUD igangsatte h\u00f8sten 2022 arbeidet med Rom for deltakelse \u2013 Regjeringens kulturfrivillighetsstrategi 2023-2025. Arbeidet ble sett i sammenheng med utredningen av Regionale kulturfond. Departementet inviterte kulturfrivilligheten, kommuner, fylkeskommuner og andre akt\u00f8rer til \u00e5 gi innspill til strategiarbeidet og utredningen. Et av sp\u00f8rsm\u00e5lene departementet stilte var: \u00abHvordan kan regionale kulturfond innrettes for \u00e5 supplere \u2013 og ikke overlappe \u2013 ordninger som allerede finnes?\u00bb. Et felles innspill fra interesseorganisasjoner for kommunal sektor og kultursektoren (Norsk Kulturforum, Norsk musikkr\u00e5d, Creo, Arrang\u00f8rforum) anbefaler at de regionale kulturfondene s\u00e6rlig b\u00f8r ha som form\u00e5l \u00e5 koble det frivillige og profesjonelle kulturlivet tettere sammen, og gjennom dette styrke de regionale nettverkene p\u00e5 kulturomr\u00e5det. Disse akt\u00f8rene viser til at det ofte er vanskelig \u00e5 skaffe finansiering til satsinger og prosjekter der profesjonelle og frivillige samvirker. Fylkesordf\u00f8rer-/r\u00e5dslederkollegiet i KS leverte en felles uttalelse om regionale kulturfond, som peker p\u00e5 overordnede prinsipper de mener det er viktig \u00e5 ta hensyn til i innretningen av tiltaket. Innspillet vektlegger at regionale kulturfond m\u00e5 innrettes p\u00e5 en m\u00e5te som gir rom for regionale tilpasninger. Fylkeskommunene er positive til at fondene kan stimulere til aktivitet, men mener at det ogs\u00e5 m\u00e5 gis rom for innovasjon og utvikling. Departementet har som ledd i arbeidet med strategien ogs\u00e5 mottatt en rekke andre innspill til form\u00e5l og innretning av regionale kulturfond. Flere innspill fra b\u00e5de kultursektoren og 2 Om finansiering av kommunesektoren p\u00e5 regjeringen.no 3 Kilder: Utredning av oppgave- og ansvarsfordelingen mellom forvaltningsniv\u00e5ene p\u00e5 kulturomr\u00e5det - regjeringen.no (KUD 2018), Telemarksforkning-rapport-.pdf (noku.no), Norsk kulturindeks, Kulturtilbod (ssb.no) 4 kommunesektoren peker p\u00e5 at fylkeskommunene b\u00f8r forvalte ordningen. Norsk musikkr\u00e5d, Creo, Arrang\u00f8rforum og Norsk kulturforum tar til orde for at kulturlivets organisasjoner b\u00f8r gis mulighet til p\u00e5virke fordeling av midlene i regionale kulturfond i hvert enkelt fylke gjennom s\u00e5kalte \u00abtildelingsutvalg\u00bb. Akt\u00f8rene mener at disse tildelingsutvalgene skal best\u00e5 av oppnevnte fra frivilligheten, kommunene og det profesjonelle, som kan bidra til forankring, legitimitet og en treffsikker forvaltning av midlene. Innspill fra flere av kulturfrivillighetens organisasjoner peker p\u00e5 at fremtidige regionale kulturkretser b\u00f8r medvirke. Nettverk for regionale teaterr\u00e5d anbefaler at regionale kulturfond b\u00f8r forvaltes av Kulturdirektoratet for \u00e5 styrke deres involvering med de frivillige i kulturlivet. Innspill fra b\u00e5de profesjonelle og frivillige akt\u00f8rer i kultursektoren, fylkeskommuner og kommuner (Norsk teater- og orkesterforening, Norske festivaler, Norsk Revy, Klassisk, Frilynt, Nynorsk kultursentrum, Vestland fylkeskommune, Skien kommune m.fl.) understreker at etablering av regionale kulturfond ikke m\u00e5 erstatte eller f\u00f8re til nedbygging av det nasjonale kulturfondet, som forvaltes av Kulturr\u00e5det, eller eksisterende statlige og kommunale tilskuddsordninger, men komme i tillegg til disse. Flere akt\u00f8rer (Kulturalliansen, Landsr\u00e5det for kultur i Nord-Norge, Norsk kulturvernforbund m.fl.) viser til at det er behov for samordning, forenkling og mulighet for \u00e5 kunne s\u00f8ke om driftsmidler. Videre har departementet mottatt innspill om at b\u00e5de frivillige, profesjonelle og kommuner b\u00f8r kunne s\u00f8ke midler fra regionale kulturfond, og at form\u00e5l m\u00e5 tilpasses etter lokale og regionale behov. 3 Struktur og oppbygning av utkastet til forskrift Departementet foresl\u00e5r en forskrift som er delt i fire kapitler. Kapittelinndelingen har til hensikt \u00e5 skape en logisk sammenheng i regelverket, men ogs\u00e5 \u00e5 fungere som et pedagogisk hjelpemiddel for s\u00f8kere av ordningen og fylkeskommunene. Kapittel 1 i utkastet inneholder innledende bestemmelser om form\u00e5l med ordningen, forvaltning og bevilgning. Kapittel 2 i utkastet har overskriften \u00abBestemmelser om tilskuddsmottakere, tildeling, kontroll og klage\u00bb. Kapittelet inneholder bestemmelser som regulerer forholdet mellom fylkeskommunen som forvalter, og s\u00f8kere og tilskuddsmottakere. Kapittelet inneholder bestemmelser om tildelingskriterier og hvem som kan motta tilskudd. I tillegg inneholder kapittelet hjemler for fylkeskommunen til \u00e5 drive kontroll med bruken av tilskuddet, regler om klageadgang, rapporteringsplikt og regler for bruken av tilskuddet. Kapittel 3 i utkastet inneholder bestemmelser om fylkeskommunens forvaltning. Kapittelet regulerer forholdet mellom fylkeskommunen, Kultur- og 5 likestillingsdepartementet og Stortinget, der ikke annet f\u00f8lger av bakgrunnsretten4. Kapittelet p\u00e5legger fylkeskommunen enkelte plikter. Kapittel 4 i utkastet, \u00abSluttbestemmelser\u00bb, inneholder kun en bestemmelse om ikrafttredelse av forskriften. 4 Hovedpunkter i forslaget 4.1 Innledning Forslaget tar sikte p\u00e5 \u00e5 hensynta innspill departementet har mottatt fra ulike deler av kultursektoren, frivillig sektor og kommunesektoren i forkant av h\u00f8ringen, s\u00e6rlig med hensyn til form\u00e5let med ordningen. Videre s\u00f8ker forslaget \u00e5 balansere ulike og dels motstridende hensyn. Det skal b\u00e5de ivareta det kommunale selvstyret og statens behov for \u00e5 sikre at Stortingets bevilgning bidrar til \u00e5 oppfylle form\u00e5let med ordningen. Videre s\u00f8ker forslaget \u00e5 balansere hensynet til medvirkning i forvaltningen av ordningen med \u00e5 gi fylkeskommunene rom til \u00e5 gj\u00f8re selvstendige vurderinger av ressursbruk og organisering. Departementet legger til grunn at det er gode grunner til \u00e5 gi fylkeskommunene stor frihet i forvaltningen av ordningen, og dette gjenspeiles i forslaget. For \u00f8vrig bemerker departementet at forslaget inneb\u00e6rer \u00e5 etablere et nytt virkemiddel p\u00e5 kulturomr\u00e5det, og at det ikke er mulig \u00e5 overskue alle mulige konsekvenser av forslaget p\u00e5 n\u00e5v\u00e6rende tidspunkt. Departementet legger til grunn at det kan bli n\u00f8dvendig \u00e5 justere forskriften p\u00e5 bakgrunn av fylkeskommunenes og s\u00f8kernes erfaringer med den, etter at den har virket i en periode. I det f\u00f8lgende omtales hovedpunkter i forslaget. Merknader til den enkelte bestemmelse f\u00f8lger under punkt 6. 4.2 Form\u00e5let med ordningen Utkastet til forskrift \u00a7 1, \u00abForm\u00e5l\u00bb, lyder: \u00abTilskuddsordningen Regionale kulturfond skal bidra til gode lokalsamfunn og et \u00e5pent, inkluderende og mangfoldig kulturliv i hele landet. Tilskuddsmidlene skal stimulere til \u00f8kt aktivitet og deltakelse i kulturlivet, styrke samspill mellom profesjonelt og frivillig kulturliv, forsterke lokal og regional kulturfrivillighet og bidra til \u00f8kt kvalitet p\u00e5 kunst- og kulturtilbudet lokalt og regionalt.\u00bb F\u00f8rste punktum (setning) er ment \u00e5 ivareta to forhold. For det f\u00f8rste at ordningen er forankret i overordnede nasjonale politiske m\u00e5l jf. Hurdalsplattformen, n\u00e6rmere bestemt 4 \u00abBakgrunnsretten\u00bb er et samlebegrep som brukes om gjeldende regelverk som kommer i tillegg til det som f\u00f8lger direkte av utkastet til forskrift. En rekke regler vil gjelde uavhengig av og i tillegg til forskriften: I dette tilfellet er kommuneloven og forvaltningsloven sentrale, men en rekke andre lover og forskrifter vil kunne komme til anvendelse, i tillegg ulovfestet rett (retts- og forvaltningspraksis, sedvaner mv.). Det sentrale er at dette er regler som uansett vil gjelde, og at det derfor i utgangspunktet ikke er n\u00f8dvendig \u00e5 regulere dem s\u00e6rskilt i forskriften. 6 at ordningen skal bidra til gode lokalsamfunn og et \u00e5pent, inkluderende og mangfoldig kulturliv. Regjeringen har som m\u00e5l at folk skal kunne leve gode liv i hele Norge, og vil legge til rette for levende lokalsamfunn i hele landet gjennom desentraliserte l\u00f8sninger. Tilgang til og deltakelse i kulturtilbud er viktige faktorer for \u00e5 skape gode lokalsamfunn. Regionale kulturfond er et eksempel p\u00e5 en m\u00e5lrettet desentralisert l\u00f8sning, hvor regjeringen foresl\u00e5r at fylkeskommunene f\u00e5r i oppgave \u00e5 fordele tilskuddsmidler p\u00e5 kulturomr\u00e5det. Departementet foresl\u00e5r p\u00e5 denne bakgrunn at det tas inn i form\u00e5lsbestemmelsen at ordningen skal bidra til gode lokalsamfunn i hele landet. For det andre viser bestemmelsen til at ordningen skal bidra til et \u00e5pent, inkluderende og mangfoldig kulturliv (i hele landet). Formuleringen f\u00f8lger opp regjeringens kultur- og likestillingspolitikk, og s\u00f8ker \u00e5 ivareta det ansvaret alle forvaltningsniv\u00e5ene har for \u00e5 sikre \u00e5penhet, mangfold og inkludering i kulturlivet. Utkastet \u00a7 1 andre punktum sl\u00e5r fast hvilke kulturpolitiske m\u00e5l ordningen er ment \u00e5 bidra til \u00e5 n\u00e5. For det f\u00f8rste skal tilskudd fra ordningen bidra til \u00f8kt aktivitet og deltakelse i kulturlivet. For det andre er forslaget ment \u00e5 ivareta innspill departementet har mottatt om at eksisterende tilskuddsordninger i liten grad prioriterer samspill mellom frivillige og profesjonelle kulturut\u00f8vere. Forslaget skal ogs\u00e5 ivareta innspill om at regionale kulturfond b\u00f8r ivareta kulturfrivilligheten spesielt, ved \u00e5 forsterke lokal og regional kulturfrivillighet. Endelig skal ordningen bidra til \u00f8kt kvalitet p\u00e5 kunst- og kulturtilbudet lokalt og regionalt. Departementet vil gjennom \u00e5 benytte et \u00e5pent kvalitetsbegrep som kriterium innenfor rammen av kunst og kultur, gi forvalterne av ordningen en mulighet til \u00e5 legge sin kvalitetsforst\u00e5else til grunn i sine vurderinger av m\u00e5loppn\u00e5else. Et eksempel p\u00e5 \u00f8kt kvalitet kan v\u00e6re at forvalterne gir tilskudd til at kulturfrivilligheten kan knytte til seg profesjonelle krefter, som instrukt\u00f8rer, musikere, dirigenter, regiss\u00f8rer eller solister, som h\u00f8yner den kunstneriske kvaliteten p\u00e5 tilbudet/aktiviteten/prosjektet. Andre eksempler p\u00e5 \u00f8kt kvalitet, kan v\u00e6re \u00e5 legge til rette for profesjonelle akt\u00f8rers kunstneriske virksomhet, eller forbedring av infrastrukturen p\u00e5 kulturomr\u00e5det. Det er departementets klare intensjon at de statlige midlene i ordningen skal komme i tillegg til fylkeskommunenes eksisterende bevilgninger til kulturtiltak. Form\u00e5let med Stortingets bevilgning vil ikke oppn\u00e5s dersom midlene erstatter eksisterende statlige eller fylkeskommunale bevilgninger. Det samme gjelder dersom midlene brukes til \u00e5 oppfylle finansieringsforpliktelser regionene allerede er bundet av gjennom Stortingets vedtak, eller i henhold til avtaler mellom forvaltningsniv\u00e5ene eller med kulturinstitusjoner. Intensjonen er at den statlige bevilgningen til regionale kulturfond skal bidra til mer aktivitet i det lokale og regionale kulturlivet, jf. utkastet \u00a7 1. For at m\u00e5lene i form\u00e5lsbestemmelsen skal n\u00e5s, b\u00f8r midlene komme i tillegg til fylkeskommunenes n\u00e5v\u00e6rende bevilgninger til kulturform\u00e5l. Dersom ordningen brukes som argument for \u00e5 kutte i eksisterende bevilgninger til de kulturform\u00e5lene som ordningen er ment \u00e5 ivareta, vil det indikere at ordningen ikke er egnet til \u00e5 oppfylle form\u00e5let i henhold til regjeringens kulturpolitikk. Utkastet til forskrift legger imidlertid ingen f\u00f8ringer p\u00e5 regionale budsjettprosesser (utover det som i henhold til forskriften gjelder for tildelinger fra selve 7 ordningen), i tr\u00e5d med det kommunale selvstyret. Departementet tar sikte p\u00e5 \u00e5 evaluere ordningens m\u00e5loppn\u00e5else i tr\u00e5d med Bestemmelser om \u00f8konomistyring i staten punkt 6.55. Utkastet til form\u00e5lsbestemmelse er overordnet, og er ment \u00e5 favne vidt. Dette er b\u00e5de for \u00e5 sikre fylkeskommunene stor frihet i prioriteringen av midlene, og samtidig ta h\u00f8yde for kultursektorens store variasjoner og ulike behov i ulike deler av landet. Departementet ber om innspill til ordlyden i form\u00e5lsparagrafen. 4.3 Forvaltning, forankring og medvirkning Utkastet til forskrift \u00a7 2 f\u00f8rste ledd, lyder: \u00abOrdningen forvaltes av den enkelte fylkeskommune, p\u00e5 bakgrunn av Stortingets bevilgning. Flere fylkeskommuner kan samarbeide om forvaltningen.\u00bb Forslaget inneb\u00e6rer at fylkeskommunen selv st\u00e5r fritt til \u00e5 organisere forvaltningen av Stortingets bevilgning til ordningen. Utgangspunktet etter kommuneloven \u00a7 5-3 er at fylkestinget er det \u00f8verste organet i kommunen og treffer vedtak p\u00e5 vegne av kommunen. Videre vil kommunelovens regler om delegering mv. gjelde fullt ut. Det vil si at fylkestinget kan delegere myndighet til \u00e5 treffe vedtak til andre folkevalgte organer, ordf\u00f8reren eller kommunedirekt\u00f8ren (som igjen kan delegere videre nedover i administrasjonen), innenfor rammene av kommuneloven eller annen lov. Etter det kommunale selvstyret skal fylkeskommunene selv kunne velge den organiseringen av sin egen forvaltningsvirksomhet som passer best. Departementet legger til grunn at det ikke er grunn til \u00e5 fravike dette utgangspunktet for forvaltningen av Regionale kulturfond. Forslaget inneb\u00e6rer ingen krav til at det skal opprettes fordelingsutvalg eller andre armlengdeorganer, slik departementet har f\u00e5tt enkelte innspill om. Bestemte krav om \u00e5 opprette egne organer vil legge b\u00e5nd p\u00e5 ressursprioriteringer i fylkeskommunen, som i mange tilfeller kan medf\u00f8re et brudd med det kommunale selvstyret. Departementet bemerker at forslaget inneb\u00e6rer at fylkeskommunen likevel kan opprette fordelingsutvalg dersom den finner det form\u00e5lstjenlig og det er i tr\u00e5d med gjeldende delegeringsregler. Det er imidlertid ikke departementets intensjon at det skal oppnevnes slike organer, fordi det er \u00f8nskelig at forvaltning av ordningen skal v\u00e6re s\u00e5 lite ressurskrevende som mulig innenfor rammene av form\u00e5let. Regjeringen har nylig fremmet forslag om endringer i kulturloven.6 Forslaget inneb\u00e6rer en lovfesting av det (allerede gjeldende) prinsippet om armlengdes avstand. Prinsippet inneb\u00e6rer, forenklet forklart, at avgj\u00f8relser som i hovedsak er basert p\u00e5 kunst- og kulturfaglig skj\u00f8nn skal tas av personer med relevant fagkompetanse, uten innblanding eller overstyring fra politiske styresmakter. Prinsippet inneb\u00e6rer imidlertid ingen plikt for styresmaktene til \u00e5 beslutte at tildelinger skal basere seg p\u00e5 slikt kunst- og kulturfaglig skj\u00f8nn. Det inneb\u00e6rer heller ingen plikt til \u00e5 opprette egne armlengdesorganer for kulturforvaltningen. Prinsippet er heller ikke i veien for at politiske styresmakter kan 5 Reglement_for_okonomistyring_i_staten.pdf (regjeringen.no) 6 Prop. 6 L (2024\u20132025) - regjeringen.no 8 fastsette overordnede rammer og m\u00e5l for kulturpolitikken, samt \u00f8konomiske og juridiske rammer for tildelinger. At fylkeskommunen kan fastsette slike overordnede forutsetninger, gjelder ogs\u00e5 i tilfeller der det er besluttet at den endelige vurderingen om \u00e5 tildele midler skal baseres p\u00e5 kunst- og kulturfaglig skj\u00f8nn. Dersom det f\u00f8rst er besluttet at tildelingen skal basere seg p\u00e5 kunst- og kulturfaglig skj\u00f8nn, vil imidlertid prinsippet gj\u00f8re at fagpersoner, og ikke politiske styresmakter, skal fatte selve avgj\u00f8relsen om tildeling. Grensene mellom politisk styring og autonomi er mer omfattende dr\u00f8ftet i fremlegget av kulturloven, se Prop. 6 L, punkt 7.5.2 p\u00e5 s. 25. Det er departementets intensjon at beslutninger om tildelinger under Regionale kulturfond skal kunne tas p\u00e5 politisk niv\u00e5, dersom fylkeskommunene \u00f8nsker det, og dersom tildelingene ikke baserer seg p\u00e5 kunst- og kultufaglig skj\u00f8nn. Det som er gjennomg\u00e5tt ovenfor om kommunelovens regler om delegasjon og organisering, samt prinsippet om armlengdes avstand, utgj\u00f8r rammene for dette utgangspunktet. Selv om det ikke foresl\u00e5s eksplisitte regler om saksbehandling eller medvirkning, er departementet opptatt av at kultursektoren involveres i prosessen rundt forvaltningen av ordningen. I en rekke prosesser er medvirkning og involvering p\u00e5lagt etter andre rettsgrunnlag enn forskriften, av hensyn til demokratiske prosesser og behovet for gode beslutningsgrunnlag. Utkastet \u00a7 10 sl\u00e5r fast at \u00abfylkeskommunen skal lyse ut midler som tildeles etter denne forskriften i en eller flere s\u00e6rskilte utlysninger\u00bb. Form\u00e5let med bestemmelsen er \u00e5 s\u00f8rge for at midlene enten blir s\u00f8kbare eller tildelt basert p\u00e5 visse kriterier. Det stilles ikke formkrav til utlysningen, slik at det skal bli enklest mulig for fylkeskommunene \u00e5 oppfylle kravet. Kravet til s\u00e6rskilt utlysning har til hovedhensikt \u00e5 s\u00f8rge for at ordningen blir gjort kjent for kultursektoren og andre relevante akt\u00f8rer. Kravet til s\u00e6rskilt utlysning har den effekt at det ikke er anledning til \u00e5 disponere Stortingets bevilgning til ordningen gjennom fylkeskommunenes eksisterende virkemiddelapparat. En s\u00e6rskilt utlysning vil gj\u00f8re det enklere \u00e5 f\u00f8lge midlene fra ordningen, som igjen vil gj\u00f8re det enklere \u00e5 evaluere hvorvidt ordningen n\u00e5r sitt form\u00e5l. Kravet er ogs\u00e5 ment \u00e5 underbygge intensjonen om at Regionale kulturfond skal v\u00e6re et nytt virkemiddel, som kommer i tillegg til fylkeskommunenes eksisterende bevilgninger til kulturform\u00e5l. Samtidig legger ikke kravet til utlysning f\u00f8ringer for de fylkeskommunale budsjettprosessene. Sammenholdt med fordelene for synlighet, mener departementet at fordelene med kravet til s\u00e6rskilt utlysning er st\u00f8rre enn de prosessmessige ulempene kravet medf\u00f8rer. I flere prosesser hvor fylkeskommunene utvikler sitt virkemiddelapparat p\u00e5 kulturomr\u00e5det, har kommunene et ansvar for \u00e5 involvere kultursektoren. For eksempel har fylkeskommunene, i henhold til plan- og bygningsloven, et ansvar for \u00e5 sikre medvirkning i regionale planprosesser. N\u00e5r det gjelder det fylkeskommunale planprosessene, viser departementet til Prop. 6 L om endringer i kulturloven7: 7 Prop. 6 L (2024\u20132025) - regjeringen.no 9 \u00abDet blir endeleg f\u00f8resl\u00e5tt ei f\u00f8resegn om fylkeskommunal og kommunal planlegging p\u00e5 kulturfeltet. F\u00f8resegna vil p\u00e5leggje fylkeskommunar og kommunar \u00e5 utarbeide ei skriftleg oversikt over status og utviklingsbehov p\u00e5 kulturfeltet. Oversikta skal liggje som grunnlag for planarbeidet. Vidare vil f\u00f8resegna p\u00e5leggje fylkeskommunar og kommunar \u00e5 fastsetje overordna m\u00e5l og strategiar for kulturfeltet. M\u00e5la og strategiane skal vere eigna til \u00e5 m\u00f8te dei utfordringane som er identifiserte. Kravet vil kunne oppfyllast gjennom samfunnsdelen i kommuneplanen. F\u00f8rem\u00e5let er \u00e5 sikre at fylkeskommunar og kommunar tar det ansvaret dei har for \u00e5 \u00abfremja og leggja til rette for eit breitt spekter av kulturverksemd\u00bb (jf. \u00a7 1).\u00bb Dersom Stortinget vedtar denne foresl\u00e5tte endringen i kulturloven, antar departementet at det er naturlig at forvaltningen av regionale kulturfond inng\u00e5r i fylkeskommunenes overordnede strategier, som skal m\u00f8te de utfordringene som er identifisert i kultursektoren. Totalt sett s\u00f8ker forvaltningsbestemmelsene i forskriften \u00e5 s\u00f8rge for at ordningen blir synlig og tilgjengelig for kultursektoren, uten \u00e5 p\u00e5legge fylkeskommunen un\u00f8dvendig byrdefulle saksbehandlingsregler. Departementet legger til grunn at fylkeskommunene s\u00f8rger for involvering og medvirkning der det er hensiktsmessig. Departementet ber om innspill til de bestemmelsene som her er gjennomg\u00e5tt, s\u00e6rlig med sikte p\u00e5 \u00e5 ivareta s\u00f8kerne best mulig innenfor rammene av det kommunale selvstyret. Departementet er opptatt av at samiske og nasjonale minoriteters interesser hensyntas i forvaltningen av ordningen. Statens plikter overfor den samiske befolkningen og for nasjonale minoriteter f\u00f8lger av b\u00e5de nasjonalt lovverk og internasjonale konvensjoner. Samisk og nasjonale minoriteters kunst og kultur er derfor et at ansvar for den nasjonale kulturpolitikken, det vil si det offentlige p\u00e5 alle forvaltningsniv\u00e5er, jf. Meld. St. 8 (2018- 2019) Kulturens kraft, side 73-74 og Meld. St 22 (2022 og 2023) Kunstnark\u00e5r, side 31-33. Departementet har vurdert om det er behov for en s\u00e6rskilt bestemmelse som regulerer involvering eller medvirkning fra representanter for samiske interesser. Etter sameloven \u00a7 4-4 har fylkeskommunene en plikt til \u00e5 konsultere representanter for ber\u00f8rte samiske interesser i \u00absaker om lokale forskrifter og andre beslutninger eller tiltak som vil kunne p\u00e5virke samiske interesser direkte\u00bb. Rekkevidden av konsultasjonsplikten er videre klarlagt i Kommunal- og distriktsdepartementets veileder for kommuner og fylkeskommuner om konsultasjoner med samiske interesser.8 Av hensyn til det kommunale selvstyret og departementets \u00f8nske om \u00e5 gi fylkeskommunene stor frihet i forvaltningen, er det ikke foresl\u00e5tt noen s\u00e6rskilt bestemmelse om involvering av representanter for samiske interesser i utkastet til forskrift. Departementet legger til grunn at bestemmelsene i sameloven kapittel 4 gir tilstrekkelig regulering av konsultasjoner med representanter for samiske interesser. 8veileder-for-kommuner-og-fylkeskommuner-om-konsultasjoner-med-samiske- interesser.pdf (regjeringen.no) 10 Departementet ber om h\u00f8ringsinstansenes tilbakemelding p\u00e5 om det er behov for en s\u00e6rskilt regulering av involvering av representanter for samiske interesser. Etter utkastet \u00a7 2 skal ordningen forvaltes av fylkeskommunene. Ordningen gjelder ikke for Svalbard og Jan Mayen, og departementet har ikke funnet det n\u00f8dvendig med noen egen bestemmelse om forskriftens virkeomr\u00e5de. 4.4 Hvem som kan s\u00f8ke og tildelingskriterier Departementet vurderer at det er hensiktsmessig at fylkeskommunen i stor grad fastsl\u00e5r kriterier for ordningen. Departementet foresl\u00e5r likevel noen overordnede rammer for tildelingene. Rammene har til hensikt \u00e5 sikre at midlene tildeles i tr\u00e5d med ordningens form\u00e5l. Utkastet \u00a7 3, lyder: \u00abAkt\u00f8rer som er registrert i enhetsregisteret og som har sin hovedvirksomhet i Norge, kan motta tilskudd. Fylkeskommunen kan fastsette ytterligere vilk\u00e5r om hvem som kan motta tilskudd.\u00bb F\u00f8rste ledd sl\u00e5r fast to vilk\u00e5r: Tilskuddsmottaker m\u00e5 v\u00e6re registrert i enhetsregisteret, og ha sin \u00abhovedvirksomhet\u00bb i Norge. Andre ledd gir fylkeskommunen hjemmel til \u00e5 fastsette ytterligere vilk\u00e5r om hvem som kan motta st\u00f8tte. Det er ikke noe krav om at vilk\u00e5rene er like for alle tilskuddene, jf. at midlene kan fordeles gjennom en eller flere s\u00e6rskilte utlysninger, jf. utkastet \u00a7 10. Utkastet \u00a7 4 lyder: \u00abTildelinger etter denne forskriften skal gis innenfor rammene av form\u00e5let med ordningen, jf. \u00a7 1. Det kan gis tilskudd til tiltak og aktiviteter i hele Norge. Det kan ikke gis tilskudd til a. aktiviteter eller tiltak som hovedsakelig inneb\u00e6rer idrett eller friluftsliv, b. kausjon eller annen \u00f8konomisk garanti, c. investeringer i tilskuddsmottakers egenkapital, d. renter og avdrag p\u00e5 l\u00e5n og refinansiering av gjennomf\u00f8rte prosjekter. Fylkeskommunen kan fastsette \u00f8vrige tildelingskriterier.\u00bb Som ordlyden tilsier, kan fylkeskommunen gi tilskudd til alle tiltak og aktiviteter som faller inn under form\u00e5let med ordningen, jf. \u00a7 1. Dette sikrer fylkeskommunen en sv\u00e6rt vid skj\u00f8nnsmargin, jf. dr\u00f8ftingen av form\u00e5lsbestemmelsens rekkevidde under dette notatet punkt 4.2. Fylkeskommunen kan ogs\u00e5 fastsette ytterligere tildelingskriterier dersom de finner det form\u00e5lstjenlig, jf. fjerde ledd. Med unntak av de f\u00e5 begrensninger som f\u00f8lger av \u00a7 4 tredje ledd (se under), fastsetter forskriften ingen krav til hva tilskuddet kan brukes til, innenfor rammene av form\u00e5let. Departementet legger derfor til grunn at det i de fleste tilfeller vil bli n\u00f8dvendig for fylkeskommunen \u00e5 fastsette ytterligere kriterier. 11 Departementet har mottatt innspill om at det er s\u00e6rlig behov for tilskudd til tiltak som muliggj\u00f8r samarbeid mellom frivillige og profesjonelle kulturut\u00f8vere. Dette perspektivet er derfor s\u00e6rskilt synliggjort i form\u00e5lsbestemmelsen. Departementet har vurdert om det er hensiktsmessig med en bestemmelse som spisser tildelingene mot slike tiltak, men er kommet til at det ikke er hensiktsmessig. For det f\u00f8rste fordi sammensetningen av kultursektoren og behovene i de ulike regionene er ulike, og det derfor er hensiktsmessig at de felles tildelingskriteriene er \u00e5pne. For det andre vil tildelingskriterier som f\u00f8rst sl\u00e5r fast at det kan gis tilskudd til mange ulike form\u00e5l, og deretter sl\u00e5r fast at tiltak som gjelder samarbeid mellom frivillige og profesjonelle b\u00f8r prioriteres, bli krevende \u00e5 tolke og forvalte. Departementet foresl\u00e5r derfor ingen slik bestemmelse. Det er likevel departementets intensjon at slike tiltak prioriteres der det er hensiktsmessig. Forslaget om \u00e5 avgrense mot idrett og friluftsliv har sammenheng med forskriftens form\u00e5l. Midlene er ment \u00e5 tilfalle det som tradisjonelt har v\u00e6rt forst\u00e5tt som den frivillige og profesjonelle kultursektoren. Dersom fylkeskommunene kan gi tilskudd til idretts- og friluftstiltak, blir det mindre igjen til de tiltakene som ligger i kjernen av form\u00e5let med ordningen. Departementet bemerker for ordens skyld at regelen ikke inneb\u00e6rer noen avgrensning mot tiltak som gjelder kulturvern. For slike tiltak, som for andre, m\u00e5 det vurderes om tiltaket ligger innenfor rammene av form\u00e5let med ordningen. Departementet har vurdert om ordningen ogs\u00e5 skal avgrenses mot investeringer og kostnader knyttet til bygg og lokaler for kulturut\u00f8velse. Det er gitt innspill til kulturfrivillighetsstrategien om at det er et stort behov for flere egnede lokaler. Forslaget inneb\u00e6rer derfor ingen direkte avgrensning mot \u00e5 gi tilskudd til bygg. Slike tilskudd m\u00e5 imidlertid, som \u00f8vrige tildelinger fra ordningen, bidra til \u00e5 oppn\u00e5 form\u00e5let med ordningen, jf. utkastet \u00a7 4 f\u00f8rste ledd. Det kan p\u00e5 den annen side argumenteres for at det allerede finnes en rekke statlige og kommunale ordninger som gir tilskudd til kulturbygg og lokaler, og at s\u00f8knader som gjelder disse form\u00e5lene b\u00f8r henvises til de aktuelle ordningene, og derfor ekskluderes fra denne ordningen. Departementet har imidlertid falt ned p\u00e5 at fylkeskommunene b\u00f8r gis anledning til \u00e5 gj\u00f8re en vurdering av hvilke lokale og regionale behov som b\u00f8r m\u00f8tes gjennom utlysning av Regionale kulturfond, og at det kan v\u00e6re legitimt \u00e5 prioritere tilskudd til lokaler og bygg for \u00e5 oppn\u00e5 form\u00e5let med ordningen, jf. \u00a7 1. Departementet har ogs\u00e5 vurdert om det b\u00f8r v\u00e6re mulighet til \u00e5 gi fler\u00e5rige tilskudd under ordningen, med forbehold om Stortingets budsjettvedtak. Dette kan v\u00e6re \u00f8nskelig for \u00e5 skape forutsigbarhet for tilskuddsmottakerne. Det vil samtidig f\u00f8re til en mindre ryddig forvaltning av ordningen, fordi det m\u00e5 tas forbehold om Stortingets budsjettvedtak, slik at fylkeskommunen ikke kan garantere for tilskuddene. I tillegg kan en slik l\u00f8sning by p\u00e5 utfordringer knyttet til skiftende politiske landskap b\u00e5de p\u00e5 Stortinget og i fylkeskommunen. Endelig har fler\u00e5rige tilskudd, sett i sammenheng med den vide skj\u00f8nnsmarginen i tildelingskriteriene, potensiale for \u00e5 tappe ordningen for midler slik at den kommer f\u00e6rre til gode enn det som er mulig. Departementet foresl\u00e5r, etter en helhetsvurdering, at det ikke kan gis fler\u00e5rige tilskudd fra ordningen. 12 Departementet ber om tilbakemelding p\u00e5 om de foresl\u00e5tte avgrensningsreglene er hensiktsmessige, og om det eventuelt finnes andre hensiktsmessige eller n\u00f8dvendige avgrensninger. For \u00f8vrig viser departementet til merknad til \u00a7 4 under i punkt 6 i h\u00f8ringsnotatet. 4.5 Klage Utkastet \u00a7 8 lyder: \u00abEnkeltvedtak fattet av fylkeskommunen etter denne forskriften kan p\u00e5klages i henhold til forvaltningsloven \u00a7 28 andre ledd.\u00bb Bestemmelsen regulerer tilskuddsmottakernes klageadgang, og sl\u00e5r fast at forvaltningslovens alminnelige regler om klage gjelder. Departementet har vurdert om det b\u00f8r v\u00e6re s\u00e6rskilte klageregler for ordningen. Det er imidlertid vanskelig \u00e5 se for seg andre uniforme l\u00f8sninger enn at departementet vil v\u00e6re klageinstans i et slikt tilfelle. En slik l\u00f8sning vil v\u00e6re uheldig. Det kommunale selvstyret tilsier at departementet b\u00f8r anlegge en sv\u00e6rt h\u00f8y terskel for \u00e5 overpr\u00f8ve fylkeskommunens skj\u00f8nnsmessige vurderinger. Etter forvaltningsloven ville departementet imidlertid hatt en slik mulighet, med mindre Kongen (i statsr\u00e5d) fastsetter at klagereglene skal begrenses, jf. forvaltningsloven \u00a7 28 fjerde ledd andre punktum. Etter departementets vurdering er det ikke behov for en slik beslutning, fordi forvaltningsloven \u00a7 28 andre ledd regulerer klageadgang i saker som gjelder enkeltvedtak fattet av fylkeskommuner p\u00e5 en m\u00e5te som gj\u00f8r at departementet sjeldent vil v\u00e6re klageorgan i praksis. Departementet vil kun v\u00e6re klageorgan der vedtak er fattet av fylkestinget eller det \u00f8verste organet i et eget rettssubjekt som har f\u00e5tt overf\u00f8rt myndighet fra fylkeskommunen. Om forvaltningen i fylkeskommunen l\u00f8ses p\u00e5 andre m\u00e5ter, vil klageinstans v\u00e6re fylkestinget eller organer de har oppnevnt, jf. forvaltningsloven \u00a7 28 andre ledd f\u00f8rste punktum. Disse klagereglene, som alts\u00e5 f\u00f8lger av forvaltningsloven \u00a7 28 andre ledd, er etter departementets syn tilfredsstillende for Regionale kulturfond. Det f\u00f8lger for \u00f8vrig av kommuneloven \u00a7 2-2 at det m\u00e5 v\u00e6re n\u00f8dvendig og s\u00e6rskilt begrunnet dersom hovedregelen i forvaltningsloven \u00a7 28 andre ledd skal fravikes ved at det fastsettes at et statlig organ skal v\u00e6re klageinstans for fylkeskommunale vedtak. Departementet kan ikke p\u00e5 n\u00e5v\u00e6rende tidspunkt se noen tilfeller hvor det vil v\u00e6re n\u00f8dvendig \u00e5 fravike hovedregelen. I de tilfeller departementet er klageorgan etter hovedregelen i forvaltningsloven \u00a7 28 andre ledd, vil departementet anlegge en sv\u00e6rt h\u00f8y terskel for \u00e5 overpr\u00f8ve fylkestingets skj\u00f8nnsut\u00f8velse, og langt p\u00e5 vei n\u00f8ye seg med \u00e5 vurdere om det foreligger saksbehandlingsfeil, feil faktum eller feil ved rettsanvendelsen. Denne terskelen kommer til uttrykk i forvaltningsloven \u00a7 34 andre ledd, som sl\u00e5r fast at \u00abder statlig organ er klageinstans for vedtak truffet av en kommune eller fylkeskommune, skal klageinstansen legge stor vekt p\u00e5 hensynet til det kommunale selvstyre ved pr\u00f8ving av det frie skj\u00f8nn\u00bb. 13 5 \u00d8konomiske og administrative konsekvenser Forslaget inneb\u00e6rer enkelte administrative konsekvenser for fylkeskommunene. For det f\u00f8rste inneb\u00e6rer selve fordelingen av midlene under ordningen, og forvaltningen av den, noen \u00f8konomiske og administrative konsekvenser. For det andre inneb\u00e6rer forslaget enkelte administrative forpliktelser for fylkeskommunene, s\u00e6rlig i forbindelse med rapportering (se utkastet \u00a7\u00a7 12 og13). For \u00e5 ta h\u00f8yde for dette, foresl\u00e5r departementet at fylkeskommunen kan bruke inntil fem prosent av bevilgningen til \u00e5 dekke egne administrasjonskostnader. Departementet legger til grunn at de bestemmelsene som forplikter fylkeskommunene er s\u00e5 overordnede og generelle, at det kan utvikles en praksis for forvaltningen som holder administrasjonskostnadene innenfor fem prosent. Departementet ber likevel om h\u00f8ringsinstansenes, s\u00e6rlig fylkeskommunenes, tilbakemelding p\u00e5 om utkastets krav kan ivaretas innenfor rammene av fem prosent av bevilgningen. Forslaget inneb\u00e6rer for \u00f8vrig ikke \u00f8konomiske konsekvenser utover Stortingets bevilgning til ordningen. Stortinget vil fastsette bevilgningen til den enkelte fylkeskommune i forbindelse med den \u00e5rlige behandlingen av statsbudsjettet. 6 Merknader til de enkelte bestemmelsene Til \u00a7 1 Form\u00e5lsbestemmelsen sl\u00e5r fast at tilskuddsordningen skal bidra til gode lokalsamfunn og et \u00e5pent, inkluderende kulturliv i hele landet. Tilskuddsmidlene skal stimulere til \u00f8kt aktivitet og deltakelse i kulturlivet, styrke samspill mellom profesjonelt og frivillig kulturliv, forsterke lokal og regional kulturfrivillighet og bidra til \u00f8kt kvalitet p\u00e5 kunst- og kulturtilbudet lokalt og regionalt. Departementet viser for \u00f8vrig til omtale under h\u00f8ringsnotatet punkt 4.2. Til \u00a7 2 Bestemmelsen f\u00f8rste ledd, f\u00f8rste punktum sl\u00e5r fast at ordningen forvaltes av fylkeskommunene, p\u00e5 bakgrunn av Stortingets bevilgning. Det er alts\u00e5 fylkeskommunen som forest\u00e5r selve forvaltningen av midlene overfor tilskuddsmottakerne, innenfor rammene av forskriften og Stortingets forutsetninger. F\u00f8rste ledd andre punktum sl\u00e5r fast at flere fylkeskommuner kan samarbeide om forvaltningen. Bestemmelsen har til hensikt \u00e5 gi fleksibilitet, blant annet med hensyn til eksisterende virkemidler fylkeskommunene forvalter sammen. Departementet viser for eksempel til de tre nordligste fylkeskommunenes samarbeid p\u00e5 kulturomr\u00e5det gjennom Nordnorsk kulturavtale. Bestemmelsen inneb\u00e6rer ingen plikt til \u00e5 inng\u00e5 samarbeid. Andre ledd sl\u00e5r fast at fylkeskommunen kan \u00f8ke ordningens ramme utover Stortingets bevilgning ved bevilge egne midler til ordningen. Bestemmelsen er tatt inn av hovedsakelig pedagogiske hensyn. Formuleringen \u00abp\u00e5 bakgrunn av Stortingets bevilgning\u00bb i f\u00f8rste ledd, sammenholdt med kravet i \u00a7 10 til s\u00e6rskilt utlysning, er egnet til 14 \u00e5 skape forvirring rundt mulighet til \u00e5 tilf\u00f8re egne midler til ordningen. Bestemmelsen er derfor tatt inn for \u00e5 klargj\u00f8re at fylkeskommunene har en slik mulighet. Til \u00a7 3 Bestemmelsen regulerer hvem som kan motta tilskudd. F\u00f8rste ledd sl\u00e5r fast to vilk\u00e5r for \u00e5 motta tilskudd. S\u00f8ker m\u00e5 v\u00e6re registrert i Enhetsregisteret, og ha sin hovedvirksomhet i Norge. Begrepet \u00abhovedvirksomhet\u00bb gir anvisning p\u00e5 en skj\u00f8nnsmessig vurdering der form\u00e5let er \u00e5 sikre at ordningens regionale profil ivaretas ved at det ikke gis tilskudd til aktiviteter som i hovedsak foreg\u00e5r utenfor Norge. Andre ledd sl\u00e5r fast at fylkeskommunen kan fastsette ytterligere vilk\u00e5r om hvem som kan motta tilskudd. Dette kan gj\u00f8res i egne ordninger eller vedtak, eller ved at bevilgninger tilf\u00f8res fylkeskommunens eksisterende virkemiddelapparat, jf. utkastet \u00a7 9 andre ledd. Departementet viser for \u00f8vrig til omtale under h\u00f8ringsnotatet punkt 4.4. Til \u00a7 4 Bestemmelsen oppstiller tildelingskriterier som vil gjelde for alle fylkeskommunenes forvaltning av ordningen. Hovedregelen om tildeling f\u00f8lger av f\u00f8rste ledd. Her sl\u00e5s det fast at tildelinger etter forskriften skal gis innenfor rammene av form\u00e5let med ordningen. Dette inneb\u00e6rer en negativ avgrensning, med sv\u00e6rt vid skj\u00f8nnsmargin for fylkeskommunene til \u00e5 innrette ordningen slik de mener er mest form\u00e5lstjenlig. Det vil v\u00e6re opp til den enkelte fylkeskommune \u00e5 tolke forskriften \u00a7 1 for \u00e5 avgj\u00f8re hvor rammene for ordningens form\u00e5l skal fastsettes. Departementet legger til grunn at dette trolig vil by p\u00e5 f\u00e5 utfordringer, fordi form\u00e5lsparagrafen er s\u00e5 skj\u00f8nnsmessig og ment \u00e5 favne vidt, jf. omtale under punkt 4.2 i h\u00f8ringsnotatet. \u00c5 knytte hovedregelen om tildeling til form\u00e5let med ordningen, vil trolig f\u00f8re til en noe ulik praksis blant fylkeskommunene. Departementet legger til grunn at en sentral begrunnelse for \u00e5 etablere regionale kulturfond som en desentralisert ordning er at fylkeskommunene skal kunne gj\u00f8re en m\u00e5lrettet satsing p\u00e5 lokal og regional kultur, og at dette n\u00f8dvendigvis vil inneb\u00e6re ulike prioritering i lys av det kommunale selvstyret. Andre ledd sl\u00e5r fast at det kan gis tilskudd til tiltak og aktiviteter i hele Norge. Regelen er ment \u00e5 sikre en fleksibel forvaltning av ordningen, slik at fylkesgrensene ikke legger f\u00f8ringer p\u00e5 hvilke tiltak en bestemt fylkeskommune kan gi tilskudd til. Departementet antar at fylkeskommune vil sikre at den bevilgningen de forvalter i all hovedsak tilfaller tiltak som gagner kultursektoren i sin egen region. Departementet finner derfor ikke grunn til \u00e5 regulere ytterligere hvor tiltakene eller aktivitetene som f\u00e5r tilskudd skal finne sted. Andre ledd inneb\u00e6rer ogs\u00e5 at s\u00f8kere kan s\u00f8ke andre fylkeskommuner enn den de i hovedsak opererer i. I enkelte tilfeller vil dette v\u00e6re form\u00e5lstjenlig, for eksempel der en s\u00f8ker har naturlig tilhold eller aktivitet i mer enn ett fylke. Uansett sikrer det et fleksibelt system. Departementet antar at det er lite sannsynlig at sv\u00e6rt mange akt\u00f8rer kommer til \u00e5 s\u00f8ke mange fylker om tilskudd til det samme tiltaket eller aktiviteten. Dersom praksis viser at bestemmelsen bidrar til en un\u00f8dvendig ressursbruk ved at mange fylkeskommuner 15 behandler like eller overlappende s\u00f8knader, vil departementet vurdere \u00e5 endre bestemmelsen. Tredje ledd inneholder regler om hva det ikke kan gis tilskudd til. Tredje ledd bokstav a. sl\u00e5r fast at det ikke kan gis tilskudd til aktiviteter eller tiltak som hovedsakelig inneb\u00e6rer idrett eller friluftsliv. Departementet viser til omtale under h\u00f8ringsnotatet punkt 4.4. Tredje ledd bokstav b. sl\u00e5r fast at det ikke kan gis tilskudd til kausjon eller annen \u00f8konomisk garanti. Bokstav c. sl\u00e5r fast at det ikke kan gis tilskudd til investeringer i tilskuddsmottakers egenkapital, og bokstav d. sl\u00e5r fast at det ikke kan gis tilskudd til renter og avdrag p\u00e5 l\u00e5n og refinansiering av gjennomf\u00f8rte prosjekter. Form\u00e5let med bestemmelsene er \u00e5 sikre at midlene faktisk ender opp i kultursektoren p\u00e5 en m\u00e5te som gir merkbare utslag i sektoren og/eller for kulturbrukere, jf. form\u00e5let med ordningen. Bestemmelsene sikrer ogs\u00e5 at bevilgningen ikke kan forsvinne i usikre \u00f8konomiske disposisjoner. Videre inneb\u00e6rer bestemmelsene at dersom fylkeskommunen for eksempel gir tilskudd til egne institusjoner, m\u00e5 det v\u00e6re til noe konkret, og ikke utelukkende for \u00e5 styrke \u00f8konomien i institusjonene. Bestemmelsen inneb\u00e6rer imidlertid ingen avgrensning mot \u00e5 gi driftstilskudd. Fjerde ledd sl\u00e5r fast at fylkeskommunen kan fastsette \u00f8vrige tildelingskriterier. Departementet viser for \u00f8vrig til omtale under h\u00f8ringsnotatet punkt 4.4. Til \u00a7 5 Bestemmelsen regulerer tilskuddsmottakernes bruk av tilskuddet og rapportering. F\u00f8rste ledd sl\u00e5r fast at tilskuddet skal brukes i tr\u00e5d med forutsetningene i denne forskrift og fylkeskommunens vedtak om tilskudd. Innholdet i bestemmelsen f\u00f8lger av bakgrunnsretten. Departementet foresl\u00e5r likevel at den inntas, av praktiske hensyn. Departementet viser til at slike bestemmelser er vanlige i forskrifter om tilskuddsforvaltning. I tillegg kan bestemmelsen forenkle forvalterens jobb med eventuelle tilbakebetalingskrav, fordi det ikke like ofte vil v\u00e6re n\u00f8dvendig med henvisninger til bakgrunnsretten. Andre ledd f\u00f8rste punktum sl\u00e5r fast at tilskuddsmottaker skal levere en rapport til fylkeskommunen om bruken av tilskuddet. Andre punktum oppstiller krav om at rapporten skal inneholde et regnskap for prosjektet, samt ellers det som er n\u00f8dvendig for at fylkeskommunen kan gjennomf\u00f8re kontroll og rapportere videre til Kultur- og likestillingsdepartementet. Departementet er opptatt av at rapporteringsregelen ikke blir un\u00f8dvendig ressurskrevende for fylkeskommunen eller byrdefull for tilskuddsmottakerne. Samtidig vurderer departementet at rapporteringsregelen er n\u00f8dvendig. B\u00e5de for \u00e5 sikre fylkeskommunen et grunnlag for kontroll med tilskuddet, og for \u00e5 sikre data for en fremtidig evaluering av m\u00e5loppn\u00e5else i ordningen. Ordlyden \u00abn\u00f8dvendig\u00bb gir anvisning p\u00e5 at fylkeskommunen kan innhente informasjon som er n\u00f8dvendige for de form\u00e5l bestemmelsen oppstiller, og ikke annen informasjon som det kan v\u00e6re \u00abnyttig\u00bb for 16 fylkeskommunnen \u00e5 innhente. Slik informasjonsinnhenting m\u00e5 tilfelle f\u00f8lge av selvstendige rettsgrunnlag. Tredje ledd sl\u00e5r fast at rapporter for tilskudd over 500.000 kroner skal inneholde regnskap bekreftet av revisor eller autorisert regnskapsf\u00f8rer. Terskelen for slik godkjennelse (summen) f\u00f8lger praksis i Kultur- og likestillingsdepartementet. For ordens skyld bemerker departementet at \u00abrevisor\u00bb skal forst\u00e5s slik det er definert i revisorloven \u00a7 1-2. \u00abAutorisert regnskapsf\u00f8rer\u00bb er regnskapsf\u00f8rere som er gitt slik status etter godkjenning av Finanstilsynet p\u00e5 gitte vilk\u00e5r, jf. regnskapsf\u00f8rerloven \u00a7 2-3. Til \u00a7 6 F\u00f8rste ledd sl\u00e5r fast at fylkeskommunen f\u00f8rer kontroll med at tilskuddet er brukt i tr\u00e5d med forutsetningene, basert p\u00e5 en risiko- og vesentlighetsvurdering. En vesentlighetsvurdering inneb\u00e6rer at kontrollen baserer seg p\u00e5 hva det anses som vesentlig \u00e5 kontrollere, for eksempel basert p\u00e5 tilskuddsbel\u00f8pets st\u00f8rrelse. En risikovurdering inneb\u00e6rer at fylkeskommunen kontrollerer tilskuddsmottakere de mener det er s\u00e6rskilt grunn til \u00e5 f\u00f8lge opp, enten som f\u00f8lge av egendefinerte kriterier, funn i rapporten eller dialog med tilskuddsmottaker, eller som f\u00f8lge av varsler eller lignende. I tillegg b\u00f8r det etter departementets syn foretas tilfeldige stikkpr\u00f8vekontroller. Andre ledd sl\u00e5r fast at tilskuddsmottaker p\u00e5 foresp\u00f8rsel skal gi alle opplysninger som er n\u00f8dvendige for at fylkeskommunen kan gjennomf\u00f8re slik kontroll som nevnt i f\u00f8rste ledd. Departementet viser til omtale av n\u00f8dvendighetskriteriet under merknad til utkastet \u00a7 5 andre ledd. Til \u00a7 7 Bestemmelsen gir fylkeskommunen hjemmel til \u00e5 kreve tilbake hele eller deler av tilskuddet dersom tilskuddet er utbetalt i strid med forskriften eller tilskuddet ikke er utbetalt eller benyttet i samsvar med forutsetningene for tildelingen. Bestemmelsen er en \u00abkan\u00bb-regel, slik at forskriften ikke p\u00e5legger fylkeskommunen noen plikt til \u00e5 kreve tilbake tilskudd. Fylkeskommunen vil imidlertid ofte v\u00e6re bundet av bakgrunnsrettens regler om ugyldighet, omgj\u00f8ring og likebehandling, samt statens \u00f8konomiregelverk og statsst\u00f8tteregelverket. Det vil derfor ofte finnes f\u00f8ringer for vurderingen av om tilskudd skal kreves tilbake eller ikke. Til \u00a7 8 Bestemmelsen regulerer tilskuddsmottakernes klageadgang, og sl\u00e5r fast at forvaltningslovens alminnelige regler om klage gjelder. Departementet viser for \u00f8vrig til omtale under h\u00f8ringsnotatet punkt 4.5. Til \u00a7 9 F\u00f8rste ledd sl\u00e5r fast at fylkeskommunen skal fastsette de vilk\u00e5r som er n\u00f8dvendige for at tilskudd etter denne forskriften kan tildeles i tr\u00e5d med ordningens form\u00e5l, jf. \u00a7 1, og Stortingets forutsetninger. Bestemmelsen inneb\u00e6rer et krav om at fylkeskommunen skal fastsette vilk\u00e5r. Det kan alts\u00e5 ikke gis tilskudd med hjemmel i forskriften uten at det 17 foreligger vilk\u00e5r. Det er ingen formkrav til vilk\u00e5rene, utover det som f\u00f8lger av bakgrunnsretten. Det er kun de vilk\u00e5r som er \u00abn\u00f8dvendige\u00bb for \u00e5 s\u00f8rge for at tildelingene er innenfor rammene for form\u00e5let, som m\u00e5 fastsettes, men fylkeskommunen kan vurdere \u00e5 fastsette ytterligere vilk\u00e5r for tildelingen, jf. blant annet utkastet \u00a7 4 fjerde ledd. Det er alts\u00e5 ikke noe krav til omfattende regelverk knyttet til tildelingene. Departementet viser for \u00f8vrig til omtale under h\u00f8ringsnotatet punkt 4.2, 4.3 og 4.4. Til \u00a7 10 Bestemmelsen f\u00f8rste punktum sl\u00e5r fast at fylkeskommunene skal lyse ut midler som skal tildeles etter denne forskriften i en eller flere s\u00e6rskilte utlysninger. Andre punktum sl\u00e5r fast at det skal komme tydelig frem at utlysningen gjelder Regionale kulturfond. Hovedform\u00e5let med bestemmelsen er \u00e5 sikre synlighet for ordningen hos dem den er rettet mot. Det stilles ingen formkrav til utlysning, utover det som eventuelt m\u00e5tte f\u00f8lge av bakgrunnsretten. Departementet viser for \u00f8vrig til omtale under h\u00f8ringsnotatet punkt 4.3. Til \u00a7 11 Bestemmelsen sl\u00e5r fast at fylkeskommunen maksimalt kan bruke fem prosent av bevilgningen til \u00e5 dekke egne administrasjons- og gjennomf\u00f8ringskostnader knyttet til forvaltningen av ordningen. Departementet viser til omtale under h\u00f8ringsnotatet punkt 5. Til \u00a7 12 F\u00f8rste punktum regulerer fylkeskommunens rapporteringsplikt til Kultur- og likestillingsdepartementet, og sl\u00e5r fast at det skal sendes en \u00e5rlig rapport om \u00abbruken av tilskuddet\u00bb. Andre punktum regulerer krav til innholdet i rapporten, og sl\u00e5r fast at rapporten skal inneholde en oversikt over tildelingene og en vurdering av hvordan tildelingene har bidratt til \u00e5 n\u00e5 form\u00e5let med ordningen. Form\u00e5let med bestemmelsen er for det f\u00f8rste at departementet skal kunne kontrollere at Stortingets bevilgning benyttes i tr\u00e5d med form\u00e5let. Rapporteringsregelen er ogs\u00e5 n\u00f8dvendig for \u00e5 sikre data for en fremtidig evaluering av ordningen. N\u00e5r det gjelder det n\u00e6rmere innholdet i rapporten, legger departementet opp til \u00e5 avklare dette i dialog med fylkeskommunene, med m\u00e5l om at rapporteringen skal v\u00e6re s\u00e5 lite byrdefull som mulig. Til \u00a7 13 Bestemmelsen sl\u00e5r fast at tilskuddsordninger og tildelinger fra ordninger der frivillig sektor kan motta tilskudd, samt \u00f8vrige tildelinger til frivillig sektor skal registreres p\u00e5 tilskudd.no. Nettsiden tilskudd.no gir oversikt over statlige tilskudd til frivillige organisasjoner, b\u00e5de om tilskuddsordninger, tildelinger og tilskuddsmottakere. Etter bestemmelsen skal fylkeskommunen gi informasjon om tilskudd den har fordelt til frivillige organisasjoner ved \u00e5 registrere i eller avlevere til tilskudd.no. Form\u00e5let med bestemmelsen er \u00e5 bidra til form\u00e5let med tilskudd.no, som er \u00e5 sikre b\u00e5de forvaltere og frivillig sektor en helhetlig oversikt over tilskudd som er gitt til frivilligheten. Dette gj\u00f8r det b\u00e5de enkelt \u00e5 f\u00f8lge pengestr\u00f8mmene i frivillig sektor, og er 18 til hjelp for forvaltere som enkelt kan skaffe seg oversikt over det totale tilskuddsbildet knyttet til en tilskuddsmottaker. Bestemmelsen gir en plikt til \u00e5 registrere ordninger som helt eller delvis er rettet mot frivillig sektor, alts\u00e5 ordninger der frivillig sektor kan s\u00f8ke og motta tilskudd. Ordningene skal fortrinnsvis registreres i god tid f\u00f8r s\u00f8knadsfristen, slik at frivilligheten enkelt kan finne frem til ordningen. Videre gir bestemmelsen en plikt til \u00e5 (etterskuddsvis) registrere tildelinger til frivillig sektor og tildelinger fra ordninger hvor frivillig sektor kan motta tilskudd. Dette inneb\u00e6rer at tilskudd til frivilligheten, i eller utenfor ordninger, skal registreres (dersom midlene kommer fra regionale kulturfond). Videre inneb\u00e6rer det at alle tildelinger fra ordninger som er helt eller delvis tilgjengelige for frivilligheten skal registreres, uavhengig av om selve tildelingen er gitt til en akt\u00f8r i frivillig sektor eller ikke. Dette er for \u00e5 gi en helhetlig oversikt over ordningene. Dersom en ordning ikke er s\u00f8kbar for frivillig sektor, eller selvstendige tildelinger (utenfor ordninger) gis til en akt\u00f8r utenfor frivilligheten, skal det ikke registreres. Fylkeskommunene f\u00e5r tilgang til \u00e5 registrere ordninger og tildelinger via Altinn. Systemet er moderne og har gode forutsetninger for automatiske dataavleveringer fra andre systemer og programmer. Departementet legger derfor til grunn at bestemmelsen ikke vil p\u00e5f\u00f8re fylkeskommunene betydelig ekstraarbeid utover det som f\u00f8lger av rapporteringsplikten og kontroll med tilskuddsmottakerne. Informasjon om hvordan registreringen skal skje er tilgjengelig p\u00e5 tilskudd.no. Kultur- og likestillingsdepartementet kan bist\u00e5 fylkeskommunene i forbindelse med registreringen ved behov. Til \u00a7 14 F\u00f8rste ledd sl\u00e5r fast at Kultur- og likestillingsdepartementet kan drive kontroll med at fylkeskommunen forvalter ordningen i henhold til forskriften og Stortingets forutsetninger. Det er kun kontroll med de angitte form\u00e5lene som kan kontrolleres, alts\u00e5 at forvaltningen er i tr\u00e5d med forskriften og Stortingets forutsetninger. Det legges ikke opp til noen kontroll med saksbehandlingen for \u00f8vrig, utover eventuelle klagesaker der departementet er klageinstans, jf. h\u00f8ringsnotatet punkt 4.5. Dette ville v\u00e6rt betenkelig b\u00e5de med hensyn til det kommunale selvstyret og forvaltningslovens regler om klage og omgj\u00f8ring. Andre ledd p\u00e5legger fylkeskommunen en plikt til \u00e5 innhente og oversende til departementet all informasjon som er n\u00f8dvendig for at departementet kan drive kontroll. P\u00e5 tross av ordlyden \u00aball informasjon\u00bb, er det tale om en avgrenset hjemmel. For det f\u00f8rste setter det begrensninger p\u00e5 hvilken informasjon som kan innhentes at departementet bare kan kontrollere at forvaltningen av ordningen er i tr\u00e5d med forskriften og Stortingets forutsetninger, jf. merknad til f\u00f8rste ledd. For det andre gjelder det som er skrevet om n\u00f8dvendighetskriteriet i merknad til \u00a7 5 andre ledd ogs\u00e5 her. Heller ikke departementet har hjemmel til \u00e5 innhente informasjon som er \u00abnyttig \u00e5 ha\u00bb. Informasjonen m\u00e5 v\u00e6re n\u00f8dvendig for \u00e5 drive kontroll. Ordlyden \u00aball informasjon\u00bb sikter til at det ikke er noen 19 begrensninger i hva slags type eller omfang av informasjon fylkeskommunen skal oversende, dersom den er n\u00f8dvendig for \u00e5 drive kontroll. Departementet legger til grunn at slike kontroller sjeldent vil v\u00e6re n\u00f8dvendig, med tanke p\u00e5 at det uansett skal leveres en \u00e5rlig rapport om bruken av tilskuddet, jf. utkastet \u00a7 12. For \u00f8vrig vil det v\u00e6re i departementets og fylkeskommunenes felles interesse at eventuelle kontroller blir s\u00e5 lite administrativt byrdefulle som mulig. Tredje ledd gir departementet hjemmel til \u00e5 kreve tilbake hele eller deler av Stortingets bevilgning til fylkeskommunen dersom bevilgningen ikke er brukt i tr\u00e5d med forskriften eller Stortingets forutsetninger. Bestemmelsen er en \u00abkan\u00bb-regel, men det som er skrevet om bakgrunnsretten i merknad til utkastet \u00a7 7 gjelder tilsvarende. Til \u00a7 15 Bestemmelse om ikrafttredelse. Departementet bemerker at det er for tidlig \u00e5 ansl\u00e5 n\u00e5r forskriften vil tre i kraft. 7 Utkast til forskrift om Regionale kulturfond Kapittel I. Innledende bestemmelser \u00a7 1. Form\u00e5l Tilskuddsordningen Regionale kulturfond skal bidra til gode lokalsamfunn og et \u00e5pent, inkluderende og mangfoldig kulturliv i hele landet. Tilskuddsmidlene skal stimulere til \u00f8kt aktivitet og deltakelse i kulturlivet, styrke samspill mellom profesjonelt og frivillig kulturliv, forsterke lokal og regional kulturfrivillighet og bidra til \u00f8kt kvalitet p\u00e5 kunst- og kulturtilbudet lokalt og regionalt. \u00a7 2. Forvaltning Ordningen forvaltes av den enkelte fylkeskommune, p\u00e5 bakgrunn av Stortingets bevilgning. Flere fylkeskommuner kan samarbeide om forvaltningen. Fylkeskommunen kan \u00f8ke ordningens ramme utover Stortingets bevilgning ved \u00e5 bevilge egne midler til ordningen. Kapittel II: Bestemmelser om tilskuddsmottakere, tildeling, kontroll og klage \u00a7 3. Hvem som kan motta tilskudd Akt\u00f8rer som er registrert i Enhetsregisteret og som har sin hovedvirksomhet i Norge, kan motta tilskudd. Fylkeskommunen kan fastsette ytterligere vilk\u00e5r om hvem som kan motta tilskudd. 20 \u00a7 4. Tildelingskriterier Tildelinger etter denne forskriften skal gis innenfor rammene av form\u00e5let med ordningen, jf. \u00a7 1. Det kan gis tilskudd til tiltak og aktiviteter i hele Norge. Det kan ikke gis tilskudd til a. aktiviteter eller tiltak som hovedsakelig inneb\u00e6rer idrett eller friluftsliv, b. kausjon eller annen \u00f8konomisk garanti, c. investeringer i tilskuddsmottakers egenkapital, d. renter og avdrag p\u00e5 l\u00e5n og refinansiering av gjennomf\u00f8rte prosjekter. Fylkeskommunen kan fastsette \u00f8vrige tildelingskriterier. \u00a7 5. Bruken av tilskuddet og rapportering Tilskuddet skal brukes i tr\u00e5d med forutsetningene i denne forskrift og fylkeskommunens vedtak om tilskudd. Tilskuddsmottaker skal levere en rapport om bruken av tilskuddet til fylkeskommunen. Rapporten skal inneholde regnskap for prosjektet, samt ellers det som er n\u00f8dvendig for at fylkeskommunen kan gjennomf\u00f8re kontroll etter \u00a7 7 og oppfylle rapporteringsforpliktelsen etter \u00a7 12. Rapporter for tilskudd over 500 000 kroner skal inneholde regnskap bekreftet av revisor eller autorisert regnskapsf\u00f8rer. \u00a7 6. Kontroll Fylkeskommunen f\u00f8rer kontroll med at tilskuddet er brukt i tr\u00e5d med forutsetningene, basert p\u00e5 en risiko- og vesentlighetsvurdering. Tilskuddsmottaker skal p\u00e5 foresp\u00f8rsel gi alle opplysninger som er n\u00f8dvendige for at fylkeskommunen kan gjennomf\u00f8re slik kontroll som nevnt i f\u00f8rste ledd. \u00a7 7. Bortfall av tilskudd og tilbakebetaling Dersom det er utbetalt tilskudd i strid med denne forskriften, eller tilskuddet ikke er utbetalt eller benyttet i samsvar med forutsetningene for tildelingen, kan fylkeskommunen kreve hele eller deler av tilskuddet tilbake. \u00a7 8. Klage Enkeltvedtak fattet av fylkeskommunen etter denne forskriften kan p\u00e5klages i henhold til forvaltningsloven \u00a7 28 andre ledd. 21 Kapittel III: Bestemmelser om fylkeskommunenes forvaltning \u00a7 9. Grunnlag for tildeling av tilskudd Fylkeskommunen skal fastsette de vilk\u00e5r for tildeling som er n\u00f8dvendige for at tilskudd etter denne forskriften tildeles i tr\u00e5d med ordningens form\u00e5l, jf. \u00a7 1, og Stortingets forutsetninger. \u00a7 10. Utlysning Fylkeskommunene skal lyse ut midler som skal tildeles etter denne forskriften i en eller flere s\u00e6rskilte utlysninger. Det skal fremkomme tydelig at utlysningen gjelder Regionale kulturfond. \u00a7 11. Fylkeskommunenes administrasjonskostnader Fylkeskommunen kan bruke inntil fem prosent av bevilgningen til \u00e5 dekke egne administrasjons- og gjennomf\u00f8ringskostnader knyttet til forvaltningen av ordningen. \u00a7 12. Fylkeskommunenes rapportering Fylkeskommunen skal levere en \u00e5rlig rapport til Kultur- og likestillingsdepartementet om bruken av bevilgningen. Rapporten skal inneholde en oversikt over tildelingene og en vurdering av hvordan tildelingene har bidratt til \u00e5 n\u00e5 form\u00e5let med ordningen jf. \u00a7 1. \u00a7 13. Tilskudd.no Tilskuddsordninger og tildelinger fra ordninger der frivillig sektor kan motta tilskudd, samt \u00f8vrige tildelinger til frivillig sektor, skal registreres p\u00e5 tilskudd.no. \u00a7 14. Kontroll med fylkeskommunene og tilbakef\u00f8ring av midler Kultur- og likestillingsdepartementet kan drive kontroll med at fylkeskommunen forvalter ordningen i henhold til forskriften og Stortingets forutsetninger. Fylkeskommunen skal p\u00e5 foresp\u00f8rsel innhente og oversende alle dokumenter som er n\u00f8dvendig for at departementet kan f\u00f8re kontroll etter f\u00f8rste ledd. Dersom bevilgningen ikke er forvaltet i tr\u00e5d med forskriften eller Stortingets forutsetninger, kan hele eller deler av bevilgningen til fylkeskommunen kreves tilbakef\u00f8rt. Kapittel IV. Sluttbestemmelser \u00a7 15. Ikrafttredelse Forskriften trer i kraft xx.xx.xxxx 22 23 "
}