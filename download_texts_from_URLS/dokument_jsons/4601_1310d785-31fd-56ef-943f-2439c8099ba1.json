{
  "dokument_id": "1310d785-31fd-56ef-943f-2439c8099ba1",
  "doc_type": "case_attachment",
  "kommune": 4601,
  "tittel": "Kartlegging og verdsetting av friluftslivsomr\u00e5der innspillsrunde",
  "url": "https://bergen.kommune.no/politikere-utvalg/api/fil/bk360/11047989/Kartlegging-og-verdsetting-av-friluftslivsomrader-innspillsrunde",
  "tekst": "\u00abMottakerNavn\u00bb \u00abAdresse\u00bb \u00abPostNr\u00bb \u00abPoststed\u00bb Trondheim, 30.08.2024 Deres ref.: V\u00e5r ref. (bes oppgitt ved svar): Saksbehandler: \u00abRef\u00bb 2024/3155 Eva Lill Kvisle Kartlegging og verdsetting av friluftslivsomr\u00e5der innspillsrunde I Tildelingsbrev for 2024 har Milj\u00f8direktoratet f\u00e5tt f\u00f8lgende to oppdrag fra Klima- og milj\u00f8departementet: \u2022 Utarbeide en metodikk for regional kartlegging og verdsetting av friluftslivsomr\u00e5der. \u2022 Ferdigstille metodikk for revidering av tidligere gjennomf\u00f8rt lokal kartlegging og verdsetting av friluftslivsomr\u00e5der. Arbeidet med en nasjonal metodikk for \u00e5 kartlegge og verdsette regionale friluftslivsomr\u00e5der og turruter samt forberedelser til en revisjon av datasettet for kommunal kartlegging og verdsetting er godt i gang. Det har v\u00e6rt dialogm\u00f8ter med flere kommuner og fylkeskommuner med erfaring fra kartlegging og verdsetting av friluftslivsomr\u00e5der, og det ble arrangert frokostwebinar om temaet 28. august. Regional friluftslivskartlegging skal bidra til \u00e5 sikre god dokumentasjon av friluftslivsomr\u00e5der og turruter som har betydning i et regionalt perspektiv. Et slikt kunnskapsgrunnlag er ekstra viktig i forbindelse med planlegging av nasjonale prosjekter som for eksempel store samferdselsprosjekter, planer for vindkraftutbygging og i forbindelse med vassdragsrevisjoner, men ogs\u00e5 i forbindelse med planer for fritidsbebyggelse. Et forel\u00f8pig utkast til metodikk for \u00e5 kartlegge og verdsette regionale friluftslivsomr\u00e5der og turruter sendes her p\u00e5 en innspillsrunde. Det er i vedlagte innspillsnotat stilt en rekke sp\u00f8rsm\u00e5l som det er spesielt \u00f8nskelig \u00e5 f\u00e5 tilbakemelding p\u00e5, men alle typer innspill \u00f8nskes velkommen. I forbindelse med revisjon av datasettet for kommunal kartlegging og verdsetting, vil vi foreta en vurdering av behovet for \u00e5 justere gjeldende metodikk (M98-metodikken). Her er det spesielt \u00f8nskelig med innspill til omr\u00e5detyper og verdsettingskriterier og p\u00e5 om det er hensiktsmessig \u00e5 gj\u00f8re noen forenklinger i metodikken. Metodikk og digital veiledning for \u00e5 kartlegge og verdsette av regionale friluftslivsomr\u00e5der og turruter, samt eventuell justering av metodikk for kommunal kartlegging og verdsetting skal v\u00e6re ferdig i l\u00f8pet av 2025. Det er et m\u00e5l at fylkeskommunene starter med \u00e5 kartlegge og verdsette regionale friluftslivsomr\u00e5der og turruter i 2026, samtidig som kommunene starter arbeidet med \u00e5 revidere datasettet for den kommunale kartleggingen. Postadresse: Postboks 5672, Torgarden, 7485 Trondheim | Telefon: 73 58 05 00 E-post: post@miljodir.no | Internett: www.milj\u00f8direktoratet.no | Organisasjonsnummer: 999 601 391 Bes\u00f8ksadresser: Bratt\u00f8rkaia 15, 7010 Trondheim | Grensesvingen 7, 0661 Oslo Bes\u00f8ksadresser Statens naturoppsyns lokalkontorer: Se www.naturoppsyn.no 1 Milj\u00f8direktoratet ber om innspill til vedlagte notat om regional friluftslivskartlegging og til behovet for \u00e5 justere metodikken for kommunal friluftslivskartlegging (M98). Frist for \u00e5 komme med innspill er: 1. november. Har dere sp\u00f8rsm\u00e5l til arbeidet i l\u00f8pet av innspillsperioden, kontakt Nils-Yngve Berg eller Marit Birkeland (prosjektleder Eva Lill Kvisle har permisjon frem til 25. oktober). Hilsen Milj\u00f8direktoratet Dette dokumentet er elektronisk godkjent Ingunn Limstrand Eva Lill Kvisle seksjonsleder seniorr\u00e5dgiver Vedlegg 1 Regional friluftslivskartlegging-innspillsnotat-august24 Adresseliste: Alle kommunene Alle fylkeskommunene Alle Statsforvalterne (inkl Sysselmesteren p\u00e5 Svalbard) FNF sentralt Norsk Friluftsliv Friluftsr\u00e5denes Landsforbund NJFF DNT sentralt Naturvernforbundet Statskog NORSKOG Bondelaget Sm\u00e5brukarlaget 2 Skogeierforeningen FEFO Sametinget Klima- og milj\u00f8departementet Kommunal- og distriktsdepartementet Kartverket Statens vegvesen Riksantikvaren Landbruksdirektoratet 3 "
}