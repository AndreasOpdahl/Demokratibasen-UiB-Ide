{
  "dokument_id": "e0104b33-6984-5ac8-ae88-104ab4bd75b7",
  "doc_type": "case_presentation",
  "kommune": 4601,
  "tittel": "Nordisk vennskapsbysamling i \u00c5rhus 21. - 22. januar 2025",
  "url": "https://bergen.kommune.no/politikere-utvalg/api/fil/bk360/11806558/Framstilling-Nordisk-vennskapsbysamling-i-Arhus-21-22-januar-2025",
  "tekst": " Forretningsutvalget Saksframstilling V\u00e5r referanse: 2025/03955-1 Saksbehandler: Trine Pettersen Gr\u00f8nbech Nordisk vennskapsbysamling i \u00c5rhus 21. - 22. januar 2025 Hva saken gjelder: Det nordiske vennskapsbysamarbeidet inkluderer byene \u00c5bo (Turku), G\u00f8teborg, \u00c5rhus og Bergen. De tre nordiske vennskapsbyene fikk Bergen i 1946 som ledd i en nasjonal strategi for \u00e5 styrke samarbeidet mellom de nordiske landene etter andre verdenskrig Det har v\u00e6rt en langvarig tradisjon for \u00e5 arrangere samlinger hvert annet \u00e5r hvor den politiske ledelsen og representanter for administrasjonen i de 4 byene har m\u00f8ttes for \u00e5 ta opp tema av felles interesse. Ansvaret for \u00e5 avholde disse samlingene g\u00e5r p\u00e5 rundgang mellom byene. I 2025 er det \u00c5rhus som er vertskap. Ordf\u00f8rer har en s\u00e6rlig rolle for \u00e5 representere byen p\u00e5 bes\u00f8k til vennskapsbyene, mens det administrative ansvaret ligger til bystyrets kontor. Programmet har som oftest ogs\u00e5 et tydelig faglig innhold som det er naturlig at byr\u00e5dssiden ivaretar. Denne rollefordelingen er ogs\u00e5 beskrevet i Bergen og verden - Internasjonal strategi for Bergen, vedtatt av Bergen bystyre 20.06.2018, sak 178/18. Bergen var vertskap for den nordiske vennskapsbysamlingen i 2023. Deltakerne ytret \u00f8nske om \u00e5 arbeide mer systematisk p\u00e5 administrativ side ogs\u00e5 mellom samlingene, slik at vennskapsbyene i fellesskap kan hente erfaringer og videreutvikle samarbeidet. Etter samlingen har det v\u00e6rt viktige treffpunkt gjennom nordisk likestillingskonferanse i Bergen og G\u00f8teborg by sitt 400 \u00e5rs jubileum i 2023. Det gjenst\u00e5r like fullt et arbeid for \u00e5 strukturere hvordan dette samarbeidet skal v\u00e6re. Til \u00e5rets samling er det en del nye deltakere, s\u00e6rlig for vertskapsbyen \u00c5rhus og ogs\u00e5 fra Bergen. Det er derfor et viktig form\u00e5l med samlingen \u00e5 bli kjent og bygge relasjoner og kjennskap til hverandre. Det er naturlig at ordf\u00f8rer og bystyredirekt\u00f8r gir forretningsutvalget en orientering i etterkant av vennskapsbysamlingen, om hvordan f\u00f8lge opp det nordiske vennskapsbysamarbeidet frem mot neste samling i 2027. Program: Program for \u00e5rets samling har v\u00e6rt utarbeidet av vennskapsbyen, i hovedsak fra h\u00f8sten 2024, i dialog med administrative representanter for vennskapsbyene. Temaet som er valgt er \u00abMangfoldighet og inkludering i den voksende by\u00bb. Programmet er vedlagt saken her. I programmet er det lagt opp til at vennskapsbyene holder et forberedt faglig innlegg p\u00e5 dag 2. Bystyrets kontor har, som for tidligere \u00e5r, hatt den administrative kontakten, og har samhandlet med byr\u00e5dsleders avdeling underveis i arbeidet. Deltakere: Det har v\u00e6rt noe ulik praksis for deltakelse opp gjennom \u00e5rene. For denne samlingen har byene lagt seg p\u00e5 en felles n\u00f8ktern linje med deltakere fra 4 - 7 personer. Bergen deltar 1 denne gang med ordf\u00f8rer og bystyredirekt\u00f8r, samt byr\u00e5d for sosial og barnevern og kommunaldirekt\u00f8r. Forslag til vedtak: Forretningsutvalget tar saken til orientering. Dato: 10. januar 2025 Trine Pettersen Gr\u00f8nbech - Bystyredirekt\u00f8r Dokumentet er godkjent elektronisk. Vedlegg: Program for nordisk venskabsby-samling 21. \u2013 22. januar 2025; Mangfoldighed og inklusion i den voksende by 2 Saksframstilling: 3 "
}