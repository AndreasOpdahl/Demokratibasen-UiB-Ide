{
  "dokument_id": "ca3e52f0-cab0-535e-8664-6f8fe803660f",
  "doc_type": "case_presentation",
  "kommune": 5501,
  "tittel": "Tilgjengelighet for mennesker med nedsatt funksjonsevne ved st\u00f8rre arrangement som medf\u00f8rer stenging av vei",
  "url": "https://innsyn.tromso.kommune.no/application/getMoteDokument?dokid=2002023803",
  "tekst": "Arkivsaksnr. 25/05286-1 Saksbehandler \u00d8rjan Myrvoll Saksgang M\u00f8tedato Kommunalt r\u00e5d for mennesker med nedsatt 28.03.2025 funksjonsevne Tilgjengelighet for mennesker med nedsatt funksjonsevne ved st\u00f8rre arrangement som medf\u00f8rer stenging av vei Innstilling til vedtak: Saken fremmes uten innstilling Barbara V\u00f6gele Skriv inn navn direkt\u00f8r Utvalgsleder Skriv inn tittel direkt\u00f8r 1 Hva saken gjelder Kommunalt r\u00e5d for mennesker med funksjonsnedsettelser \u00f8nsker \u00e5 forhindre diskriminering av forflytningshemmede under st\u00f8rre arrangementer i Troms\u00f8 som krever stenging av veier og st\u00f8rre omr\u00e5der. Saksutredning Et medlem av r\u00e5det har meldt inn f\u00f8lgende og \u00f8nsker at det blir en sak i kommunalt r\u00e5d: Arrangementer i Troms\u00f8 sentrum: Vi har sett en trend over flere \u00e5r hvor vi som er funksjonshemmede, og kanskje s\u00e6rlig bevegelseshemmede, utestenges fra arrangementer i Troms\u00f8 sentrum gjennom forbud mot bruk av bil i hele eller store deler av sentrum. Dette gjelder flere arrangementer, bl.a. Midnight Sun Maraton. Tidligere har dette ikke v\u00e6rt noe problem. Vi mener dette m\u00e5 kunne l\u00f8ses p\u00e5 en mer fornuftig m\u00e5te. Det er ikke akseptabelt \u00e5 invitere byens befolkning p\u00e5 fest, men utestenge mennesker med funksjonsnedsettelser. S\u00e6rlig er utfordringene knyttet til tilgang til parkeringsplasser for forflytningshemmede i sentrum. Eventuelle alternative parkeringsplasser for denne gruppen er ikke et reelt alternativ dersom de er for langt unna eller blir utilgjengelig pga. stigning eller andre forhold langs ruten. Likestillingsloven \u00a724 f\u00f8rste punktum sier at offentlige myndigheter skal i all sin virksomhet arbeide aktivt, m\u00e5lrettet og planmessig for \u00e5 fremme likestilling og hindre diskriminering som nevnt i \u00a76, som sl\u00e5r fast at diskriminering p\u00e5 grunn av funksjonsnedsettelse er forbudt. Dette gjelder b\u00e5de direkte (\u00a77) og indirekte (\u00a78) diskriminering. Alt arbeid med oppsetting av offentlige og private skilt og annet arbeid n\u00e6r offentlig veg, er omfattet av reglene om arbeid p\u00e5 vei. Dette krever godkjente arbeidsvarslingsplaner, jfr. vegnormal N301 Arbeid p\u00e5 og ved veg for \u00e5 ivareta sikkerheten til de som utf\u00f8rer jobben og andre trafikanter. Disse planene for Troms\u00f8 sentrum, med tilh\u00f8rende risikovurdering, er det kommunen som godkjenner. I et referat etter evalueringsm\u00f8te med arrang\u00f8r og offentlige myndigheter etter fjor\u00e5rets Midnight sun marathon er det anf\u00f8rt f\u00f8lgende: Arrang\u00f8r bes se p\u00e5 antall HC-plasser som blir utilgjengelige som f\u00f8lge av stengningene og foresl\u00e5 hvordan disse kan f\u00e5 alternativ parkering. Informasjonen bes lagt ut p\u00e5 arrang\u00f8r sine nettsider. 2 Konklusjon Troms\u00f8 kommune har plikt til \u00e5 forhindre diskriminering av forflytningshemmede under arrangement og kan oppfylle denne plikten bl.a. gjennom sin myndighet til \u00e5 godkjenne arbeidsvarslingsplaner, samt gjennom arbeidet til kommunens arrangementskoordinator. Vedtakskompetanse Klikk her og skriv vedtakskompetanse. Vedlegg 3 "
}