{
  "dokument_id": "f76c8960-d05c-5cf9-8733-a593b4beeb0a",
  "doc_type": "case_presentation",
  "kommune": 4601,
  "tittel": "H\u00f8ringssaker til forretningsutvalget 06.02.2024",
  "url": "https://bergen.kommune.no/politikere-utvalg/api/fil/bk360/9790260/Framstilling-Horingssaker-til-forretningsutvalget-06-02-2024",
  "tekst": " Forretningsutvalget Saksframstilling V\u00e5r referanse: 2023/257837-40 Saksbehandler: Anne Marit Myrstad Eriksen H\u00f8ringssaker til forretningsutvalget 06.02.2024 Hva saken gjelder: Bystyrets kontor har mottatt f\u00f8lgende h\u00f8ringssaker: 1. H\u00f8ring - forslag til ny kart- og planforskrift 2. H\u00f8ring \u2013 forslag til endringer i rettsgebyrloven (justering av multiplikatorer og gebyr for forliksklager og forkynnelser) 3. H\u00f8ring \u2013 endringer i KRS NR. 10, 12 OG 13 Etter \u00a7 6 i fullmakter for byr\u00e5det gjelder f\u00f8lgende for h\u00f8ringsuttalelser: \u00abByr\u00e5det selv avgir h\u00f8ringsuttalelser p\u00e5 vegne av Bergen kommune. H\u00f8ringsuttalelser i prinsipielle saker som samtidig inneb\u00e6rer politiske avveininger, skal avgis av bystyret. H\u00f8ringsuttalelser avgitt av byr\u00e5det sendes uten ugrunnet opphold Bystyrets kontor til orientering.\u00bb I reglement for bystyret og utvalgene kap. 7.3.1 st\u00e5r det at: \u00abForretningsutvalget fordeler innkomne saker til bystyrets organer. Forretningsutvalget avgj\u00f8r hvilke innkommende h\u00f8ringssaker som skal behandles i bystyrets organer og tar stilling til om de skal sluttbehandles i et bystyreutvalg eller bystyret\u00bb. (Vedtatt av bystyret 18.10.2023, sak 368/23). 1. H\u00f8ring - forslag til ny kart- og planforskrift Kommunal- og distriktsdepartement sendte 24.01.24 p\u00e5 h\u00f8ring forslag til ny kart- og planforskrift. Forskrift om kart, stedfestet informasjon, arealform\u00e5l og kommunalt planregister (kart- og planforskriften) av 26. juni 2009 nr. 861 tr\u00e5dte i kraft 1. juli 2009 sammen med plan- og bygningsloven. Forskriften har senere v\u00e6rt gjenstand for flere mindre endringer. Kart- og planforskriften utfyller blant annet plan- og bygningsloven \u00a7 2-1 om kart og stedfestet informasjon og \u00a7 2-2 om kommunalt planregister. Videre utfyller forskriftens vedlegg blant annet lovens bestemmelser om arealform\u00e5l og hensynssoner. Form\u00e5let med forskriften er \u00e5 legge til rette for en god framstilling av arealplaner og forvaltning av det offentlige kartgrunnlaget og de kommunale planregistrene. Informasjonen skal kunne sammenstilles og brukes p\u00e5 tvers av administrative og 1 organisatoriske skiller, og skal gi en samlet oversikt over tillatt og planlagt bruk av arealene etter plan- og bygningsloven. Departementet har sett at det er behov for en gjennomg\u00e5ende revisjon av forskriften, og foresl\u00e5r derfor flere endringer b\u00e5de av materiell og mer teknisk og spr\u00e5klig art. Som f\u00f8lge av forslag til flere strukturelle endringer i forskriften, foresl\u00e5s det at gjeldende forskrift oppheves, samtidig som at det vedtas en ny kart- og planforskrift. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfrist er 22.04.2024. 2. H\u00f8ring \u2013 forslag til endringer i rettsgebyrloven (justering av multiplikatorer og gebyr for forliksklager og forkynnelser) Justis- og beredskapsdepartementet sendte 17.01.24 p\u00e5 h\u00f8ring forslag om \u00e5 endre lov 17. desember 1982 nr. 86 om rettsgebyr (rettsgebyrloven). Gebyr skal som hovedregel fullt ut dekke kostnadene som myndighetene har med \u00e5 produsere de aktuelle tjenestene (selvkost). Det foresl\u00e5s \u00e5 justere gebyrene for henholdsvis forliksklage til 1,54 ganger rettsgebyret (rettsgebyrloven \u00a7 7 f\u00f8rste ledd) og forkynnelse av betalingsvarsel etter konkursloven \u00a7 63 til 0,5 ganger rettsgebyret (rettsgebyrloven \u00a7 25 f\u00f8rste ledd). Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfrist er 01.03.2024. 3. H\u00f8ring \u2013 endringer i KRS NR. 10, 12 OG 13 Foreningen for god kommunal regnskapsskikk (GKRS) sendte 25.01.24 forslag til endringer i f\u00f8lgende kommunale regnskapsstandarder p\u00e5 h\u00f8ring: \u2022 KRS nr. 10 Kommunale foretak- regnskapsmessige problemstillinger \u2022 KRS nr. 12 Interkommunale samarbeid etter kommuneloven \u2013 regnskapsmessige problemstillinger \u2022 KRS nr. 13 Engasjement i selskaper - regnskapsmessige problemstillinger Disse standardene har hatt status som forel\u00f8pige standarder og ble sist gjennomg\u00e5tt i 2019 i forbindelse med oppdatering av standardene til ny kommunelov. GKRS har n\u00e5 gjennomg\u00e5tt standardene med sikte p\u00e5 \u00e5 fastsette dem som endelige kommunale regnskapsstandarder. Gjennomgangen har resultert i en del endringer i standardene. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 24.05.2024. 2 Forslag til vedtak: 1. Byr\u00e5det avgir eventuelt h\u00f8ringssvar til \u00abH\u00f8ring - forslag til ny kart- og planforskrift\u00bb p\u00e5 vegne av Bergen kommune. 2. Byr\u00e5det avgir eventuelt h\u00f8ringssvar til \u00abH\u00f8ring \u2013 forslag til endringer i rettsgebyrloven (justering av multiplikatorer og gebyr for forliksklager og forkynnelser)\u00bb p\u00e5 vegne av Bergen kommune. 3. Byr\u00e5det avgir eventuelt h\u00f8ringssvar til \u00abH\u00f8ring \u2013 endringer i KRS NR. 10, 12 OG 13\u00bb p\u00e5 vegne av Bergen kommune. Dato: 2. februar 2024 Trine P. Gr\u00f8nbech - Bystyredirekt\u00f8r Anne Marit M. Eriksen - F\u00f8rstekonsulent Dokumentet er godkjent elektronisk. Vedlegg: H\u00f8ringsbrev 3 "
}