{
  "dokument_id": "bc5e1ec9-af70-5c7d-8e33-acbff98cc679",
  "doc_type": "case_presentation",
  "kommune": 4601,
  "tittel": "H\u00f8ringssaker til forretningsutvalget 07.01.2025",
  "url": "https://bergen.kommune.no/politikere-utvalg/api/fil/bk360/11718470/Framstilling-Horingssaker-til-forretningsutvalget-07-01-2025",
  "tekst": " Forretningsutvalget Saksframstilling V\u00e5r referanse: 2023/257837-210 Saksbehandler: Anette Hatlemark Drabl\u00f8s H\u00f8ringssaker til forretningsutvalget 07.01.2025 Hva saken gjelder: Bystyrets kontor har mottatt f\u00f8lgende h\u00f8ringer: 1. H\u00f8ring - forslag til ny lov om forebygging og reduksjon av matsvinn (matsvinnloven) 2. H\u00f8yring - Forslag til forskrift \u2013 Kompetanse og arbeidskraft i distrikta 3. H\u00f8ring \u2013 forslag til lov om unders\u00f8kelsesordning for drap og andra alvorlige saker om vold, overgrep og omsorgssvikt mot barn mv. 4. H\u00f8ring \u2013 utkast til forskrift om Regionale kulturfond 5. H\u00f8ring \u2013 Innspill til Postutvalgets rapport Etter \u00a7 2.10 i fullmakter for byr\u00e5det gjelder f\u00f8lgende for h\u00f8ringsuttalelser: \u00abByr\u00e5det avgir h\u00f8ringsuttalelser p\u00e5 vegne av Bergen kommune, der forretningsutvalget har fordelt oppgaven til byr\u00e5det. H\u00f8ringsuttalelser i prinsipielle saker som samtidig inneb\u00e6rer politiske avveininger, skal avgis av bystyret.\u00bb I reglement for bystyret og utvalgene kap. 7.3.1 st\u00e5r det at: \u00abForretningsutvalget fordeler innkomne saker til bystyrets organer. Forretningsutvalget avgj\u00f8r hvilke innkommende h\u00f8ringssaker som skal behandles i bystyrets organer og tar stilling til om de skal sluttbehandles i et bystyreutvalg eller bystyret\u00bb (vedtatt av bystyret 04.09.2024, sak 287/24). 1. H\u00f8ring - forslag til ny lov om forebygging og reduksjon av matsvinn (matsvinnloven) Landbruks- og matdepartementet har sendt p\u00e5 h\u00f8ring forslag til lov om forebygging og reduksjon av matsvinn. Forslag til lov om forebygging og reduksjon av matsvinn har som form\u00e5l \u00e5 fremme bedre ressursutnyttelse i verdikjeden for mat gjennom \u00e5 forebygge og hindre at mat g\u00e5r ut av verdikjeden. Det foresl\u00e5s at loven skal gjelde for alle offentlige og private virksomheter som produserer, distribuerer, omsetter eller serverer n\u00e6ringsmidler i Norge. Samtidig er det \u00f8nskelig at loven skal gjelde virksomheter av en viss st\u00f8rrelse og en bruk av mat som tilsier at det er potensiale for en reduksjon av matsvinn av betydning. Departementet ber om h\u00f8ringsinnspill om hva som er naturlige avgrensninger av lovens virkeomr\u00e5de, det vil si hvilke virksomheter som skal omfattes. 1 Form\u00e5let med lovforslaget er \u00e5 forebygge og redusere matsvinnet. Redusert matsvinn antas \u00e5 ville ha positive \u00f8konomiske konsekvenser for ber\u00f8rte virksomheter ved at de i mindre grad kaster mat de har kj\u00f8pt inn, men som ikke har blitt solgt. Dermed vil virksomhetene kunne ha mindre \u00f8konomisk tap. Samtidig vil redusert matsvinn ogs\u00e5 kunne gi negative \u00f8konomiske konsekvenser i form av mindre ettersp\u00f8rsel og \u00f8kte administrative plikter. Bystyredirekt\u00f8ren vurderer at forslaget kan ha elementer av prinsipiell karakter og vil kunne inneb\u00e6re politiske avveininger. P\u00e5 grunn av kort h\u00f8ringsfrist anbefales likevel at byr\u00e5det avgir h\u00f8ringsuttalelse. H\u00f8ringsfristen er 20. januar 2025. 2. H\u00f8yring - Forslag til forskrift \u2013 Kompetanse og arbeidskraft i distrikta Kommunal- og distriktsdepartementet har sent p\u00e5 h\u00f8ring forslag til forskrift for kap. 553 post 60 Kompetanse og arbeidskraft i distriktene. Kap. 553 post 60 Kompetanse og arbeidskraft i distriktene blir endret fra 2025. Stortinget har overf\u00f8rt ansvaret for finansiering av studiesentrene fra Kunnskapsdepartementet til Kommunal og distriktsdepartementet (KDD), og midlene er lagt til nevnte budsjettpost. Framover er det fylkeskommunene som skal forvalte midlene p\u00e5 post 60. Posten inneholder bevilgninger til to ordninger, henholdsvis Mobilisere til utdanning og kompetanseheving og Tilskudd til studiesenter, jf. Prop. 1 S (2024\u20132025)1. Forslag til forskrift gjelder for begge ordningene. KDD har utarbeida et forslag til forskrift for post 60 Kompetanse og arbeidskraft i distriktene i samarbeid med en referansegruppe med representanter fra et utvalg fylkeskommuner og Direktorat for h\u00f8yere utdanning og kompetanse. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 14. februar 2025. 3. H\u00f8ring \u2013 forslag til lov om unders\u00f8kelsesordning for drap og andra alvorlige saker om vold, overgrep og omsorgssvikt mot barn mv. Barne- og familiedepartementet har sendt p\u00e5 h\u00f8ring forslag til lov om unders\u00f8kelsesordning for drap og andre alvorlige saker om vold, overgrep og omsorgssvikt mot barn mv. Lovforslaget inneholder bestemmelser blant annet om unders\u00f8kelsesordningens form\u00e5l, virkeomr\u00e5de, oppgaver, taushetsplikt og rapportering. Det foresl\u00e5s ogs\u00e5 bestemmelser om utlevering av taushetsbelagte opplysninger, meldeplikt og behandling av personopplysninger m.m. Det er besluttet at unders\u00f8kelsesordningen legges til Statens helsetilsyn. Etablering av en unders\u00f8kelsesordning ble foresl\u00e5tt av Barnevoldsutvalget i NOU 2017: 12 Svikt og svik. Departementet understreker i h\u00f8ringsbrevet at det ikke kan gis utsatt h\u00f8ringsfrist av hensyn til stram tidsplan. Bystyredirekt\u00f8ren vurderer at forslaget kan ha elementer av prinsipiell karakter og vil kunne inneb\u00e6re politiske avveininger. Samtidig bygger forslaget p\u00e5 anbefalinger fra Barnelovutvalget og NOU 2017:12 Svikt og svik. Denne utredningen var p\u00e5 h\u00f8ring, 2 og bystyret avga h\u00f8ringsuttalelse i november 2017 (sak 271/17). Her sluttet bystyret seg i hovedsak til utvalgets anbefalinger og forslag. P\u00e5 denne bakgrunn, kombinert med kort h\u00f8ringsfrist, anbefaler bystyredirekt\u00f8ren at byr\u00e5det avgir h\u00f8ringsuttalelse i saken. H\u00f8ringsfristen er 31. januar. 4. H\u00f8ring \u2013 utkast til forskrift om Regionale kulturfond Kultur- og likestillingsdepartementet (KUD) sendte 17.12.24 p\u00e5 h\u00f8ring utkast til forskrift om Regionale kulturfond. Forslaget om \u00e5 etablere regionale kulturfond er forankret i regjeringens politiske plattform, Hurdalsplattformen. P\u00e5 bakgrunn av Hurdalsplattformen, foresl\u00e5r Kultur- og likestillingsdepartementeti Prop. 1S (2024-2025) \u00e5 etablere Regionale kulturfond som en ny tilskuddsordning p\u00e5 statsbudsjettet som skal forvaltes av fylkeskommunene. Stortinget har gitt sin tilslutning til regjeringens forslag, og har i 2025 bevilget 75 mill. kroner til ordningen over Statsbudsjettets kap. 325 post 60 i 2025. Det m\u00e5 fastsettes en forskrift som n\u00f8dvendig rammeverk for fylkeskommunenes forvaltning av ordningen. Departementet ber om h\u00f8ringsinstansenes innspill til utkastet til forskrift. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 17. mars 2025. 5. H\u00f8ring \u2013 Innspill til Postutvalgets rapport I januar 2024 oppnevnte regjeringen et uavhengig ekspertutvalg for \u00e5 utrede hvordan fremtidens posttjenester best kan organiseres med hensyn til en rekke samfunnsmessige behov. Utvalget leverte sin rapport 16. desember 2024. De siste ti\u00e5rene har brevvolumene v\u00e6rt raskt synkende. Staten dekker Postens nettokostnad ved leveringsplikten, og utviklingen har f\u00f8rt til at bevilgningen til ul\u00f8nnsomme posttjenester over statsbudsjettet har vokst raskt. Utvalget kommer i sin rapport blant annet med forslag til \u00e5 endre hvordan brev utleveres i fremtiden. Som en del av arbeidet med oppf\u00f8lging av postutvalgets rapport, sender Samferdselsdepartementet rapporten p\u00e5 \u00e5pen h\u00f8ring. Form\u00e5let med h\u00f8ringen er \u00e5 innhente informasjon, vurderinger og prioriteringer fra alle som \u00f8nsker og har innspill til hvordan fremtidens posttjenester b\u00f8r v\u00e6re. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 17. mars 2025. 3 Forslag til vedtak: 1. Byr\u00e5det avgir eventuelt h\u00f8ringssvar til \u00abH\u00f8ring - forslag til ny lov om forebygging og reduksjon av matsvinn (matsvinnloven)\u00bb p\u00e5 vegne av Bergen kommune. 2. Byr\u00e5det avgir eventuelt h\u00f8ringssvar til \u00abH\u00f8yring - Forslag til forskrift \u2013 Kompetanse og arbeidskraft i distrikta\u00bb p\u00e5 vegne av Bergen kommune. 3. Byr\u00e5det avgir eventuelt h\u00f8ringssvar til \u00abH\u00f8ring \u2013 forslag til lov om unders\u00f8kelsesordning for drap og andra alvorlige saker om vold, overgrep og omsorgssvikt mot barn mv.\u00bb p\u00e5 vegne av Bergen kommune. 4. Byr\u00e5det avgir eventuelt h\u00f8ringssvar til \u00abH\u00f8ring \u2013 utkast til forskrift om Regionale kulturfond\u00bb p\u00e5 vegne av Bergen kommune. 5. Byr\u00e5det avgir eventuelt h\u00f8ringssvar til \u00abH\u00f8ring \u2013 Innspill til Postutvalgets rapport\u00bb p\u00e5 vegne av Bergen kommune. Dato: 16. desember 2024 \u00d8ivind Hauge St\u00f8le \u2013 Fagleder Anette H. Drabl\u00f8s - F\u00f8rstekonsulent Dokumentet er godkjent elektronisk. Vedlegg: H\u00f8ringsbrev 4 "
}