{
  "dokument_id": "9a41e426-5723-5106-a382-d852845675f3",
  "doc_type": "case_attachment",
  "kommune": 4601,
  "tittel": "Innstilling til generalforsamlingen 2025 VilVite",
  "url": "https://bergen.kommune.no/politikere-utvalg/api/fil/bk360/12724975/Innstilling-til-generalforsamlingen-2025-VilVite",
  "tekst": "Generalforsamlingen i Bergen Vitensenter AS- VilVite Bergen, 20.05.2025 Innstilling fra valgkomiteen til generalforsamlingen i VilVite 2025 Valgkomiteens medlemmer Monica M\u00e6land og Ragnhild Stolt-Nielsen ble oppnevnt p\u00e5 generalforsamlingen for VilVite 27.mai 2024. Styret i VilVite fikk fullmakt av generalforsamlingen til \u00e5 finne ett medlem til blant eierne, og Jens Kristian Fosse fra HVL tiltr\u00e5dte valgkomiteen. Valgkomiteen har i forkant av \u00e5rets generalforsamling avholdt to m\u00f8ter og har hatt samtaler med daglig leder og styreleder om styrets behov for kompetanse. F\u00f8lgende styremedlemmer st\u00e5r p\u00e5 valg: Atle Kvamme, Bergen N\u00e6ringsr\u00e5d (2023-2025) Torbj\u00f8rn Torsvik, PwC, (2024-2026) Elisabeth Kleppe, Aldeles, (2023-2025) Atle Kvamme trer ut av styret av etter \u00e5 ha v\u00e6rt medlem siden 2018. Torbj\u00f8rn Torsvik ble innvalgt for en ny periode p\u00e5 fjor\u00e5rets generalforsamling, men har m\u00e5ttet fratre styret grunnet sin stilling som kommunaldirekt\u00f8r i Bergen Kommune. Elisabeth Kleppe ble innvalgt f\u00f8rste gang i 2023, og har stilt seg til disposisjon for en ny periode. Til erstatning for Atle Kvamme, foresl\u00e5r valgkomiteen Johannes Magnus. Johannes Magnus er n\u00e6ringspolitisk r\u00e5dgiver i Bergen N\u00e6ringsr\u00e5d og kontaktperson for ekspertgruppe Finans og ekspertgruppe Energi. Han har bakgrunn som r\u00e5dgiver i Nordisk ministerr\u00e5d og Nordisk r\u00e5d i K\u00f8benhavn der han jobbet med politisk kommunikasjon og strategisk profilering av Norden internasjonalt. Til erstatning for Torbj\u00f8rn Torsvik, fremmer valgkomiteen Rolf Barmen. Rolf Barmen er konsernsjef i Elmera Group ASA, tidligere kjent som Fjordkraft ASA. Han har ellers hatt en omfattende karriere innen telekommunikasjon. Ansattrepresentanter: I henhold til vedtektene er selskapets ansatte representert i styret med ett fast medlem og \u00e9n personlig vara. For perioden 2025-2027 er f\u00f8lgende valgt: Randi Helen Kopperud som fast medlem, Siri Nystad som vara. Dette til generalforsamlingens orientering. Valgkomiteen avgir med dette f\u00f8lgende innstilling: Styremedlemmer: Johannes Magnus, Bergen N\u00e6ringsr\u00e5d (2025-2027) Rolf Barmen, Elmera Group (2025-2027) Elisabeth Kleppe, Aldeles Film Production (2025-2027) Styrehonorar: Det tilligger valgkomiteen \u00e5 foresl\u00e5 eventuelle justeringer av styrehonoraret. Honoraret ble sist justert i 2023 og er n\u00e5 fastsatt til 4000 kr pr m\u00f8te for styreleder og 2000 kr per m\u00f8te for styremedlemmer. Valgkomiteen foresl\u00e5r at dette justeres med 7,5% til henholdsvis 2150 for styremedlemmer og 4250 for styreleder. Ragnhild Stolt-Nielsen Monica M\u00e6land Jens Kristian Fosse "
}