{
  "dokument_id": "de206e54-6455-52d4-87b2-8410f80ffb2b",
  "doc_type": "case_attachment",
  "kommune": 5501,
  "tittel": "Saksprotokoll Fylkesutvalget 15052024, Sak 59_24, Revidering Eierstrategi Troms Kraft AS 2023_2024",
  "url": "https://innsyn.tromso.kommune.no/application/getMoteDokument?dokid=2001733810",
  "tekst": "SAKSPROTOKOLL Arkivsak-dok. 23/00025 Saksbehandler Kjetil Helstad Behandlet av M\u00f8tedato Saknr 1 Fylkesutvalg 15.05.2024 59/24 2 Fylkestinget 03.06.2024 Revidering Eierstrategi Troms Kraft AS 2023/2024 Fylkesutvalg har behandlet saken i m\u00f8te 15.05.2024 sak 59/24 M\u00f8tebehandling Representant Kristian Eilertsen (FrP) og Marlene Br\u00e5then (SP) stilte sp\u00f8rsm\u00e5l ved sin habilitet som medlem av bedriftsforsamlingen, ved behandlingen av saken. Det er blitt foretatt en habilitetsvurdering av jurist. Eilertsen og Br\u00e5then fratr\u00e5dte m\u00f8tet. Den juridiske vurderingen er at de som sitter i bedriftsforsamlingen vil v\u00e6re inhabil i saker hvor selskapet er part i saken, jfr. forvaltningsloven \u00a7 6, f\u00f8rste ledd, bokstav e nr.2. Det legges til grunn at selskapet vil v\u00e6re part i saken da man skal vedta f\u00f8ringer for selskapet som en del av eierstyringen, jfr. fvl. \u00a7 2, f\u00f8rste ledd, bokstav e. Br\u00e5then og Eilertsen ble enstemmig funnet inhabil. Votering (7 representanter tilstede) Innstillingen enstemmig vedtatt. Fylkesutvalgs innstilling 1. Fylkestinget i Troms fylkeskommune har behandlet forslag til revidert eierstrategi i Tromskraft AS, org.nr. 979 468 792 utarbeidet av tverrpolitisk arbeidsgruppe utpekt av Troms fylkeskommune og Troms\u00f8 kommune. 2. Fylkestinget vedtar forslag til revidert eierstrategi i Tromskraft AS utarbeidet av tverrpolitisk arbeidsgruppe av 11.04.2024, og ber om at generalforsamling i Troms Holding AS, org.nr. 923 191 593, vedtar den p\u00e5 generalforsamling i l\u00f8pet av f\u00f8rste halvdel av 2024. 3. Fylkestinget legger til grunn f\u00f8lgende med sitt eierskap i Troms Kraft AS: - Troms Kraft har en viktig samfunnsrolle der f\u00f8lgende vektlegges; viktigheten av \u00e5 sikre stabil og tilstrekkelig tilgang av fornybar energi i regionen, offentlig eierskap av kritisk infrastruktur for \u00e5 sikre forsyningssikkerheten i regionen. - Eierne har et forretningsmessig m\u00e5l for eierskapet i Troms Kraft, som inneb\u00e6rer tydelige krav til avkastning p\u00e5 investert kapital som reflekterer risikoen denne type virksomhet representerer. - Eierne har et langsiktig perspektiv p\u00e5 eierskapet inneb\u00e6rer et \u00f8nske om \u00e5 bevare eksisterende verdier, samt utvikle nye forretningsmuligheter basert p\u00e5 kompetanse og ressurser innen kjernevirksomheten i Troms Kraft. - Troms Kraft skal ta hensyn til omgivelsene og samarbeide konstruktivt med ber\u00f8rte parter der de har og planlegger sin produksjon og kraftnett. 4. Eierne vil innen generalforsamlingen 2025 vurdere \u00e5 endre styringsmodell i selskapet ved \u00e5 avskaffe bedriftsforsamlingen som en del av styringsstrukturen i selskapet. Det gjennomf\u00f8res i forkant en utredning som ser p\u00e5 ivaretakelse av bedriftsforsamlingens funksjoner og de ansattes rettigheter, og med s\u00e6rlig fokus p\u00e5 selskapet som et offentlig eid selskap. En eventuell avvikling skal gj\u00f8res i tett dialog mellom eierne, selskapet og de ansatte, og i tr\u00e5d med aksjelovens \u00a76-35. 5. Eierne vil innen generalforsamlingen 2026 utarbeide og vedta en aksjon\u00e6ravtale i Troms Kraft. 6. Fylkeskommunedirekt\u00f8ren f\u00f8lger opp arbeidet videre. 2 "
}