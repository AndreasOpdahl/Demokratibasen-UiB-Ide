{
  "dokument_id": "b96e1f74-fa2f-5846-a8c0-546124df90b9",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 38 fra Katrine N\u00f8dtvedt (MDG) om oppf\u00f8lging av handlingsplan for gange - Utvalg for milj\u00f8 og byut",
  "url": "https://bergen.kommune.no/politikere-utvalg/api/fil/bk360/9895379/Svar-pa-skriftlig-sporsmal-nr-38-fra-Katrine-Nodtvedt-MDG-om-oppfolging-av-handlingsplan-for-gange-Utvalg-for-miljo-og-byut",
  "tekst": " Byr\u00e5dsavdeling for byutvikling Til Intern korrespondanse Bystyrets kontor V\u00e5r referanse: 2024/17553-3 Saksbehandler: Malene Nesse Gr\u00f8nningen Fra Dato: 14. februar 2024 Byr\u00e5d for byutvikling Svar p\u00e5 skriftlig sp\u00f8rsm\u00e5l nr. 38 fra Katrine N\u00f8dtvedt (MDG) om oppf\u00f8lging av handlingsplan for gange - Utvalg for milj\u00f8 og byutvikling I handlingsplan for gange 2022-2025 ble det vedtatt \u00e5 gjennomf\u00f8re 74 konkrete opprustningsprosjekter p\u00e5 gangnettet. Vi er n\u00e5 halvveis i planperioden, og representanten vil gjerne be om en oversikt over status p\u00e5 prosjektene, alts\u00e5 hvilke som er ferdigstilt, hvilke som er igangsatt, og hvilke som eventuelt ikke er p\u00e5begynt arbeid med. Sp\u00f8rsm\u00e5l til byr\u00e5den: Hva er status p\u00e5 prosjektene i handlingsplan for gange? Svar fra byr\u00e5den: Handlingsplan for gange 2022-2025 best\u00e5r av flere innsatsomr\u00e5der, blant annet opprusting av gangnettet. Overordnet kan status for de 74 gangetiltakene oppsummeres slik ved \u00e5rsskiftet 2023/24: Oppsummering alle bydeler Status Antall Ferdig 11 Arbeid med grunnervervsavtale 11 Prosjektutvikling p\u00e5g\u00e5r 25 Ikke startet opp 17 Utg\u00e5r 1) 10 Sum: 74 1) I hovedsak skyldes dette at kommunen og grunneier ikke blir enig om en eiendomsavtale som traseen forutsetter. I 2023 ble det arbeidet med om lag 30 gangetiltak i bydelene Arna, \u00c5rstad, Fyllingsdalen, Laksev\u00e5g, Loddefjord og \u00c5sane. Tiltakene er i hovedsak forbindelser som gj\u00f8r det raskere \u00e5 g\u00e5. Tiltakene korter ned p\u00e5 avstander til kollektivholdeplasser, skole og andre viktige m\u00e5lpunkt. Det arbeides ogs\u00e5 med gangetiltak som kommer i tillegg til dem som er opplistet i handlingsplanen; Tiltakene i Arna og Laksev\u00e5g er ikke listet opp i Handlingsplan for gange, men er en ferdigstillelse av tiltak som har p\u00e5g\u00e5tt over tid. I tillegg etableres det gangetiltak i forbindelse med opparbeidelsen av sykkelveier, og trafikksikkerhetstiltak. Som en oppf\u00f8lging av G\u00e5strategien gjennomf\u00f8rer Plan- og bygningsetaten ogs\u00e5 kartlegging av gangetraseer. Kartleggingen handler om \u00e5 finne muligheter og alternativer for gange- og snarveier i sentrale byomr\u00e5der, og vedlikehold og oppgradering av eksisterende forbindelser. Gangekartleggingen er et arbeidsdokument som brukes internt i kommunen og legger grunnlag for utvelgelse og prioritering av tiltak i handlingsplaner. Et eksempel for Laksev\u00e5g er tilgjengelig p\u00e5 kommunens nettsider: Bergen kommune - Gangekartlegging p\u00e5 Laksev\u00e5g Status for gangekartleggingen vinteren 2024 oppsummeres slik: Det er gjennomf\u00f8rt gangekartlegging i f\u00f8lgende bydeler/omr\u00e5der: - Loddefjord (Ferdigstilt, var pilot for utvikling av metoden) - Laksev\u00e5g (Ferdigstilt) - Fyllingsdalen (Ferdigstilt) - \u00c5sane (Ferdigstilt) - Fjellsiden s\u00f8r og M\u00f8llendal (Ferdigstilt) - Indre Arna (Ferdigstilt) P\u00e5g\u00e5r: - Bergen sentrum (Under utarbeidelse \u2013 n\u00e6rmer seg ferdigstilling) Gjenst\u00e5r: - \u00c5rstad, inkl L\u00f8vstakksiden) - Solheim \u2013 Danmarksplass - Sandviken - Nesttun, R\u00e5dal/Lagunen Noen gangforbindelser trenger et juridisk plangrunnlag for \u00e5 f\u00e5 til en god l\u00f8sning. Det p\u00e5g\u00e5r detaljregulering for 2 traseer p\u00e5 Laksev\u00e5gsiden: - Gangforbindelse Damsg\u00e5rdsveien \u2013 Kringsj\u00e5veien og Stadionveien \u2013 Nygjerdet - Gangforbindelse Kryss Kringsj\u00e5veien/H\u00e5steinsgate \u2013 Jansonsgate Disse skal snart legges ut til offentlig ettersyn. Christine Kars \u2013 Byr\u00e5d for byutvikling Dokumentet er godkjent elektronisk. "
}