{
  "dokument_id": "13c5f638-7218-51c2-9475-ace6c8aea52d",
  "doc_type": "case_attachment",
  "kommune": 4601,
  "tittel": "Renovasjonsteknisk plan datert 17.02.202022.pdf",
  "url": "https://bergen.kommune.no/politikere-utvalg/api/fil/bk360/9417374/Renovasjonsteknisk-plan-datert-17-02-202022-pdf",
  "tekst": "Renovasjonsteknisk plan for Jakob Kj\u00f8des veg 11 N\u00f8kkelinformasjon PlanID: 64570000 (planforslag) Gnr./bnr.: 13/107 Bergen kommune Antall boenheter: 14 Foresl\u00e5tt avfallsl\u00f8sning: Individuelle boss-spann Boligtype: Lavblokk Maksimal g\u00e5avstand: 50 m RTP revisjonsnr. og dato: 03, datert 17.02.2022 Innledning Renovasjonsteknisk plan for Jakob Kj\u00f8des veg tar for seg ny boligblokk som skal etableres p\u00e5 eiendommen 13/107, Jacob Kj\u00f8des veg 11. Tomten ligger p\u00e5 vestsiden av Jacob Kj\u00f8des veg, nord for veikryss som g\u00e5r videre ned til Jacob Kj\u00f8des veg 13, 15 og 17. Se utsnitt fra norgeskart under. Tomten ligger i skr\u00e5nende terreng med relativt bratt adkomstveg i et etablert boligomr\u00e5de. Adkomstveg er ogs\u00e5 skoleveg, med ensides fortau. De tekniske krav mht. maks helling for de moderne renovasjonsl\u00f8sningene er noe utfordrende \u00e5 im\u00f8tekomme. Trafikksikkerhet for skolebarn samt g\u00e5ende og syklende er andre vesentlige moment for hvilken renovasjonsl\u00f8sning som kan anbefales. Det er med denne bakgrunn redegjort for flere renovasjonsl\u00f8sninger. Etter en helhetlig vurdering og etter innspill fra Bergen kommune er det konkludert med at det mest hensiktsmessige er en l\u00f8sning med individuelle bosspann pr. boenhet, og ikke en nedgravd l\u00f8sning. Generell del Hovedl\u00f8sning for h\u00e5ndtering av avfall Planforslaget legger opp til en avfallsl\u00f8sning med individuelle bosspann, og et 2-delt system med et innend\u00f8rs omr\u00e5de for bosskast og ett omr\u00e5de for henting. Gangareal fra inngangsd\u00f8r til / fra de adskilte renovasjonsarealene skal og kan utf\u00f8res iht. prinsipp om tilgjengelighet for alle. Anleggets oppstillingsplass og henteplattform etableres p\u00e5 egen eiendom. Renovasjonsbilen vil m\u00e5tte stoppe i Jacob Kj\u00f8des veg ved t\u00f8mming tilsvarende som for eiendommens ordning i dag. Valgt l\u00f8sning er den samme som ogs\u00e5 benyttes for leilighetsbygget p\u00e5 motsatt side av Jacob Kj\u00f8des veg, med adresse Jacob Kj\u00f8des veg 8, og for \u00f8vrig bebyggelse i n\u00e6romr\u00e5det. Innend\u00f8rs l\u00f8sning for bosskast, dvs. bosshuset, foresl\u00e5s plassert p\u00e5 nordsiden av inngangspartiet, og skal ha plass til beholdere for h\u00e5ndtering av restavfall, papir / papp / drikkekartong og plastemballasje. Henteomr\u00e5det foresl\u00e5s plassert p\u00e5 (s\u00f8r-)\u00f8stsiden av inngangspartiet, og skal ha plass til to typer boss p\u00e5 t\u00f8mmedag. Det vil ogs\u00e5 v\u00e6re plas for sekker med plastavfall. Glass- og metallemballasje leveres ved n\u00e6rmeste returpunkt. Figur 1 Bildet viser oppstillingsplass for t\u00f8mmedag / t\u00f8mming av boss til venstre, og bosshus for kasting og oppbevaring av spann til venstre. Figur 2 Omr\u00e5de for plassering av bossbeholdere p\u00e5 t\u00f8mmedag plassert ved langs Jacob Kj\u00f8des veg, innenfor dekorativ og funksjonell skjerming. Innend\u00f8rs areal / bosshus for kast av boss og for oppbevaring av bossbeholdere foresl\u00e5s plassert p\u00e5 nordsiden av inngangssonen, som vist i det \u00f8verste perspektivet. Dimensjonerings- og kapasitetsberegninger av hovedl\u00f8sning Med bakgrunn i BIRs prismodell skal det legges til rette for to ulike soner for avfallsh\u00e5ndtering; en sone for kasting og en for t\u00f8mming. Sistnevnte benyttes kun p\u00e5 hentedag. Planforslaget legger opp til maks. 14 boenheter. For hver husholdning / boenhet er det krav om 3 beholdere / bosspann a 140 l, derav restavfall, papp og papir samt for matavfall / bioavfall i tillegg til plastavfall. Disse skal plasseres innend\u00f8rs og under tak, eksempelvis som fremkommer av skisse- og illustrasjonsmateriale. I tillegg m\u00e5 det legges til rette for et areal for oppstilling p\u00e5 t\u00f8mmedag, som er lett tilgjengelig for renovasjonsbil uten at det hindrer andre trafikanter. Henteomr\u00e5de er illustrert med nok areal for 2 typer boss (dvs. 2 x 14 beholdere) pluss avfallssekker for plass. N\u00f8dvendig arealbehov- og omfang for beholdere i bosshus og for henteplattform fremkommer av skisse i fig. 2. Arealet for henting er vist med skjermvegg, som b\u00e5de har en praktisk og visuell funksjon. Figur 3 Utklipp av situasjonsplan for renovasjonsanlegg med bosshus med 48 beholdere og henteareal med 24 beholdere, i tillegg til plast. Det er strengt tatt planmyndigheten som m\u00e5 ta endelig stilling til om planforslaget kan legge opp til en slik l\u00f8sning. Iht. renovasjonsteknisk veileder \u00e5pner BIR kun opp for at komplekser med 10 eller mindre leiligheter kan benytte seg av en slik l\u00f8sning. Planforslaget legger til rette for maks. 14 boenheter, men som det fremkommer i kapitelet om Andre vurderte renovasjonsl\u00f8sninger s\u00e5 vil prosjektet i seg selv ikke kunne utnytte kapasiteten til de moderne nedgravde l\u00f8sningene. Andre vurderte renovasjonsl\u00f8sninger I tidligere planforslag er det vurdert og lagt til grunn en avfallsl\u00f8sning med nedgravde kontainere iht. BIRs retningslinjer i Renovasjonsteknisk Veileder (RTV). En slik l\u00f8sning vil medf\u00f8re rygging fra Jacob Kj\u00f8des veg over fortau og inn p\u00e5 bebyggelsens adkomst- og inngangssone. Beholderne foresl\u00e5s plassert p\u00e5 nordsiden av adkomt-og inngangspartiet, og renovasjonsbilens oppstillingsplass. Det skal etableres containere for h\u00e5ndtering av restavfall, papir / papp / drikkekartong og plastemballasje. Nedkast er universelt tilgjengelig fra felles inngang til heis- og trappehus. Se l\u00f8sningen illustrert i figur 4. Glass- og metallemballasje leveres ved n\u00e6rmeste returpunkt. Figur 4 Renovasjonsanlegg med bunnt\u00f8mte containere. Renovasjonsbil rygger inn p\u00e5 oppstillingsplass og kj\u00f8rer direkte ut igjen. Oppstillingsplassen er skissert iht. krav om maksimalt 2 % tverrfall og 6 % helning i lengderetning. Kranbilen overholder avstanden fra containerne p\u00e5 0,5 m, og avstand til mur p\u00e5 minimum 1 meter. En l\u00f8sning med bunnt\u00f8mte containere vil i sin helhet kunne l\u00f8ses p\u00e5 egen eiendom med avkj\u00f8rsel fra Jacob Kj\u00f8des veg nord-\u00f8st p\u00e5 tomten. L\u00f8sningen vil f\u00f8lgelig ikke v\u00e6re til hinder for trafikk i Jacob Kj\u00f8des veg, utover i selve ryggesituasjonen. Med bakgrunn i at fortauet m\u00e5 krysses, at Jacob Kj\u00f8des veg er en skoleveg og en kobling til overordnet sykkeltrase henviser Bergen kommune ved Bymilj\u00f8etaten til at l\u00f8sningen ikke er tilstrekkelig trafikksikker. L\u00f8sningen vil derfor ikke godkjennes av Bergen kommune ved Byplan, og kan ikke g\u00e5s videre med. Med denne bakgrunn er det vurdert en l\u00f8sning med Lift-o-mat, dvs. en l\u00f8sning hvor det benyttes nedgravde containere som skal heves og deretter trilles til en renovasjonsbil med hydraulisk lift. Dette er en l\u00f8sning som BIR i utgangspunktet har v\u00e6rt kritisk til, ref. uttale fra BIR datert 26.03.2020. Sammenlignet med nedgravde bunnt\u00f8mte containere s\u00e5 vil en l\u00f8sning med Lift-o-mat v\u00e6re mer krevende \u00e5 f\u00e5 til. Volumene p\u00e5 de enkelte beholderne er mye mindre, og kravene til helling / stigning p\u00e5 det arealet hvor beholderne skal trilles er mye strengere. For de minste beholderne er maks. helning lik 5 %. Jacob Kj\u00f8des veg er p\u00e5 aktuell strekning ca. 6 %, som medf\u00f8rer at l\u00f8sningen ikke er gjennomf\u00f8rbar. St\u00f8rre beholdere p\u00e5 ca. 1000 liter medf\u00f8rer krav om maks. helning lik 0 % p\u00e5 arealet hvor beholderne skal trilles, i tillegg forutsettes det varmekabler p\u00e5 den samme strekningen. Se figur 3 for skisse som viser Lift-o-mat l\u00f8sning. Det er utarbeidet en skisse som ikke tar hensyn til at aktuelt areal er for bratt, hvis hensikt er \u00e5 vise arealomfanget ved bruk av 1000 liters containere. Se fig. 5. Et Lift- o \u2013 mat system med 600 liters volum vil naturlignok v\u00e6re enda mer omfattende. Figur 5 Kartutklipp som viser mulig plassering av lift-o-mat beholdere. Beholdere p\u00e5 1000 / 1100 liter m\u00e5 anlegges med 0 % helning og varmekabler mellom renovasjonsomr\u00e5de og bilens bakende. P\u00e5 grunn av h\u00f8ydeforskjell mellom veg og inngangsparti vil en slik tilrettelegging for en lift-o-matl\u00f8sning medf\u00f8re niv\u00e5forskjeller mellom inngangsparti og renovasjonsareal. Da Jacob Kj\u00f8des veg i seg selv er brattere enn 5 % som er maks. helning for 600 liters beholdere for s\u00e5 anbefales ikke et Lift-o-mat system for denne tomten. I tillegg og som nevnt tidligere er dette systemet mer omfattende i at det er n\u00f8dvendig med flere beholdere og dermed et st\u00f8rre terrenginngrep. Kravene om maks. helling medf\u00f8rer i tillegg at inngangssonen m\u00e5 utformes med ulike h\u00f8yder og trinn som tar opp h\u00f8ydeforskjellene, og som samtidig im\u00f8tekommer krav i TEK 17 om blant annet tilgjengelighet. For aktuelt prosjekt vil det ikke v\u00e6re mulig \u00e5 l\u00f8se b\u00e5de krav om universell adkomst og krav til maks. helling for renovasjonsanlegget innenfor samme omr\u00e5de. For helning p\u00e5 Jacob Kj\u00f8des veg, se snitt vedlagt. En oversikt over de to alternative renovasjonsl\u00f8sningenes kapasitet gis nedenfor. Nedgravd bunnt\u00f8mt l\u00f8sning med kranbil, kapasitetsberegning Prosjektets 14 boenheter utl\u00f8ser krav om 1 container for restavfall, 1 container for papir/papp/drikkekartong, 1 for plastemballasje og 1 for matavfall. Tabell 1 Dimensjonering- og kapasitetsberegning for bunnt\u00f8mt l\u00f8sning Kapasitet ved 85 14 boenheter Antall Utnyttet kapasitet / % fyllingsgrad (2. gangs containere, Rest kapasitet (%) / behandling) behov rest boenheter Restavfall (min. 80 liter 4080 l 1120 l 1 27 % utnyttet/ / boenhet) Rest 37 boenheter Papir/papp/kartong 4080 l 1960 l 1 48 % utnyttet / (140 l / boenhet) Rest 15 boenheter Plastemballasje 4080 l 2240 l 1 55% utnyttet / (160 l / boenhet) Rest 11 boenheter. Matavfall 4080 l 700 l 1 17 % utnyttet / Rest 67 (min. 50 l / boenhet) boenheter. Glass- og N\u00e6rmeste returpunkt benyttes metallemballasje (min. 10 l / boenhet) For alle avfallstyper er det restkapasitet ved bruk av bunnt\u00f8mt l\u00f8sning. Plastemballasje er den mest volum-krevende og slik sett den \"begrensende.\" En beholder for plastemballasje dekker det totale behovet for 25 boenheter, dvs. 11 boenheter mer enn det det revidert planforslag legger opp til. Renovasjonsl\u00f8sning med Lift-o-mat og hydraulisk lift, kapasitetsberegning Lift-o-mat synes \u00e5 v\u00e6re tiltenkt omr\u00e5der hvor det kan v\u00e6re utfordrende for kranbiler \u00e5 komme til, hvor topografien er tiln\u00e6rmet flat og if\u00f8lge BIR sin veileder for mindre boligomr\u00e5der med 10 \u2013 50 boenheter. Arealet mellom bil / hydraulisk lift og innkastpunkt kan maks. ha en helling p\u00e5 5 % for 600 l beholdere, 0 0% for 1000 l beholdere. For dette prosjektet vil containere p\u00e5 1000 l medf\u00f8re 8 containere. For containere med kapasitet p\u00e5 600 l vil det v\u00e6re behov for flere containere. Nedenfor gis en oversikt over dimensjonering ved bruk av containere som har kapasitet p\u00e5 1000 l. P\u00e5 grunn av de tekniske kravene som f\u00f8lger av et Lift- o-mat system s\u00e5 er ikke renovasjonsl\u00f8sningen aktuell. Tabell 2 Dimensjonering- og kapasitetsberegning for Lift-o-mat Kapasitet 14 boenheter Antall Utnyttet kapasitet / beholdere Rest kapasitet. Restavfall (min. 80 1000 l 1120 l 2 Ubenyttet kapasitet: 11 liter / boenhet) boenheter. Papir/papp/kartong 1000 l 1960 l 2 Ubenyttet kapasitet: 0 (140 l / boenhet) boenheter. Plastemballasje 1000 l 2240 l 3 Ubenyttet kapasitet: 4 (160 l / boenhet) boenheter. Matavfall 1000 l 700 l 1 Ubenyttet kapasitet: 6 (Min. 50 l / boenhet) boenheter. Glass- og N\u00e6rmeste returpunkt benyttes Metallemballasje (min. 10 l / boenhet) * 1000 l er iht. Informasjon fra BIR. Veileder fra Namdal Ressurs AS angir maks 1100 liter. Benyttes beholdere med maks 600 liters volum vil det samlet sett v\u00e6re behov for flere beholdere. Plandokumentasjon/reguleringsplan RTP er utarbeidet som del av planforslag for Jacob Kj\u00f8des veg 11, PlanID: 64570000) som legger opp til en renovasjonsl\u00f8sning med individuelle beholdere. Teknisk del Denne delen tar for seg det tekniske aspektet av foresl\u00e5tt renovasjonsl\u00f8sning for en fremtidig utvikling av Jacob Kj\u00f8des veg 11. Planforslaget legger til rette for maks. 14 boenheter, og f\u00f8lgende moment legges til grunn for prosjektets renovasjonsl\u00f8sning: - 3 beholdere pr. boenhet derav mat, restavfall og papir. - Beholdere / boss-spannene rommer 140l og har en dimensjon p\u00e5 b:480mm h:1065mm d: 543mm - BIR sitt personale skal ikke g\u00e5 inn i et bossrom for \u00e5 hente spann. Spannene kan ikke st\u00e5 ute permanent. - Areal for hentested skal v\u00e6re adskilt areal for kasting. - Det m\u00e5 settes av areal p\u00e5 t\u00f8mmested for 28 beholdere + 14 plastsekker, da t\u00f8mming av flere avfallstyper kan forekomme p\u00e5 samme dag. - Renovasjonsbilen skal st\u00e5 i Jacob Kj\u00f8des veg under t\u00f8mming, tilsvarende som den gj\u00f8r for Jacob Kj\u00f8des veg 8 p\u00e5 motsatt side av veien (og \u00f8vrig bebyggelse i omr\u00e5det). - Bossrom og hentested skal v\u00e6re universelt tilgjengelig. - Adkomstveg med dagens stigningsforhold forblir uendret. Samlet sett er det n\u00f8dvendig \u00e5 oppf\u00f8re to soner for boss. En sone hvor beboere kan kaste bosset, og en sone hvor renovasjonsarbeidene kan hente det. Det er en fordel dersom oppstillingsplassene for bosset er skjermet, dette med bakgrunn i at det er plassert n\u00e6re inngangsd\u00f8rer. Samtidig b\u00f8r det beskyttes for v\u00e6r og vind eller dyr. Det m\u00e5 derfor foreligge et system eller en struktur for henting og kasting av boss. Dette m\u00e5 den enkelte eller sameiet i fellesskap st\u00e5 for. Det er viktig at gangarealet fra inngangsd\u00f8r til areal for bosskasting og videre til hentested er universelt utformet. Stigningen fra inngangsd\u00f8r, til t\u00f8mmested, via omr\u00e5det for kasting har en stigning p\u00e5 1:24. Resten av omr\u00e5det m\u00e5 fortsatt ha plass til en ambulanse / utrykningskj\u00f8ret\u00f8y + v\u00e6re et inviterende og trafikksikkert inngangsparti med universell adkomst fra ev. HC-bil / ambulanse til inngangsd\u00f8r. Kj\u00f8revei, tilkomstvei og utkj\u00f8ringsvei for renovasjonsbil Foresl\u00e5tt renovasjonsl\u00f8sning medf\u00f8rer ikke at renovasjonsbil m\u00e5 kj\u00f8re inn p\u00e5 tomten, men at den stopper i Jacob Kj\u00f8des veg, og kan kj\u00f8re direkte videre etter t\u00f8mming slik den ogs\u00e5 gj\u00f8r per i dag. Det er f\u00f8lgelig ikke behov for snuhammer for renovasjonsbilen. Renovasjonsteknisk veileder angir ingen krav for renovasjonsl\u00f8sning med individuelle beholdere. Vedlegg 1: Situasjonsplan hovedl\u00f8sning renovasjon. Renovasjonsbil stopper i Jacob Kj\u00f8des veg under t\u00f8mming. Bossrom med plass til 48 beholdere + plast nord for inngangssone. T\u00f8mmeomr\u00e5de med plass til 24 beholdere pluss plast p\u00e5 eget tomt og lett tilgjengelig for BIRs personell. Vedlegg 2 Helningen i Jacob Kj\u00f8des veg ved hente/t\u00f8mmeomr\u00e5de er 5,7 grader, dvs. en stigning p\u00e5 1:10. R\u00f8dt omriss i utklipp viser renovasjonsomr\u00e5det omtrentlig. SI STAMPING TIPPETUE ARKITEKTER AS Sandviksbodene 5 5035 BERGEN Ved: Ingvill Osland V\u00e5r ref.: 19/00201-17 Deres ref.: Bergen, 01.03.2022 Uttalelse til RTP. Bergen planID 64570000 4601.13.107 Jacob Kj\u00f8des veg 11. Avfallsl\u00f8sning Viser til deres renovasjonstekniske plan (RTP) for Jacob Kj\u00f8des veg 11, Gnr. 13 Bnr. 107, i Bergen kommune, mottatt 22.02.2022. Planen gjelder for 14 boenheter. Beholderl\u00f8sning: Det skal etableres beholderl\u00f8sning for restavfall, matavfall og papir/papp/drikkekartong. Hentested er vist i RTP. - 14 stk. 140 l for restavfall - 14 stk. 140 l for matavfall - 14 stk. 140 l for papir/papp/drikkekartong Plastemballasje h\u00e5ndteres som egen plastsekkl\u00f8sning p\u00e5 avsatt areal. Plastsekkene b\u00f8r skjermes for \u00e5 hindre at de bl\u00e5ser vekk p\u00e5 t\u00f8mmedag. Beholdere og plastsekker skal fraktes til og fra hentested av beboerne p\u00e5 t\u00f8mmedag. For h\u00e5ndtering av glass- og metallemballasje skal n\u00e6rmeste returpunkt benyttes. BIR Privat uttaler seg herved positivt til deres RTP, p\u00e5 f\u00f8lgende vilk\u00e5r: 1. T\u00f8mmefrekvens: i. Restavfall \u2013 ikke oftere enn 1 gang i uken BIR Privat AS Tlf. 55 27 77 00 Org.nr: NO 984 504 942 MVA Pb 6004 E-post: bir@bir.no www.bir.no 5892 Bergen ii. Matavfall ikke oftere enn 2 ganger i m\u00e5neden iii. Papir/papp/drikkekartong og plastemballasje \u2013 ikke oftere enn 1 gang i m\u00e5neden. 2. For t\u00f8mming av beholdere og plastsekker stilles f\u00f8lgende krav for renovasjonsbil (L): i. Tilkomstvei, utkj\u00f8ringsvei, vendehammer og oppstillingsplass for renovasjonsbil skal tilfredsstille b\u00e5de lastebil (L), jf. Statens vegvesens h\u00e5ndbok N100, og bruksklasse 10 (BK10) 32 tonn, jf. \u2018Forskrift om n\u00e6rmere bestemmelser om tillatte vekter og dimensjoner for offentlig veg\u2019 ii. Det skal ikke v\u00e6re begrensende hindringer for renovasjonsbilen som mur, fortauskant, parkerte biler, br\u00f8ytekanter, stolper, tr\u00e6r, vegetasjon, e.l.. iii. Det skal etableres permanent \"parkering forbudt\"-skilt og skravering av oppstillingsplass for renovasjonsbil ved behov. iv. Fortau, gang- og sykkelvei kan som hovedregel ikke benyttes som oppstillingsplass. v. Renovasjonsbil skal ikke m\u00e5tte rygge ut fra renovasjonsanlegg etter t\u00f8mming. Den skal heller ikke v\u00e6re til hinder eller sperre trafikk ved t\u00f8mming. 3. Ved bruk av private adkomstveier for innsamling av husholdningsavfall, krever BIR at utbygger avklarer bruken med veieier. N\u00e5r dette er avklart, skal det inng\u00e5s en skriftlig avtale mellom BIR og veieiere. Ved sp\u00f8rsm\u00e5l, ta gjerne kontakt med undertegnede eller med BIR Privat sitt kundesenter (Telefon: 815 33 030, Epost: bir@bir.no). Med vennlig hilsen BIR Privat AS Anne-Lise Haraldseth R\u00e5dgiver Brevet er godkjent elektronisk og har derfor ingen underskrift. Du kan n\u00e5 lese de fleste brev fra BIR-konsernet i din digitale postkasse! \uf0b7 Brev til deg selv For \u00e5 lese brev til deg selv m\u00e5 du opprette en digital postkasse. Det er enkelt og gratis p\u00e5 denne siden: https://www.norge.no/nb/velg-digital-postkasse Har du ikke egen digital postkasse vil du motta brevet i Altinn. Side 2 av 3 \uf0b7 Brev til bedrift/organisasjon Du kan lese brev til bedriften/organisasjonen i meldingsboksen i Altinn: https://www.altinn.no Under \u00abProfil, roller og rettigheter\u00bb kan du se om kontaktinformasjonen er riktig, eventuelt legge til kontaktinformasjon. Her kan du ogs\u00e5 delegere rollen \u00abPost/arkiv\u00bb dersom du \u00f8nsker at en annen person skal lese post p\u00e5 vegne av bedriften/organisasjonen. Svar sendes inn via https://svarut.ks.no/edialog/mottaker/984504942. Side 3 av 3 "
}