{
  "dokument_id": "ceac857b-4be9-551e-9c8f-18b6e66cd34d",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 19062024, Sak 234/24, Representantforslag fra Torstein Dahle (R\u00f8dt) og Magne Hages\u00e6ter (R\u00f8dt) om boikott av israelske og andre selskaper som medvirker til folkerettsbrudd",
  "url": "https://bergen.kommune.no/politikere-utvalg/api/fil/bk360/10720961/Innstilling-vedtak-Representantforslag-fra-Torstein-Dahle-Rodt-og-Magne-Hagesaeter-Rodt-om-boikott-av-israelske-og-andre-selskaper-som-medvirker-til-folkerettsbrudd",
  "tekst": "Representantforslag fra Torstein Dahle (R\u00f8dt) og Magne Hages\u00e6ter (R\u00f8dt) om boikott av israelske og andre selskaper som medvirker til folkerettsbrudd Bergen bystyre behandlet saken i m\u00f8tet 19.06.2024 sak 234/24 og fattet f\u00f8lgende vedtak: Representantforslaget avvises med bakgrunn i byr\u00e5dets svar. Bergen bystyres behandling Eivind N\u00e6vdal-Bolstad (H) ba om habilitetsvurdering fordi han involvert i denne saken mens han var finansbyr\u00e5d. Vurdering av habilitet er gjort etter forvaltningsloven \u00a7 6 annet ledd. Det foreligger ikke informasjon som tilsier at det er grunnlag for \u00e5 gj\u00f8re unntak fra utgangspunktet om at tidligere byr\u00e5der som utgangspunkt ikke blir inhabile n\u00e5r de senere eventuelt trer inn i bystyret eller utvalg og behandler saker de behandlet som byr\u00e5d. P\u00e5 bakgrunn av dette kjente Bergen bystyre N\u00e6vdal-Bolstad habil til \u00e5 behandle saken. Diane Alexandra Berbain (SV) har bedt om habilitetsvurdering til saken. Bakgrunnen er at Berbain er styremedlem i Bergen kommunale pensjonskasse (BKP), og representantforslaget ogs\u00e5 omhandler selskapet. Bergen kommunale pensjonskasse har partsstatus etter forvaltningsloven \u00a7 2 f\u00f8rste ledd bokstav e) ved at saken \u00abellers direkte gjelder\u00bb selskapet. Etter forvaltningsloven \u00a7 6, 1. ledd, bokstav e) er en offentlig tjenestemann eller folkevalgt inhabil til \u00e5 tilrettelegge grunnlaget for en avgj\u00f8relse eller til \u00e5 treffe avgj\u00f8relse i en forvaltningssak n\u00e5r han leder eller har ledende stilling i, eller er medlem av styret eller bedriftsforsamling i offentlig heleide selskaper, n\u00e5r saker hvor selskapet er part skal behandles i folkevalgte organer eller administrasjonen i kommunen. Inhabilitet gjelder kun faste styremedlemmer, ikke vara. Med bakgrunn i dette anbefaler bystyredirekt\u00f8ren at de faste styremedlemmene Rune Bakervik (A), Helge Oksnes (FrP), Katrine B. N\u00f8dtvedt (MDG) og Diane A. Berbain (SV) kjennes inhabil til \u00e5 delta i behandlingen av sak 156/24. Varamedlemmer i BKP er ikke automatisk inhabile etter forvaltningsloven \u00a7 6, 1. ledd, bokstav e), og bystyredirekt\u00f8ren anbefaler at disse kjennes habile til \u00e5 delta i behandlingen av saken dersom de m\u00f8ter. Dette gjelder Anette Strand (H), Eva Synn\u00f8ve Hagewick Steigen (A), Per J\u00f8rgensen (FrP), Steinar N\u00f8rsteb\u00f8 (SV) og Christine Henriksen \u00d8degaard (MDG). Bergen bystyre fant Rune Bakervik (A), Helge Oksnes (FrP), Katrine B. N\u00f8dtvedt (MDG) og Diane A. Berbain (SV) habil til \u00e5 delta i behandlingen av saken. Habilitetsvurderingen ble gjort av bystyret i m\u00f8te den 8. mai. Saken ble da utsatt pga. overskredet tid og ble derfor behandlet den 19. juni. F\u00f8lgende representanter tok ordet: Magne Hages\u00e6ter (R), Johanna K\u00e4stel Sandal Fond (A), Mikkel Gr\u00fcner (SV), Eline Aresdatter Haakestad (MDG), Per-Arne Hvidsten Larsen (V), Joel Ysteb\u00f8 (KrF), Kjartan Moi Andreassen (Sp), Reidar Staalesen (A), Andreas Madsen Berg (SV), Thor Haakon Bakke (MDG), Sunniva Andresdottir Vik (R), Per Erik G\u00e5skjenn (KrF), Hlin-S\u00e5ga Brosvik Kyrkje\u00f8y (SV), Helena Haldorsen (A), Even S\u00f8rland (A), Hege Mikkelsen (R), Eivind N\u00e6vdal-Bolstad (H) Forslag fremsatt i bystyret: Magne Hages\u00e6ter (R) fremsatte p\u00e5 vegne av R f\u00f8lgende alternative forslag i 4 punkt: 1. Bergen bystyre vedtar at kommunen ikke skal kj\u00f8pe inn varer eller tjenester fra israelske selskaper. 2. Bergen bystyre vedtar at kommunen ikke skal kj\u00f8pe inn varer eller tjenester fra selskaper involvert i folkerettsbrudd eller krigsforbrytelser knyttet til Israels okkupasjon av palestinske omr\u00e5der. 3. Bergen bystyre anmoder BKP om \u00e5 straks selge seg ut av alle israelske selskaper. 4. Bergen bystyre anmoder BKP om \u00e5 straks selge seg ut av alle selskaper involvert i folkerettsbrudd eller krigsforbrytelser knyttet til Israels okkupasjon av palestinske omr\u00e5der. Per Arne Larsen (V) fremsatte p\u00e5 vegne av V f\u00f8lgende alternative forslag i 3 punkt: 1. Bergen kommune skal slutte \u00e5 kj\u00f8pe inn varer og tjenester produsert p\u00e5 ulovlig okkuperte landomr\u00e5der. 2. Bergen kommune skal slutte \u00e5 kj\u00f8pe inn varer og tjenester fra selskaper som medvirker til brudd p\u00e5 folkeretten og menneskerettigheter i ulovlig okkuperte landomr\u00e5der. 3. Bergen kommune m\u00e5 arbeide aktivt for at kommunens globale leverand\u00f8rkjeder skal ivareta grunnleggende menneskerettigheter, ILOs kjernekonvensjoner og folkerettens regler som Norge er forpliktet av gjennom FN-vedtak. Som ledd i dette skal det innf\u00f8res krav til aktsomhetsvurderinger ved risiko for brudd p\u00e5 slike regler ved rullering av anskaffelsesstrategien. Mikkel Gr\u00fcner (SV) fremsatte p\u00e5 vegne av A, SV, MDG, V og R f\u00f8lgende alternative forslag i 5 punkt: 1. Bergen bystyre viser til at kj\u00f8p av israelske varer og tjenester som er produsert i omr\u00e5der under folkerettsstridig okkupasjon, eller produsert av selskaper som bidrar til grove folkerettslige brudd mot palestinere i Gaza, Vestbredden eller i Israel, strider mot Bergen kommunes etiske retningslinjer. 2. Bystyret vil p\u00e5 denne bakgrunn stadfeste at kommunen skal avst\u00e5 fra \u00e5 kj\u00f8pe israelske varer og tjenester som er produsert i okkuperte palestinske omr\u00e5der, eller fra selskaper som direkte eller indirekte medvirker til folkerettsbrudd, eller den israelske statens krigf\u00f8ring. 3. Bystyret ber byr\u00e5det s\u00f8rge for at Bergen kommune krever dokumentasjon for at varer som kj\u00f8pes ikke kommer fra okkuperte omr\u00e5der, slik som okkuperte omr\u00e5der i Palestina, Vest-Sahara, Ukraina eller lignende, i de tilfellene hvor dette er en aktuell problemstilling. Dette gjelder ogs\u00e5 kommunale foretak. 2 4. Bystyret ber byr\u00e5det sikre at eventuelle avtaler med selskaper som har virksomhet i okkuperte palestinske omr\u00e5der eller p\u00e5 annen m\u00e5te bryter med de etiske retningslinjene ikke fornyes. 5. Bystyret ber byr\u00e5det gjennomg\u00e5 de avtalene kommunen allerede har inng\u00e5tt, med sikte p\u00e5 \u00e5 avslutte alle avtaler som bryter med de etiske retningslinjene. Mikkel Gr\u00fcner (SV) fremsatte p\u00e5 vegne av A, SV, MDG og R f\u00f8lgende tilleggsforslag i 2 punkt: 1. Bystyret oppfordrer Bergens innbyggere til \u00e5 boikotte varer og tjenester produsert i okkuperte omr\u00e5der. 2. Bystyret oppfordrer ogs\u00e5 andre kommunestyrer og Stortinget til \u00e5 vedta handelsboikott av varer og tjenester produsert i okkuperte palestinske omr\u00e5der inntil staten Israel innfrir vedtatte FN-resolusjoner. Votering: Alternativt forslag 1-4 fra R fremsatt av Magne Hages\u00e6ter (R), fikk 15 stemmer (SV, MDG, INP(1), R), og var dermed falt. Alternativt forslag 1-3 fra V fremsatt av Per-Arne Larsen (V), fikk 18 stemmer (SV, MDG, V, INP(1), R), og var dermed falt. Alternativt forslag 1-5 fra A, SV, MDG, V og R fremsatt av Mikkel Gr\u00fcner (SV), fikk 31 stemmer (A, SV, MDG, V, INP(1), R), og var dermed falt. Innstillingen ble vedtatt med 36 stemmer (H, FrP, BL, INP(2), KrF, Sp, PP). Tilleggsforslag 1 fra A, SV, MDG og R fremsatt av Mikkel Gr\u00fcner (SV), fikk 28 stemmer (A, SV, MDG, INP(1), R), og var dermed falt. Tilleggsforslag 2 fra A, SV, MDG og R fremsatt av Mikkel Gr\u00fcner (SV), fikk 31 stemmer (A, SV, MDG, V, INP(1), R), og var dermed falt. Bergen bystyre behandlet saken i m\u00f8tet 08.05.2024 sak 156/24: Saken ble ikke behandlet p\u00e5 grunn av overskredet tid. Utvalg for finans, kultur og n\u00e6ring behandlet saken i m\u00f8tet 24.04.2024 sak 64/24 og avga f\u00f8lgende innstilling: Utvalgets innstilling er likelydende med bystyrets vedtak. Forslagsstillernes forslag til vedtak: 1. Bergen bystyre vedtar at kommunen ikke skal kj\u00f8pe inn varer eller tjenester fra israelske selskaper eller andre selskaper involvert i ulovlige bosettinger p\u00e5 palestinsk jord. 2. Bergen bystyre anmoder BKP om \u00e5 straks selge seg ut av alle israelske selskaper involvert i ulovlige bosettinger p\u00e5 palestinsk jord, samt selskaper og fond som er involvert i slike selskaper 3 4 "
}