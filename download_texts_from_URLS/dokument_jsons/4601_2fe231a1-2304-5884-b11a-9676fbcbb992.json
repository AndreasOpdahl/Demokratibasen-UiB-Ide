{
  "dokument_id": "2fe231a1-2304-5884-b11a-9676fbcbb992",
  "doc_type": "case_attachment",
  "kommune": 4601,
  "tittel": "\u00a7 4-11 Stiftelsen kirkens bymisjon Oslo, Er det lov, da. Rettighetsprosjekt av og med Ung rettshjelp Bergen.",
  "url": "https://bergen.kommune.no/politikere-utvalg/api/fil/bk360/9614759/-4-11-Stiftelsen-kirkens-bymisjon-Oslo-Er-det-lov-da-Rettighetsprosjekt-av-og-med-Ung-rettshjelp-Bergen-",
  "tekst": "#610021 S\u00f8knad - 2 - Frivillige og private - Ordin\u00e6r s\u00f8knad - 2024 SKJEMAINFORMASJON S\u00f8knadsid 610021 Utlysning Tilskudd til inkludering av barn og unge 2024 Skjematype S\u00f8knad - 2 - Frivillige og private - Ordin\u00e6r s\u00f8knad - 2024 Opprettet 03.11.2023 Innsendt 03.11.2023 Innsendt av EIEL HOLTEN S\u00f8kerorganisasjon STIFTELSEN KIRKENS BYMISJON OSLO Organisasjonsnummer 944 384 448 INFORMASJON OM PROSJEKTET Kort beskrivelse av dere som s\u00f8kerorganisasjon. Kirkens Bymisjon er en \u00e5pen og inkluderende ideell organisasjon som har drevet diakonalt arbeid i Norge siden 1855. V\u00e5r visjon er at alle mennesker skal erfare respekt, rettferdighet og omsorg uansett bakgrunn, seksuell legning, livssituasjon eller livssyn. Det sosialfaglige arbeidet til Kirkens Bymisjon i Bergen har s\u00e6rskilt oppmerksomhet rettet mot lavinntektsfamilier, bekjempelse av fattigdom og sosialt utenforskap blant barn og unge. Over 1000 ulike familier benytter et eller flere av v\u00e5re tiltak gjennom \u00e5ret, mer enn 50% har flerkulturell bakgrunn. Organisasjonens tverrfaglige kompetanse og brede samarbeid med andre akt\u00f8rer benyttes til \u00e5 skape b\u00e5de bredde og en sammenhengende \u00abkjede\u00bb av treffsikre tilbud til ulike m\u00e5lgrupper. Alle aktivitetene i denne s\u00f8knaden er en del av v\u00e5rt helhetlige arbeid. Navn p\u00e5 prosjektet. \u00abEr det lov, da?\u00bb Rettighetsprosjekt av og med Ung rettshjelp Bergen. Hvilken kommune Bergen kommune /bydel er s\u00f8knaden knyttet til? Mottar dere allerede ett eller flere fler\u00e5rig(e) tilskudd gjennom tilskuddsordningen \"Tilskudd til inkludering av barn og unge\" i 2022 eller 2023? Nei AKTIVITETSTYPER OG VARIGHET Prosjektets varighet. 1 Det er ikke mulig \u00e5 s\u00f8ke om mer enn \u00e9n aktivitetstype p\u00e5 hvert skjema, da hvert s\u00f8knadsskjema er tilpasset den enkelte aktivitetstype. Dersom dere skal s\u00f8ke om flere aktivitetstyper, m\u00e5 dere sende inn flere s\u00f8knader, ellers kan s\u00f8knaden bli avsl\u00e5tt. Aktivitetstype \u00a74-11 Annen lokal aktivitet BESKRIVELSE AV PROSJEKTET Fyll ut informasjon om aktivitetstypen dere har valgt. \u00a74-11 Annen lokal aktivitet Utskriftsdato: 27.43.2023 Skjemaid: 467810153 Side 1 av 8 Dette s\u00f8knadsskjemaet skal dere kun bruke dersom de \u00f8vrige aktivitetstypene ikke er dekkende for prosjektet dere \u00f8nsker \u00e5 gjennomf\u00f8re. Vi gj\u00f8r oppmerksom p\u00e5 at Bufdir stiller sv\u00e6rt strenge krav til kvalitet p\u00e5 s\u00f8knader om denne aktivitetstypen. Her ser vi etter innovative og nyskapende prosjekt som ikke passer inn under de allerede definerte aktivitetstypene. Hvis prosjektet deres kun har en kombinasjon av to aktivitetstyper skal dere beskrive hver del under aktivitetstypen det h\u00f8rer hjemme, og ikke under denne aktivitetstypen. Dersom du er i tvil om hvilken aktivitetstype prosjektet deres h\u00f8rer inn under, eller hvilket skjema du skal bruke, anbefaler vi at du tar kontakt med Bufdirs tilskuddsavdeling for veiledning: tilskudd@bufdir.no eller 466 15 580. S\u00f8knaden gjelder et prosjekt som oppfyller f\u00f8lgende kriterier: Dere skal tilby aktivitet i m\u00e5lgruppens fritid som ikke passer inn under de andre aktivitetstypene i ordningen. Prosjektet skal inneholde aktivitet for m\u00e5lgruppen og v\u00e6re organisert som et gruppetilbud. Dere s\u00f8ker om minimum 200 000 kroner per \u00e5r i tilskudd til dette prosjektet. Dere har gode rutiner for \u00e5 ivareta tryggheten til barn og unge som deltar i prosjektet, og for \u00e5 f\u00f8lge opp u\u00f8nskede hendelser. Jeg bekrefter at s\u00f8knaden oppfyller alle kriteriene ovenfor. Ja Forklar hvorfor dere mener dette prosjektet ikke passer inn under noen av de andre aktivitetstypene. \u00c5 kjenne til og f\u00e5 sikret sine grunnleggende rettigheter en helt n\u00f8dvendig forutsetning for mestring og samfunnsdeltakelse. Unge med lite nettverk, d\u00e5rlig \u00f8konomi eller annen s\u00e5rbarhet har \u00f8kt fare for utenforskap. Ung rettshjelp er et treffsikkert rettighetstilbud til denne gruppen. Vi s\u00f8ker tilskudd til Ung rettshjelp under aktivitetstype 4.11 siden tilbudet ikke kan sammenliknes med de aktivitetene vi tilbyr under kategorien \u00abkultur-, fritids- og ferieaktivitet\u00bb (\u00a7 4.1). Tilbudet passer med beskrivelsen \u201cannen form for veiledning/kurs\u201d under aktivitetstype 4.2, men er ikke bare jobbrelatert. Derfor falt vi ned p\u00e5 aktivitetstype 4.11. Utskriftsdato: 27.43.2023 Skjemaid: 467810153 Side 2 av 8 Gi en konkret beskrivelse av innholdet i aktivitetstilbudet i dette prosjektet. Ung rettshjelp (tidligere Barnas jurist) har siden august 2021 tilbudt gratis rettshjelp til barn og unge under 25 \u00e5r i Bergen, og fra 2022 med hele Vestland som nedslagsfelt. I tillegg til saksbehandling i enkeltsaker, gjennomf\u00f8rer vi flere opps\u00f8kende aktiviteter rettet mot m\u00e5lgruppen v\u00e5r. Opps\u00f8kende aktiviteter best\u00e5r av rettighetsquiz- og foredrag der hvor m\u00e5lgruppen er, med rettighetsinnhold relevant for barn og unge. I Bergen er vi en ansatt jurist og fire frivillige jusstudenter som tar imot henvendelser fra barn og unge. Bare i fjor fikk vi inn 225 rettighetssp\u00f8rsm\u00e5l fra 150 klienter i Vestland fylke, og har derfor bred erfaring med hvilke juridiske problemstillinger som ang\u00e5r og opptar barn og unge. Det vi gjennomg\u00e5ende ser i v\u00e5r saksbehandling, er at barn og unge ofte ikke selv vet at problemet deres er juridisk. Mange av v\u00e5re klienter har manglende kunnskap om sine rettigheter eller mangler et nettverk med kompetanse og kapasitet. Vi ser at mange av sakene kunne v\u00e6rt unng\u00e5tt hvis flere hadde kjennskap til sine rettigheter. Vi \u00f8nsker dermed \u00e5 jobbe forebyggende og fors\u00f8ke \u00e5 motvirke utenforskap ved \u00e5 skape engasjement rundt barn og unges rettigheter \u2013 direkte overfor dem det gjelder. Vi mener at det er stor forskjell p\u00e5 \u00e5 ha rett, og \u00e5 f\u00e5 rett. Ved \u00e5 spre rettighetsinformasjon til m\u00e5lgruppen p\u00e5 m\u00f8testeder de oppholder seg, kan kanskje flere hevde sin rett. Vi tilbyr rettighetsforedrag og rettighetsquizer som aktiviteter p\u00e5 m\u00f8teplasser i kommunen \u2013 ettermiddag og kveld \u2013 for barn og unge mellom 12 og 25 \u00e5r, og vi \u00f8nsker \u00e5 \u00f8ke omfanget av denne aktiviteten. Det er viktig at informasjonsflyten er konstant og intens, fordi det stadig kommer nye generasjoner av barn og unge som st\u00e5r i de ulike utfordringene for f\u00f8rste gang. Vi \u00f8nsker derfor \u00e5 utvikle det forebyggende arbeidet v\u00e5rt videre. Vi \u00f8nsker \u00e5 sette det i system og s\u00f8rge for jevnlig opps\u00f8kende arbeid p\u00e5 m\u00f8testeder hvor det er st\u00f8rst sannsynlighet for at vi m\u00f8ter de mest utsatte og s\u00e5rbare barn og unge. Rettighetsinformasjon er ogs\u00e5 viktig for \u00e5 forebygge juridiske tvister. Vi har et m\u00e5l om \u00e5 ha tilrettelagte foredrag for spesifikke grupper innenfor m\u00e5lgruppen. P\u00e5 lik linje med politiets nettpatrulje, har vi fokus p\u00e5 det som er av betydning for ungdommen i dag, som for eksempel foredrag om spredning av nakenbilder eller hatefulle ytringer. Vi \u00f8nsker \u00e5 forbedre og utarbeide foredrag som er relevant for ungdommen, for eksempel foredrag \u201cUt av redet\u201d som omhandler unges rettigheter i husleieforhold, arbeidsforhold og i kontakt med politiet. Foredragene vil tilpasses alder og spr\u00e5kniv\u00e5. Foredraget har vi blant annet holdt hos Utekontakten med stor suksess, for ungdom som ofte ikke har et eget et nettverk. Vi kommer hovedsakelig til \u00e5 holde generelle rettighetsquizer, med sp\u00f8rsm\u00e5l som er basert p\u00e5 sakserfaringen v\u00e5r i Ung rettshjelp. Enten har barn og unge kontaktet oss med liknende sp\u00f8rsm\u00e5l tidligere, eller s\u00e5 har vi under veiledning sett at dette er informasjon barnet eller ungdommen gjerne skulle hatt f\u00f8r det oppstod utfordringer. For eksempel har vi sp\u00f8rsm\u00e5l om hva som er den kriminelle lavalder i Norge, om man kan straffes for \u00e5 sende \u00abnudes\u00bb, om det offentlige kan be barn v\u00e6re tolk for foreldrene sine eller hva man b\u00f8r gj\u00f8re dersom man ikke har det trygt og godt p\u00e5 skolen. I v\u00e5r saksbehandlingen erfarer vi at vi kan gj\u00f8re en forskjell p\u00e5 disse rettsomr\u00e5dene, og gi rettighetsinformasjon som kan forebygge konflikt. Sp\u00f8rsm\u00e5lene skal oppleves relevant for de unge som h\u00f8rer p\u00e5 foredragene eller tar quizen, og vi skal ha fokus p\u00e5 brukermedvirkning. Etter aktivitetene v\u00e5re vil deltakerne ogs\u00e5 vite at Ung rettshjelp kan bist\u00e5 dem gratis, dersom de har behov for videre bistand. De tilstrebes at juristen i Ung rettshjelp (og ikke kun frivillige jusstudenter) er med p\u00e5 aktiviteten for \u00e5 kunne svare p\u00e5 oppf\u00f8lgingssp\u00f8rsm\u00e5l fra deltakerne, eller eventuelt avtale videre oppf\u00f8lging av enkeltsaker dersom det er \u00f8nskelig. Rettighetsinformasjon er tidkrevende arbeid som krever mye kapasitet, men vi ser at barn og unge som vi treffer med v\u00e5r informasjon st\u00e5r styrket i sin rett. Ved \u00e5 orientere dem om deres rettigheter og plikter kan de bli bedre rustet i m\u00f8te med utfordringer p\u00e5 egenh\u00e5nd. De vil kunne ivareta sine rettigheter p\u00e5 en bedre m\u00e5te, og det kan igjen b\u00f8te p\u00e5 en livssituasjon med utenforskap. Ung rettshjelp bidrar dermed til at barn og unge kan f\u00e5 \u201chjelp til selvhjelp\u201d. Med pedagogikk, t\u00e5lmodighet og fokus p\u00e5 at barnet skal forst\u00e5 rettighetenes innhold, kan de kjenne rettferdighet ogs\u00e5 n\u00e5r saker g\u00e5r i deres disfav\u00f8r. Det er derfor vi \u00f8nsker \u00e5 bruke om lag 30-40 prosent av juristens \u00e5rsverk p\u00e5 informasjon- og rettighetsarbeid. Hvor ofte skal aktiviteten gjennomf\u00f8res og hvor lenge skal aktivitetene vare? M\u00e5let v\u00e5rt er \u00e5 ha 35 opps\u00f8kende aktiviteter i 2024. Ung rettshjelp Bergen har opps\u00f8kende aktiviteter p\u00e5 m\u00f8testeder for \u00e5 m\u00f8te barn og unge der de er. Det \u00f8nsker vi \u00e5 fortsette med. Vi vil n\u00e5 ut til kommunale og ideelle akt\u00f8rer, i tillegg til opps\u00f8kende foredrag for akt\u00f8rer som m\u00f8ter m\u00e5lgruppen. Vi \u00f8nsker ogs\u00e5 \u00e5 n\u00e5 ut til den delen av m\u00e5lgruppen som ikke har kapasitet eller kunnskap til \u00e5 finne oss selv (via sitt nettverk eller p\u00e5 nettet), for \u00e5 m\u00f8te dem med st\u00f8rst velferdsmessig behov. Ved \u00e5 gjennomf\u00f8re opps\u00f8kende aktiviteter p\u00e5 ulike m\u00f8teplasser med forskjellige akt\u00f8rer, m\u00f8ter vi ulike barn og vi kan n\u00e5 ut til flere. V\u00e5r aktivitet vil foreg\u00e5r p\u00e5 ettermiddag- og kveldstid. Aktivitetens lengde vil variere ut fra alder p\u00e5 m\u00e5lgruppen, og behovene de setter. Et rettighetsforedrag vil vare 45 minutter - 2 timer inkludert tid til at juristen svarer p\u00e5 sp\u00f8rsm\u00e5l. Rettighetsquizzens lengde vil variere fra mellom 30 minutter \u2013 1,5 time. Vi vil ogs\u00e5 v\u00e6re tilstede p\u00e5 m\u00f8teplassen i forkant og etterkant av hovedaktiviteten, for \u00e5 gj\u00f8re oss kjent med barn og unge som deltar og v\u00e6re til stede for samtaler i ettertid. Aktiviteten inneb\u00e6rer ogs\u00e5 en del forberedelser, som utarbeidelse av quiz og foredrag, logistikk med akt\u00f8ren, nedrigg og opprigg. Juristen vil ofte sette av 3-4 timer. Hvis aktiviteten skal gjennomf\u00f8res i noen av skolens ferier, kryss av for hvilke. Vinterferie H\u00f8stferie Utskriftsdato: 27.43.2023 Skjemaid: 467810153 Side 3 av 8 P\u00e5 hvilken m\u00e5te skal gjennomf\u00f8ringen av prosjektet bidra til \u00e5 legge til rette for at alle barn og unge har muligheten til mestring og samfunnsdeltakelse? For oss er det viktig \u00e5 n\u00e5 alle unge, uavhengig av deres \u00f8konomiske status, kj\u00f8nnsidentitet, etnisitet, religion, livssyn eller funksjonsvariasjon. Slik oppleves Ung rettshjelp som noe allment, og ikke stigmatiserende. Det er viktig for oss \u00e5 ogs\u00e5 n\u00e5 unge med flerkulturell bakgrunn. Felles for mange av dem er at de kan kjenne seg sosialt isolert, eller at de har \u00f8konomiske utfordringer de ikke t\u00f8r \u00e5 snakkeh\u00f8yt om. Vi erfarer at mange av dem som opps\u00f8ker oss kommer fra lavinntektsfamilier, uavhengig av hvorvidt de er etnisk norske eller ei. Derfor er Ung rettshjelp et gratis tilbud for barn og unge. Det er i tillegg viktig at vi har tilpasset spr\u00e5kniv\u00e5 og alder til m\u00e5lgruppen. Derfor utarbeider vi flere variasjoner av rettighetsforedragene og rettighetsquizene v\u00e5re. Det vil si at alle kan delta, og alle skal kunne svare p\u00e5 sp\u00f8rsm\u00e5l, men ogs\u00e5 t\u00f8rre \u00e5 stille sp\u00f8rsm\u00e5l. Det erfarer vi at bidrar til mestring. Vi vil etterstrebe \u00e5 ha med de frivillige jusstudentene v\u00e5re p\u00e5 opps\u00f8kende aktiviteter, for \u00e5 skape dialog med unge mennesker. For \u00e5 skape st\u00f8rre engasjementet, \u00f8nsker vi \u00e5 tilby premier under rettighetsquizene v\u00e5re. Vi \u00f8nsker at premien skal v\u00e6re av en viss verdi (for eksempel gavekort for to p\u00e5 kino eller godteri), for \u00e5 gj\u00f8re m\u00e5lgruppen interessert i \u00e5 delta. At quizene engasjerer kan gj\u00f8re det g\u00f8y \u00e5 l\u00e6re, men det er viktig for oss at alle deltakere opplever mestring under rettighetsquizene v\u00e5re. Derfor er det ikke bare vinneren av quizen som f\u00e5r premie. For eksempel vil vi ha en liten oppmerksomhet til den som virket mest l\u00e6revillig, den som motiverte de andre deltakerne, den som fulgte best med, den som stilte flest sp\u00f8rsm\u00e5l og lignende. Hos oss trenger ikke klientene \u00e5 rettferdiggj\u00f8re at de har d\u00e5rlig r\u00e5d for at de skal f\u00e5 hjelp. Vi fakturerer aldri og vi tar heller aldri del av eventuelt \u00f8konomisk utbytte som en klient kan f\u00e5 om vi vinner en sak hvor det er \u00f8konomisk utbytte. Det er et viktig m\u00e5l for oss i Ung rettshjelp at vi oppleves \u00e5pne, romslige og inkluderende. Hvilke aldersgrupper retter tilbudet deres seg spesielt mot? 10-16 \u00e5r 17-19 \u00e5r 20-24 \u00e5r Antall deltakere Her skal dere angi hvor mange personer (unike deltakere) i og utenfor tilskuddsordningens m\u00e5lgruppe som dere forventer at vil benytte seg av aktiviteten hvert \u00e5r. V\u00e6r s\u00e5 realistisk som mulig. For eksempel er det sjelden realistisk \u00e5 n\u00e5 alle barn og unge som bor i et omr\u00e5de. Antall jenter i 200 m\u00e5lgruppen. Antall gutter i 160 m\u00e5lgruppen. REKRUTTERING Beskriv hvordan dere skal rekruttere tilskuddsordningens m\u00e5lgruppe til prosjektet, og hvordan dere skal unng\u00e5 at m\u00e5lgruppen opplever rekrutteringen som stigmatiserende. I v\u00e5rt arbeid med \u00e5 n\u00e5 barn og unge som trenger gratis rettshjelp er det f\u00f8rst og fremst viktig at vi treffer m\u00e5lgruppen der de er. Derfor driver vi b\u00e5de med opps\u00f8kende aktivitet i fysisk forstand, samtidig som vi er sv\u00e6rt aktive p\u00e5 sosiale medier. Slik n\u00e5r vi ogs\u00e5 de unge som vi ikke kan n\u00e5 fysisk. Det er jurister og jusstudenter som utarbeider og gjennomf\u00f8rer materialet som presenteres n\u00e5r vi m\u00f8ter m\u00e5lgruppen fysisk og materialet som deles p\u00e5 sosiale medier. Ved \u00e5 opps\u00f8ke barn og unge der de er, er det allerede etablerte m\u00f8teplasser som rekrutterer inn barn og unge til v\u00e5re aktiviteter. Vi erfarer at v\u00e5r strategi med \u00e5 opps\u00f8ke barn og unge der de er bidrar til at de som kommer til oss opplever tilbudet som forholdsvis lite stigmatiserende. Vi \u00f8nsker at v\u00e5re opps\u00f8kende aktiviteter skal f\u00f8les l\u00e6rerike, meningsfylte og, ikke minst, engasjerende. Vi opplever at vi n\u00e5r bredt ut og at det p\u00e5 ingen m\u00e5te oppleves \u201cflaut\u201d \u00e5 f\u00f8lge oss p\u00e5 sosiale medier eller m\u00f8te oss n\u00e5r vi har opps\u00f8kende virksomhet eller stands p\u00e5 arenaer som Norway Cup, p\u00e5 ungdomsskoler eller videreg\u00e5ende skoler. Rettighetsquizene og -foredragene er bygget opp slik at ingen forkunnskaper skal v\u00e6re n\u00f8dvendig. Form\u00e5let er \u00e5 l\u00e6re mer om rettigheter \u2013 ikke testes i hva man allerede kan. N\u00e5r det gjelder quizer vi arrangerer, skal barn og unge som deltar resonnere seg frem til hvilke svar de tror er riktig (etter multiple choice-modell). S\u00e5 snart riktig svar er presentert, s\u00e5 forklarer Ung rettshjelp mer inng\u00e5ende hvorfor nettopp det svaralternativet var riktig. N\u00e5r det gjelder foredraget, s\u00e5 mener vi en dialogbasert foredragsstil, hvor de unge f\u00e5r delta aktivt med sp\u00f8rsm\u00e5l og dele sine tanker i plenum, egner seg godt fremfor \u00e5 kun holde et klassisk foredrag. Det bidrar til at alle som vil kan delta b\u00e5de p\u00e5 opps\u00f8kende aktivitet med Ung rettshjelp, og h\u00e5pet er at de l\u00e6rer noe (eller enda bedre \u2013 at de allerede kan det!) Utskriftsdato: 27.43.2023 Skjemaid: 467810153 Side 4 av 8 Beskriv hvem dere eventuelt skal samarbeide med for \u00e5 rekruttere m\u00e5lgruppen. Ung rettshjelp Bergen har gitt rettshjelp lokalt i Bergen siden august 2021. For at rettshjelpen skal v\u00e6re lett tilgjengelig, har vi allerede opprettet samarbeid med flere m\u00f8teplasser for barn og unge. Alle disse \u00f8nsker fortsatt samarbeid og vil rekruttere deltakere til v\u00e5r aktivitet. Pr i dag har vi samarbeidsavtale med Utekontakten (en opps\u00f8kende kommunal ungdomstjeneste, om faste rettighetsforedrag og gjensidig henvisning) og etablert gode forhold til ungdomsklubber og VGS i Bergen og p\u00e5 Voss. Samarbeidet g\u00e5r ut p\u00e5 henvisning av saker, at Ung rettshjelp deltar p\u00e5 temakvelder (b\u00e5de dialogbasert, foredragsbasert og quiz) og samarbeid p\u00e5 sosiale medier. Vi har ogs\u00e5 kontakt med m\u00f8teplasser for barn som faller utenfor ungdoms- eller videreg\u00e5ende skole (feks. Utekontakten, Ung Arena, PitStop). Det samme gjelder R\u00f8de Kors Fellesverket, en \u00e5pen m\u00f8teplass for deltakere mellom 15 og 25 \u00e5r. Vi \u00f8nsker ogs\u00e5 \u00e5 fortsette et samarbeid med advokatfirmaet RettAdvokat i Bergen som gjennomf\u00f8rer et skoleprosjekt p\u00e5 VGS om festvoldtekter i 2022 og 2023. Dette firmaet holder, sammen med Ung rettshjelp, et foredrag p\u00e5 videreg\u00e5ende skole elever om festrelatert voldtekt, sovevoldtekt og andre overgrep. I tillegg \u00f8nsker vi \u00e5 opps\u00f8ke noen av de kommunale fritidsklubbene igjen. Vi vil ikke ha anledning til \u00e5 v\u00e6re til stede ved dem alle- Derfor vil vi velge ut de fritidsklubbene som er lokalisert i bydelene med st\u00f8rst levek\u00e5rsutfordringer. I tillegg \u00f8nsker vi \u00e5 etablere ny kontakt med akt\u00f8rer som er aktuelle for \u00e5 n\u00e5 de mest utsatte og s\u00e5rbare barna; m\u00f8teplasser via Kriminalomsorgens Ungdomsteam, akt\u00f8rer som jobber med barnevern (f.eks. CRUX i Bergen som jobber med rus- og avhengighetsbehandling, Oppf\u00f8lgingstjenester med blant annet bo- og arbeidstrening etter endt soning eller behandling, akutt boligtilbud for familier, aktivitetshus for mennesker med psykisk utviklingshemming). For \u00e5 n\u00e5 ut til ungdom med flerkulturell bakgrunn, \u00f8nsket vi \u00e5 etablere kontakt med Papillon og IMDIs minoritetsr\u00e5dgivere. Papillon har som form\u00e5 \u00e5 styrke unge kvinner og ungdommer med flerkulturell eller innvandrerbakgrunn til \u00e5 st\u00e5 opp for sine valg, finne sin egen styrke, og eie kraften i stemmen sin. Minoritetsr\u00e5dgiverne har spisskompetanse p\u00e5 problemstillinger knyttet til negativ sosial kontroll, tvangsekteskap og \u00e6resrelatert vold, og samarbeider tett med skolens elevtjeneste. Kirkens Bymisjon har i samarbeid med Forandringshuset KFUK/KFUM startet et nytt forebyggende arbeid og ungdomskultur for barn og unge; Forandringshuset V13 i Bergen. Det vil romme en lang rekke aktiviteter og tilbud for ungdom og unge voksne i alderen 15-25 \u00e5r, og skal v\u00e6re en inkluderende og mangfoldig m\u00f8teplass som n\u00e5r bredden av unge, som tar ung medvirkning p\u00e5 alvor og som s\u00e6rlig henvender seg til unge som trenger \u00e5 kjenne motivasjon og mestring. Ung rettshjelp er et prosjekt underlagt Gatejuristen \u2013 et veldrevet juristkontor for personer som har eller har hatt et rusproblem. Vi er samlokalisert, og vi har et koordinert og tett samarbeid med kontoret. Endelig har ung rettshjelp-kontoret i Bergen tett samarbeid med de fire andre Ung rettshjelp-kontorene i landet. Vi har jevnlige m\u00f8ter for erfaringsutveksling og deler hyppig materiell mellom oss, inkludert nye rettighetsquizer og foredrag. Slik tilstreber vi h\u00f8y kvalitet p\u00e5 rettighetsinformasjonen vi sprer. Utskriftsdato: 27.43.2023 Skjemaid: 467810153 Side 5 av 8 Beskriv hvem prosjektet retter seg spesielt mot. M\u00e5lgruppen er barn og unge opp til 25 \u00e5r. Vi har samme aldersspenn som barnevernet har. Foresatte kan v\u00e6re i m\u00e5lgruppen hvis barnets beste kan fremmes gjennom foreldrenes rettigheter. Personene vi bist\u00e5r har saker av velferdsmessig betydning som ikke hadde f\u00e5tt hjelp andre steder. Stadig flere barn vokser opp med sosiale og \u00f8konomiske problemer. Barnefattigdommen i Norge har tredoblet seg de siste 20 \u00e5rene. Gatejuristen har erfart at flere av deres klienter kunne hatt andre forutsetninger i dag, hvis de hadde f\u00e5tt hjelp p\u00e5 et tidligere tidspunkt. Ung rettshjelp \u00f8nsker \u00e5 forebygge fremtidige problemer for m\u00e5lgruppen. Det er et stort behov for rettshjelp til m\u00e5lgruppen som per i dag ikke dekkes. Ordningen for dekning av advokatutgifter gjelder bare de mest alvorlige sakene, og ofte er det barnas foreldre, og ikke barna selv, som f\u00e5r sine tilm\u00e5lte timer med en advokat. Barn er prisgitt sine foresattes kapasitet og ressurser, eller et nettverk rundt dem, noe vi erfarer den yngre delen av befolkningen av og til mangler. Et kjennetegn ved v\u00e5re klienter er de har mange rettigheter etter Barnekonvensjonen, Grunnloven, barnelova og annet lovverk. Rettighetene har liten praktisk verdi dersom den unges stemme ikke blir h\u00f8rt, eller hvis de ikke kan selv kan ivareta sine rettigheter, eller hvis systemet rundt dem svikter. Mange av v\u00e5re klienter opplever utenforskap, og de kjenner seg urettferdig behandlet i m\u00f8te med skole, helsevesen, politi, barnevern og andre viktige voksne. Barn og unge vi m\u00f8ter, mener vi kan ha stor risiko for \u00e5 oppleve varig utenforskap. Vi erfarer at v\u00e5re klienter kan ha manglende spr\u00e5k, systemforst\u00e5else, ressurser og nettverk. De er s\u00e5rbare av ulike \u00e5rsaker, og det desto mer er krevende for disse gruppene og kjenne til og \u00e5 hevde sine rettigheter. Vi \u00f8nsker at v\u00e5rt arbeid i s\u00e6rlig grad skal treffe de mest utsatte og s\u00e5rbare. Derfor konsentreres den opps\u00f8kende innsatsen v\u00e5r mot barn og unge i f\u00f8lgende grupper: - barn og unge i kontakt med barnevernet, - barn og unge med minoritetsbakgrunn, - barn og unge i fengsel - barn og unge med rusproblematikk Gjennom v\u00e5r saksbehandling erfarer vi at det er en del av v\u00e5r m\u00e5lgruppe som opplever utenforskap p\u00e5 flest omr\u00e5der. Det er et \u00f8kende rusproblem blant barn og unge i Bergen (kilde: https://www.bergen.kommune.no/hvaskjer/helse-omsorg-og-inkludering /sammensatt-utfordringsbilde-for-unge-som-ruser-seg). Barnevernsutvalget varsler om at dagens institusjonstilbud ikke er godt nok (kilde: https://www.regjeringen.no/no/dokumenter/nou-2023-24/id3005411/?ch=1). Kriminalomsorgen skriver i fagstrategi om unge innsatte og domfelte at unge som er d\u00f8mt for kriminalitet har enda oftere flere utfordringer. (Kilde: https://www. kriminalomsorgen.no/fagstrategi-om-unge-innsatte-og-domfelte-ferdigstilt.6392871-516313.html) Barn og unge med minoritetsbakgrunn (innvandrerbakgrunn) er overrepresentert i statistikken om vedvarende lav inntekt (Kilde: https://www.ssb.no /inntekt-og-forbruk/inntekt-og-formue/statistikk/inntekts-og-formuesstatistikk-for-husholdninger/artikler/fremdeles-115-000-barn- med-vedvarende-lavinntekt-i-2020). Det er disse fokusgruppene som er mest utsatt for utenforskap, og har st\u00f8rst velferdsmessig behov. \u00d8KONOMI Budsjettet skal kun omfatte prosjektet det s\u00f8kes midler til, og det skal ikke f\u00f8res driftsutgifter eller inntekter som ikke skal benyttes i prosjektet i budsjettet. Dere kan ikke budsjettere med overskudd eller underskudd. OBS! Offentlige og private akt\u00f8rer M\u00c5 forplikte seg til en egenfinansiering p\u00e5 minimum 20 % av tilskuddsbel\u00f8pet per \u00e5r. Frivillige organisasjoner forplikter seg til 5 % egenfinansiering per \u00e5r. Se mer informasjon p\u00e5 ordningens nettside. Finansiering St\u00f8tte fra Bufdir: Fyll inn bel\u00f8pet det s\u00f8kes om fra tilskuddsordningen. Egenfinansiering: \u00d8konomiske midler som dere bidrar med inn i prosjektet. Egenfinansiering skal vises i regnskapet n\u00e5r prosjektet er avsluttet. Husk \u00e5 f\u00f8re opp egenfinansiering som er i tr\u00e5d med kravene i forskriften. Inntekter fra prosjektet: Hvis deltakere i prosjektet skal betale egenandel, skal inntektene fra dette beregnes her. Hvis dere forventer inntekter som f\u00f8lge av prosjektet dere s\u00f8ker tilskudd til, f\u00f8res det ogs\u00e5 her. Det kan for eksempel v\u00e6re inntekter fra billettsalg til en forestilling som settes opp i forbindelse med prosjektet. Eventuell egenandel fra deltakere eller prosjektgenererte inntekter m\u00e5 spesifiseres i et eget tekstfelt under budsjettet. Prosjekttilskudd fra andre: Hvis dere mottar tilskudd fra andre til prosjektet, skal dette f\u00f8res her. Prosjekttilskudd fra andre m\u00e5 spesifiseres i et eget tekstfelt under budsjettet. Utgifter L\u00f8nn til ansatte: Her f\u00f8rer dere opp l\u00f8nn til de som skal jobbe med prosjektet. Husleie/str\u00f8m/renhold: Husk at disse utgiftene ogs\u00e5 m\u00e5 f\u00f8res p\u00e5 prosjektets prosjektnummer/kostnadssted og at utgiftene skal gjenspeile omfanget av prosjektet. Utskriftsdato: 27.43.2023 Skjemaid: 467810153 Side 6 av 8 Utgifter til inngangsbilletter/deltakelse: Dersom deltakerne skal bes\u00f8ke steder der det koster penger \u00e5 komme inn, fylles det ut her. Eksempler er kino, badeland eller forn\u00f8yelsespark. Utgifter knyttet til \u00a74-5 Kultur- og aktivitetskort, f\u00f8res ogs\u00e5 her. Reise/transport/opphold: F.eks. togbilletter eller leie av minibuss, kost og losji. Innkj\u00f8p av utstyr: Investeringer som er n\u00f8dvendige for \u00e5 gjennomf\u00f8re prosjektet, eller innkj\u00f8p av utstyr som er n\u00f8dvendig for \u00e5 delta i aktivitet fylles ut her. Andre kostnader: Andre utgifter f\u00f8res her. Dette kan for eksempel v\u00e6re utgifter til revisorkontroll av regnskapet og utgifter til n\u00f8dvendige lisenser/kontingenter til utl\u00e5nsnettverk, og utgifter til annonsering av prosjektet, utgifter til mat og annet. Utgiftene m\u00e5 spesifiseres i eget tekstfelt under budsjettet. Fullstendige kronebel\u00f8p skal legges inn. Hundre tusen kroner skrives alts\u00e5 som \"100 000\" i budsjettet. Budsjett FINANSIERING Bel\u00f8p St\u00f8tte fra Bufdir 570 000 Egenfinansiering 46 000 Inntekter fra prosjektet (spesifiser under) 0 Prosjekttilskudd fra andre (spesifiser under) 0 Delsum 616 000 UTGIFTER Bel\u00f8p L\u00f8nn til ansatte 372 000 Husleie/str\u00f8m/renhold 142 000 Utgifter til inngangsbilletter/deltakelse 0 Reise/transport og opphold 11 000 Innkj\u00f8p av utstyr 0 Andre kostnader (spesifiser under) 91 000 Delsum 616 000 Total 0 Spesifiser eventuelle inntekter fra prosjektet og prosjekttilskudd fra andre. Totale kostnader knyttet til Ung Rettshjelp er budsjettert til kr 2 030 000 for 2024. Basert p\u00e5 mottatte tilskudd i 2023 s\u00e5 er det budsjettert kr 800 000 fra Statens Sivilretts forvaltning i 2024. I denne s\u00f8knaden s\u00f8ker vi om st\u00f8tte fra Bufdir til \u00e5 dekke 30 % av prosjektets totale kostnader, knyttet til aktiviteten som er beskrevet i s\u00f8knaden. Spesifiser eventuelle andre kostnader. Andre kostnader: Kr 16 000 Revisjon Kr 19 000 Leie datautstyr, mobilkostnader, informasjonsmateriell, kontorrekvisita Kr 56 000 Administrasjonskostnader, HR, regnskap, l\u00f8nn, IKT-tjenester Utskriftsdato: 27.43.2023 Skjemaid: 467810153 Side 7 av 8 OPPSUMMERING OG BEKREFTELSER Kort oppsummering av prosjektet. \u00abEr det lov, da?\u00bb Rettighetsprosjekt i regi av Ung rettshjelp Bergen. Tilbudet gir gratis rettshjelp til barn og unge under 25 \u00e5r. Gjennom v\u00e5re aktiviteter gir vi rettshjelp i form av r\u00e5d, veiledning og representasjon. I tillegg holder vi rettighetsforedrag og quiz om unges rettigheter innenfor rettsomr\u00e5der som er aktuelt for m\u00e5lgruppen. Hvis barn og unge kjenner sine rettigheter, vil det v\u00e6re enklere for dem \u00e5 hevde sin rett. Jeg bekrefter at dette skjemaet ikke inneholder personopplysninger, med mindre dette er direkte etterspurt av Bufdir. Sensitive opplysninger skal aldri oppgis i skjema eller vedlegg. Ja Vi bekrefter at vi og v\u00e5r virksomhet tilfredsstiller grunnleggende krav til forsvarlig drift og forst\u00e5r at dette er et vilk\u00e5r for tildeling av tilskudd. Blant annet f\u00f8lger vi lovverk, har etiske retningslinjer og gode rutiner som s\u00f8rger for at vi ivaretar m\u00e5lgruppen(e) med driften eller v\u00e5re aktiviteter p\u00e5 en trygg m\u00e5te. Vi f\u00f8lger opp eventuelle avvik rutinemessig. Vi forst\u00e5r ogs\u00e5 at Bufdir skal varsles ved avvik som kan ha betydning for tilskuddet. Ja Jeg er kjent med at opplysningene i s\u00f8knaden er grunnlag for tildeling av tilskudd fra staten, og har satt meg inn i regelverket for ordningen. Jeg bekrefter at opplysningene i s\u00f8knaden er korrekte, og at jeg er kjent med v\u00e5r plikt til \u00e5 melde fra om eventuelle endringer som kan ha betydning for vedtaket om tilskudd. Ja Utskriftsdato: 27.43.2023 Skjemaid: 467810153 Side 8 av 8 "
}