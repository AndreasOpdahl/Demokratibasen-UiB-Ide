{
  "dokument_id": "19211b03-842b-5d0b-aece-38df87f2306d",
  "doc_type": "case_presentation",
  "kommune": 4601,
  "tittel": "Klage p\u00e5 avslag p\u00e5 s\u00f8knad om fradeling av teig - \u00c5sane, gnr 191 bnr 5",
  "url": "https://bergen.kommune.no/politikere-utvalg/api/fil/bk360/9469552/Framstilling-Klage-pa-avslag-pa-soknad-om-fradeling-av-teig-Asane-gnr-191-bnr-5",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2023/210389-12 Klage p\u00e5 avslag til fradeling av teig \u2013 \u00c5sane, gnr 191 bnr 5 Hva saken gjelder: Saken gjelder klage p\u00e5 en s\u00f8knad om fradeling av en teig p\u00e5 en landbrukseiendom i \u00c5sane. Beboer p\u00e5 teigen s\u00f8kte om fradeling, ut fra en tilkjent rettighet i testament og fastsl\u00e5else av gyldighet av testamentet i dom fra lagmannsretten. Hjemmelshaver p\u00e5 eiendommen, klager p\u00e5 tillatelsen til fradeling gitt i sak 2023/210389. Informasjon om klagen, vurderingen av den og \u00f8vrige saksopplysninger fremkommer i saksfremstillingen p\u00e5 sidene 3 \u2013 8. \u00d8konomiske konsekvenser: Klager har s\u00f8kt om \u00e5 f\u00e5 dekket advokatutgifter i saken. Byr\u00e5dens vurdering og anbefaling/konklusjon: Byr\u00e5den mener at det er gjort en grundig og riktig vurdering i saken, etter jordloven \u00a7 12. Det er spesielt at det foreligger en lagmannsrettsdom som stadfester gyldigheten av testamentet, som sier noe om eierforholdet som er grunnlag i delingssaken. Hjemmelshaver fikk uttale seg i saken da saken var oppe i lagmannsretten. Bergen kommune har, etter en grundig vurdering, kommet frem at det er flere positive momenter enn det er ulemper ved en fradeling i denne saken, og kommunen har derfor gitt tillatelse til fradeling. Byr\u00e5den innstiller til byr\u00e5det at vedtaket av dato 05.09.2023 blir st\u00e5ende; \u00abBergen kommune godkjenner med hjemmel i jordloven \u00a7 12, fradeling av den oms\u00f8kte teigen p\u00e5 1,9 dekar fra gnr. 191, bnr. 5\u00bb. Vedtakskompetanse: Byr\u00e5dets fullmakter som kollegium og delegasjon av myndighet til den enkelte byr\u00e5d fastsatt av byr\u00e5det 22.04.2021 i sak 1119-21, pkt. 12: \u00abByr\u00e5det behandler klager p\u00e5 vedtak truffet av byr\u00e5den/administrasjonen i saker etter konsesjonsloven, jordloven, odelsloven og skogbruksloven. Dette gjelder ikke dersom byr\u00e5den/administrasjonen endrer eller opphever sitt vedtak.\u00bb Byr\u00e5d for n\u00e6ring, kultur og idrett innstiller til byr\u00e5det \u00e5 fatte f\u00f8lgende vedtak: Seksjon for n\u00e6ring og landbruk sitt vedtak datert 05.09.2023 opprettholdes. Klagen tas ikke til f\u00f8lge. Dato: 18. juni 2024 Reidar Digranes Byr\u00e5d for n\u00e6ring, kultur og idrett Dokumentet er godkjent elektronisk. 1 Vedlegg: 1. S\u00f8knad om fradeling 2. Administrativ sak 05092023 3. Dom i Gulating lagmannsrett 04 09 1995 4. Klage 5. Rundskriv-jordloven-M-2-2021 2 Saksframstilling: 1. Hva saken gjelder \u2013 klage p\u00e5 vedtak om fradeling etter jordloven \u00a7 12, sak 2023/210389-4 1.1. Historikk Eiendommen saken gjelder er gnr. 191 bnr. 5, i Heiane 80, i Bergen. Teigen som s\u00f8kes fradelt har adresse Dalavegen 120. Begge har adresse Nyborg i \u00c5sane. S\u00f8knad om fradeling ble mottatt 11.08.2023 (Vedlegg 1), og inneholder en oppsummering av historien rundt fradeling av teigen. En rettskraftig dom fra Gulating lagmannsrett fra 1995 (Vedlegg 3), sier at testamentet er gyldig. Testamentet sier at s\u00f8ker har rett til fradeling av en teig p\u00e5 ca. 3,0 dekar. S\u00f8ker s\u00f8kte n\u00e5 om fradeling av en teig p\u00e5 1,9 dekar. Vi kontaktet Statsforvalteren telefonisk, for veiledning om hvordan vi skulle behandlet saken, siden det ikke var hjemmelshaver som s\u00f8kte, og at grunnlaget for behandling i stor grad var tuftet p\u00e5 vedlagt dom fra lagmannsretten (Vedlegg 3) og et testamente. S\u00f8knaden skulle behandles som en ordin\u00e6r delingss\u00f8knad, og eier skulle settes p\u00e5 \u00abkopi-listen\u00bb. Forholdet mellom s\u00f8ker og hjemmelshaver i forholdet til fradelingen, er privatrettslig, vedg\u00e5r ikke saksbehandlingen og er ikke noe kommunen skal ta stilling til. Statsforvalteren viste til rundskriv M-2/2021 punkt 3.2 \u00abHvem kan s\u00f8ke om omdisponering og deling\u00bb andre avsnitt (Vedlegg 5); \u00abEn s\u00f8knad skal ogs\u00e5 tas opp til behandling dersom s\u00f8keren kan dokumentere en privatrettslig rett til \u00e5 gjennomf\u00f8re delingen, for eksempel ved kj\u00f8pekontrakt eller skj\u00f8te.\u00bb ... \u00abEt vedtak om deling eller omdisponering er en offentlig tillatelse, og vedtaket har ingen betydning for underliggende privatrettslige tvister om retten til \u00e5 gjennomf\u00f8re tiltaket, for eksempel tvister mellom sameiere.\u00bb. Klagen ble mottatt 25.09.2023 (Vedlegg 4), den var innkommet rettidig, jf. fvl \u00a7 29 f\u00f8rste ledd, og blir her behandlet. Vedtak det klages p\u00e5 i saken er datert 05.09.2023. 2. S\u00f8knads- og klageopplysninger S\u00f8ker om fradeling: Agnar Blindheim Hjemmelshaver: Jostein Skjerve Klager: Jostein Skjerve v/ Harris Advokatfirma AS ved advokatfullmektig Mikal Gr\u00f8nhaug Isaksen og ansvarlig advokat Einar Dr\u00e6geb\u00f8 2.1. Opplysninger fra s\u00f8knaden S\u00f8knaden gjelder fradeling av en teig, fra gnr. 191 bnr. 5, for overf\u00f8ring til selvstendig eiendom, etter jordloven \u00a7 12. Teigen er p\u00e5 1,9 dekar, uten beite, dyrket eller dyrkbar jord. S\u00f8ker har bebodd og disponert teigen i 40 \u00e5r. Teigen har et gammelt bolighus og en eldre driftsbygning. S\u00f8ker var odelsberettiget til g\u00e5rden og skulle ha arvet den fra moren. Han ble forbig\u00e5tt i odelsrekkef\u00f8lgen, og s\u00f8steren fikk g\u00e5rden. S\u00f8steren testamenterte ham p\u00e5 d\u00f8dsleiet, en teig p\u00e5 3,0 dekar, med p\u00e5st\u00e5ende bolighus og en eldre l\u00f8e. Testamentet er datert 28.04.1986. S\u00f8sterens ektemann signerte ogs\u00e5 testamentet, men angret senere. Dette er bakgrunnen for de to dommene i byretten (22.09.1993) (taushetsbelagt og er derfor ikke vedlagt) og lagmannsretten (24.09.1995) (Vedlegg 3), der testamentet som viste at s\u00f8ker hadde rett p\u00e5 teigen, ble kjent gyldig. S\u00f8ker viser i sin s\u00f8knad til M-2/2021 pkt. 5.5.4, andre avsnitt (Vedlegg 5), som sier \u00abDet kan v\u00e6re aktuelt \u00e5 fradele en tomt med eksisterende v\u00e5ningshus eller k\u00e5rbolig som ikke trengs p\u00e5 g\u00e5rden, fordi den vil kunne nyttes til bolig av andre\u00bb. P\u00e5 teigen som s\u00f8kes fradelt, st\u00e5r det et eldre bolighus og en eldre driftsbygning, som s\u00f8ker har disponert i over 40 \u00e5r, begge i 3 d\u00e5rlig stand. S\u00f8ker \u00f8nsker \u00e5 eie teigen han bebor og disponerer, blant annet for lettere \u00e5 f\u00e5 l\u00e5n til \u00e5 ferdigstille restaureringen av hus og l\u00f8e. Han f\u00e5r ikke l\u00e5n, s\u00e5 lenge han ikke st\u00e5r som hjemmelshaver av teigen. S\u00f8ker p\u00e5peker ogs\u00e5 at hjemmelshaver p\u00e5 hovedbruket fortsatt vil ha tilgang til, og eie, beite og skogen langs med teigen, og ikke trenger \u00e5 krysse den teigen som n\u00e5 s\u00f8kes fraskilt, i sin drift. Teigen ligger p\u00e5 andre siden av den lokale veien, og ikke i det samme tunet som hovedhuset (Se kart/orientering i Vedlegg 2). S\u00f8ker viser ogs\u00e5 i s\u00f8knaden sin til M-2/2021 punkt 3.2 (Vedlegg 5), og refererer til at en \u00abs\u00f8knad skal ogs\u00e5 tas opp til behandling dersom s\u00f8keren kan dokumentere en privatrettslig rett til \u00e5 gjennomf\u00f8re delingen\u00bb. Han hevder at han er rette eier av teigen med bakgrunn i testamentet og to domsavgj\u00f8relser, etter \u00e5 ha bodd der i over f\u00f8rti \u00e5r, at han har privatrettslig rett til \u00e5 s\u00f8ke om fradeling. Kommunen er enig i utsagnet om privatrettslig rett ut fra dommen, og har behandlet s\u00f8knaden og gitt tillatelse til fradeling. S\u00f8ker ble tilkjent eiendomsretten til en teig p\u00e5 3,0 dekar i testamentet og i en domsslutning i Gulating Lagmannsrett i 04.09.1995 (Vedlegg 3), som bekreftet gyldigheten av testamentet. Teigen p\u00e5 3,0 dekar, er fors\u00f8kt fradelt tidligere, med avslag i Landbruksbanken i 1999, se vedlegg til klagen (Vedlegg 4). S\u00f8knaden er i 2023 behandlet ut fra jordloven \u00a7 12, dommen fra lagmannsretten, veiledning i rundskriv M-2/2021 (Vedlegg 5) og muntlig veiledning fra Statsforvalteren om saksbehandlingen. Vedtaket i saken; \u00abBergen kommune godkjenner med hjemmel i jordloven \u00a7 12, fradeling av den oms\u00f8kte teigen p\u00e5 1,9 dekar fra gnr. 191, bnr. 5.\u00bb 3. Om klagen Harris Advokatfirma AS hevder \u00abat det foreligger feil ved kommunens saksbehandling, rettsanvendelse og vurdering av faktum. Feilene m\u00e5 f\u00f8re til at fradelingsvedtaket oppheves.\u00bb Videre kreves det dekket \u00abn\u00f8dvendige saksomkostninger, jf. Fvl. \u00a7 36.\u00bb 3.1. Det klages p\u00e5: \u2022 Hjemmelshaver er ikke varslet f\u00f8r vedtaket ble truffet \u2022 Landbruksbankens endelige avslag p\u00e5 fradeling i 1999 \u2022 Landbruksetaten har lagt avgj\u00f8rende vekt p\u00e5 utenforliggende hensyn \u2022 Vilk\u00e5rene for \u00e5 gi samtykke til deling er ikke oppfylt, jf. jordloven \u00a7 12 tredje ledd 4. Vurdering av klagen 4.1. Hjemmelshaver ble ikke kontaktet f\u00f8r vedtaket ble truffet Klager p\u00e5peker at han ikke har hatt mulighet til \u00e5 uttale seg om relevante forhold, at kommunen har fors\u00f8mt sin plikt til forh\u00e5ndsvarsling, at klager ikke har hatt reell mulighet til \u00e5 ivareta sitt tarv. Klager mener det er brudd p\u00e5 utredningsplikten, fvl \u00a7 17, \u00e5 ikke ta det tidligere avslaget med i den nye vurderingen. Statsforvalteren opplyste pr. telefon, at kommunen skulle behandle saken som en ordin\u00e6r fradelingss\u00f8knad etter jordloven \u00a7 12 og rundskriv M-2/2021 (Vedlegg 5), og det ble s\u00e6rlig vist til punkt 3.2 i rundskrivet. Det ble opplyst i samtalen, at dommen var et klart rettsgrunnlag til \u00e5 behandle s\u00f8knaden. Forholdet mellom s\u00f8ker og klager er privatrettslig, og vedkommer ikke denne saksbehandlingen. Det ble ogs\u00e5 opplyst av Statsforvalteren, at det var nok \u00e5 sette hjemmelshaver p\u00e5 kopi-listen, for vedtaket, noe som ble gjort. Det var ikke n\u00f8dvendig/ krav om \u00e5 kontakte hjemmelshaver p\u00e5 forh\u00e5nd. Dette ble begrunnet med at det forel\u00e5 en rettskraftig dom i saken. 4 M-2/2021 punkt 3.2 andre avsnitt (Vedlegg 5); \u00abEn s\u00f8knad skal ogs\u00e5 tas opp til behandling dersom s\u00f8keren kan dokumentere en privatrettslig rett til \u00e5 gjennomf\u00f8re delingen, for eksempel ved kj\u00f8pekontrakt eller skj\u00f8te.\u00bb ... \u00abEt vedtak om deling eller omdisponering er en offentlig tillatelse, og vedtaket har ingen betydning for underliggende privatrettslige tvister om retten til \u00e5 gjennomf\u00f8re tiltaket, for eksempel tvister mellom sameiere.\u00bb Denne saken omhandler fradeling av en teig, der det foreligger et testament underskrevet av tidligere hjemmelshaver med tillatelse til fradeling, og rettskraftig domsavsigelse p\u00e5 gyldigheten til testamentet, p\u00e5 at s\u00f8ker har rett p\u00e5 teigen. Forholdet mellom s\u00f8ker og klager er privatrettslig og vedkommer ikke saken. Kommunen mener at hjemmelshaver fikk uttale seg i rettsaken i lagmannsretten i 1995, og at dagens vedtak er en effektuering av dommen, og ikke en endret rettstilstand. Partene hadde rett til \u00e5 uttale seg under saksbehandlingen i to rettsinstanser. P\u00e5standen om at det vil medf\u00f8re ugyldighet at hjemmelshaver ikke fikk uttale seg i den aktuelle s\u00f8knadsbehandlingen, medf\u00f8rer etter kommunens oppfatning derfor ikke riktighet. Forholdet mellom s\u00f8ker og hjemmelshaver, om uenighet om eierskapet til teigen, er privatrettslig, men rettskraftig avgjort. Vi forholder oss til domsslutningen, som viser at s\u00f8ker er rette eier av teigen. Vedtaket er f\u00f8lgelig ikke ugyldig, slik klager hevder. Subsidi\u00e6rt; dersom klager hadde f\u00e5tt uttalt seg og kommet med de samme opplysningene som er gitt i klagen, b\u00e5de med de nye innkomne opplysningene og fra den gamle saken, ville utfallet i saken blitt uendret. Et eventuelt krav om forh\u00e5ndsvarsling faller derfor bort, jf. fvl. \u00a7 16 tredje ledd, og kravet om ugyldighet, faller derfor ogs\u00e5 bort. Kommunen kan ikke se at det er feil i saksbehandlingen, men dersom det skulle v\u00e6re det, ville det ikke hatt innvirkning p\u00e5 vedtaket, jf. fvl. \u00a7 41. Kommunen mener vedtaket er gyldig, ogs\u00e5 etter en subsidi\u00e6r vurdering. 4.2. Landbruksbankens endelige avslag i 1999 Klager mener at det ble gjort endelig avslag i delingssaken av Statens Landbruksbank i 1999. S\u00f8knader som behandles i 2023, skal behandles ut fra veiledning gitt i gjeldende jordlov \u00a7 12 og rundskriv M-2/2021 (Vedlegg 5). Det vil f\u00f8lgelig ikke n\u00f8dvendigvis v\u00e6re de samme vurderinger, f\u00f8ringer og momenter som blir vektlagt i 2023, som i 1997-1999. S\u00f8ker har anledning til \u00e5 s\u00f8ke om fradeling n\u00e5, selv om saken har v\u00e6rt behandlet og avsl\u00e5tt tidligere. En delingssak kan bli forskjellig vurdert i 2023, i forhold til i 1999, uten at det er tatt utenforliggende hensyn. Dagens vurdering skjer ut fra jordlovens \u00a7 12 og veiledning i rundskriv M-2/2021 punkt 3.2 (Vedlegg 5) sier; \u00abEn s\u00f8knad skal ogs\u00e5 tas opp til behandling dersom s\u00f8keren kan dokumentere en privatrettslig rett til \u00e5 gjennomf\u00f8re delingen, for eksempel ved kj\u00f8pekontrakt eller skj\u00f8te\u00bb. ... \u00abEt vedtak om deling eller omdisponering er en offentlig tillatelse, og vedtaket har ingen betydning for underliggende privatrettslige tvister om retten til \u00e5 gjennomf\u00f8re tiltaket, for eksempel tvister mellom sameiere.\u00bb Det er ikke noe i loven som sier at en delingss\u00f8knad ikke kan tas opp til ny behandling p\u00e5 et senere tidspunkt. Forholdene rundt s\u00f8knaden og vurderingene/ veiledningen fra 1999 er endret, og innsigelsene som ble brukt til avslaget den gang er i stor grad falt bort etter 5 kommunen sin vurdering. Sakene skal alltid behandles og vurderes etter det regelverket/ de lover som gjelder p\u00e5 det tidspunktet s\u00f8knaden kommer inn. Det vil v\u00e6re av stor vekt at teigen som n\u00e5 s\u00f8kes fradelt er mindre enn den som ble oms\u00f8kt i 1999, og at s\u00f8knaden ikke ber\u00f8rer dyrket eller dyrkbar mark. Hovedbruket drives ikke av eier, men h\u00f8stes av to andre b\u00f8nder, jf. opplysninger fra Landbruksregisteret. Vi vurderer at fradelingen ikke vil ha noen innvirkning p\u00e5 landbruksdriften p\u00e5 avgivende eiendom/ hovedbruket, siden fradelingen ikke ber\u00f8rer dyrket eller dyrkbar jord. Anf\u00f8rselen kommer ikke til anvendelse. 4.2.2 Landbruksbankens utgangspunkter og vurderinger Klager viser til avgj\u00f8relsen om avslag til fradeling fra 1999, og at s\u00f8knaden den gangen ble behandlet ut \u00abfra eiendommen som den er i dag og hvilken drift som kan v\u00e6re realistisk i framtida\u00bb. Et av hovedargumentene i avslaget fra 1999 var behovet for k\u00e5rhus. Landbruksbanken la stor vekt p\u00e5 et mulig, fremtidig behov for k\u00e5rhus. Vi skal ved behandling av delingss\u00f8knader, bed\u00f8mme forholdene/ driften p\u00e5 en landbrukseiendom, slik den er p\u00e5 s\u00f8knadstidspunktet og hva som er realistisk fremover. Det er i dag ikke drift p\u00e5 landbrukseiendommen av eier, men jordene er h\u00f8stet av to andre b\u00f8nder. Det er vedlagt planer for fremtiden om en markedshage, som ikke vil ber\u00f8re den aktuelle teigen. Dagens eier hatt 23 \u00e5r p\u00e5 seg med \u00e5 komme i gang med drift/ markedshager, uten \u00e5 ha gjennomf\u00f8rt planene. I rundskriv M-2/2021 pkt. 4.3 (Vedlegg 5), opplyses det at behovet for driftsbygninger skal vurderes etter en \u00abobjektiv vurdering av eiendommens arealgrunnlag og p\u00e5regnelig drift\u00bb. Den driften som klager av hovedbruket, har drevet i sin eiertid p\u00e5 23 \u00e5r, regnes som den mest p\u00e5regnelige, ogs\u00e5 i tiden fremover. Klager driver ikke selv landbruksdrift. Klager har, etter v\u00e5r oppfatning, ikke behov for en eldre driftsbygningen eller et eldre bolighus fra teigen, i sin mulige drift i fremtiden eller i dagens drift. Saksbehandlingsreglene for fradeling er endret siden 1999. Det er i dag ikke krav om k\u00e5rhus p\u00e5 en landbrukseiendom, eller behov for det i driften p\u00e5 den aktuelle eiendommen. P\u00e5 hovedeiendommen er det i dag et hovedhus p\u00e5 eiendommen er p\u00e5 354 m2 som har to boenheter. Et av hovedargumentene for avslaget i 1999, vedr\u00f8rende k\u00e5rbolig, er dermed falt bort. Anf\u00f8rselen fra klager kan ikke komme til anvendelse. 4.3. Lagt avgj\u00f8rende vekt p\u00e5 utenforliggende hensyn Klager mener at det \u00e5 legge stor vekt p\u00e5 dommen, er \u00e5 ta utenforliggende hensyn. Klager mener at det ikke er riktig at s\u00f8ker ble \u00abtilkjent\u00bb et areal i dommen fra 1995, men at lagmannsretten stadfestet \u00abat en allerede inng\u00e5tt avtale om overf\u00f8ring av eiendomsrett til denne teigen var gyldig\u00bb. Klager poengterer at kommunen har skrevet at vedtaket trolig hadde f\u00e5tt et annet utfall, dersom det ikke hadde v\u00e6rt dom i saken. Vurderingen etter \u00a7 12 skal gj\u00f8res p\u00e5 bakgrunn av landbrukshensyn, ikke privatrettslige vurderinger. Rettstilstanden innen avtaleretten, sier at \u00abavtaler skal holdes\u00bb. Dommen fastsl\u00e5r at testamentet var gyldig, og at s\u00f8ker var rette eier av teigen p\u00e5 3,0 dekar fra den aktuelle landbrukseiendommen. S\u00f8ker har etter kommunen sin vurdering, dermed rett til \u00e5 s\u00f8ke om fradeling. Kommunen vurderer at dommen, sammen med testamentet, er tungtveiende grunner for at s\u00f8knaden om fradeling skal behandles, og etter dagens regelverk skal innvilges. Dette er ikke \u00e5 ta utenforliggende hensyn. Det var ogs\u00e5 viktig i 6 vurderingen at teigens st\u00f8rrelse n\u00e5 var redusert, slik at dyrket og dyrkbar jord ikke ble ber\u00f8rt. Hovedeiendommen blir heller ikke ber\u00f8rt p\u00e5 en vesentlig negativ m\u00e5te, slik kommunen vurderer det. Klager har rett i at privatrettslige hensyn ikke skal tas. Det er ikke tatt privatrettslige hensyn i saksbehandlingen, men vurderingen ble foretatt ut fra jordloven \u00a7 12, og veiledning gitt i medhold av denne. Kommunen viser til den grundige sakvurderingen som er gjort i \u00abAdministrativt sak\u00bb (Vedlegg 2), som viser at det ikke er tatt utenforliggende hensyn i saken. Anf\u00f8rselen kommer ikke til anvendelse. 4.4. Vilk\u00e5rene for \u00e5 gi samtykke til deling er ikke oppfylt, jf. \u00a7 12 tredje ledd Klager er uenig i v\u00e5r vurdering av jordloven \u00a7 12, s\u00e6rlig tredje ledd, og siterer fra Prop. 127 L (2012-2012) s. 31. Klager mener vi har lagt for liten vekt p\u00e5 \u00ab\u00e5 hindre at det oppst\u00e5r enheter som er vanskelig \u00e5 drive rasjonelt og opprettholde som aktive bruk, hindre oppdeling som gj\u00f8r det vanskeligere \u00e5 hindre senere omdisponering, og \u00e5 hindre at det oppst\u00e5r driftsmessige ulemper\u00bb. Klager hevder at det \u00aber lagt for stor vekt p\u00e5 n\u00e5v\u00e6rende og historisk bruk ved vurderingen av momentene i \u00a7 12 tredje ledd\u00bb. Det blir ogs\u00e5 p\u00e5pekt i klagen at hjemmelshaver vil \u00abrisikere \u00e5 f\u00e5 et \u00abfremmedelement\u00bb midt i landbruksenheten\u00bb. Klager viser til Prop. 127 L (2012-2013) s. 32, at \u00abde langsiktige landbruksinteressene som er sentrale\u00bb. Klager hevder ogs\u00e5 at teigen ligger i et omr\u00e5de der det i dag drives aktivt landbruk. Klager legger stor vekt p\u00e5 de fremtidige mulighetene for landbruksdrift, som sentrale momenter. Det blir referert til Prop. 127 L (2021-2013) s. 31 som \u00abp\u00e5peker at form\u00e5let med bestemmelsen er \u00e5 hindre at det oppst\u00e5r enheter som er vanskelige \u00e5 drive rasjonelt og opprettholde som aktive bruk, hindre oppdeling som gj\u00f8r det vanskeligere \u00e5 hindre senere omdisponering, og hindre at det oppst\u00e5r driftsmessige ulemper. I rundskriv M-2/2021, punkt 5.5.3.1, er videre vist til at bestemmelsen m\u00e5 tolkes i lys av at det er et m\u00e5l i jordloven at driftsenhetene b\u00f8r styrkes\u00bb. Ved fradeling av k\u00e5rhus eller andre hus p\u00e5 g\u00e5rden, skal man vurdere problemstillinger som driftsmessig god l\u00f8sning og variert bruksstruktur i landbruket. I denne saken er eventuell fare for tr\u00e5kk og slitasje p\u00e5 innmarken, forstyrrelse av dyr p\u00e5 beite, adkomst til restarealet p\u00e5 hovedbruket, eventuell \u00f8kning i trafikk og lignende, vurdert. Teigen som er s\u00f8kt fradelt er i praksis blitt brukt som s\u00f8kerens egen eiendom i mange \u00e5r, og ikke av eier av hovedbruket. Dyrket og dyrkbart areal blir ikke ber\u00f8rt eller redusert ved en fradeling. Tilgangen til beite eller skog, blir ikke hindret. Teigen har egen avkj\u00f8rsel fra den lokale veien, og belaster ikke adkomstveien til tunet til hovedbruket. Det vil ikke bli \u00f8kt trafikk til den oms\u00f8kte teigen eller restarealet/ tunet p\u00e5 hovedeiendommen, som f\u00f8lge av fradelingen. Det vil ikke bli endringer eventuelle plager med st\u00f8y, st\u00f8v eller lignende, i forhold til dagens situasjon. S\u00f8ker har bebodd eiendommen og har disponert teigen som sin egen i over 40 \u00e5r. Klager vil ikke risikere \u00e5 f\u00e5 et fremmedelement midt i landbruksenheten. At dagens beboer skal f\u00e5 eiendomsretten, vil ikke f\u00f8re til at det blir noe fremmedelement midt i landbruksenheten. Teigen har ikke dyrket eller dyrkbar mark. Klager driver ikke aktivt landbruk selv. Han leier ut jorden, til to b\u00f8nder som h\u00f8ster gresset og bruker beitet. Det er fremlagt planer over en mulig, fremtidig markedshage. Det omr\u00e5det som teigen ligger p\u00e5, vil ikke ber\u00f8res eller komme i konflikt med omr\u00e5det som er oppgitt som mulig plassering 7 av markedshagen. Hjemmelshaver vil ikke bli hindret i adgang til beite eller skogen, eller til en mulig fremtidig markedshage, ved fradeling av teigen. Vi kan ikke se at fradelingen vil f\u00f8re til drifts- og/ eller milj\u00f8messige ulemper for hovedeiendommen, eller at fradelingen kan hindre eventuelle langsiktige landbruksinteresser. Kommunen kan ikke se at det etter fradelingen, blir endringer i det \u00e5 drive rasjonelt og \u00e5 opprettholde et aktivt landbruk p\u00e5 hovedbruket. Vi viser ogs\u00e5 til saksutredningen \u00abAdministrativ sak\u00bb (Vedlegg 2). Kommunen mener vilk\u00e5rene for vurdering av fradeling av etter jordloven \u00a7 12, tredje ledd er oppfylt, og at anf\u00f8rselen ikke kan komme til anvendelse. 5. Klager ber om at vedtaket blir opphevet Klager mener at vedtaket fra 05.09.2023 m\u00e5 oppheves. Kommunen mener \u00e5 ha gjort en grundig og riktig vurdering i saken i \u00abAdministrativt sak\u00bb (Vedlegg 2), etter jordloven \u00a7 12. Det er spesielt at det foreligger en lagmannsrettsdom som stadfester gyldigheten av testamentet, som sier noe om eierforholdet som er grunnlaget i delingssaken. Vi har etter en grundig vurdering, kommet frem til at det er flere positive momenter enn det er ulemper ved en fradeling i denne saken, og har derfor gitt tillatelse til fradeling. Vi kan likevel ikke se at saken gir presedens for fremtidige saker. Kommunen mener at vedtaket m\u00e5 bli st\u00e5ende, og ikke oppheves. Det er s\u00f8kt om dekking av advokatutgifter i saken. 6. Konklusjon Kommunen opprettholder sitt vedtak; \u00abBergen kommune godkjenner med hjemmel i jordloven \u00a7 12, fradeling av den oms\u00f8kte teigen p\u00e5 1,9 dekar fra gnr. 191, bnr. 5.\u00bb 8 "
}