{
  "dokument_id": "5f5b7879-30cb-5012-933b-f7b5038b2c7f",
  "doc_type": "case_attachment",
  "kommune": 4601,
  "tittel": "Tilsvar til klage p\u00e5 byr\u00e5dens vedtak",
  "url": "https://bergen.kommune.no/politikere-utvalg/api/fil/bk360/10885926/Tilsvar-til-klage-pa-byradens-vedtak",
  "tekst": " Bergen kommune v/Plan- og bygningsetaten Kun sendt per e-post til postmottak.planogbygg@bergen.kommune.no Ansvarlig advokat V\u00e5r referanse Bergen, den Jakob Chr. Christensen 12468 22. juli 2024 UTTALELSE I KLAGESAK \u2013 KOMMUNENS REF. KLAGE-2024/14860-2 1 INNLEDNING Det vises til Byr\u00e5d for byutvikling sitt vedtak datert 28. juni 2024 med kommunens ref. 2024/56258-8, og klage fra Vestland fylkeskommune ved avdeling for infrastruktur og veg (VLFK) datert 5. juli 2024. I brev fra Bergen kommune datert 8. juli 2024 er klagemotparten, Kanalveien 54 Eiendom AS (tiltakshaver), gitt to uker p\u00e5 \u00e5 sende kommunen eventuelle kommentarer til klagen. Advokatfirmaet Kyrre ANS inngir med dette en rettidig uttalelse p\u00e5 vegne av tiltakshaver. 2 UTTALELSE TIL VLFK SIN KLAGE Vi leser klagen slik at VLFK mener at vedtaket m\u00e5 omgj\u00f8res p\u00e5 bakgrunn av f\u00f8lgende tema og anf\u00f8rsler: 1) Forholdet mellom tiltaket og reguleringsplanarbeidet 2) Regionale interesser er tilsidesatt 3) Kostnader for tiltakshaver og \u00f8konomiske interesser er ikke relevante i dispensasjonsvurderingen 4) Fordelene er ikke \u00abklart st\u00f8rre\u00bb enn ulempene Advokatfirmaet Kyrre ANS | Strandgaten 209 | Postboks 1826 Nordnes, 5816 Bergen Tlf.: 55 36 20 60 | E-post: firmapost@kyrre-bergen.no | www.kyrre-bergen.no Org.nr.: 985 813 760 MNA Tiltakshaver vil komme med kommentarer til VLFK sine anf\u00f8rsler. Kommentarene fremsettes i samme rekkef\u00f8lge som anf\u00f8rslene er presentert i overfor. 1) Forholdet mellom tiltaket og reguleringsplanarbeidet VLFK mener at parkeringsdekningen for dagligvare og andre bedrifter m\u00e5 vurderes i planarbeidet, uavhengig av hva som det blir gitt tillatelse til i byggesaken. Tiltakshaver vil vise til at parkering er et tema for planarbeidet, og vil, som VLFK fremhever, nettopp m\u00e5tte vurderes i forbindelse med utarbeidelse av reguleringsplanen. VLFK viser til at trafikkanalysen kun tar for seg det oms\u00f8kte tiltaket, og at man ikke kan se p\u00e5 saken i lys av ett enkelt tiltak, da det fremdeles er flere usikre momenter knyttet til fremtidig aktivitet. Det vises ogs\u00e5 til at saken ikke har tilstrekkelige opplysninger i relasjon til trafikksikkerhet og hvilken effekt tiltaket vil ha i omr\u00e5det i sin helhet. Det vises videre til at tiltaket har n\u00e6r tilknytning til reguleringsplan 61140000. Tiltakshaver vil vise til at det er s\u00f8kt om og innvilget midlertidig dispensasjon i relasjon til det konkrete tiltaket som er oms\u00f8kt. Dispensasjonen er innvilget med en varighet p\u00e5 5 \u00e5r. Bakgrunnen for at det ble s\u00f8kt om dispensasjon i et begrenset tidsrom, er nettopp i p\u00e5vente av en detaljplan og vil, som redegjort for i v\u00e5r klage datert 16. april 2024, ikke legge f\u00f8ringer for fremtidig arealbruk. Tiltaket vil erstatte dagens lager/bilverksted/dekkverksted, og det har derfor v\u00e6rt relevant \u00e5 sammenligne dagens bruk med oms\u00f8kt bruk i mobilitets- og trafikksikkerhetsanalysen som ble vedlagt klage datert 16. april. Som nevnt i klagen, vil analysen senere kunne v\u00e6re en del av grunnlaget for en helhetlig mobilitetsplan for detaljreguleringsplanen som m\u00e5 utarbeides for tiltakseiendommen. Trafikksikkerhet knyttet til ny regulert situasjon vil alts\u00e5 bli et tema for planarbeidet, jf. ogs\u00e5 over. P\u00e5 bakgrunn av dette, og p\u00e5 bakgrunn av det som fremg\u00e5r av v\u00e5r klage datert 16. april 2024, mener vi at saken er tilstrekkelig opplyst knyttet til den konkrete bruksendringen som er oms\u00f8kt. Tiltakshaver er ellers uenig i VLFK sin anf\u00f8rsel om at tiltaket er ikke tidskritisk med den begrunnelse at dagligvare ikke er et n\u00f8dvendig tiltak f\u00f8r boligprosjektene har f\u00e5tt rammetillatelse. Vi viser til klage datert 16. april 2024, der vi blant annet skriver at dispensasjon er avgj\u00f8rende for \u00e5 holde liv i og utvikle bygningsmassen, parallelt med p\u00e5g\u00e5ende detaljplanarbeid. Dette skaper trygghet i omr\u00e5det og bidrar til \u00e5 opprettholde arbeidsplasser. En annen klar fordel er at eksisterende bilverksted ikke er i tr\u00e5d med intensjonen i omr\u00e5deplanen, mens en dagligvareforretning er det. VLFK viser til Rt-1983-1067, som skal understreke at det er sentrale forskjeller mellom ulike forretninger og at trafikkbildet endres som f\u00f8lge av det. P\u00e5 denne bakgrunn, har VLFK vanskelig for \u00e5 anse bruksendringen som en forbedring til og fra eiendommen, og at den vil redusere trafikkfaren sammenlignet med godkjent l\u00f8sning. Dommen som VLFK viser til gjaldt sp\u00f8rsm\u00e5let om en omlegging av eksisterende drift innebar en bruksendring etter pbl. av 1965 \u00a7 92 andre avsnitt. Uttalelsen som VLFK viser til fra dommen, knytter seg nettopp til dette: om endringen medf\u00f8re en bruksendring eller ikke. Vi ser derfor ikke at dommen er relevant p\u00e5 m\u00e5ten som VLFK synes \u00e5 bruke den p\u00e5. I denne saken er det s\u00f8kt om bruksendring \u2013 det var det sentrale sp\u00f8rsm\u00e5let i dommen. Det er i tillegg gjennomf\u00f8rt en mobilitets- og trafikksikkerhetsanalyse, som konkluderer med at Side 2 av 4 bruksendringen vil bedre dagens trafikksituasjon. Vi viser igjen til v\u00e5r klage datert 16. april 2024. 2) Regionale interesser er tilsidesatt VLFK viser til et utklipp fra uttalelsen sin datert 19. mai 2024. I siterte uttalelse viser VLFK til \u00a7 3.3.1 i KPA. I VLFK sin klage skriver de at de, med bakgrunn i uttalelsen, anser de regionale interessene til \u00e5 v\u00e6re tilsidesatt. Vi vil bemerke at bestemmelsen som VLFK viser til, \u00a7 3.3.1 i KPA, gjelder reguleringen av om det kan gj\u00f8res unntak fra plankravet. Det er ikke bedt om unntak fra plankravet i medhold av KPA \u00a7 3.3.1 i v\u00e5r sak \u2013 det er s\u00f8kt om dispensasjon etter pbl. \u00a7 19-2. Vilk\u00e5rene for at et tiltak kan unntas fra plankravet, og vilk\u00e5rene for dispensasjon er ulike. Vi kan p\u00e5 denne bakgrunn ikke se at uttalelsen fra VLFK inneb\u00e6rer hensynet til regionale myndigheter blir \u00abvesentlig tilsidesatt\u00bb dersom dispensasjon innvilges, jf. pbl. \u00a7 19-2. Ordlyden i pbl. \u00a7 19-2 inneb\u00e6rer, som nevnt i v\u00e5r klage, at dispensasjon kan nektes innvilget n\u00e5r hensynene bak bestemmelsen det s\u00f8kes dispensasjon fra \u00abfortsatt gj\u00f8r seg gjeldende med styrke\u00bb. Basert p\u00e5 det VLFK skriver, kan vi uansett ikke se at de har sannsynliggjort at hensynene til regionale myndigheter fortsatt gj\u00f8r seg gjeldende med styrke om dispensasjoner innvilges. 3) Kostnader for tiltakshaver og \u00f8konomiske interesser er ikke relevante i dispensasjonsvurderingen VLFK viser til at kostnader ikke er relevante for dispensasjon, og at tiltakshaver i relasjon til plansaken har gitt antydning til at det er en \u00f8konomisk bakgrunn for \u00e5 gjennomf\u00f8re bruksendringen sammen med renovasjonsterminalen. \u00d8konomi og utgifter for tiltakshaver er ikke fremhevet som et tema i v\u00e5r klage datert 16. april 2024. Ellers vil tiltakshaver fremheve at de som kjent arbeider med utarbeidelse av reguleringsplan, og at de bekoster dette arbeidet. 4) Fordelene er ikke \u00abklart st\u00f8rre\u00bb enn ulempene Vi er av den oppfatning at fordelene ved \u00e5 innvilge dispensasjonene som oms\u00f8kt er \u00abklart st\u00f8rre\u00bb enn ulempene, og viser til v\u00e5r klage datert 16. april 2024. Til VLFK sin anf\u00f8rsel om at en dispensasjon i verste fall vil g\u00e5 ut over flere samfunnsnyttige tiltak som idrettshall, tjenester og boliger som omfattes av plankravet, er vi uenige i dette; tiltaket oms\u00f8kes for en begrenset periode og er reversibelt. Endelig l\u00f8sning for eiendommen vil fastsettes i reguleringsplan som per tid er under utarbeidelse. Side 3 av 4 Ved sp\u00f8rsm\u00e5l vennligst ta kontakt med undertegnede p\u00e5 e-post: hedda@kyrre-bergen.no eller p\u00e5 tlf.: 902 97 204. Med vennlig hilsen Advokatfirmaet Kyrre ANS Hedda Austad Dale advokat Side 4 av 4 "
}