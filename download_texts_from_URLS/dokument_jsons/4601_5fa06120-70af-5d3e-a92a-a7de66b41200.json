{
  "dokument_id": "5fa06120-70af-5d3e-a92a-a7de66b41200",
  "doc_type": "case_attachment",
  "kommune": 4601,
  "tittel": "Fagnotat, 25.09.2023, Sluttmelding Kronstad oppveksttun \u2013 (U2550 og B0860)",
  "url": "https://bergen.kommune.no/politikere-utvalg/api/fil/bk360/9072067/Fagnotat-25-09-2023-Sluttmelding-Kronstad-oppveksttun-U2550-og-B0860-",
  "tekst": " Etat for utbygging Til Fagnotat Seksjon for strategisk eiendomsforvaltning V\u00e5r referanse: 2018/10581-31 (Arbeidssted) Saksbehandler: Gerd Hole Dato: 25. september 2023 Fra Etat for utbygging Fagnotat, 25.09.2023, Sluttmelding Kronstad oppveksttun \u2013 (U2550 og B0860) Hva saken gjelder: Etat for utbygging har st\u00e5tt for gjennomf\u00f8ringen av investeringsprosjektet Kronstad oppveksttun. Prosjektet omfattet gamle Kronstad og Hunstad skole, de skulle bygges om til et nytt Oppveksttun. Skolene er totalrehabilitert og bygget sammen med en bro over Jonas Lies vei og blitt et \u00abOppveksttun\u00bb med barneskole og barnehage. Prosjektet er n\u00e5 avsluttet. I tr\u00e5d med Bergen kommunes \u00f8konomireglement punkt 2.3h fremlegges sluttmelding for prosjektet til behandling i denne saken. Fagetatens vurdering: Byr\u00e5det vedtok i sak 1160/15 \u00e5 opprette et oppveksttun for 300 elever og 80 barnehagebarn p\u00e5 Kronstad, ved \u00e5 f\u00f8ye sammen Kronstad skole og Hunstad skole. Etat for utbygging fikk den 04.09.2015 bestilling fra Byr\u00e5dsavdeling for barnehage og skole (BBS) p\u00e5 gjennomf\u00f8ring av prosjektet: \u00abProsjektering av oppveksttun for ca. 300 elever og 80 barnehagebarn ved Kronstad skole, etter kj\u00f8p av Hunstad skole. De to skolebyggene f\u00f8yes sammen til en funksjonell skole basert p\u00e5 l\u00f8sningen som fremg\u00e5r av fagnotat fra Etat for utbygging datert 15.1.2015.\u00bb Bystyre behandlet skolebruksplanen 2016-2030 \"Rett bygg p\u00e5 rett sted til rett tid\" i m\u00f8tet 16.06.16 sak 164-16, punkt 6 g) bokstav iii) og fattet f\u00f8lgende vedtak: \u00abKronstad etableres som oppveksttun.\u00bb Prosjektbeskrivelse Kronstad og Hunstad skole er bygget om til et oppveksttun med plass til 300 elever og 80 barnehagebarn. Skolene er totalrehabilitert og bygd sammen med en gangbro over Jonas Lies vei og blitt et \u00abtun\u00bb med barneskole og barnehage. I tillegg til rehabiliteringen er det gjennomf\u00f8rt rivninger, ombygginger og tilpasninger for \u00e5 f\u00e5 bygningsmassen funksjonell til form\u00e5let, slik at den i s\u00e5 stor grad som mulig blir i overensstemmelse med standard funksjons- og arealprogram i gjeldende skolebruksplan. I tidlig fase var det antatt at mye av bygningsmassen kunne beholdes, men etter hvert ble det avdekket at bygningsmassen var i mye d\u00e5rligere stand enn f\u00f8rst antatt, blant annet det gamle sv\u00f8mmebassenget, gymsalen og taket. Prosjektet ble gjennomf\u00f8rt i ett byggetrinn som samspillsentreprise med entrepren\u00f8r Hent AS. Prosjektet har ogs\u00e5 hatt ansvar for en ny reguleringsplan for omr\u00e5det med tilh\u00f8rende rekkef\u00f8lgekrav, og det har p\u00e5g\u00e5tt parallelle prosesser med utarbeidelse av reguleringsplan og prosjektering. Byarkitekten og Byantikvaren har v\u00e6rt viktige samarbeidspartnere. B\u00e5de Kronstad og Hunstad har stor arkitekturhistorisk verdi og sv\u00e6rt h\u00f8y verneverdi og det har v\u00e6rt krav til arkitektoniske tilpasninger. Utomhusarealene har ogs\u00e5 blitt betydelig oppgradert med nye lekeapparater, st\u00f8yskjermer og utbedringer av veinettet rundt skolen. Begrenset uteareal for oppveksttunet gjorde at tre omr\u00e5der i n\u00e6rheten m\u00e5tte opprustes for \u00e5 kompensere, blant annet lekeparken i Camilla Colletts gate der et eksisterende bygg ble rehabilitert. Da det ble besluttet at utbyggingen skulle gjennomf\u00f8res i ett byggetrinn istedenfor to, fikk elevene erstatningslokaler p\u00e5 Fana gymnas. Ny bussoppstillingsplass for henting og levering av skolebarna ble bygget ved Gimle skole med tilh\u00f8rende trafikksikringstiltak. Kronstad oppveksttun med gangbro over Jonas Lies vei Bibliotek Det store amfiet Gjennomf\u00f8ring Arbeidet med skisseprosjektet startet opp i august 2016 og ble ferdigstilt h\u00f8sten 2017. skisseprosjektet ble utviklet i tett samarbeid med bestiller, brukergruppe p\u00e5 skolen, Byantikvar, Byarkitekt og andre interessenter. Samspillsentrepren\u00f8ren ble kontrahert v\u00e5ren 2019 og arbeidet med forprosjektet startet. Det ble gjennomf\u00f8rt grundige unders\u00f8kelser av bygningene og utf\u00f8rt grunnunders\u00f8kelser. Byggearbeidene startet i august 2020 og ble overtatt fra entrepren\u00f8r 27. juni 2022. Det nye oppveksttunet ble tatt i bruk 1. august 2022. Kunstprosjekt Det ble engasjert 5 kunstnere: Per Kristian Nyg\u00e5rd og Markus Lantto - \u00abInnf\u00f8ring i historie og fysikk\u00bb 8 bronseportrett av historiske personer, montert p\u00e5 plankegjerde. Hvert relieff er koblet med r\u00f8r til vannoppsamling p\u00e5 toppen av gjerdet mellom \u00f8vre og nedre skoleplass p\u00e5 Kronstad. Marianne Morild - \u00abUtsikt fra Kronstad\u00bb maleri p\u00e5 vegg. I vestibylen ved SFO, fl\u00f8y 8, plan 1. Bendik Presteg\u00e5rd Vatne - \u00abPortal. Sveve-klatre-sv\u00f8mme-krype\u00bb 4 lysbenker, \u00f8verst i amfi, fl\u00f8y 3, plan 3. Per Dybvig - \u00abCa. 57 fugler\u00bb Tegning p\u00e5 vegg, korridor utenfor Kunst og h\u00e5ndverk, fl\u00f8y 4, plan 2. Lillian Dahle - \u00abStjernehoper, vindm\u00f8ller og et Uidentifisert Foldet Objekt\u00bb 2 vegger i felles gangareal i barnehagen, fl\u00f8y 1. Innkj\u00f8p av kunstverk - Aurora Lund Solberg, \u00abBiotop (vev #6)\u00bb vannmaling p\u00e5 papir, i glass og ramme. Venterom til helsesykepleier, fl\u00f8y 8, plan 2.Eksisterende kunst, reparert og montert p\u00e5 nytt Odd og Kari Gjerstad. 4 keramikkrelieff, i biblioteket. Marianne Morild Lillian Dahle Per Dybvig Odd og Kari Gjerstad Per Kristian Nyg\u00e5rd og Markus Lantto Aurora Lund Solberg Bendik Presteg\u00e5rd Vatne Utfordringer i gjennomf\u00f8ringen Byggeprosessen ble preget av koronapandemien som startet v\u00e5ren 2020 og krigen i Ukraina som startet v\u00e5ren 2022. Det ble ekstra utfordringer for entrepren\u00f8ren med smitteverntiltak, mannskapsmangel og problemer med leveranser som f\u00f8lge av krigen. P\u00e5 tross av dette tok byggefasen i underkant av 2 \u00e5r. Prosjektevaluering Det ble gjennomf\u00f8rt en prosjektevaluering av Kronstad oppveksttun for \u00e5 samle inn tilbakemeldinger fra ulike roller i prosjektet, som bestiller, bruker, byggeier Etat for bygg og eiendom ved forvalter/drift, og internt i Etat for utbygging. Sp\u00f8rsm\u00e5lene i evalueringen har v\u00e6rt formulert som positive p\u00e5stander der den som evaluerer skal respondere p\u00e5 i hvor stor grad en er enig i den enkelte p\u00e5stand. P\u00e5 en skala fra 1 til 6 (der 6 er best) fikk evalueringen en snittvurdering p\u00e5 4,9. Positive tilbakemeldinger: \u2022 Opplevde god im\u00f8teg\u00e5else av/var lydh\u00f8r for de skole-typiske behov hos prosjektledelse, byggeleder og arkitekt \u2022 Sterk byggherreorganisasjon p\u00e5 byggeplassen inkludert SHA-koordinator (sikkerhet, helse og arbeidsmilj\u00f8), byggherreombud og assisterende prosjektleder \u2022 En fremoverlent og erfaren prosjektleder Forbedring og muligheter (ikke utt\u00f8mmende): \u2022 L\u00f8st utstyr; handlelister fra skolen vokste ut av proporsjoner. Behov for klarere f\u00f8ringer fra bestiller og oppf\u00f8lging av at skolen forbereder innen frist. B\u00f8r ha mer avklart ramme, samtidig anerkjenne sekkebenevnelser, for eksempel skolekj\u00f8kken, naturfagutstyr og leker \u2022 Etat for bygg og eiendom burde hatt tydeligere roller og ansvar i prosjektet \u00d8konomi Gjennomf\u00f8ringsvedtaket til prosjektet ble behandlet og godkjent av Bergen bystyre den 20.06.2018, sak 160/18. Samlet angitt investeringskostnad p\u00e5 420,5 mill. var i samsvar med vedtatt handlings- og \u00f8konomiplan 2018-2021. Budsjettavsetningen inkluderte kj\u00f8p av Hunstad skole, som ble gjennomf\u00f8rt i 2015 av Etat for bygg og eiendom med en kostnad p\u00e5 ca. 44,1 mill. Det gjenstod dermed totalt 376,4 mill. til gjennomf\u00f8ring av rehabilitering og ombygging. Av disse var ca. 5 mill. bevilget til gjennomf\u00f8ring av innledende arbeider (gjennomf\u00f8ringsvedtak 1) i fullmaktsak 15-16. Kostnadskalkylen som l\u00e5 til grunn for gjennomf\u00f8ringsvedtaket var utarbeidet p\u00e5 bakgrunn av p\u00e5g\u00e5ende skisseprosjekt og kvalitetssikret gjennom en tidlig uavhengig usikkerhetsanalyse. Det ble i fagnotatet beskrevet stor usikkerhet av tilstanden p\u00e5 byggene og at kalkylen kunne bli gjenstand for revidering etter rivestart og ny usikkerhetsanalyse i samarbeid med samspillsentrepren\u00f8r. H\u00f8sten 2019 ble det gjennomf\u00f8rt en ny uavhengig usikkerhetsanalyse p\u00e5 bakgrunn av endt forprosjekt. Oppdaterte estimater basert p\u00e5 analyseresultatet ga en forventet investeringsramme p\u00e5 598,5 mill. ved \u00e5 gjennomf\u00f8re prosjektet i ett byggetrinn, mot 640,5 mill. ved \u00e5 gjennomf\u00f8re i to byggetrinn som opprinnelig tiltenkt. I tr\u00e5d med Bergen Kommunes \u00f8konomireglements punkt 2.3 ble saken fremlagt for bystyret den 29.01.2020, sak 24/20. Det ble vedtatt \u00e5 justere totalramme i tr\u00e5d med anbefaling, samt \u00e5 utf\u00f8re prosjektet i ett byggetrinn. Vedtaket ble fulgt opp i Handlings- og \u00f8konomiplan 2021- 2024 med en justering av total investeringsramme til 598,5 mill. Kostnadsendringen fra skisseprosjektet var knyttet til en rekke st\u00f8rre og mindre forhold som har fremkommet i modningen av prosjektet. De mest vesentlige \u00e5rsakene var betydelig d\u00e5rligere tilstand til eksisterende bygningsmasse enn antatt, hvor ogs\u00e5 sv\u00f8mmehall og basseng ble anbefalt revet og bygget nytt. Nye kravspesifikasjoner som bl.a. TEK17, \u00f8kning i antall kundesentraler for fjernvarme, krav om helsprinklet og rekkef\u00f8lgebestemmelser. Det henvises til fagnotat, 2018/10581-18 og saksframstilling 2018/10581-19, for n\u00e6rmere beskrivelse av forholdene. Ved avslutning av prosjektet er det p\u00e5l\u00f8pt totalt 533,7 mill., se prosjektregnskap i vedlegg 1. Dette gir et mindre forbruk p\u00e5 64,8 mill. i forhold til justert budsjett, noe som tilsvarer 10,8 %. I forhold til budsjett p\u00e5 tidspunkt for gjennomf\u00f8ringsvedtak er det et merforbruk p\u00e5 113,2 mill. eller 26,9 %. Fagetatens anbefaling: 1. Sluttmelding for prosjekt BUD416 Kronstad oppveksttun godkjennes. 2. Det settes av kr 4 mill. til gjenst\u00e5ende \u00f8konomiske forpliktelser. 3. Ved 2. tertialrapport 2022 er det utf\u00f8rt en nedjustering av budsjett p\u00e5 50,0 mill. Resterende mindreforbruk p\u00e5 ca. 10,7 mill. i forhold til justert budsjett trekkes inn ved f\u00f8rste anledning. Med hilsen Etat for utbygging Willy-Andre Gjesdal Gerd Hole Direkt\u00f8r Prosjektleder Dokumentet er godkjent elektronisk. Vedlegg: Prosjektregnskap Kronstad oppveksttun "
}