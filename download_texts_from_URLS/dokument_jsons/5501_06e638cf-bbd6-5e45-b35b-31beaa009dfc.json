{
  "dokument_id": "06e638cf-bbd6-5e45-b35b-31beaa009dfc",
  "doc_type": "case_attachment",
  "kommune": 5501,
  "tittel": "20_18287-42 Vedr\u00f8rende politisk f\u00f8rstegangsbehandling av planforslaget E8 Flyplasstunnelen 15.03.2024",
  "url": "https://innsyn.tromso.kommune.no/application/getMoteDokument?dokid=2001676162",
  "tekst": "TROMS\u00d8 KOMMUNE Postboks 6900 9299 TROMS\u00d8 Behandlende enhet: Saksbehandler/telefon: V\u00e5r referanse: Deres referanse: V\u00e5r dato: Utbygging Kathrine Hanssen / 48055369 20/18287-42 15.03.2024 Vedr\u00f8rende politisk f\u00f8rstegangsbehandling av planforslaget E8 Flyplasstunnelen Vi viser til v\u00e5r oversendelse av planforslaget E8 Flyplasstunnelen til administrativ og politisk behandling datert 15.12.2023. Statens vegvesen har i samarbeid med Avinor utarbeidet et planforslag for E8 Flyplasstunnelen. Reguleringsplanen regulerer areal til ny tunnel- og vegforbindelse fra Breivika til Langnes, samt areal til utvidelse av rullebanen s\u00f8rover p\u00e5 Troms\u00f8 lufthavn. Arbeidet med planforslaget har p\u00e5g\u00e5tt siden 2017. Det siste \u00e5ret har det v\u00e6rt arbeidet med en samarbeidsavtale mellom Statens vegvesen og Avinor. Hovedform\u00e5let med avtalen er rammer for samarbeid om \u2013 og gjennomf\u00f8ring av tiltak, samt rammer for \u00f8konomiske forhold. Statens vegvesen og Avinor har fremforhandlet en omforent avtale, med unntak av et punkt som er l\u00f8ftet til Samferdselsdepartementet for avklaring. Punktet handler om \u00f8konomi/kostnader og vederlag. I avtalen st\u00e5r det at dersom partene ikke blir enig om pris/minnelig avtale for tiltredelse av grunn skal det fastsettes skj\u00f8nn iht. skj\u00f8nnsprosessloven \u00a7 4 (avtaleskj\u00f8nn). Vegdirektoratet anser ikke dette som n\u00f8dvendig i en avtale mellom to parter underlagt samme departement. Avtalen som er fremforhandlet mellom Statens vegvesen og Avinor er ikke en del av plan- og bygningsloven og tilh\u00f8rende krav til utarbeidelse av en reguleringsplan. Statens vegvesen som tiltakshaver eller Troms\u00f8 kommune som planmyndighet er ikke bundet av at denne avtalen m\u00e5 v\u00e6re signert f\u00f8r politisk behandling av planforslaget, verken f\u00f8rstegangsbehandling eller andregangsbehandling. Avinor kan derfor ikke forutsette at Troms\u00f8 kommune skal avvente politisk behandling slik det blir presentert av Avinor v/Sigmund Skard i e-post sendt til Troms\u00f8 kommune 7. februar 2024. Postadresse Telefon: 22 07 30 00 Kontoradresse Fakturaadresse Statens vegvesen Stakkevollvegen 35-37 Statens vegvesen Utbygging firmapost@vegvesen.no 9010 TROMS\u00d8 Fakturamottak DF\u00d8 Postboks 1010 Nordre \u00c5l Postboks 4710 Torgarden 2605 LILLEHAMMER Org.nr: 971032081 7468 Trondheim 2 9.mars ble det fra sentrale politikere i AP og SP presentert at E8 Flyplasstunnelen vil v\u00e6re med i forslag til NTP 2025-2036 som legges frem 22.mars 2024. Det er derfor viktig at h\u00f8ringsperioden for planforslaget blir gjennomf\u00f8rt april-mai 2024 slik at politisk vedtak kan forventes i l\u00f8pet av 2024. Dette er viktig med tanke p\u00e5 den videre fremdriften i prosjektet frem til igangsettelse av bygging. Statens vegvesen og Avinor er enig i planforslagets innhold med tanke p\u00e5 arealbruk og tilh\u00f8rende bestemmelser og beskrivelser, en plan som er til positiv fordel for begge parter \u2013 \u00e5 sikre areal til \u00e5 gjennomf\u00f8re samferdselstiltak for b\u00e5de veg- og flytrafikk i Troms\u00f8 by. Det har v\u00e6rt utf\u00f8rt et omfattende arbeid med utarbeidelsen av planforslaget og det er n\u00e5 viktig at offentligheten f\u00e5r se planforslaget og gi eventuelle merknader til planforslaget. Utbygging nord, Prosjekt Troms\u00f8 Med hilsen Stein Johnny Johansen Avdelingsdirekt\u00f8r J\u00f8ran Heimdal Prosjektleder, Prosjekt Troms\u00f8 Dokumentet er godkjent elektronisk og har derfor ingen h\u00e5ndskrevne signaturer. "
}