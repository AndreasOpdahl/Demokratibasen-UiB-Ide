{
  "dokument_id": "54cd4c92-7994-5331-a514-cb9ef56097ac",
  "doc_type": "case_presentation",
  "kommune": 5501,
  "tittel": "S\u00f8knad om st\u00f8tte - Robertsenkompaniet, Kreftforeningen og Ultima Thule",
  "url": "https://innsyn.tromso.kommune.no/application/getMoteDokument?dokid=2001748962",
  "tekst": "Arkivsaksnr. 24/10396-1 Saksbehandler Jonas Torgersen Saksgang M\u00f8tedato Formannskapet 11.06.2024 S\u00f8knad om st\u00f8tte - Robertsenkompaniet, Kreftforeningen og Ultima Thule Kommunedirekt\u00f8rens innstilling til vedtak: 1. Robertsenkompaniet bevilges kr .... i st\u00f8tte. 2. Kreftforeningen bevilges kr .... i st\u00f8tte. 3. Ultima Thule bevilges kr .... i st\u00f8tte. 4. Bel\u00f8pene tas fra formannskapets disposisjonskonto. Stig Tore Johnsen Mari Enoksen Hult Kommunedirekt\u00f8r Direkt\u00f8r for organisasjon 1 Hva saken gjelder Troms\u00f8 kommune har mottatt s\u00f8knad om st\u00f8tte fra Robertsenkompaniet, Kreftforeningen og Ultima Thule. Saksutredning Robertsenkompaniet s\u00f8ker kr. 150 000 i st\u00f8tte til forproduksjon av en forestilling som skal settes opp p\u00e5 the Edge den 9. august 2025. Midlene skal dekke kostnader til blant annet honorar, reise, lokaler, utstyr og kost i produksjonsperioden. Arrang\u00f8rene \u00f8nsker med forestillingen \u00e5 l\u00f8fte frem fokus p\u00e5 unge menneskers mentale helse, samt det viktige arbeidet som gj\u00f8res innenfor dette feltet gjennom tematikk og samarbeid. Alle billettinntekter doneres til Mental Helse Troms\u00f8. Det vises til s\u00f8knad og budsjett som er vedlagt i saken. Kreftforeningen s\u00f8ker kr. 200 000 i st\u00f8tte til Stafett for livet Troms\u00f8 2024. Dette er et arrangement p\u00e5 Charlottenlund hvor familie, venner, skoler, foreninger, arbeidsplasser og andre danner lag for en person de vil st\u00f8tte eller minnes. Sammen skal de g\u00e5 eller l\u00f8pe i et helt d\u00f8gn for vise at det alltid b\u00f8r v\u00e6re noen p\u00e5 banen for den som er syk. Arrangementet planlegges og gjennomf\u00f8res av frivillige i Kreftforeningen, og er gratis og \u00e5pent for alle \u00e5 delta p\u00e5. Det vises til s\u00f8knad og budsjett som er vedlagt saken. Kammerkoret Ultima Thule s\u00f8ker kr. 30 000 i st\u00f8tte til dekning av husleie i anledning veldedighetskonserten \u00abSammen for Ukraina\u00bb. Konserten skal gjennomf\u00f8res p\u00e5 Kulturhuset den 9. juni med et sammensatt program med flere akt\u00f8rer fra byens musikkliv. Alle inntekter fra billettsalg og auksjon skal g\u00e5 uavkortet til Norsk Folkehjelps arbeid med mine- og eksplosivrydding i Ukraina. Det vises til s\u00f8knad og budsjett som er vedlagt i saken. Formannskapets disposisjonskonto S\u00f8knadene er ikke rettet mot noen av kommunens etablerte tilskuddsordninger. Ut over de ordin\u00e6re tilskuddsordningene har det tidligere \u00e5r v\u00e6rt utbetalt tilskudd fra formannskapets disposisjonskonto i tilknytning til ulike s\u00f8knader. Kommunedirekt\u00f8ren har avklart med politisk ledelse at de vedlagte s\u00f8knadene fremmes for formannskapet slik at formannskapets medlemmer kan ta stilling til hvorvidt s\u00f8knadene skal innvilges med dekning fra disposisjonskontoen. Det er satt av kr 3 000 000 i \u00e5rsbudsjett 2024 til formannskapets disposisjonskonto, jf. punkt 11 i handlingsprogram 2024-2027. Det gjenst\u00e5r kr 2 675 000 p\u00e5 formannskapets disposisjonskonto. Konklusjon Kommunedirekt\u00f8ren har ingen innstilling i saken og lar det v\u00e6re opp til formannskapet \u00e5 selvstendig vurdere om det skal gis st\u00f8tte fra formannskapets disposisjonskonto. Vedtakskompetanse Formannskapet 2 Vedlegg Kreftforeningen - s\u00f8knad til Troms\u00f8 kommune formannskapet S\u00f8knad Ultima Thule og Robertsenkompaniet 3 "
}