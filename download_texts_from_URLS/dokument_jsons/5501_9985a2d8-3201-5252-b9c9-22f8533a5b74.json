{
  "dokument_id": "9985a2d8-3201-5252-b9c9-22f8533a5b74",
  "doc_type": "case_presentation",
  "kommune": 5501,
  "tittel": "Nytt valg av kontrollutvalg for 2023-2027",
  "url": "https://innsyn.tromso.kommune.no/application/getMoteDokument?dokid=2001759583",
  "tekst": "Arkivsaksnr. 24/11119-1 Saksbehandler Rebekka Ringholm Saksgang M\u00f8tedato Kommunestyret 19.06.2024 Nytt valg av kontrollutvalg for 2023-2027 Kommunedirekt\u00f8rens innstilling til vedtak: 1. Som kontrollutvalg velges: 1. 2. 3. 4. 5. Varamedlemmer: 1. Som leder velges: 2. Som nestleder velges: Stig Tore Johnsen Mari Enoksen Hult Kommunedirekt\u00f8r Direkt\u00f8r, stab for organisasjon 1 Hva saken gjelder Varamedlem i kontrollutvalget Magnar Andreas Nilssen (Ap) sitter i styret til Troms\u00f8 Havn. Han er derfor ikke lenger valgbar til kontrollutvalget (jf. Kommuneloven \u00a7 23-1) og trer ut. Det er behov for \u00e5 velge inn et nytt varamedlem. Kommunestyret kan n\u00e5r som helst velge medlemmer til utvalget p\u00e5 nytt. Hvis ett eller flere medlemmer av utvalget skal skiftes ut, skal alle medlemmene velges p\u00e5 nytt, jf. Kommuneloven \u00a7 23-1. Dette gjelder ogs\u00e5 varamedlemmer til utvalget. Saksutredning Magnar Andreas Nilssen (Ap) er valgt som varamedlem til kontrollutvalget i Troms\u00f8 kommune. Han er ogs\u00e5 valgt til styremedlem i Troms\u00f8 Havn, og er derfor ikke valgbar til kontrollutvalget. I henhold til kommunelovens \u00a7 7-9 f\u00f8rste ledd skal en folkevalgt som ikke lenger er valgbar tilet folkevalgt organ, tre endelig ut av organet. Fra kommunelovens \u00a7 7-10, tredje ledd: \u00abHvis et medlem eller varamedlem av et annet folkevalgt organ enn kommunestyre, fylkesting, kommunestyrekomit\u00e9, fylkestingskomit\u00e9 eller direkte valgt kommunedelsutvalg trer endelig ut, skal det velges et nytt medlem eller varamedlem. Det nye medlemmet skal velges fra den samme gruppen som det uttredende medlemmet tilh\u00f8rte. Hvis dette vil f\u00f8re til at ett kj\u00f8nn vil bli representert med mindre enn 40 prosent av medlemmene i organet, skal det, hvis det er mulig, velges et nytt medlem fra det underrepresenterte kj\u00f8nnet.\u00bb Kontrollutvalget er et lovp\u00e5lagt organ som skal f\u00f8re det l\u00f8pende tilsyn og kontroll med den kommunale forvaltningen p\u00e5 vegne av kommunestyret, herunder p\u00e5se at kommunen har en forsvarlig revisjonsordning. Reglementet for kontrollutvalget fastsl\u00e5r at kontrollutvalget skal ha 5 medlemmer med varamedlemmer. Kontrollutvalg skal velges p\u00e5 det konstituerende m\u00f8tet (\u00a77-1). Kommunestyret velger selv en leder, en nestleder og \u00f8vrige medlemmer og varamedlemmer til kontrollutvalget. Lederen kan ikke v\u00e6re medlem av samme parti eller tilh\u00f8re samme gruppe som ordf\u00f8reren. Utvalget skal ha minst fem medlemmer. Minst ett medlem skal velges blant kommunestyrets medlemmer (\u00a723- 1). Utelukket fra valg til kontrollutvalget er (\u00a723-1): a. ordf\u00f8rer og varaordf\u00f8rer b. medlemmer og varamedlemmer av formannskap eller fylkesutvalg c. medlemmer og varamedlemmer av folkevalgt organ med beslutningsmyndighet. Medlemmer og varamedlemmer av kommunestyret eller fylkestinget er likevel valgbare d. medlemmer av kommuner\u00e5d eller fylkesr\u00e5d e. medlemmer og varamedlemmer av kommunestyrekomit\u00e9 eller fylkestingskomit\u00e9 f. ansatte i den aktuelle kommunen eller fylkeskommunen g. personer som har en ledende stilling, eller som er medlem eller varamedlem av styret eller bedriftsforsamlingen, i et selskap som kommunen eller fylkeskommunen har eierinteresser i h. personer som har en ledende stilling, eller som er medlem eller varamedlem av styret i et interkommunalt politisk r\u00e5d eller et kommunalt oppgavefellesskap. I tillegg er det noen generelle bestemmelser i kommuneloven om valgbarhet og plikt til \u00e5 ta imot valg. En person er valgbar og har plikt til \u00e5 ta imot et valg dersom personen har stemmerett ved 2 kommunestyre- og fylkestingsvalg, er folkeregistrert i kommunen p\u00e5 tidspunktet valget skjer og har skriftlig samtykket til \u00e5 stille til valg (\u00a77-2). Forslagsstiller er pliktig til \u00e5 innhente skriftlig samtykke fra personen som foresl\u00e5s valgt. Det er ingen krav til hvordan det skriftlige samtykket skal innhentes. Disse er ikke valgbare til folkevalgte organer: statsforvalter og assisterende statsforvalter, kommunedirekt\u00f8ren i kommunen og hans/hennes stedforfortreder, kommunalsjefer, etatssjefer og ledere p\u00e5 tilsvarende niv\u00e5, sekret\u00e6rer for kommunestyret, den som har ansvar for regnskapsfunksjonen i kommunen, de som foretar revisjon av kommunen, ansatte i sekretariatet som utf\u00f8rer tjenester for kontrollutvalget i kommunen og ansatte i sekretariatet til kommuner\u00e5det som har f\u00e5tt delegert myndighet fra r\u00e5det (\u00a77-3). Kontrollutvalget trer i funksjon fra det konstituerende m\u00f8tet (\u00a77-1). Kommunestyret kan n\u00e5r som helst velge medlemmer til utvalget p\u00e5 nytt. Hvis ett eller flere medlemmer av utvalget skal skiftes ut, skal alle medlemmene velges p\u00e5 nytt (\u00a723-1). Det ble valgt medlemmer og varamedlemmer til kontrollutvalget i sak 165/23, behandlet av kommunestyret 20.12.2023. Valget ble gjennomf\u00f8rt som avtalevalg etter forhandlinger i forkant av m\u00f8tet. Regler om valgbarhet har v\u00e6rt gjort kjent i saksfremlegget. Nedenfor er medlemmer og varamedlemmer som ble valgt i sak 165/23. Magnar Andreas Nilssen er ikke valgbar, s\u00e5 kontrollutvalget m\u00e5 velges p\u00e5 nytt. 1. Line Fusdahl (H) 2. Anne Lise Lorentzen (FrP) 3. Oddny Aleksandersen (Ap) 4. Steinar Eliassen (SV) 5. K\u00e5re Skallerud (Sp) Varamedlemmer: For H: 1. Knut Helsingeng (H) For FrP: 1. Tor Johansen (FrP) For Ap: 1. Magnar Nilssen (Ap) For Sp: 1. Bernt-Halvor Br\u00e5then (Sp) 2. Inger Marie Olsen (Sp) For SV: 1. Gerd Bj\u00f8rhovde (SV) 2. Som leder velges: Line Fusdahl 3. Som nestleder velges: Anne Lise Lorentzen Konklusjon Det m\u00e5 gj\u00f8res nytt valg av kontrollutvalget. Vedtakskompetanse Kommunestyret Vedlegg 3 "
}