{
  "dokument_id": "2af82db6-600d-5f14-8868-dc64c75292da",
  "doc_type": "case_attachment",
  "kommune": 4601,
  "tittel": "Fagnotat datert 28.11.2023",
  "url": "https://bergen.kommune.no/politikere-utvalg/api/fil/bk360/9470232/Fagnotat-datert-28-11-2023",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2023/17418-3 (Arbeidssted) Saksbehandler: Runar Sagstad Haugen Dato: 28.11.2023 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 168/532/0/1 Ekregaten 11. Bruksendring fra n\u00e6ring til bolig i 1.etasje, og utvendige boder. Ingeni\u00f8r Aarland AS v/Ole Andreas Dalland p\u00e5 vegne av tiltakshaver Hvem klager? Scheiendom AS i klage datert 20.11.2023. - Bruksendring fra n\u00e6ring til bolig i 1. etasje. Tiltaket - Etablering av nye boder og sykkelparkering i bakg\u00e5rd. I vedtak datert 31.10.2023 avsl\u00e5s: Bruksendring og utvendige boder jf. KDP \u00a7 13 pkt. 6 (Bestemmelser om bebyggelsen og arealbruksform\u00e5l), KDP \u00a7 13 punkt 4: (Maksimalt bebygget areal), pbl \u00a7 29-2 (Visuelle Vedtaket kvaliteter) og pbl \u00a7 29-4 (Avstand til nabogrense). -Det innvilges ikke dispensasjon fra KDP \u00a7 13.6 sin bestemmelse om utnyttelsesgrad eller pbl \u00a7 29-4 om avstand til nabogrense. Eiendommen er ikke regulert. I KDP for BERGENHUS. KDP SANDVIKEN m.fl. er eiendommen vist som boligomr\u00e5der. Eiendommen ligger i delomr\u00e5de H: Ekren. Planstatus I KPA2018 er eiendommen innenfor Byfortettingssone og den ligger innenfor hensynssonene: H570_2 Kulturmilj\u00f8: Sandviken \u00f8vre, H570_7 kulturmilj\u00f8: Historisk sentrum og bestemmelsesomr\u00e5de #4. Plasseringen av boder i bakg\u00e5rden vil ikke tilsidesette brannsikkerheten, Klagegrunner funksjonen av bakg\u00e5rden, eller gi negative ulemper. Det legges ved et brannteknisk notat. Det m\u00e5 behandles og innvilges dispensasjoner fra plankravet (KPA2018 \u00a7 3.1), kravet til parkeringsplass (KPA2018 \u00a7 17), og kravet til Behov for ytterligere uteoppholdsareal per boenhet (KPA2018 \u00a7 14). Se vedtaket datert saksbehandling ved 31.10.2023 pkt. 3.7. eventuell omgj\u00f8ring Det m\u00e5 behandles og innvilges fravik fra TEK17 \u00a7 12-2, \u00a7 12-9, \u00a7 14-2 og \u00a7 14-3, og \u00a7 13-2 jf. pbl \u00a7 31-4. Anbefalt vedtak Vedtaket datert 31.10.2023 opprettholdes. Klagen tas ikke til f\u00f8lge. Med hilsen Plan- og bygningsetaten Ulf S\u00e6terdal avdelingsleder Tarje Iversen Wanvik etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken Innledningsvis vil fagetaten presisere at vi er positive til en bruksendring til bolig i den aktuelle oms\u00f8kte delen. Det som derimot er problematisk i saken er at boder for de to oms\u00f8kte nye enhetene og en eksisterende enhet plasseres/flyttes ut i bakg\u00e5rden (totalt 3 boder p\u00e5 hhv. 2,5, 2,5 og 5 m2). Det er en smal bakg\u00e5rd, og det er ikke \u00f8nskelig \u00e5 bidra til at denne bygges igjen. Spesielt av hensyn til brannsikkerhet, naboer, og bevaringen av byg\u00e5rden. De nye oms\u00f8kte boenhetene er oppgitt til \u00e5 ha en BRA p\u00e5 hhv. 35,0 og 35,7 m2. Minstekravet til nye boenheter etter KPA2018 \u00a7 9.2 er p\u00e5 35 m2 BRA + bodareal per boenhet. Grunnen for at disse bodene oms\u00f8kes ute er at det ikke er plass til \u00e5 ha de inne, s\u00e5 lenge det s\u00f8kes om 2 boenheter. Dette er grunnet kommunen sitt minstekrav p\u00e5 35 m2 BRA per boenhet. Og en eksisterende bod flyttes ut for \u00e5 gj\u00f8re plass til de to nye boenhetene. Utgangspunktet for slike byg\u00e5rder som allerede har maksimert tomteutnyttelsen, er at n\u00f8dvendig bodareal skal l\u00f8ses inne i eksisterende bygningsmasse. Boenhetene/byg\u00e5rden er allerede under minstekravet til uteoppholdsareal og over grensen til maksimalt bebygd areal. Alternativet til s\u00f8knaden slik vi ser det er \u00e5 enten omprosjektere om mulig med en annen l\u00f8sning eller med 1 boenhet istedenfor 2. Det vises ogs\u00e5 til at bygget nylig (i 2020 og 2021), har f\u00e5tt godkjent bruksendringer og seksjonering av bygget. Dersom \u00f8nsket var \u00e5 bygge to boenheter i ogs\u00e5 f\u00f8rste etasje, burde det v\u00e6rt fullt mulig \u00e5 planlegge for dette som en del av s\u00f8knadene i 20/21. Resultatet n\u00e5 er at s\u00f8knaden om f\u00f8rste etasje er delt opp som en egen s\u00f8knad, og det s\u00f8kes om dispensasjoner grunnet at bygningsmasse (boder) m\u00e5 plasseres utvendig for \u00e5 klare minstekravet til areal for to boenheter i f\u00f8rste etasje. Tiltaket krever dispensasjon fra: KPA \u00a7 3.1 Plankrav (ikke behandlet, men fagetaten er positiv til en dispensasjon fra plankravet, se avslagsvedtaket pkt. 3.7) KPA \u00a7 14 Uteoppholdsareal (ikke behandle, men fagetaten er positiv til en dispensasjon fra kravet til uteoppholdsareal, se avslagsvedtaket pkt. 3.7) KPA \u00a7 17 Parkering for bil (ikke behandlet, men fagetaten er positiv til en dispensasjon fra kravet til uteoppholdsareal, se avslagsvedtaket pkt. 3.7) Pbl \u00a7 29-4 Avstand til nabogrense (avsl\u00e5tt i vedtak datert 31.10.2023) KDP Sandviken \u2013 Fjellsiden nord \u00a7 13 punkt 4: Maksimalt bebygget areal, (avsl\u00e5tt i vedtak datert 31.10.2023). Det er s\u00f8kt om dispensasjon fra bestemmelsene. Tiltaket krever fravik fra byggteknisk forskrift TEK17: \u00a7 12-2 tredje ledd: Krav om tilgjengelig boenhet \u00a7 12-9 f\u00f8rste ledd: tilgjengelig baderom \u00a7 14-2 og \u00a7 14-3: krav til, og minimumsniv\u00e5 for energieffektivitet \u00a7 13-2 ventilasjon Det er s\u00f8kt om fravik fra bestemmelsene. Da det er gitt avslag p\u00e5 annet grunnlag er det ikke behandlet og gitt fravik fra disse bestemmelsene. Fagetaten har stilt seg positiv til at det gis fravik fra disse dersom det gis tillatelse til tiltaket ellers. Se avslagsvedtaket pkt. 1 om dette. Saksnummer KLAGE-2023/17418 Side 2 av 6 1.1. Opplysninger av vesentlig betydning for behandling av klagen Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og bekrefter at det ikke er mottatt noen merknader. Bergen brannvesen har gitt uttalelse datert 10.08.2023: \u00abBrannvesenet har gjennomg\u00e5tt de aktuelle dokumentene. Ansvarlig for brannprosjektering m\u00e5 vurdere om endringer medf\u00f8rer \u00f8kt brannsmittefare, og at funksjonskrav til brannsikkerhet ivaretas. R\u00f8mning m\u00e5 ivaretas innenfor lovverket. Videre er det viktig at sikker r\u00f8mning opprettholdes i byggeperioden, samt tilgang for redningsinnsats. Basert p\u00e5 tilgjengelige byggesaksdokumenter kan oppf\u00f8ring av boder i bakg\u00e5rden begrense brannvesenets innsatsmulighet.\u00bb Byantikvaren har gitt uttalelse datert 08.09.2023: \u00abRommene mellom husene, g\u00e5rdsrommene og innhegningene rundt eiendommene er viktige, derfor er Byantikvaren skeptiske til en nedbygging av bakg\u00e5rder, slik som for oms\u00f8kte tiltak. Prinsipielt er Byantikvaren av den oppfatning at ved seksjonering m\u00e5 etablering av bod foreg\u00e5 i egen bygningskropp, og ikke i bakg\u00e5rd. Oms\u00f8kte tiltak er del av et helhetlig kulturmilj\u00f8, i tillegg til \u00e5 v\u00e6re del av en historisk kvartalsstruktur som i seg selv har verdi. Tiltaket ligger i et s\u00e6rdeles s\u00e5rbart brannsmitteomr\u00e5de. Forholdet til tilst\u00f8tende eiendommer er tungtveiende, og det er viktig at brannsikring ivaretas, slik at tiltaket ikke begrenser r\u00f8mningsforhold, eller skaper \u00f8kt brannsmittefare i et s\u00e5rbart omr\u00e5de. Byantikvaren st\u00f8tter Brannvesenets uttalelse, og kan ikke anbefale et tiltak som kan \u00f8ke brannrisikoen i et verdifullt, historisk trehusmilj\u00f8, hvor konsekvensene av en brann vil v\u00e6re store.\u00bb Det vises ellers til uttalene i sin helhet som er vedlagt. S\u00f8knaden er ogs\u00e5 sendt Statsforvalteren i Vestland, Vestland fylkeskommune og Statens vegvesen for uttalelse, men det er ikke mottatt noen tilbakemelding. 2. Om klagen Klager anf\u00f8rer: Plasseringen av boder i bakg\u00e5rden er lite synlig, og det kan ikke sees at dette p\u00e5virker de visuelle kvalitetene, og det fremst\u00e5r som at etaten blander vurderingstemaene i pbl \u00a7 29-2. Klager er uenig i at brannvesenet sin uttale kan legges til grunn for et avslag. Den gir bare f\u00f8ringer p\u00e5 at brannprosjekterende skal ivareta brannsikkerheten, og det vil bli ivaretatt. Slik klager forst\u00e5r det s\u00e5 er brannvesenet sin uttale om at det \u00abkan\u00bb p\u00e5virke brannsikkerheten bare aktuelt dersom brannprosjekteringen ikke blir ivaretatt iht. forskriftskravene. P\u00e5 bakgrunn av dette har tiltakshaver f\u00e5tt Firesafe AS til \u00e5 utarbeide et notat, der konklusjonen er at alle brannforskriftskrav vil bli innfridd. Grunnet slokkeanlegg i bygget og bodene anf\u00f8rer klager at brannsikkerheten vil bli \u00f8kt. N\u00e5r det gjelder lysforholdene viser klager til at bakg\u00e5rden allerede har d\u00e5rlige lysforhold, og grunnet eksisterende mur mot naboeiendommen vil dette ikke p\u00e5virke naboer negativt. Det vises ellers til klagen datert 20.11.2023. 3. Vurdering av klagen Avslaget er hjemlet blant annet i KDP \u00a7 13 hvor punktene 6 og 4 sier hhv: - Bakg\u00e5rder skal gi gode lysforhold og sikre god tilgjengelighet ved brannslukning og som r\u00f8mningsvei. Og Saksnummer KLAGE-2023/17418 Side 3 av 6 - Maksimalt bebygget areal skal v\u00e6re %- BYA=75% pr. eiendom, og maksimal tomteutnyttelse skal v\u00e6re % -TU=250% pr. eiendom. Den sistnevnte pkt. 4, krever en dispensasjon som er oms\u00f8kt og avsl\u00e5tt. Videre bygges tiltakene inntil muren til nabo, slik at de ikke faller under definisjonen som \u00abfrittliggende, og det er korrekt at det m\u00e5 behandles som en dispensasjon fra pbl \u00a7 29-4 annet ledd. Dette nevnes for ordens skyld grunnet anf\u00f8rsel om at tiltaket ikke krevde dispensasjon. Hele vurderingen av om det b\u00f8r gis en tillatelse i saken faller p\u00e5 om de aktuelle bodene skal kunne tillates i bakg\u00e5rden. Eller om disse bodene m\u00e5 l\u00f8ses innenfor eksisterende byggverk, som sannsynligvis vil medf\u00f8re en omprosjektering av tiltaket og antall boenheter. Klagen g\u00e5r hovedsakelig p\u00e5 at brannsikkerheten er ivaretatt, og at aktuelle hensyn for \u00e5 bevare bakg\u00e5rd, lysforhold m.m. ikke blir nevneverdig p\u00e5virket ved \u00e5 plassere boder i bakg\u00e5rden. For vurderingen av dispensasjonene vises det til vedtaket datert 31.10.2023 pkt. 3.6. Videre er fagetaten ogs\u00e5 positiv til at det innvilges enkelte av de oms\u00f8kte dispensasjonene i saken i tr\u00e5d med vedtakets pkt. 3.7, men disse er ikke behandlet og innvilget, da det er gitt avslag p\u00e5 annet grunnlag. Brannsikkerhet: Klager har vedlagt et notat fra Firesafe AS med en redegj\u00f8relse som til slutt konkluder med: \u00abFiresafe har befart eiendommen og vurderer basert p\u00e5 ovenst\u00e5ende at det planlagte tiltaket er mulig \u00e5 gjennomf\u00f8re p\u00e5 en fornuftig og brannsikker m\u00e5te.\u00bb Notatet redegj\u00f8r videre for at boder vil bygges i branncellebegrensende materiale, EI60, og v\u00e6re utstyrt med automatisk slokkeanlegg. Videre at brannvesenet sannsynligvis ikke vil utf\u00f8re slokkearbeid fra bakg\u00e5rden, men at det fortsatt vil v\u00e6re mulig for brannvesenet \u00e5 st\u00e5 i bakg\u00e5rden. Videre anf\u00f8rer notatet at l\u00f8sningen med boder vil v\u00e6re sikrere kontra risikoen for at det lagres ting l\u00f8st i bakg\u00e5rden. Fagetaten har ikke noe \u00e5 utsette p\u00e5 vurderingene, og at bodene ikke vil \u00f8ke brannfaren/spredning i seg selv. Brannvesenet forutsetter ogs\u00e5 i sin uttale at brannprosjektering skal utf\u00f8res p\u00e5 en sikker m\u00e5te. Det vesentlige for fagetaten sin vurdering, i tr\u00e5d med brannvesenet sin uttale, er at nedbyggingen av bakg\u00e5rden med boder, \u00abkan\u00bb begrense brannvesenet sin innsatsmulighet. I tr\u00e5d med KDP \u00a7 13.6 skal bakg\u00e5rder ha god tilgjengelighet b\u00e5de for brannslukning og som r\u00f8mningsvei. Spredningsrisikoen med brann fra bodene er nok i tr\u00e5d med s\u00f8kers redegj\u00f8relse, og er ikke noe fagetaten \u00f8nsker \u00e5 problematisere. Det som derimot fremst\u00e5r som \u00e5penbart for fagetaten er at bakg\u00e5rden sin tilgjengelighet i forbindelse med brannslukning og som r\u00f8mningsvei blir d\u00e5rligere. I tr\u00e5d med KDP \u00a7 13 pkt. 6, 4, 3 og 2 er utgangspunktet at det ikke skal gj\u00f8res tiltak i bakg\u00e5rden. I forhold til anf\u00f8rsler om at ting ellers vil ligge l\u00f8st i bakg\u00e5rden og utgj\u00f8re en st\u00f8rre brannfare enn om det bygges boder s\u00e5 er ikke fagetaten enig i en slik tiln\u00e6rming. Poenget er at dersom det ikke bygges boder utvendig s\u00e5 vil det bygges boder innvendige istedenfor, slik at det ikke skal v\u00e6re behov for en lagring utend\u00f8rs. Bygget er ogs\u00e5 seksjonert opp der utearealet vil v\u00e6re felles, og det antas at et fremtidig sameie uansett ikke vil tillate at den enkelte seksjonseier/leietaker lagrer ting i felles bakg\u00e5rd. Saksnummer KLAGE-2023/17418 Side 4 av 6 Bygging i bakg\u00e5rden, avstand til nabo: Som s\u00f8ker redegj\u00f8r for s\u00e5 bygges bodene i stor grad mot en mur og vil sannsynligvis ikke p\u00e5virke lys eller utsiktsforhold for naboer. For de aktuelle boenhetene i 1.etasje som oms\u00f8kes vil bodene derimot bidra til \u00e5 tette igjen bakg\u00e5rden, som igjen vil bidra til d\u00e5rligere lysforhold i boenhetene. Videre vil bakg\u00e5rden tettes igjen p\u00e5 en slik m\u00e5te at den etter fagetatens vurdering ikke vil ha en nevneverdig funksjon igjen som bakg\u00e5rd. Det vises til s\u00f8kers skisse av oms\u00f8kte boenheter og bakg\u00e5rd: Det er ellers en bygning og et kvartal som har en viktig kulturmilj\u00f8verdi. \u00c5 bevare g\u00e5rdsrommet i byg\u00e5rden mest mulig ubebygget er en viktig strategi for \u00e5 sikre dette, og derfor er det inntatt bestemmelser om dette i kommunedelplanen for omr\u00e5det. Det er derav ogs\u00e5 hvorfor visuelle kvaliteter har v\u00e6rt en del av vurderingene rundt en nedbygging av bakg\u00e5rden. Det vises ellers til Byantikvaren sin uttale datert 08.09.2023 som legges til grunn for disse vurderingene. Oppsummert: Fagetaten er positiv til en bruksendring til bolig i f\u00f8rste etasje. Derimot er vi av den oppfatning av bakg\u00e5rden ikke b\u00f8r bygges ytterliggere igjen, og at s\u00f8ker derfor b\u00f8r omprosjektere til en l\u00f8sning der boder l\u00f8ses innvendig. Om det ikke finnes l\u00f8sninger innad i bygget vil det sannsynligvis bety at tiltakshaver m\u00e5 bruksendre til en boenhet istedenfor to. Det vises ellers til vedtaket datert 31.10.2023. Saksnummer KLAGE-2023/17418 Side 5 av 6 4. Konklusjon Vedtaket datert 31.10.2023 opprettholdes. Klagen tas ikke til f\u00f8lge. Vedlegg: 1. Oversiktskart 2. Oversiktsfoto 3. Situasjonskart 4. Avslag datert 31.10.2023 5. Klage datert 20.11.2023 6. Uttale fra Bergen brannvesen datert 10.08.2023 7. Uttale fra Byantikvaren datert 08.09.2023 8. Vedtak fra Bymilj\u00f8etaten (vei) datert 21.06.2023 9. S\u00f8knad datert 11.07 og 18.04.2023 10. Tegninger Saksnummer KLAGE-2023/17418 Side 6 av 6 "
}