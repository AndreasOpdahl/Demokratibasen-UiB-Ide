{
  "dokument_id": "60ed0586-c2e9-52c3-a611-19651a74359c",
  "doc_type": "case_presentation",
  "kommune": 5501,
  "tittel": "S\u00f8knad om serverings- og skjenkebevilling - Parken Lodge og lavvo ",
  "url": "https://innsyn.tromso.kommune.no/application/getMoteDokument?dokid=2001880519",
  "tekst": "Arkivsaksnr. 24/14472-7 Saksbehandler Nina-Helen Br\u00e6ndeland Saksgang M\u00f8tedato Formannskapet 19.11.2024 S\u00f8knad om serverings- og skjenkebevilling - Parken Lodge og lavvo Kommunedirekt\u00f8rens innstilling til vedtak: 1. Troms\u00f8 Alpinpark AS, org.nr. 916 269 641 gis alminnelig skjenkebevilling for alkoholholdig drikk gruppe 1, 2 og 3 i skjenkelokalene til Troms\u00f8 Alpinpark, Jadevegen 129, 9022 Krokelvdalen. Inkludert uteservering. 2. Serveringsbevilling iht. Serveringsloven av 1997 tildeles bevillingss\u00f8keren administrativt. Rett til \u00e5 servere mat og drikke foreligger derfor. 3. Det skal ikke skjenkes alkohol n\u00e5r det gjennomf\u00f8res renn/ konkurranser rettet mot barn og unge. 4. Jon Reidar H\u00e5konsen, f. 30.12.67 godkjennes som styrer for skjenkebevillingen. Fredrik Arctander Kraknes H\u00e5konsen, f. 25.01.02 godkjennes som stedfortreder for skjenkebevillingen. 5. Skjenke- og \u00e5pningstider reguleres av Forskrift om salgs-, skjenke- og \u00e5pningstider i Troms\u00f8 kommune. 6. Bevillingen er gyldig til og med 30.09.2028. Vedtaket er fattet i medhold av alkoholloven S 1-7 og S 3.1, samt\u00a7\u00a7 4-1 tom 4-4 jfr.\u00a7 4-7, alkoholforskrift\u00a7 4-8, og gjeldende alkoholpolitisk handlingsplan Stig Tore Johnsen Mette Moh\u00e5g Kommunedirekt\u00f8r Direkt\u00f8r Bymilj\u00f8 1 Hva saken gjelder Behandling av s\u00f8knad om serverings- og skjenkebevilling fra Troms\u00f8 Alpinpark AS, org.nr. 916 269 641 Saksutredning Troms\u00f8 kommune har mottatt s\u00f8knad om ny serverings- og skjenkebevilling fra Troms\u00f8 Alpinpark AS 22.08.2024 hvor det s\u00f8kes om serverings- og skjenkebevilling i lokalene til Troms\u00f8 Alpinpark, Jadevegen 129, 9022 Krokelvdalen, inkludert uteservering (vedlegg nr.1). Vedlagt tegning (vedlegg nr.2) viser skjenkearealet det s\u00f8kes bevilling til. I henhold til Alkohollovens \u00a7 1-4 a) kan skjenking av alkoholholdig drikk bare skje p\u00e5 grunnlag av bevilling etter alkoholloven. Bevilling gjelder for et bestemt lokale og en bestemt type virksomhet. Bevillingssystemet er samlet sett et av de viktigste virkemidlene i norsk alkoholpolitikk. Det reguleres hvor og n\u00e5r det kan skjenkes alkohol og hvem som kan drive sin virksomhet. Alkoholloven gir kommunene stor frihet, men ogs\u00e5 stort ansvar n\u00e5r det gjelder \u00e5 bestemme sin egen alkoholpolitikk. I s\u00f8knaden beskrives konseptet som kafe og restaurant med servering av mat og drikke i \u00e5pningstid og i forbindelse med arrangementer. Det kan v\u00e6re usikkerhet om Troms\u00f8 Alpinpark er en idrettsarena eller ikke i hit kommunens retningslinjer om alkoholservering som sier i punkt 6.2 at publikumsarealer som er \u00e5pne for allmennheten p\u00e5 idrettsarenaer skal v\u00e6re alkoholfri. Definisjon p\u00e5 et idrettsanlegg/ stadion er et anlegg som er kringsatt med tribuner, der folk kan sitte eller st\u00e5. Et idrettsanlegg er med tribuner til bes\u00f8kende(ordb\u00f8kene.no). Administrasjon anser Troms\u00f8 Alpinpark for \u00e5 v\u00e6re et utend\u00f8rs skianlegg, siden skjenking vil v\u00e6re innend\u00f8rs i kafe og lavvo anser ikke administrasjon dette til \u00e5 falle inn under de nevnte kriteriene. S\u00f8ker har opplyst at trening i anlegget ikke gjennomf\u00f8res i ordin\u00e6r \u00e5pningstid. Det vil ikke bli servert alkohol i forbindelse med renn og konkurranser rettet mot barn og unge. I henhold til s\u00f8knaden er Jon Reidar H\u00e5konsen daglig leder og styrer for serverings- og skjenkebevillingen. Fredrik Arctander Kraknes H\u00e5konsen er stedfortreder for skjenkebevillingen. Jf. Alkohollovens \u00a7 1-7 b) m\u00e5 bevillingshaver og personer med vesentlig innflytelse p\u00e5 virksomheten ha utvist uklanderlig vandel i forhold til alkohollovgivningen og bestemmelser i annen lovgivning som har sammenheng med alkohollovens form\u00e5l, samt skatte-, avgifts- og regnskapslovgivningen. Jf. Alkohollovens \u00a7 1-7 c) m\u00e5 styrer og stedfortreder v\u00e6re over 20 \u00e5r og ha dokumentert kunnskap om alkoholloven og bestemmelser gitt i medhold av den, samt ha utvist uklanderlig vandel i forhold til alkohollovgivningen og bestemmelser i annen lovgivning som har sammenheng med alkohollovens form\u00e5l. I henhold til Alkohollovens \u00a7 1-7 har saken v\u00e6rt forelagt Troms politidistrikt, Mattilsynet i Troms\u00f8, Nav Troms\u00f8 og Skatteetaten for vurdering av vandel og eventuelle uttalelser som m\u00e5tte gjelde driftsselskap, eier, styrer og stedfortreder. Ingen hadde anmerkninger som er av betydning for saken. All dokumentasjon er lagret elektronisk p\u00e5 sak 24/14472. 2 Konklusjon Det anbefales at s\u00f8knaden om skjenkebevilling godkjennes ut fra alkohollovens \u00a7 1-7 og \u00a7 4-1 Vedtakskompetanse Formannskapet Vedlegg S\u00f8knad Tegning 3 "
}