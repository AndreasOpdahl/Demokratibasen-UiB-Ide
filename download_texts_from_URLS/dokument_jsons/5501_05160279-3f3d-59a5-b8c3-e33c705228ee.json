{
  "dokument_id": "05160279-3f3d-59a5-b8c3-e33c705228ee",
  "doc_type": "case_attachment",
  "kommune": 5501,
  "tittel": "Troms\u00f8bolig KF \u00e5rsberetning 2023",
  "url": "https://innsyn.tromso.kommune.no/application/getMoteDokument?dokid=2001749389",
  "tekst": "Troms\u00f8bolig KF \u00c5rsberetning 2023 Eierforhold, form\u00e5l og styrende dokumenter Troms\u00f8bolig KF er en del av Troms\u00f8 kommune. Foretaket skal v\u00e6re et velferdspolitisk virkemiddel for \u00e5 fremskaffe, eie, forvalte og utvikle utleieboliger til de m\u00e5lgruppene kommunen til enhver tid \u00f8nsker \u00e5 tilgodese med boliger. Foretaket skal har ansvaret for prosjektering, bygging, forvaltning, drift og vedlikehold av Krisesenteret, kommunale velferdsboliger, rus og psykiatriboliger, omsorgsboliger med og uten base og form\u00e5lsbygg med omsorgsbolig. Foretaket skal forvaltes i henhold til foretakets vedtekter og kommunens overordnede eierstrategi. I tillegg kommer Troms\u00f8 kommunens selskapsspesifikke eierstrategi for Troms\u00f8bolig, som per n\u00e5 ikke er utarbeidet. Gjennom \u00e5ret har det v\u00e6rt tett dialog med eier, med ett til to faste m\u00e5nedlige m\u00f8ter med den administrative kommuneledelsen. Det har v\u00e6rt gjennomf\u00f8rt tre eierm\u00f8ter. Opprettelse og drift Troms\u00f8bolig KF ble vedtatt opprettet 15.06.22, med planlagt drift av foretaket fra \u00e5rsskiftet 2023. Foretaket ble etablert 1. januar 2023 og startet med tilsettinger fra 1.februar 2023. En begrenset drift og forvaltning av boliger startet fom.1. juni 2023 og oppbygningen av kompetanse og kapasitet har foreg\u00e5tt gjennom hele 2023. Strategien for foretaket i perioden har v\u00e6rt \u00e5 f\u00e5 kontroll over portef\u00f8ljen, bygge organisasjon med riktig kompetanse og prioritere verdibevarende oppgradering og vedlikehold p\u00e5 boligene. I logoen har Troms\u00f8bolig KF vektlagt konturen av et hustak, inspirert av geometrien i Tromsdalen kirke og horisontlinjene av fjell som bakgrunn. Hustaket symboliserer et trygt og godt hjem, og taket som ly, skydd og husrom. Referansen til Tromsdalen kirke er med p\u00e5 \u00e5 gi logoen en lokal forankring, og representerer ogs\u00e5 en h\u00f8yde som symboliserer trygghet og stabilitet. Sammen skaper disse elementene en logo som symboliserer trygghet, stabilitet og lokal tilknytning, som er verdier som Troms\u00f8bolig KF \u00f8nsker \u00e5 formidle. Vi er i gang! Troms\u00f8bolig er fortsatt i oppbyggingsfase og har v\u00e6rt og er avhengige av Troms\u00f8 kommunes st\u00f8tte, b\u00e5de administrativt og \u00f8konomisk. Etablering av foretaket har vist seg \u00e5 v\u00e6re en st\u00f8rre utfordring enn forventet, men foretakets nyansatte medarbeidere har h\u00e5ndtert dette med en imponerende innsats. Styrets arbeid 2023 har v\u00e6rt et innholdsrikt \u00e5r der styret har jobbet med etablering av foretaket. En viktig milep\u00e6l for styret var \u00e5 f\u00e5 ansatt administrerende direkt\u00f8r, som tiltr\u00e5dte fra 1. februar. Det er krevende \u00e5 starte et foretak helt fra bunnen av. Fullmakter, rutiner, planer, ansettelser, budsjett, organisering av virksomheten, strategier mv. skal p\u00e5 plass og det har v\u00e6rt lite grunnlagsinformasjon \u00e5 basere seg p\u00e5. P\u00e5 grunn av at foretakets \u00f8konomi ikke har v\u00e6rt \u00abl\u00f8srevet\u00bb fra kommunekassa har styret gjennom \u00e5ret ikke hatt anledning til \u00e5 ha reell kontroll over foretakets \u00f8konomiske stilling, noe som har v\u00e6rt sv\u00e6rt utfordrende. Det er i l\u00f8pet av 2023 avholdt elleve styrem\u00f8ter og behandlet 81 saker. Styret har i perioden best\u00e5tt av syv medlemmer, herunder en ansattrepresentant som kom p\u00e5 plass i tredje kvartal. Styrets medlemmer: Tone Marie Myklevoll \u2013 leder Marit Jakobsen Leganger \u2013 nestleder \u00d8yvind Hilmarsen \u2013 styremedlem B\u00e5rd Martin Fredheim \u2013 styremedlem Ketil Arnesen \u2013 styremedlem Anni Skogman \u2013 styremedlem Roger Abelsen \u2013 ansattvalgt styremedlem F\u00f8rste drifts\u00e5r I tr\u00e5d med foretakets strategi, som er basert p\u00e5 Troms\u00f8 kommunes boligstrategi \u00abrett hjem\u00bb, er overf\u00f8ringen av 1 059 kommunalt eide boliger til foretaket gjennomf\u00f8rt i l\u00f8pet av \u00e5ret. Overf\u00f8ring av ca. 400 innleide boliger gjenst\u00e5r. Boliger overf\u00f8rt l Troms\u00f8bolig KF2023 (1059 enheter) Rus og Psykiatribolig 57 Omsorgsbolig 321 Midlerdig bolig 13 Komm.bolig 371 Flyktningebolig 49 Andels og sameie 244 hps://fdvu.net/FmEntyCollecon/list 0 50 100 150 200 250 300 350 400 2023 har v\u00e6rt et oppstarts\u00e5r og foretaket erfarer at det fortsatt er tre hovedfaktorer som er avgj\u00f8rende for \u00e5 kunne komme i posisjon til \u00e5 med \u00e5 l\u00f8se oppdraget. Det ene er Tid til \u00e5 bygge organisasjonen, det andre oversikt over total\u00f8konomien og det tredje er sikre relasjoner til de viktigste samarbeidspartnere. Drifts- og investeringsbeslutninger og prioriteringer har gjennom hele \u00e5ret i hovedsak v\u00e6rt gjennomf\u00f8rt av kommunen. Det ble vurdert som viktig at l\u00f8pende vedlikehold av boligmassen likevel m\u00e5tte fortsette gjennom \u00e5ret. Alternativet hadde v\u00e6rt at flere boliger hadde st\u00e5tt tomme. Kompetanse \u2013 og organisasjonsoppbygging p\u00e5g\u00e5r fortsatt i organisasjonen. En del av bakgrunnen for opprettelsen av Troms\u00f8bolig var \u00e5 f\u00e5 oversikt over boligene og bolig\u00f8konomien. F\u00f8rste drifts\u00e5r har i stor grad g\u00e5tt med til \u00e5 etablere foretaket, og \u00e5 skaffe oversikt over boligmassen. P\u00e5 grunn av dette har ikke foretaket v\u00e6rt i posisjon til \u00e5 kunne innf\u00f8re gjengs leie i 2023, noe som har medf\u00f8rt at kommunens overf\u00f8ring av bost\u00f8tte er betydelig redusert. Innf\u00f8ring av gjengs leie er et premiss som er lagt til grunn ved opprettelsen av foretaket. For at foretaket skal klare \u00e5 innfri premissene som er lagt til grunn for \u00e5 l\u00f8fte kvaliteten p\u00e5 boligmassen er gjengs leie i kombinasjon med kommunal bost\u00f8tte en sentral forutsetning. \u00c5rsregnskapet Til tross for et krevende f\u00f8rste drifts\u00e5r, er styret av den oppfatning at \u00e5 etablere et boligforetak har v\u00e6rt et viktig grep og helt sentralt for \u00e5 kunne skaffe oversikt over bolig\u00f8konomien og jobbe m\u00e5lrettet med \u00e5 \u00f8ke standarden p\u00e5 kommunens boligmasse. \u00c5rsregnskapet er utarbeidet av Troms\u00f8 kommune. Styret er av den oppfatning at \u00e5rsregnskapet gir et riktig og sannferdig bilde av resultatet i 2023 (ut ifra de forutsetningen som styret har for \u00e5 kunne uttale seg). For \u00e5 sikre midler til fremtidig drift- og investeringstiltak m\u00e5 foretaket ha stort fokus p\u00e5 fremtidige driftskostnader, overf\u00f8ringer fra kommunen og husleieinntekter. Regnskapet er f\u00f8rt i henhold til forskrift om \u00f8konomiplan, \u00e5rsbudsjett, \u00e5rsregnskap og \u00e5rsberetning for kommuner og fylkeskommuner mv. av 7. juni 2019. Resultatregnskap 31.12.23 Driftsinntekter 2023 2022 Overf\u00f8ring og tilskudd fra andre -34 009 0 Leieinntekter -113 289 0 Sum driftsinntekter -147 298 0 Driftskostnader L\u00f8nnsutgifter 7 463 0 Sosiale utgifter 1 887 0 Kj\u00f8p av varer og tjenester 83 632 0 Overf\u00f8ring og tilskudd til andre 335 0 Avskrivninger 45 488 0 Sum driftskostnader 138 805 0 Brutto driftsresultat -8 493 Finansinntekter og kostnader Renteinntekter -623 0 Renteutgifter 48 563 0 Avdrag p\u00e5 l\u00e5n 39 414 0 Netto finanskostnader 87353 0 Motpost avskrivninger -45 488 0 Netto driftsresultat 33 373 0 Disponeringer Bruk av disposisjonsfond -20 000 0 Fremf\u00f8rt til inndekning senere \u00e5r 13 373 0 (merforbruk) Kommentarer til driftsinntekter Driftsregnskapet for 2023 viser lavere inntekter (18 %) enn opprinnelig budsjettert, og 4,5 % lavere enn revidert budsjett. Dette kan forklares med at kapasitetsmangel i foretaket gjorde at kun ca. 80 % av boenhetene (1 059), og dermed ogs\u00e5 80 % av leieinntektene, ble overf\u00f8rt til foretaket. Gjengs leie med tilh\u00f8rende bost\u00f8tte er ikke innf\u00f8rt som budsjettert. Ytterligere reduksjon i leieinntekter skyldes vakanse (ikke utleide boliger) p\u00e5 kr 6 millioner, utest\u00e5ende restanser p\u00e5 kr 3 millioner. og ikke-regulerte leieinntekter p\u00e5 kr 1 million. Deler av bygningsmassen som st\u00e5r vakant er boliger som p\u00e5 grunn av tilstandsgrad ble overf\u00f8rt vakante til foretaket. Kommentarer til driftsutgifter Driftskostnadene er justert ned med kr 27 millioner som er 19 % fra opprinnelig budsjett i 2.tertial. 2023 viser et forbruk p\u00e5 kr 139 millioner, noe som er et overforbruk p\u00e5 kr 22,5 millioner etter revidert budsjett pr 2.tertial. Overforbruket skyldes i hovedsak h\u00f8yt forbruk av kj\u00f8p av varer og tjenester som Troms\u00f8 kommune, har gjennomf\u00f8rt p\u00e5 vegne boligforetaket. Foretaket har gjennom \u00e5ret ikke hatt innsikt i det l\u00f8pende forbruket. Boligforetaket har et mindre forbruk n\u00e5r de gjelder l\u00f8nn og sosiale tjenester. Avskrivninger Avskrivningene for 2023 utgj\u00f8r ca. 32 % av de totale driftskostnadene og er h\u00f8yere enn budsjettert p\u00e5 grunn av nedskriving av to boliger. Kommentarer til finansinntekter og \u2013 utgifter Finansinntektene viser noe lavere renteinntekter enn opprinnelig budsjett for 2023. Lavere renteinntekter p\u00e5 ca. 13,5 % og som utgj\u00f8r kr 72 000,-skyldes at foretaket ikke har f\u00e5tt hovedmengden av husleieinntekter inn p\u00e5 boligforetakets konto, men er blitt innbetalt til Troms\u00f8 kommunes konto. Renteutgiftene er \u00f8kt med 8 % fra opprinnelig budsjett. Avdrag p\u00e5 l\u00e5n til kommunen er belastet med kr 39,4 millioner, noe som er et avvik p\u00e5 3 millioner. Kommentarer til driftsresultatet \u00c5rsregnskapet er avsluttet med netto driftsresultat p\u00e5 - 30,3 millioner kroner. Ved oppstart av boligforetaket ble det avsatt 20 millioner til oppstartskostnader som ble satt p\u00e5 disposisjonsfond. Boligforetaket har derfor et overforbruk p\u00e5 kr 10,3 millioner som fremf\u00f8res til inndekning i senere \u00e5r. Styret har ikke hatt mulighet til \u00e5 kunne forutse overforbruket eller \u00e5 kunne justere budsjettet i l\u00f8pet av 2023 p\u00e5 grunn av at Troms\u00f8 kommune ikke har skilt ut Troms\u00f8boligs \u00f8konomi fra kommunens f\u00f8r ved \u00e5rsavslutningen. Det har derfor ikke v\u00e6rt mulig \u00e5 kunne p\u00e5virke driftsresultatet underveis i 2023. \u00c5rsavslutningsposteringer Netto driftsresultat er p\u00e5 - 33,3 millioner kroner. 20 millioner strykes mot disposisjonsfond/oppstarts midler. Boligforetaket har derfor et merforbruk p\u00e5 13,3 millioner som fremf\u00f8res til inndekning i senere \u00e5r. Balanse pr 31.12.23 EGENKAPITAL OG GJELD 2023 2022 Egenkapital Merforforbruk i driftsregnskapet 13 373 0 Udekket bel\u00f8p i investeringsregnskapet 637 0 Kapitalkonto -181 230 0 Sum egenkapital -167 220 0 Langsiktig gjeld Gjeld til kredittinstitusjoner -943 005 0 Pensjonsforpliktelser -711 0 Sum langsiktig gjeld -947 716 0 Kortsiktig gjeld Leverand\u00f8rgjeld -103 292 0 Annen kortsiktig gjeld -190 0 Sum kortsiktig gjeld -104 697 0 Sum gjeld -1 048 413 0 SUM EGENKAPITAL OG GJELD -1 215 634 0 EIENDELER 2023 2022 Anleggsmidler Faste eiendommer og anlegg 1 122 306 0 Utsyr, maskiner og transportmidler 2 119 0 Sum varige driftsmidler 1 124 425 0 Pensjonsmidler 521 0 Sum anleggsmidler 1 124 946 0 Oml\u00f8psmidler Bankinnskudd og kontanter 23 898 0 Kundefordringer 66 511 0 Andre kortsiktige fordringer 278 0 Sum oml\u00f8psmidler 90 687 0 SUM EIENDELER 1 215 634 0 Endring i arbeidskapital Avviket mellom balansen og bevilgningene skyldes at 20. mill. kroner i disposisjonsfond ble overf\u00f8rt fra Troms\u00f8 kommunekassa til Troms\u00f8bolig KF uten f\u00f8ring i bevilgningen, jamf\u00f8r KRS 10. Overf\u00f8ring av midlene skjedde i juni 2023, som var foretakets oppstarts\u00e5r, og en har derfor ingen data fra tidligere \u00e5r for \u00e5 m\u00e5le l\u00f8nnsomhet mot. Investeringer Det er gjort investeringer for totalt 45,9 millioner, hvorav 44,15 er bruk av l\u00e5n og 1,15 er kompensasjon for merverdiavgift. Differansen fra budsjettert til faktisk kompensasjon skyldes at mesteparten av investeringen som har v\u00e6r kompensasjonsberettiget er gjort av kommunen. Kompensasjonen for merverdiavgiften er derfor ikke overf\u00f8rt til boligforetaket. I 2023 var ca. 63% av investeringene planlagt gjennom kommunens HAP og hastetiltak. Dette gjelder boligkj\u00f8p og vedlikehold og oppgraderinger. Boligforetakets investeringer er oppstart av \u00ab100-bolig prosjektet\u00bb og kj\u00f8p av eiendommen Ishavsveien 67. Fremf\u00f8rt til inndekning senere \u00e5r p\u00e5 kr. 637 000,- gjelder innkj\u00f8p av varebil. Investering pr 31.12.23 Investeringer 2023 2022 Investering i varige driftsmidler 45 943 0 Sum investeringer 45 943 0 Kompensasjon for merverdiavgift -1 152 0 Bruk av l\u00e5n -44 154 0 Sum investeringsinntekter -45 306 0 Fremf\u00f8rt til inndekning i senere \u00e5r 637 0 (merforbruk) Usikkerhetsmomenter Det er store renoveringsbehov og vedlikeholdsetterslepet er ansl\u00e5tt til ca. 1 mrd. I tillegg har kommunen beskrevet er behov for nye boliger som frem til 2030 som ansl\u00e5s til \u00e5 ligge p\u00e5 samme kostnad. Et vesentlig usikkerhetsmoment balansen mellom \u00e5 l\u00f8fte eksisterende boliger til et akseptabelt niv\u00e5 (tilstandsgrad 1,9) i forhold til erverv av nye enheter. Milj\u00f8, organisasjon, helse og sikkerhet "
}