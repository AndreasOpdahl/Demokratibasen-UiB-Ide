{
  "dokument_id": "fe0874b5-15a3-582d-aa1f-2a9fa608a82a",
  "doc_type": "case_attachment",
  "kommune": 4601,
  "tittel": "Statsforvalteren stadfester - gnr 302 bnr 268 S\u00e6trefjellet 15B, krav om retting av opplysninger i matrikkelen",
  "url": "https://bergen.kommune.no/politikere-utvalg/api/fil/bk360/11946848/Statsforvalteren-stadfester-gnr-302-bnr-268-Saetrefjellet-15B-krav-om-retting-av-opplysninger-i-matrikkelen",
  "tekst": " V\u00e5r dato: V\u00e5r ref: 22.01.2025 2024/16210 Deres dato: Deres ref: Johnny Skj\u00e6veland Saksbehandler, innvalgstelefon Peter Jebsens Veg 52 Hugo Morken, 5557 2117 5265 Ytre Arna Bergen kommune \u2013 gnr. 302 bnr. 268 \u2013 krav om retting av opplysninger i matrikkelen Vi viser til din klage over Bergen kommunes vedtak 12.06.2024, hvor krav om retting av opplysninger i matrikkelen ble avsl\u00e5tt. Videre viser vi til kommunens oversendelse av klagen til Statsforvalteren 30.10.2024. Vedtak Statsforvalteren i Vestland stadfester Bergen kommunes vedtak 12.06.2024 med referanse HENV-2024/13861-2. Sakens bakgrunn Ved e-post til Bergen kommune 14.04.2024 krevde du tilbakef\u00f8rt et stykke til din eiendom gnr. 302 bnr. 268 (302/268) i Bergen kommune, som du mener tilh\u00f8rer din eiendom, men som var blitt overf\u00f8rt til eiendommen gnr. 302 bnr. 696 (302/696) i Bergen kommune uten ditt samtykke. Vi viser ogs\u00e5 til videre e-post-veksling mellom deg og kommunen i april-mai 2024, herunder ogs\u00e5 til kart hvor du har markert det aktuelle arealet. I vedtak 12.06.2024 avslo kommunen kravet om retting av matrikkelen, da kommunen ikke fant det dokumentert at opplysningene i matrikkelen er feil, jf. matrikkelloven \u00a7 26 tredje ledd. Ved e-post 23.06.2024 har du klaget p\u00e5 kommunens avslag. Klagen er utdypet i e-post 15.07.2024. Utvalg for milj\u00f8 og byutvikling behandlet klagen i m\u00f8te den 23.10.2024. Klagen ble ikke tatt til f\u00f8lge, og klagen er derfor sendt til Statsforvalteren som klageinstans. Regelverk Klageinstans over avgj\u00f8relser etter matrikkelloven som kan p\u00e5klages etter lovens \u00a7 46 andre ledd er departementet, eller det klageorganet departementet utpeker. I henhold til matrikkelforskriften \u00a7 20 E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/4 (1) bokstav a er Statsforvalteren utpekt som klageinstans over \u00abkommunale enkeltvedtak etter matrikkellova og andre kommunale avgj\u00f8relser som kan p\u00e5klages med hjemmel i matrikkellova \u00a7 46\u00bb. Reglene om klage p\u00e5 enkeltvedtak i forvaltningsloven kap. VI gjelder for Statsforvalterens klagebehandling. Som klageinstans kan Statsforvalteren pr\u00f8ve alle sider av saken, ogs\u00e5 de skj\u00f8nnsmessige vurderingene som kommunen har gjort, jf. forvaltningsloven \u00a7 34. Ved pr\u00f8ving av det kommunale skj\u00f8nnet, skal Statsforvalteren legge stor vekt p\u00e5 hensynet til det kommunale selvstyret. Statsforvalteren kan som klageinstans enten stadfeste, oppheve eller omgj\u00f8re kommunens vedtak, jf. forvaltningsloven \u00a7 34 fjerde ledd. Etter matrikkelloven \u00a7 46 f\u00f8rste ledd bokstav h kan det klages p\u00e5 \u00abavslag p\u00e5 krav om retting av opplysning i matrikkelen, jf. \u00a7 26 tredje og fjerde ledd\u00bb. Matrikkelloven \u00a7 26 tredje og fjerde ledd lyder som f\u00f8lger: \u00abOpplysningar om grenser og geografiske opplysningar om punktfeste og stadbundne rettar kan berre supplerast eller endrast p\u00e5 grunnlag av ny oppm\u00e5lingsforretning, jf. \u00a7 17, rettskraftig avgjerd ved domstolane, jf. \u00a7 22 andre ledd, eller avtale mellom partane n\u00e5r vilk\u00e5ra for dette er til stades, jf. \u00a7 19. Kommunen kan likevel rette slike opplysningar n\u00e5r det blir dokumentert at opplysningane er feil, og dette kjem av feil i registreringa eller i vedlikehaldet av matrikkelen. Andre opplysningar kan rettast av organet som f\u00f8rer opplysningane, dersom dei er feil, ufullstendige, grunnlaget for registreringa har falle bort, eller det ikkje er h\u00f8ve til \u00e5 behandle dei i matrikkelen. Organet skal rette opplysningane n\u00e5r ein part set fram krav om det og kan dokumentere at det er grunnlag for \u00e5 rette opplysningane. Kommunen eller sentral matrikkelstyresmakt kan av eige tiltak rette opplysningane n\u00e5r dette har noko vesentleg \u00e5 seie for matrikkelen som eit einsarta og p\u00e5liteleg register.\u00bb I matrikkelforskriften \u00a7 10 b er det videre gitt f\u00f8lgende bestemmelse om kommunens anledning til \u00e5 f\u00f8re opplysninger om eksisterende grenser og teiger basert p\u00e5 opplysninger fra eldre dokumenter: \u00ab(1) Kommunen kan f\u00f8re inn opplysninger om eksisterende grenser og teiger basert p\u00e5 opplysninger fra m\u00e5lebrev, jordskiftekart eller liknende offentlige dokumenter som redegj\u00f8r for grensen p\u00e5 en etterrettelig m\u00e5te, s\u00e5 lenge a) det ikke er referert noen avtale om grensen etter matrikkellova \u00a7 19 b) det ikke allerede er matrikkelf\u00f8rt en oppm\u00e5lingsforretning eller tilsvarende forretning om grensen. (2) F\u00f8ringen kan bare gjelde matrikkelf\u00f8rte enheter og kan ikke inneb\u00e6re en reell endring av grenser eller punktfeste. (3) Kommunen skal varsle ber\u00f8rte parter om f\u00f8ringen og innholdet i denne. Det skal settes en frist p\u00e5 minst tre uker for eventuelle merknader. I varslet skal kommunen sp\u00f8rre partene om de er kjent med eventuelle senere rettshandler som har betydning for f\u00f8ringen. Dersom kommunen finner det riktig \u00e5 endre f\u00f8ringen, skal kommunen sende nytt varsel. (4) Kommunen skal bekrefte matrikkelf\u00f8ringen ved \u00e5 sende relevant utdrag av matrikkelen til ber\u00f8rte registrerte eiere og festere, og opplyse om klageretten.\u00bb Side: 3/4 Statsforvalterens vurdering Saken gjelder krav om retting av opplysninger i matrikkelen. Problemstillingen er om vilk\u00e5rene for \u00e5 foreta retting av opplysninger i matrikkelen i medhold av matrikkelloven \u00a7 26 tredje ledd er oppfylt. Ved vurderingen vil vi ogs\u00e5 se hen til den anledning kommunen har til \u00e5 f\u00f8re opplysninger i matrikkelen etter matrikkelforskriften \u00a7 10 b. Etter matrikkelloven \u00a7 26 tredje ledd f\u00f8rste punktum kan opplysninger i matrikkelen om grenser for matrikkelenheter, geografiske opplysninger om punktfeste og stedbundne rettigheter i utgangspunktet kun suppleres eller endres p\u00e5 grunnlag av ny oppm\u00e5lingsforretning, jf. \u00a7 17, rettskraftig avgj\u00f8relse fra domstolene, jf. 22 andre ledd, eller avtale mellom partene n\u00e5r vilk\u00e5rene for dette er til stede, jf. \u00a7 19. Ingen av disse vilk\u00e5rene var imidlertid oppfylt i denne saken. Etter matrikkelloven \u00a7 26 tredje ledd andre punktum kan likevel kommunen rette slike opplysninger som nevnt i bestemmelsens f\u00f8rste punktum \u00abn\u00e5r det blir dokumentert at opplysningane er feil, og dette kjem av feil i registreringa eller i vedlikehaldet av matrikkelen\u00bb. Ingen vil imidlertid ha et rettslig krav p\u00e5 at matrikkelen blir rettet, jf. LG-2022-42944. I forarbeidene er det fremholdt at bestemmelsen er ment \u00e5 gi grunnlag for retting av \u00abp\u00e5viste feil fr\u00e5 det offentlege under forvaltninga av matrikkelen\u00bb.1 Vi viser videre til Kommunaldepartementets rundskriv H-5/2020 s. 19 der det blant annet er uttalt f\u00f8lgende om forst\u00e5elsen av bestemmelsen i matrikkelloven \u00a7 26 tredje ledd: \u00abDet er s\u00e5ledes anledning til \u00e5 rette slike opplysninger n\u00e5r det blir dokumentert at opplysningene er feil, og dette skyldes feil i registreringen eller i vedlikeholdet av matrikkelen. Feilen kan f.eks. ha oppst\u00e5tt n\u00e5r data ble overf\u00f8rt fra oppm\u00e5lingsprotokollen til matrikkelen eller ved tidligere digitalisering av \u00f8konomisk kartverk eller m\u00e5lebrev. Det er ikke tilstrekkelig \u00e5 kunne vise til at det ble gjort prosessuelle feil dersom ikke rett faktum lar seg dokumentere.\u00bb Bestemmelsen i matrikkelloven \u00a7 26 tredje ledd andre punktum gir etter dette en begrenset mulighet for \u00e5 rette opplysninger som angitt i bestemmelsens f\u00f8rste punktum om grenser m.m. uten at dette skjer ved oppm\u00e5lingsforretning m.v. som oppregnet i bestemmelsens f\u00f8rste punktum. Kommunen kan rette n\u00e5r det blir dokumentert at opplysningene er uriktige, og dette kommer av feil i registreringen eller i vedlikeholdet av matrikkelen. Statsforvalteren legger til grunn at det f\u00f8rst og fremst er hvor det er p\u00e5vist registreringstekniske feil at det kan utf\u00f8res retting i medhold av bestemmelsen. Manglende eiendomskartlegging eller un\u00f8yaktige m\u00e5linger er ikke feil som kan rettes etter denne bestemmelsen. Rett grunnlag for registreringen m\u00e5 kunne dokumenteres, for eksempel med originalt m\u00e5lebrev. Bakgrunnen for saken er at veiarealene liggende p\u00e5 g\u00e5rd 302 i 2012 ble matrikulert med g\u00e5rdsnummer 302 bruksnummer 696. De arealene du mener tilh\u00f8rer din eiendom ble i 2012 lagt inn i denne eiendommen i medhold av den overgangsbestemmelsen som den gang fremgikk av matrikkelforskriften \u00a7 69. Vi viser til den redegj\u00f8relsen som kommunen har gitt i vedtaket 12.06.2024. 1 Jf. Prop. 148 L (2016\u20132017) s. 86. Side: 4/4 Selv om m\u00e5lebrev for din eiendom omfatter det aktuelle arealet, mener kommunen dette arealet senere er utskilt fra eiendommen i forbindelse med etablering av offentlig vei. I 2012 er arealet derfor tillagt eiendommen 302/696 etter den s\u00e6rbestemmelsen som gjaldt da. Matrikkelkartet slik det fremst\u00e5r i dag er derfor en f\u00f8lge av vedtaket i 2012, og ikke resultat av feil i registreringen eller vedlikeholdet av matrikkelen. Du har vist til at deler av det veiarealet som ble overf\u00f8rt til eiendommen 302/696 i 2012 ble tilbakef\u00f8rt ved retting av matrikkelen i 2013, og gjort gjeldende at var en misforst\u00e5else den gang som var \u00e5rsak til at ikke ogs\u00e5 det resterende arealet ble tilbakef\u00f8rt. Kommunen synes ikke \u00e5 avvise at det kan ha v\u00e6rt en misforst\u00e5else i 2013 med hensyn til hvor mye areal som ble krevd rettet. De opplysningene som fremkommer av matrikkelen i dag er likevel resultat av den matrikuleringen som ble foretatt i 2012, og kommunen finner ikke at det er dokumentert feil ved matrikkelf\u00f8ringen av denne. Statsforvalteren viser til kommunens begrunnelse i vedtaket 12.06.2024 og kan i det vesentlige slutte oss til denne. Vi finner ikke at de registrerte opplysningene i dagens matrikkelkart er resultat av feil i registreringen eller vedlikeholdet av matrikkelen. Vi finner derfor ikke at vilk\u00e5rene for \u00e5 foreta retting i medhold av matrikkelloven \u00a7 26 tredje ledd andre punktum er oppfylt. Klagen tas derfor ikke til f\u00f8lge, og kommunens vedtak 12.06.2024 med referanse HENV-2024/13861-2 stadfestes. Det er ikke klagerett p\u00e5 dette vedtaket, jf. Forvaltningsloven \u00a7 28 tredje ledd. Avslutningsvis vil Statsforvalteren understreke at vi med dette kun har tatt stilling til om vilk\u00e5rene for \u00e5 rette opplysningene i matrikkelen var til stede. Vi har ikke ment \u00e5 si noe om de opplysningene som g\u00e5r frem av matrikkelen er riktige ut fra de underliggende privatrettslige forholdene. Med hilsen Anne Kjersti Sande Hugo Morken fung. seksjonsleder seniorr\u00e5dgiver Dokumentet er elektronisk godkjent Kopi til: Bergen kommune Postboks 7700 5020 BERGEN "
}