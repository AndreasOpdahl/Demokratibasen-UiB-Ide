{
  "dokument_id": "adddf3a0-c3d7-535f-910d-5f3b41ec23d5",
  "doc_type": "case_attachment",
  "kommune": 4601,
  "tittel": "Fagnotat datert 29.09.2023",
  "url": "https://bergen.kommune.no/politikere-utvalg/api/fil/bk360/9137849/Fagnotat-datert-29-09-2023",
  "tekst": " Plan- og bygningsetaten Til Fagnotat BKMB - Seksjon forvaltning og samhandling V\u00e5r referanse: KLAGE-2023/16090-3 (Arbeidssted) Saksbehandler: Daniel Holm\u00e5s Aalerud Dato: 29.09.2023 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 86/3/0/0 Gnr. 86, Bnr. 3 og 4, Kismulvegen 187, Fana. Klage p\u00e5 avslag. Opprettelse og endring av eiendom. Kismulvegen 187 AS v/ Jan Ramstad ved brev datert 22.09.2022. Hvem klager? Opprettelse og endring av eiendom. Opprettelse av to parseller til boligform\u00e5l. Tiltaket Vedtak datert 04.09.2023 avsl\u00e5r tiltaket jf. pbl. \u00a7 19-2(2) jf. KPA2018 \u00a7\u00a7 Vedtaket 31 om LNF-form\u00e5l og 6.2.2 om byggegrense langs vassdrag. Eiendommen er uregulert. KPA2018 viser eiendommen som LNF- omr\u00e5de. H570_4 Historiske jernbanetraseer, H570_5 Kalandsvatnet, Planstatus H310_1 Aktsomhetsomr\u00e5de for skred og steinsprang. Klager er uenig i fagetatens dispensasjonsvurderinger og fremmer at Klagegrunner landbrukshensynet er ivaretatt ved \u00f8nsket fradeling. Det m\u00e5 stilles vilk\u00e5r om at n\u00f8dvendige erkl\u00e6ringer som sikrer tilknytning Behov for ytterligere til vei, vann og avl\u00f8p tinglyses. saksbehandling ved eventuell omgj\u00f8ring Vedtak datert 04.09.2023 opprettholdes. Klagen tas ikke til f\u00f8lge. Anbefalt vedtak Med hilsen Plan- og bygningsetaten Tarje I. Wanvik Etatsdirekt\u00f8r Ulf S\u00e6terdal Avdelingsleder Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk S\u00f8knad om endring og opprettelse av eiendom ble avsl\u00e5tt ved vedtak datert 04.09.2023. Vedtaket er p\u00e5klaget ved brev datert 22.09.2023. 1.2. Opplysninger av vesentlig betydning for behandling av klagen S\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og bekrefter at det ikke er mottatt noen merknader. Etat for landbruk har gitt uttalelse datert 06.07.2023. Etaten vil ut fra landbruksfaglige vurderinger frar\u00e5de at det gis tillatelse som oms\u00f8kt. Det fremmes at tiltaket gir uhensiktsmessige driftsforutsetninger for bruket, slik at driftsgrunnlaget for landbruksform\u00e5let svekkes. 2. Om klagen Klagen anf\u00f8rer at fradelingen ikke gir faktiske endringer i dagens drift. Bolighusene som \u00f8nskes fradelt inng\u00e5r ikke i landbruksdriften i dag, men benyttes til utleie. Det anf\u00f8res ogs\u00e5 at delingen ikke vil p\u00e5virke dyrket jord eller beitemark i nevneverdig grad og foresl\u00e5r at grensene justeres for \u00e5 hindre at beitemark eller dyrket jord ber\u00f8res av tiltaket. Det er klagers syn at fradelingen ikke gir driftsmessige ulemper for landbrukseiendommen. Klager fremmer ogs\u00e5 at fradelingen ikke vil tilsidesette hensynet til landskapsbilde, \u00f8kologiske, eller kulturhistoriske verdier. Det fremmes at tilflytning til omr\u00e5det vil lette videre drift. Det fremmes at g\u00e5rden ikke har et driftsgrunnlag som krever at denne opprettholdes med tre bolighus. Delingen fremmes \u00e5 bedre driftsgrunnlaget da salget av parsellene vil gi en reduksjon i g\u00e5rdens gjeldsbyrde og gi mulighet for framtidig drift. Klagen inneholder ogs\u00e5 en redegj\u00f8relse for eiendommens historikk, det er vedlagt en del dokumentasjon vedr\u00f8rende tidligere bruk av omr\u00e5det. Det vises til klagen i sin helhet. 3. Vurdering av klagen Saken gjelder s\u00f8knad om fradeling av to parseller til boligform\u00e5l fra en landbrukseiendom. Parsellene som \u00f8nskes fradelt framg\u00e5r av kartutsnittet til h\u00f8yre. Tiltaket er avhengig av dispensasjon fra KPA2018 \u00a7\u00a7 31 om LNF omr\u00e5der og 6.1.1 om byggegrense mot vassdrag. Det f\u00f8lger av bestemmelsen i KPA2018 \u00a7 31.1 at \u00abTiltak som er n\u00f8dvendige for g\u00e5rdens n\u00e6ringsvirksomhet\u00bb, \u00abEnkel tilrettelegging for friluftsliv\u00bb og \u00abn\u00f8dvendig transformatorer for Saksnummer KLAGE-2023/16090 Side 2 av 5 distribusjon av str\u00f8m\u00bb er tillatt innenfor arealform\u00e5l LNF. Det f\u00f8lger av bestemmelsen i \u00a7 6.1.1 at byggegrensen mot vassdrag er 50 meter i LNF-omr\u00e5der. Det framg\u00e5r av bestemmelsen i pbl. \u00a7 19-2 at kommunen \u00abkan\u00bb innvilge dispensasjon dersom \u00abhensynene bak bestemmelsen det dispensers fra, hensynene i lovens form\u00e5lsbestemmelse eller nasjonale eller regionale interesser\u00bb ikke blir \u00abvesentlig tilsidesatt\u00bb. Fordelene ved \u00e5 gi dispensasjon skal v\u00e6re \u00abklart st\u00f8rre\u00bb enn ulempene. LNF-form\u00e5let bygger p\u00e5 hensynet til landskap, landbruk, og allmenne friluftsinteresser. Byggegrensen langs vassdrag skal hindre privatiserende bruk og belastning av strandsonen. Vedr. s\u00f8knad om dispensasjon fra LNF-form\u00e5let vises det til at Etat for landbruk sin uttale til s\u00f8knaden. I tillegg til \u00e5 v\u00e6re avhengig av tillatelse etter plan- og bygningsloven vil delingen av eiendommen v\u00e6re avhengig av vedtak etter jordlova. Etat for landbruk fremmer at vilk\u00e5rene for et slikt vilk\u00e5r etter jordlova ikke er oppfylt. Det bemerkes derfor fra fagetatens side at et vedtak etter plan- og bygningsloven alene ikke gir noen sikkerhet for at fradelingen kan finne sted. Det forhold at landbruksmyndighetene ikke kan se rettslig grunnlag for en fradeling etter sitt sektorlovverk gir ogs\u00e5 et klart signal om at landbrukshensynet ikke lar seg ivareta ved oms\u00f8kt tiltak. Det er nettopp slike forhold som bygningsmyndighetens samordningsplikt er egnet til \u00e5 avdekke. Fradelingen er i strid med plan da den vil fradele eiendommer fra et landbruksform\u00e5l, til bruk for et ordin\u00e6rt boligform\u00e5l. Bygningene vil da miste sin tilknytning til bruket og kunne avhendes fritt, uavhengig av landbrukseiendommen. Klager fremmer at en avhending vil fremme driften da landbrukseiendommen ikke har selvstendig grunnlag til \u00e5 st\u00f8tte tre bolighus. Det fremmes at man ved en fradeling vil st\u00e5 tilbake med en billigere og mer hensiktsmessig arrondert landbrukseiendom. Fradelingen vil imidlertid ogs\u00e5 frata landbrukseiendommen en mulig biintekt fra utleie, samtidig som fradelingen vil frata bruket sin k\u00e5rbolig. Ordningen med k\u00e5r- og v\u00e5ningshus p\u00e5 landbrukseiendommer sikrer effektiv odelsavvikling ved at bruket kan benyttes til beboelse av flere generasjoner parallelt. Oms\u00f8kt fradeling gir en uheldig oppdeling av eiendommen som svekker dennes driftsgrunnlag som landbrukseiendom og l\u00f8sriver eksisterende bebyggelse fra landbruksform\u00e5let. En fradeling inneb\u00e6rer her i realiteten en omdisponering av bygningsmassen til ordin\u00e6r boligbebyggelse. Ordin\u00e6r boligbebyggelse medf\u00f8rer en annen bruk og belastning av omr\u00e5det enn hva som er forutsatt ved LNF-form\u00e5let. Klager viser til \u00f8konomiske fordeler ved driften da klagersiden lettere vil kunne opprettholde sitt aktivitetstilbud for barn og unge ved g\u00e5rden. Vi har forst\u00e5else for at dagens driftssituasjon ved g\u00e5rden er sentrert rundt et slikt tilbud. Dette er imidlertid ikke et vektig hensyn i vurderingen av dispensasjoner fra LNF-form\u00e5let. Det er da dispensasjonens virkning p\u00e5 muligheten for landbruksdrift som kommer p\u00e5 spissen, samt de fradelte boligeiendommenes virkning p\u00e5 rekreasjons- og friluftsomr\u00e5det ved stedet. Saksnummer KLAGE-2023/16090 Side 3 av 5 Det er fagetatens syn at landbrukshensynet vil tilsidesettes i vesentlig grad ved en dispensasjon fra LNF- form\u00e5let, slik at dette ikke \u00abkan\u00bb innvilges jf. pbl. \u00a7 19-2. Vedr. s\u00f8knad om dispensasjon fra byggegrense mot sj\u00f8 viser klager til at omr\u00e5det alt er bebygget og at fradelingen ikke vil gi noen faktiske endringer i bygningsmassen p\u00e5 eiendommene. For fagetaten har det imidlertid v\u00e6rt den endrede bruken av omr\u00e5det som en dispensasjon forutsetter som har v\u00e6rt utslagsgivende. Det framg\u00e5r av vedtak datert 04.09.2023 at: \u00abHele parsellen, som grenser mot Kalandsvatnet, ligger innenfor byggegrensen mot vassdrag. Parsellen best\u00e5r i dag delvis av l\u00f8vskog og overflatedyrket jord (Arealressurser AR5). Kalandsvatnet er klassifisert som et viktig viltomr\u00e5de og et viktig friluftsomr\u00e5de. Det er et stort mangfold av fuglearter som lever i omr\u00e5det i tilknytning til Kalandsvatnet. Flere av disse artene er f\u00e5tallige og truet. En fradeling av parsellen vil v\u00e6re uheldig da dette medf\u00f8rer endret arealbruk, i et omr\u00e5de hvor naturmangfoldet skal veie tungt. Det er her stor fare for milj\u00f8messig st\u00f8rre belastning i forhold til \u00f8kt bruk av vannet.\u00bb Dette er vurderinger som opprettholdes i klageomgangen. Fagetaten kan ikke tilr\u00e5 endringer i arealform\u00e5let i omr\u00e5det da dette ville tilsidesette sentrale natur- og milj\u00f8hensyn knyttet til randsonen langs Kalandsvatnet og p\u00e5 den m\u00e5ten gi en vesentlig tilsidesettelse av hensynene bak byggeforbudet langs vassdrag. En fradeling vil etter fagetatens syn legge opp til en uheldig omdisponering av arealene i strandsonen. Fordelene det vises til i dispensasjonss\u00f8knaden knytter seg i det vesentlige til bedrede \u00f8konomiske forhold for dagens utnyttelse av avgivereiendommen. Dette er i utgangspunktet et forhold som ikke kan tillegges s\u00e6rlig vekt i vurderingen av fordeler og ulemper ved en dispensasjonss\u00f8knad1. Objektive driftsfordeler for et landbruksform\u00e5l kan imidlertid anses som en relevant fordel ved resurs- og arealdisponeringen p\u00e5 en landbrukseiendom. Siden det bruksform\u00e5let som klager viser til er et aktivitetstilbud, alts\u00e5 i seg selv en g\u00e5rdstilknyttet bin\u00e6ring som ikke direkte forholder seg til landbruksform\u00e5let f\u00e5r dette momentet imidlertid ikke vesentlig vekt ved vurderingen. Fagetaten kan ikke se at det foreligger kvalifisert overvekt av fordel ved \u00e5 innvilge oms\u00f8kte dispensasjoner. Ingen av de kumulative vilk\u00e5rene i pbl. \u00a7 19-2 er oppfylt. Det nevnes ellers at en fradeling som oms\u00f8kt ville f\u00f8re til at det sto mindre deler av hovedbruket tilbake p\u00e5 nordsiden av de fradelte eiendommene. Dette ville da v\u00e6re deler av avgivereiendommen som ligger uten fysisk tilknytning til bruket. Det m\u00e5 vurderes om en deling tilfredsstiller kravene i pbl. \u00a7 26-1 om at opprettelse av eiendom ikke m\u00e5 gj\u00f8res \u00abslik at det dannes tomter som er uegnet til bebyggelse p\u00e5 grunn av sin st\u00f8rrelse, form eller plassering etter reglene i denne lov\u00bb. Denne regelen f\u00e5r ogs\u00e5 anvendelse for restarealene p\u00e5 avgivereiendommen etter en fradeling2. Det m\u00e5 vurderes om restarealene har en hensiktsmessig arrondering for utnyttelse i samsvar med LNF-form\u00e5let. 4. Konklusjon Vedtak datert 04.09.2023 opprettholdes. Klagen tas ikke til f\u00f8lge. 1 Jf. bla Ot.ptp.nr.32 (2007-2008) s. 242 2 Som det framg\u00e5r av bla. departementets tolkningsuttalelse i sak 18/3560 Saksnummer KLAGE-2023/16090 Side 4 av 5 Vedlegg: 1. Oversiktskart 2. Oversiktsfoto 3. Situasjonsplan 4. Vedtak datert 04.09.2023 5. Klage datert 22.09.2023 6. Dispensasjonss\u00f8knader 7. Vedlegg til klage 8. Uttale fra Etat for Landbruk datert 06.07.2023 Saksnummer KLAGE-2023/16090 Side 5 av 5 "
}