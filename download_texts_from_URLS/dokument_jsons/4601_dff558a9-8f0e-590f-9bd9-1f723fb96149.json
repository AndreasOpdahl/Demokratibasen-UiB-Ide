{
  "dokument_id": "dff558a9-8f0e-590f-9bd9-1f723fb96149",
  "doc_type": "case_attachment",
  "kommune": 4601,
  "tittel": "Fagnotat, datert 17.06.2024.",
  "url": "https://bergen.kommune.no/politikere-utvalg/api/fil/bk360/10645114/Fagnotat-datert-17-06-2024-",
  "tekst": " Plan- og bygningsetaten Til Fagnotat BBU - Seksjon byutvikling (Arbeidssted) V\u00e5r referanse: PLAN-2022/20626-93 Saksbehandler: Mari Laupsa Dato: 17.06.2024 Fra Plan- og bygningsetaten Forslag til detaljregulering er tilr\u00e5dd vedteken Fana, Gnr. 12, Bnr. 303, Fantoftvegen, Reguleringsplan , Arealplan- ID 70420000 Om planforslaget ABO Plan & Arkitektur AS foresl\u00e5r p\u00e5 vegne av Fantoft Eiendom AS detaljregulering for eit omr\u00e5de p\u00e5 Fantoft i Fana bydel. Figur 1: Oversiktskart og flyfoto. Fantoft studentby og bybanestopp i nord. Planomr\u00e5det markert med r\u00f8dt. Planforslagets hovudform\u00e5l er \u00e5 regulera Fantoftvegen 44 til bebyggelse og anlegg \u2013 konsentrert sm\u00e5husbebyggelse i form av ni rekkehus med tilh\u00f8yrande fellesareal. Eksisterande kontorbygg er planlagt rive, og tilkomst til eigendomen vert flytta. Planomr\u00e5det omfattar og vidaref\u00f8rer eksisterande snusl\u00f8yfe og parkeringsareal for turistbussar. Planforslaget er ikkje omfatta av forskrift om konsekvensutgreiingar. Sj\u00e5 planskildring med vedlegg for utfyllande opplysningar. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN Planprosess og medverking Merknader og uttalar ved offentleg ettersyn Planforslaget sitt omfang og innhald gjer at det etter Plan- og bygningsetaten sitt syn ikkje er naudsynt med medverkings- og involveringsprosess utover minstekrava i lova. Planforslaget vart sendt p\u00e5 h\u00f8yring og lagt ut til offentleg ettersyn 06.08.2022. H\u00f8yringsfrist var 20.09.2022. Det kom inn seks private merknader og ni uttalar fr\u00e5 h\u00f8yringspartar. Desse er samanfatta og kommentert av forslagsstillar i merknads- og endringsskjema datert 17.01.2023. Materialet er gjennomg\u00e5tt og vurdert som dekkande. I uttalane og merknadene blir det i hovudtrekk peikt p\u00e5: \u2022 Veg og trafikk: o Problem med framandparkering og parkering p\u00e5 privat eigedom i omr\u00e5det. o Utforming av vegareal i avk\u00f8yrsle fr\u00e5 kommunal veg og dimensjonering av snusl\u00f8yfe til buss. o For h\u00f8g parkeringsgrad og parkeringsareal p\u00e5 bakken. \u2022 Bygg og uteareal: o Volum og plassering av bygg, omsyn til naboar. o Uteopphaldsareal m\u00e5 f\u00e5 eige form\u00e5l i plankartet. o Kvalitet i uteopphaldsareal. \u2022 Byggegrense: o Byggegrense 4 m m\u00e5 oppretthaldast mot gr\u00f8nstruktur i vest. o Byggegrense 4 m m\u00e5 oppretthaldast med omsyn til framtidig utvikling av naboeigedom i s\u00f8r. \u2022 Avk\u00f8yrsle til 12/284 og 285: o Om avk\u00f8yrslepil i plankartet er utgreia nok til at plassering av avk\u00f8yrsle er realistisk. o H\u00f8gd og utstrekning p\u00e5 mur mot nabo i s\u00f8r medf\u00f8rer stor terrengskjering, \u2022 Natur: o Store tre med rotsone m\u00e5 sikrast bevart i plankart. o Omr\u00e5de som grensar til gr\u00f8ntomr\u00e5de i vest m\u00e5 regulerast til gr\u00f8nstruktur. \u2022 Renovasjon: o Plassering av avfallsrom b\u00f8r vurderast p\u00e5 ny med tanke p\u00e5 sjenerande lukt til bueiningar. Endringar etter offentleg ettersyn Endringar etter offentleg ettersyn kjem fram av merknads- og endringsskjema datert 07.09.2023. Planmaterialet er oppdatert i h\u00f8ve til endringane. Kort samanfatta er endringane: \u2022 Veg og trafikk: o Avk\u00f8yrsle er stramma opp og fortau er gjennomg\u00e5ande. o Fortau langs Fantoftvegen vert regulert til 2,5 m breidde. o Siktlinjer og siktsonar er redusert til \u00e5 vera i tr\u00e5d med etablert 30 km/t-sone i Fantoftvegen. \u2022 Bygg og uteareal: o Bueiningane er no fordelt i tre bygg, og byggegrenser sikrar opning mot nord i felt BK1. Saksnummer PLAN-2022/20626 Side 2 av 12 oFelles uteopphaldsareal er regulert i eige form\u00e5l f_UTE1, og f\u00f8resegner inkluderer vegetasjon og beplanting i krav til utomhusplan (3.2.6.3). o Byggegrense 4 m er vareteke mot alle naboeigedomar. o Planmaterialet er oppdatert med fleire sol/skugge-illustrasjonar som viser at soltilh\u00f8va p\u00e5 naboeigedom i liten grad vert p\u00e5verka. o Areal til vask og vedlikehald av sykkel er sikra i f\u00f8resegn. \u2022 Avk\u00f8yrsle til 12/284 og 285: o Endra plangrep gjer at terrenginngrep og mur mot naboeigedom i s\u00f8r vert mindre omfattande. \u2022 Natur o Tre som skal bevarast er vist i plankartet med juridisk punkt 1271. Bevaring av trea er sikra i f\u00f8resegn ogs\u00e5 i anleggsfasen. o Areal mot gr\u00f8ntomr\u00e5de i vest er regulert til privat uteopphaldsareal UTE. F\u00f8resegn 3.2.7.2 seier at arealet skal vidaref\u00f8rast som gr\u00f8n buffer mot vest. \u2022 Renovasjon o Bossrom er tatt ut av forslaget. Bossdunkar f\u00e5r oppstillingsplass langs veg (f_AVG) ved hentedag. Figur 2: Renovasjonsteknisk plan viser hentestad for bosspann og oppstilling av renovasjonsbil. Vurdering av planforslaget Plan- og bygningsetaten kommenterer sentrale problemstillingar i saka. Andre tema reknast som tilfredsstillande l\u00f8yste og belyste i plandokumenta. Vi sluttar oss til hovudform\u00e5let konsentrert sm\u00e5husbebyggelse og det planfaglege grepet i planforslaget. Forslaget til detaljregulering er vurdert \u00e5 vere tilfredsstillande, og tilr\u00e5dd vedteke med endringar. Overordna f\u00f8ringar og planar St\u00f8rsteparten av planomr\u00e5det er ikkje regulert fr\u00e5 f\u00f8r, og KPA2018 er gjeldande. I kommuneplanens arealdel (KPA2018) er planomr\u00e5det avsett til byfortettingssone, som igjen er avgrensa av avstanden til lokalsenteret Fantoft. I byfortettingssona skal Bergen legge Saksnummer PLAN-2022/20626 Side 3 av 12 s\u00e6rleg til rette for fortetting med kvalitet. Tilh\u00f8vet til aktuelle planar i omr\u00e5det er gjort tilstrekkeleg greie for i planomtalen kapittel 4. Planforslaget viser familiebustader i form av rekkehus med b\u00e5de private og felles uteareal p\u00e5 bakkeplan, og god tilrettelegging for sykkelbruk. Det er gangavstand til bybane og buss, daglegvare, skule og friluftsomr\u00e5de. Planforslaget er i tr\u00e5d med satsingsomr\u00e5da i Kommuneplanens Samfunnsdel om kompakt byutvikling og G\u00e5byen Bergen. Planforslaget legg opp til riving av eksisterande kontorbygg p\u00e5 eigedomen. Bevaring og transformasjon har vore vurdert, og er oppsummert i fagnotat til offentleg ettersyn. Planforslaget opnar for solceller p\u00e5 tak dersom dette kan integrerast godt i arkitekturen. Planforslaget regulerer eit mindre tal bustader. Areal til frivilligheit, kultur og idrett i n\u00e6rmilj\u00f8et er ikkje vurdert. Vi vurderer at planforslaget er i tr\u00e5d med overordna f\u00f8ringar. Dette er gjort vidare greie for i planomtalen kap. 4. Grad av utnytting, byform og arkitektur Illustrasjonsmaterialet og planomtalen viser eit skjerma, gr\u00f8nt tun med rekkehus i god skala. Nye bustader er foresl\u00e5tt som rekkehus i nord, \u00f8st og s\u00f8r, med bilfritt fellesareal i midten som opnar mot skogsomr\u00e5det i vest. I bustadform\u00e5let vert det lagt opp til ei utnyttingsgrad inntil 116% BRA. Alle einingar er over 80 m2. Biloppstillingsplassar er samla i overflateparkering s\u00f8r i planomr\u00e5det. Kvar bustad har inngang via forhagar fr\u00e5 fellesarealet/tunet, og private hagar p\u00e5 motsett side av bustaden. Bustadene er vist med 3 etasjar og saltak. Byggeh\u00f8gd kjem fram av plankartet og er sett til +k104,8 i BK1 og +k105,5 i BK2. Takform og -vinkel er sikra i f\u00f8resegn \u00a73.1.1.4.a. Fasademateriale skal vera mur/puss og tre. Figur 3: 3D-illustrasjon Figur 4: Fr\u00e5 3D-modell Saksnummer PLAN-2022/20626 Side 4 av 12 Figur 5: Snitt mot vest med felles uteopphaldsareal mellom hus b og d. Veg Eit sentralt tema i planprosessen har vore tilkomst til planomr\u00e5det og avk\u00f8yrsle fr\u00e5 kommunal veg Fantoftvegen. Naboeigedomar gbnr. 12/283,12/284 og 12/285 har tilkomst i vest. I arbeidet med KPA2018 vart byggesona utvida til \u00e5 omfatta gbnr. 12/284 og 285, men eksisterande tilkomstveg over gbnr. 12/1 vart vidaref\u00f8rt som gr\u00f8ntform\u00e5l. Utvikling av eigedomane er avhengig av ny tilkomst, og avk\u00f8yrsle fr\u00e5 Fantoftvegen b\u00f8r plasserast i aust. Planforslaget viser avk\u00f8yrslepil i plankartet til desse eigedomane. Plan- og bygningsetaten vurderer at vidare utgreiing og val av konkret tilkomstl\u00f8ysing for eigedomane 12/284 og 12/285 m\u00e5 skje i samband med ei eventuell utvikling av desse eigedomane. Figur 6: Plankartet regulerer gjennomg\u00e5ande fortau forbi avk\u00f8yrsle. Foto av dagens situasjon er henta fr\u00e5 Google Streetview. Naboeigedom gbnr. 12/286, Fantoftvegen 42, er n\u00e6ringseigedom med avk\u00f8yrsle fr\u00e5 Fantoftvegen. Planforslaget legg opp til at avk\u00f8yrsla skal sanerast og tilkomst til planomr\u00e5det og eigedomane 12/284, 285 og 286 vert samla i ny avk\u00f8yrsle i s\u00f8r (figur 7). F\u00f8resegn 3.3.3.3 sikrar at tilkomstveg (felt f_V) er felles for alle eigedomar som skal knytast til ny avk\u00f8yrsle. Avk\u00f8yrslepil i plankart og f\u00f8resegn om felles tilkomst erstattar ikkje naudsynte privatrettslege avklaringar. Saksnummer PLAN-2022/20626 Side 5 av 12 Fortauet i Fantoftvegen vert forlenga langs eksisterande snusl\u00f8yfe for buss, og trafikktryggleiken for fotgjengarar vert betra. Figur 7: Avk\u00f8yrslesituasjon. Bl\u00e5 piler er dagens situasjon. Rosa pil viser ny tilkomst som samlar avk\u00f8yrsle for fleire eigedomar. Parkering Forslaget legg opp til ein biloppstillingsplass per bueining, inklusiv ein HC-parkeringsplass. Parkeringsdekninga er 0,64 p-plassar pr. 100 m2 bustad, i tr\u00e5d med KPA. Det er ikkje lagt opp til gjesteparkering. N\u00e6ringsbygget p\u00e5 eigedomen i dag har om lag 30 parkeringsplassar. At bruken endrast fr\u00e5 n\u00e6ring til bustad reduserer overflateparkeringa i h\u00f8ve til dagens situasjon. For sykkel er det lagt opp til 2,5 plassar pr. 100m2 bustad, inkludert 1 plass for lastesykkel per eining. Sykkelparkering er samla i l\u00e5sbar bod. Saksnummer PLAN-2022/20626 Side 6 av 12 I merknad til offentleg ettersyn ber Statens Vegvesen om at det blir vurdert om parkeringsplassar kan takast ut d\u00e5 prosjektet er sentralt plassert, og om parkering kan l\u00f8ysast gjennom leige av plassar i eksisterande anlegg i omr\u00e5det. D\u00e5 planforslaget legg opp til familiebustader, ynskjer forslagsstillar \u00e9in parkeringsplass per bueining i planomr\u00e5det, og viser til stor uvisse knytt til private leigeavtalar. Plan- og bygningsetaten er positiv til dette og viser at parkeringsdekning er i tr\u00e5d med KPA. Statens Vegvesen og Statsforvaltaren i Vestland har merknad til at det vart lagt opp til overflateparkering. Plan- og bygningsetaten er samde i at biloppstillingsplassar p\u00e5 bakken med tilh\u00f8yrande harde, gr\u00e5 flatar ikkje er optimal arealbruk i by. Vi vurderer likevel at overflateparkering vil f\u00e5 mindre uheldige konsekvensar enn l\u00f8ysing med parkeringskjellar under bustad. Ein parkeringskjellar krev st\u00f8rre terrenginngrep og st\u00f8rre areal til rampar og man\u00f8vrering, og hadde gjort det vanskeleg \u00e5 f\u00e5 etablert ynskte rekkehus. V\u00e5r vurdering er at dette ikkje er ei arealeffektiv l\u00f8ysing for prosjektet sine ni parkeringsplassar. Vi er samde med forslagsstillar i at overflateparkering gjev ein meir fleksibel arealbruk enn parkeringskjellar i dette h\u00f8vet. Samordna planlegging Innspel fr\u00e5 naboar gbnr. 12/284, 285 og 286 i planprosessen viser at eigarane har ynskje om utvikling av sine eigedomar. Forutan ny felles avk\u00f8yrsle som vert regulert i planforslaget, har det vore diskutert om parkering- og renovasjonsl\u00f8ysing kunne etablerast som fellesanlegg ogs\u00e5 for desse naboeigedomane. Det er klart at eit st\u00f8rre planomr\u00e5de kunne l\u00f8yst tomteutnytting og infrastruktur betre enn enkelteigedomar kvar for seg. Likevel har Plan- og bygningsetaten vurdert at dette planforslaget ikkje kan l\u00f8ysa plantema for potensiell og framtidig utvikling av naboeigedomar. Det er i skrivande stund ingen igangsette planprosessar p\u00e5 naboeigedomane. Uteopphaldsareal Planforslaget oppfyller krav til storleik p\u00e5 uteopphaldsareal i KPA 14.3.3, og avstand-, st\u00f8y-, og solkrav etter KPA 14.2. I planprosessen har det vore jobba mykje med \u00e5 f\u00e5 eit endeleg planforslag med gode uteareal, der alle bueiningane har gode tilh\u00f8ve. Fellesomr\u00e5det er eit tun skjerma av omkringliggjande rekkehus med god kontakt til skogen/ gr\u00f8ntomr\u00e5det i vest. Konseptet vist i illustrasjonsplan med inngangar fr\u00e5 bustadane til fellesarealet sentralt, med private hageareal p\u00e5 motsett side, h\u00f8ver bra for rekkehus og inviterer til ulik og variert bruk av uteareal. Biloppstillingsplassar og sykkelbod er plassert ved tilkomstveg og opnar for eit trygt, bilfritt rom mellom bustadene. F\u00f8resegn 3.1.1.5.b sikrar kvalitetskrav i uteopphaldsareal i tr\u00e5d med KPA2018. Saksnummer PLAN-2022/20626 Side 7 av 12 Figur 8: 3D-illustrasjon fr\u00e5 felles uteopphaldsareal mot aust. Naturmangfald Etter naturmangfaldslova (nml.) \u00a7 7 skal prinsippa i \u00a7\u00a7 8 til 12 leggjast til grunn som retningslinjer ved ut\u00f8ving av offentleg mynde. Vurderinga skal koma fram i avgjerda. Nml. \u00a7 8 gjev f\u00f8ringar for kunnskapsgrunnlaget til offentlege avgjerder som f\u00e5r konsekvensar for naturmangfaldet. I denne saka er det henta informasjon fr\u00e5 Artsdatabanken og Naturbase. Det er ikkje registrerte utvalde naturtypar i planomr\u00e5det eller raudlista artar i direkte n\u00e6rleik til planomr\u00e5det. Planforslaget legg opp til at to eksisterande tre vert varetekne. Plan- og bygningsetaten vurderer at krav til kunnskapsgrunnlaget etter nml. \u00a7 8 er oppfylt. Nml. \u00a7 9 stiller krav om ei \u00abf\u00f8re var\u00bb- haldning for \u00e5 unng\u00e5 alvorleg eller irreversibel skade p\u00e5 naturmangfaldet. Vi vurderer at kunnskapsgrunnlaget er tilstrekkeleg for omr\u00e5det, og at f\u00f8re var- prinsippet ikkje gjer seg gjeldande. Nml. \u00a7 10 seier at p\u00e5verkinga eit \u00f8kosystem skal vurderast som den samla p\u00e5kjenninga \u00f8kosystemet er eller vil verta utsett for. Vi vurderer at planomr\u00e5det er i stor grad nedbygd, og forslaget vil ikkje ha vesentleg negativ verknad p\u00e5 \u00f8kosystem. Nml. \u00a7 11 er ikkje gjort greie for i planomtalen, men seier at tiltakshavar er ansvarleg for kostnadar knyta til hindring og avgrensing av naturskadar som fylgje av tiltaket. Plan- og bygningsetaten vurderer at planforslaget ikkje medf\u00f8rer openberr risiko for naturskade som det er naudsynt \u00e5 greia ut. Nml. \u00a712 krev at skade p\u00e5 naturmangfaldet vert avgrensa eller unng\u00e5tt ved val av milj\u00f8forsvarlege teknikkar og driftsmetodar. Forslagsstillar viser til at krav til anleggsarbeid i lovverk, kommunal kontroll og interne kvalitetssystem vil varetaka prinsippet i \u00a7 12. Saksnummer PLAN-2022/20626 Side 8 av 12 Vi sluttar oss til vurderinga av planforslaget etter naturmangfaldslova \u00a7\u00a78-12, med kommentar: I planomtalen vert det p\u00e5peikt at omr\u00e5det f\u00f8r har vore i aktiv gardsdrift, og at dagens tre p\u00e5 eigedommen er \u201cunge\u201d (dvs. vakse fram etter 1980). At kulturlandskapet gror att er eit kjent fenomen, og gjer det sv\u00e6rt sannsynleg at utvalde naturtypar som t.d. sl\u00e5tteng har g\u00e5tt tapt og vorte erstatta av, som i dette h\u00f8vet, skog av h\u00f8g bonitet. Vi gjer merksam p\u00e5 at det er registrert fleire h\u00f2le eiker (utvald naturtype) i gr\u00f8ntomr\u00e5det rundt Fantoft stavkyrkje gbnr. 12/1, og p\u00e5 naboeigedom i vest gbnr.12/321. Yngre eiketre, der stamma ikkje er h\u00f2la ut, vert kalla rekrutteringseiker 1 d\u00e5 dei i framtida kan varetaka det rike artsmangfaldet h\u00f2le eiker er kjende for. I Bergenssamanheng er det positivt at det er registrert lokalt heimeh\u00f8yrande spissl\u00f8nn i planomr\u00e5det, og ikkje svartelista og spreiingsdyktig platanl\u00f8nn. Omsyn til tilgrensande gr\u00f8nt- og friluftsomr\u00e5de i vest Fagetaten har etterlyst gr\u00f8n buffer mot friomr\u00e5det i vest. Planomr\u00e5det grensar til gnr./bnr. 12/1 som i stor grad utgjer eit st\u00f8rre, samanhengande natur- og friluftsomr\u00e5de rundt Fantoft stavkyrkje. Omr\u00e5det vart registrert og verdivurdert i Bymilj\u00f8etaten si kartlegging av friluftsomr\u00e5de i 2016, og vart klassifisert til sv\u00e6rt viktig friluftsomr\u00e5de og s\u00e6rlig kvalitetsomr\u00e5de.2 Den private grusvegen langs planomr\u00e5det i vest er omtala av naboar som mykje brukt tilkomst til det st\u00f8rre turomr\u00e5det. Plan- og bygningsetaten har tilr\u00e5dd at vestleg del av uteareala i planforslaget (UTE2 og deler av UTE3) vert regulert til felles gr\u00f8ntform\u00e5l, slik at samanhengen til friomr\u00e5det vert vidaref\u00f8rt og at tiltak innanfor planomr\u00e5det ikkje vert opplevd som privatiserande for brukarane av turvegen. At arealet vert regulert med gr\u00f8ntform\u00e5l vil ikkje vera til hinder for bruk av arealet til leik og opphald. At arealet er felles vil si at det m\u00e5 vere i sameiget sitt felleseige som eit fellesomr\u00e5de, og dermed ikkje kan bli nytta l private hage. Illustrasjonsplanen viser areal ved vestfasadane til hus c (UTE2 i plankartet) og hus b (deler av UTE3 i plankartet) er tenkt til gr\u00f8ntareal, merka med ljos gr\u00f8n farge i figur 10. Private hagar er vist i m\u00f8rkare gr\u00f8n farge. Illustrasjonsplanen er i tr\u00e5d med plan- og bygningsetaten si tilr\u00e5ding. I plankartet derimot er UTE2 og UTE3 ikkje avsett med eigarform felles. Illustrasjonsplanen samsvarar s\u00e5leis ikkje med plankartet. 1 www.miljodirektoratet.no Handlingsplan for utvalgt naturtype hule eiker, DN-rapport 1-2012 2 naturbase.no Saksnummer PLAN-2022/20626 Side 9 av 12 Figur 9: Illustrasjonsplanen viser areal som grensar til turveg i vest som gr\u00f8ntomr\u00e5de. Plankartet viser same areal markert med raudt omriss, som Plan- og bygningsetaten ynskjer regulert til gr\u00f8ntform\u00e5l. F\u00f8resegn 3.1.3.2 seier UTE2 og UTE3 skal opprettholdes som gr\u00f8nn buffer mot grusveien/turveien i vest. I referat fr\u00e5 merknadsm\u00f8te etter offentleg ettersyn datert vert UTE2 og UTE3 omtala som private hageareal, noko som ikkje samsvarar med illustrasjonsplanen. Plan- og bygningsetaten er ikkje overtydde om at f\u00f8resegna er beste m\u00e5te \u00e5 sikra \u00e5lmenne interesser p\u00e5. Vi vurderer at beste m\u00e5ten \u00e5 sikre tilpassing av tiltak etter planforslaget, med framleis bruk av turveg og det st\u00f8rre friluftomr\u00e5de, er at omr\u00e5det blir vidaref\u00f8rt som felles gr\u00f8ntareal, i staden for at det vert opna for bruk av arealet som privat hage. Vi viser til Milj\u00f8direktoratet sin rettleiar for gr\u00f8nstruktur i by: For at gr\u00f8ntkorridorer skal v\u00e6re attraktive og brukes av mange til \u00e5 g\u00e5 turer i n\u00e6rmilj\u00f8et,[...] m\u00e5 de gjennomg\u00e5ende ha en bra bredde og v\u00e6re godt skjermet mot bebyggelse og anlegg. Turdrag b\u00f8r ikke v\u00e6re smalere enn 30 meter[...]. P\u00e5 smale strekninger er det viktig at naturpreget er sikret langs korridoren3. For \u00e5 sikre allmenne interesser til friluftsomr\u00e5de og bruk av turveg tilr\u00e5r plan- og bygningsetaten at UTE2 og UTE3 vert regulert med eigarform felles i plankartet, med tilh\u00f8yrande endringar i f\u00f8resegna. Dette vil sikre at plankart og f\u00f8resegner samsvarar med illustrasjonsplan, og vil betre sikre intensjonen om ein gr\u00f8n buffer mot eit st\u00f8rre natur- og friluftsomr\u00e5de. Anbefalt vedtak: 1. I medhald av plan- og bygningsloven \u00a7\u00a7 12-12, jf. 12-11, vert f\u00f8lgande forslag til detaljregulering vedteke: a. Fana, Gnr. 12, Bnr. 303, Fantoftvegen, Reguleringsplan , arealplan-ID 70420000 vist p\u00e5 plankart, sist datert 30.08.2023 b. Tilh\u00f8yrande reguleringsf\u00f8resegner, sist datert 24.05.2024 2. med f\u00f8lgande endringar: a. Felta UTE2 og UTE3 vert regulert med eigarform felles. Nemning i plankart endrast til f_UTE2 og f_UTE3. 3 Milj\u00f8direktoratet: Planlegging av gr\u00f8nnstruktur i byer og tettsteder M100 \u2013 2014, s. 24 Saksnummer PLAN-2022/20626 Side 10 av 12 b. F\u00f8resegn 3.2.7.1 endrast fr\u00e5 \u00abf_UTE1 er felles for BK1 og BK2. Det skal sikres sti fra f_UTE1 til veg i vest.\u00bb til \u00abf_UTE1, f_UTE2 og f_UTE3 er felles for BK1 og BK2. Det skal sikres sti fra f_UTE1 til veg i vest.\u00bb c. Feltnamn i f\u00f8resegn 3.2.7.2 oppdaterast fr\u00e5 \u00abUTE2 og UTE3 skal opprettholdes som gr\u00f8nn buffer mot grusveien/turveien i vest\u00bb til \u00abf_UTE2 og f_UTE3 skal opprettholdes som gr\u00f8nn buffer mot grusveien/turveien i vest\u00bb d. F\u00f8r kunngjering m\u00e5 plankart og reguleringsf\u00f8resegner rettast i samsvar med bystyret sitt vedtak. Plan- og bygningsetaten Aslaug Aalen Avdelingssjef Tarje I. Wanvik Etatsdirekt\u00f8r Dette dokumentet er godkjent elektronisk. Saksnummer PLAN-2022/20626 Side 11 av 12 Vedlegg: Plankart datert 30.08.2023 Reguleringsbestemmelser datert 24.05.2024 Planbeskrivelse datert 10.04.2024 Merknadsskjema datert 06.03.2024 Illustrasjonsplan datert 11.09.2023 Snitt og oppriss datert 25.08.2023 Sol- og skyggeillustrasjoner datert 25.08.2023 ROS-analyse datert 06.09.2023 VA-rammeplan datert 12.12.2022 Kulturminnedokumentasjon datert 19.11.2021 Fullstendig dokumentoversikt og saksgang, se https://www.bergen.kommune.no/omkommunen/offentlig- innsyn/innsynplanogbyggesak saksnr PLAN-2022/20626 Saksnummer PLAN-2022/20626 Side 12 av 12 "
}