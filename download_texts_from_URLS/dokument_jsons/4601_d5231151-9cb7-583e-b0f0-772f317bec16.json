{
  "dokument_id": "d5231151-9cb7-583e-b0f0-772f317bec16",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 99 fra Diane A. Berbain (SV) om nedleggelse av bydelslegevakt - Utvalg for helse og sosial 2024",
  "url": "https://bergen.kommune.no/politikere-utvalg/api/fil/bk360/11409502/Svar-pa-skriftlig-sporsmal-nr-99-fra-Diane-A-Berbain-SV-om-nedleggelse-av-bydelslegevakt-Utvalg-for-helse-og-sosial-2024",
  "tekst": " BEHO - Kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2024/165929-3 Saksbehandler: Kenneth Nodeland Fra Dato: 15. november 2024 Byr\u00e5d for eldre, helse og omsorg Svar p\u00e5 skriftlig sp\u00f8rsm\u00e5l nr. 99 fra Diane A. Berbain (SV) om nedleggelse av bydelslegevakt - Utvalg for helse og sosial 2024 Representanten Diane Alexandra Berbain (SV) har den 30. oktober 2024 sendt inn f\u00f8lgende skriftlige sp\u00f8rsm\u00e5l: Det er varslet nedleggelse av to bydelslegevakter og sp\u00f8rrer ber om svar p\u00e5 f\u00f8lgende: Sp\u00f8rsm\u00e5l til byr\u00e5den: 1. Er bydelslegevaktene/legevaktsjefene blitt involvert i vurderingen, og hva var disse vurderingen? 2. Blir bemanningen ved Bergen legevakt tilsvarende styrket? Hvordan? 3. Har man sett p\u00e5 antall behandlede pasienter per lege ved bydelslegevakt kontra Bergen legevakt? Hva var analysen? Svar fra byr\u00e5den: 1. Nedleggelse av bydelslegevakter er vurdert av etat for helsetjenester og legevakt. Etatsdirekt\u00f8r, legevaktens leder, medisinsk ansvarlig overlege samt etatens beredskapsr\u00e5dgiver har risikovurdert konsekvensen av tiltaket. Innbyggerne i Bergen vil fortsatt ha tilgang p\u00e5 et forsvarlig, d\u00f8gnkontinuerlig legevakttilbud. Vurderingen er derfor at en nedleggelse av legevaktene i Fana og Loddefjord totalt sett vil ha sv\u00e6rt begrensede negative helsekonsekvenser. 2. Det er ikke planlagt \u00e5 styrke bemanningen i Solheimsviken eller \u00c5sane som f\u00f8lge av dette tiltaket. Det er det store behovet for innsparinger som er utgangspunkt for forslaget. Dersom vi skal oppn\u00e5 innsparingspotensialet, kan vi ikke samtidig utvide legevakttilbudet andre steder. Det er forventet at ventetider vil \u00f8ke. Byr\u00e5det tror likevel at flere forhold vil kunne avhjelpe situasjonen. Blant annet er telefonkapasiteten ved legevaktsentralen i ferd med \u00e5 bygges opp. Vi forventer at dette vil gi raskere svar til innbyggere som ringer, og raskere fordeling av oppm\u00f8tetid for de som trenger hjelp fra legevakten. Kommunen beholder legevaktslokalene i Fana til vi ser konsekvensene av nedleggelsen, slik at disse raskt kan bemannes dersom p\u00e5gangen p\u00e5 hovedlegevakten blir for stor. Rehabiliteringen av lokalene i \u00c5sane gir ogs\u00e5 rom for at kapasiteten raskt kan \u00f8kes der dersom det viser seg at p\u00e5gangen til legevakten i Solheimsviken blir for stor. 3. Legevakten i Solheimsviken har desidert flest pasientkonsultasjoner per \u00e5r. De tre bydelslegevaktene hadde i 2023 omtrent like mange pasientkonsultasjoner. Avdelingene i Fana og Loddefjord hadde i gjennomsnitt henholdsvis 20 og 18 pasientkonsultasjoner per d\u00f8gn i 2023. Avdeling Samlet for 2023 Pasienter per d\u00f8gn Solheimsviken 71 866 197 Fana 7270 20 Loddefjord 6726 18 \u00c5sane 8026 22 Bydelslegevaktenes \u00e5pningstider er lagt til de travleste periodene ved legevakten. Totalt st\u00e5r avdelingene i Loddefjord, \u00c5sane og Fana for omtrent en fjerdedel av all aktiviteten ved Bergen legevakt. I tidsrommene der bydelslegevaktene er \u00e5pne, st\u00e5r disse for omtrent halvparten av alle henvendelsene. Total aktivitet i 2024 Aktivitet i tidsrommene Fana, Loddefjord og \u00c5sane er \u00e5pne 9% 7% 19% 8% 49% 15% 76% 17% Solheimsviken Fana Solheimsviken Fana Loddefjord \u00c5sane Loddefjord \u00c5sane I 2023 behandlet Fana og Loddefjord i snitt 38 pasienter per d\u00f8gn. Det er grunn til \u00e5 tro av avvikling av bydelslegevaktene der vil f\u00f8re til flere henvendelser ved legevakten i Solheimsviken, men det forventes ogs\u00e5 at flere enn i dag vil ta kontakt med sin fastlege. Marte Joan Monstad - Byr\u00e5d for eldre, helse og omsorg Dokumentet er godkjent elektronisk. "
}