{
  "dokument_id": "5b5cd80a-59e7-5990-8813-c9a91ef230e5",
  "doc_type": "case_minutes",
  "kommune": 4601,
  "tittel": "Saksprotokoll UBSI, 16012024, Sak 5/24, Utredning av kontinuerlig barnehageopptak - flere telledatoer",
  "url": "https://bergen.kommune.no/politikere-utvalg/api/fil/bk360/9727775/Innstilling-vedtak-Utredning-av-kontinuerlig-barnehageopptak-flere-telledatoer",
  "tekst": "Utredning av kontinuerlig barnehageopptak - flere telledatoer Utvalg for barnehage, skole og idrett behandlet saken i m\u00f8tet 16.01.2024 sak 5/24 og avga f\u00f8lgende innstilling: 1. Bystyret ber byr\u00e5det innf\u00f8re et nytt telletidspunkt 1. mars fra og med 2025. 2. Bystyret ber byr\u00e5det komme tilbake med forslag til l\u00f8sninger som kan skaleres for \u00e5 gradvis gi flere barn lokal rett til barnehageplass fra fylte ett \u00e5r 3. Utvalg for skole, barnehage og idrett ber byr\u00e5det legger frem et tilleggsnotat til saken f\u00f8r bystyrem\u00f8te 31.01.24, hvor det fremg\u00e5r hvordan den statlige finansieringen av barnehageplasser vil p\u00e5virkes av endret barnehageopptak, enten gjennom \u00e5 innf\u00f8re rett til plass for alle ett\u00e5ringer eller gjennom \u00e5 innf\u00f8re flere telledatoer. Kommunen f\u00e5r statlig tilskudd for alle barn i barnehagealder. Byr\u00e5det bes i notatet \u00e5 svare p\u00e5 om dette gjelder alle ett\u00e5ringer, eller kun de som er f\u00f8dt til og med november, som i dag har rett til plass. Utvalg for barnehage, skole og idretts behandling F\u00f8lgende representanter tok ordet: Knut Vindenes (H), Eduardo Andersen (A) Thor Haakon Bakke (MDG), Mikkel Gr\u00fcner (SV), Marte Teigen (R), Vasan Singaravel (H), Even S\u00f8rland (A). Forslag fremsatt i utvalget: Eduardo Andersen (A) fremsatte p\u00e5 vegne av A, SV og MDG f\u00f8lgende alternativt forslag i 2 punkt: 1. Bystyret ber byr\u00e5det innf\u00f8re et nytt telletidspunkt 1. mars fra og med 2025. 2. Bystyret ber byr\u00e5det komme tilbake med forslag til l\u00f8sninger som kan skaleres for \u00e5 gradvis gi flere barn lokal rett til barnehageplass fra fylte ett \u00e5r. Marte Teigen (R) fremsatte p\u00e5 vegne av R f\u00f8lgende alternativt forslag: Bystyret ber byr\u00e5det innf\u00f8re l\u00f8pende barnehageopptak med rett til plass fra fylte ett \u00e5r uavhengig av f\u00f8dselstidspunkt. Det skal settes av tilstrekkelige midler til \u00e5 fortsatt oppfylle bemannings- og pedagognorm. Marte Teigen (R) fremsatte p\u00e5 vegne av R f\u00f8lgende tilleggsforslag: Utvalg for skole, barnehage og idrett ber byr\u00e5det legger frem et tilleggsnotat til saken f\u00f8r bystyrem\u00f8te 31.01.24, hvor det fremg\u00e5r hvordan den statlige finansieringen av barnehageplasser vil p\u00e5virkes av endret barnehageopptak, enten gjennom \u00e5 innf\u00f8re rett til plass for alle ett\u00e5ringer eller gjennom \u00e5 innf\u00f8re flere telledatoer. Kommunen f\u00e5r statlig tilskudd for alle barn i barnehagealder. Byr\u00e5det bes i notatet \u00e5 svare p\u00e5 om dette gjelder alle ett\u00e5ringer, eller kun de som er f\u00f8dt til og med november, som i dag har rett til plass. Votering: Alternativt forslag fra R, fremsatt av Marte Teigen (R) fikk 1 stemme (R). Alternativt forslag punkt 1 \u2013 2 fra A, SV og MDG, fremsatt av Eduardo Andersen (A), ble tiltr\u00e5dt med 9 stemmer (A, SV, MDG, R, KrF). Innstilingen fikk 6 stemmer (H, FrP, BL). Tilleggsforslag fra R, fremsatt av Marte Teigen (R) ble tiltr\u00e5dt med 8 stemmer (A, SV, MDG, R). Byr\u00e5det behandlet saken i m\u00f8tet 21.12.2023 sak 456/23 Byr\u00e5det innstiller til bystyret \u00e5 fatte f\u00f8lgende vedtak: 1. Alternativene om kontinuerlig barnehageopptak tas til orientering. 2. En innf\u00f8ring av flere telletidspunkter forutsetter at det avsettes midler ved rullering av handlings- og \u00f8konomiplanen. 2 "
}