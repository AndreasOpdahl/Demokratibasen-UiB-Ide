{
  "dokument_id": "590852ee-d760-5df1-9eab-891f41cd82d3",
  "doc_type": "case_presentation",
  "kommune": 4601,
  "tittel": "Bestilling av prosjektplanar til eigarskapskontrollprosjekt",
  "url": "https://bergen.kommune.no/politikere-utvalg/api/fil/bk360/10426025/Framstilling-Bestilling-av-prosjektplanar-til-eigarskapskontrollprosjekt",
  "tekst": " Kontrollutvalget Saksframstilling V\u00e5r referanse: 2024/59501-5 Saksbehandler: Lillian Kristin Bolstad Bestilling av prosjektplanar til eigarskapskontrollprosjekt Kva saka gjeld: I denne saka kan kontrollutvalet bestille prosjektplan(ar) til eigarskapskontrollprosjekt. Dette blir i s\u00e5 fall gjort under f\u00f8resetnad om at prosjekta kontrollutvalet bestiller i dette m\u00f8tet blir blant dei prioriterte prosjekta i plan for eigarskapskontroll 2024-2028. Bystyret skal sj\u00f8lv vedta planen p\u00e5 bakgrunn av tilr\u00e5ding fr\u00e5 kontrollutvalet. Sakshistorikk \u2013 behandling i kontrollutvalsm\u00f8tet 23.04.2024 Denne saka, \u00abBestilling av prosjektplanar til eigarskapskontrollprosjekt 2024\u00bb, blei behandla for f\u00f8rste gang i kontrollutvalsm\u00f8te 23.04.2024 sak 41/24. D\u00e5 vedtok kontrollutvalet \u00e5 utsette behandling av saka. Utkast til plan for forvaltningsrevisjonar og 2024-2028 og plan for eigarskapskontrollar 2024- 2028 blei behandla for f\u00f8rste gang i kontrollutvalsm\u00f8te 23.04.2024 sak 39/24. D\u00e5 vedtok kontrollutvalet \u00e5 be revisor justere planane i tr\u00e5d med vedtaket, og legge fram justerte utkast til kontrollutvalsm\u00f8tet 21.05.2024. Om justert utkast til plan for eigarskapskontroll 2024-2028 Vedlagt ligg justerte utkast til plan for eigarskapskontroll 2024-2028. Planane er justert i tr\u00e5d med kontrollutvalets vedtak i sak 39/24, 23.04.2023. I justert utkast har revisor teke inn f\u00f8lgande prioriterte eigarskapskontrollprosjekt, i uprioritert rekkef\u00f8lge: 1. Kommunen si forvaltning og oppf\u00f8lging av kulturbedrifter 2. Oppf\u00f8lging og forvaltning av selskap knytt til infrastruktur, eigendom og n\u00e6ring 3. Korleis kommunen fremmer og f\u00f8lger opp samfunnsansvar i sine eigarskap 4. Korleis kommunen f\u00f8lger opp sitt eigarskap i EVINY 5. Korleis kommunen f\u00f8lger opp sitt eigarskap i Bergen sentrum AS 6. Korleis kommunen f\u00f8lger opp sitt eigarskap i BIR 7. Korleis kommunen f\u00f8lger opp sitt eigarskap i Bergen Havn AS Lovgrunnlag Kontrollutvalet skal sj\u00e5 til at det blir f\u00f8rt kontroll med forvaltninga av eigarinteressene til kommunen i selskap mv. (eigarskapskontroll), jf. kommunelova 23-2 f\u00f8rste ledd bokstav d. Eigarskapskontroll medf\u00f8rer \u00e5 kontrollere om den som ut\u00f8ver eigarinteressene til kommunen, gjer dette i samsvar med lover og forskrifter, bystyrevedtak og anerkjente prinsipp for eigarstyring, jf. kommunelova 23-4 f\u00f8rste ledd. 1 Sekretariatet si vurdering: Kontrollutvalet b\u00f8r sikre jamn leveranse av rapportar ut fr\u00e5 vedtatt \u00e5rsbudsjett og inng\u00e5tt kontrakt om revisjonstenester, ved \u00e5 bestille nye prosjekt hos revisor om lag kvart halv\u00e5r. Sannsynlegvis vil dei tre forvaltningsrevisjonsprosjekta som blei bestilt i m\u00f8te 23.04.2024 i hovudsak bli fakturert i 2024. Det same gjelder fakturering av eigarskapskontrollprosjekt og/eller forvaltningsrevisjonsprosjekt som eventuelt blir bestilt i m\u00f8tet 21.05.2024. Sidan det allereie er bestilt fire prosjekt er sekretariatet si vurdering at det sannsynlegvis er budsjettdekning i 2024 for \u00e5 bestille to prosjekt til. Vi anbefaler medlemmene \u00e5 tenke gjennom om dei har innspel til aktuelle prosjektplanar. Bergen Havn AS I m\u00f8te 23.04.2023 diskutert kontrollutvalet om det skal bestille ein forvaltningsrevisjon og/eller ein eigarskapskontroll av selskapet Bergen Havn AS. Grunnlaget for diskusjonen var blant anna det som har kome fram om prosessen rundt selskapet sitt kj\u00f8p av tomter p\u00e5 Flesland. Selskapet er p\u00e5 lista over prioriterte prosjekt p\u00e5 plan for forvaltningsrevisjon 2024-2028 og plan for eigarskapskontroll 2024-2028. Dersom kontrollutvalet \u00f8nsker \u00e5 gjennomf\u00f8re b\u00e5de ein forvaltningsrevisjon og ein eigarskapskontroll av Bergen Havn AS tilr\u00e5r vi at det blir bestilt samstundes. Gjennomf\u00f8rer revisor forvaltningsrevisjon og ein eigarskapskontroll samstundes kan dei to prosjekta bygge p\u00e5 kvarandre og gje eit meir heilskapleg bilde av selskapet. Skal b\u00e5de forvaltningsrevisjon og ein eigarskapskontroll gjennomf\u00f8rast, vil det vil sannsynlegvis vere billigare for Bergen kommunen og mindre ressurskrevjande for Bergen Hamn om det blir gjort samstundes. Forslag til vedtak: 1. Kontrollutvalet ber revisor legge fram utkast til prosjektplan for f\u00f8lgande eigarskapskontrollprosjekt i junim\u00f8tet: \u2022 Eigarskapskontroll av korleis kommunen f\u00f8lger opp sitt eigarskap i Bergen Havn AS Dato: 13. mai 2024 Eli M. Velle - leiar Lillian K. Bolstad - r\u00e5dgjevar Dokumentet er godkjent elektronisk. Vedlegg: Plan for eierskapskontroll 2024-2028 - Bergen kommune 2 "
}