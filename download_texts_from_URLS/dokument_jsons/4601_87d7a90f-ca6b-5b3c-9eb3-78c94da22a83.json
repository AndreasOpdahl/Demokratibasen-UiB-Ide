{
  "dokument_id": "87d7a90f-ca6b-5b3c-9eb3-78c94da22a83",
  "doc_type": "case_attachment",
  "kommune": 4601,
  "tittel": "H\u00f8ring av s\u00f8knad om tillatelse til utslipp av radioaktive stoffer - Helse Bergen HF",
  "url": "https://bergen.kommune.no/politikere-utvalg/api/fil/bk360/10537298/Horing-av-soknad-om-tillatelse-til-utslipp-av-radioaktive-stoffer-Helse-Bergen-HF",
  "tekst": "BERGEN KOMMUNE Postboks 7700 5020 BERGEN Ref.: Dato: Saksbehandler: 23/03757-2 / 2.4.2 30.05.2024 Shawn Christopher Apan H\u00f8ring av s\u00f8knad om tillatelse til utslipp av radioaktive stoffer - Helse Bergen HF Direktoratet for str\u00e5levern og atomsikkerhet (DSA) har mottatt s\u00f8knad om tillatelse etter forurensingsloven til utslipp til luft av radioaktive stoffer fra Helse Bergen HF. Bakgrunnen for s\u00f8knaden er drift av nytt protonterapisenter i forbindelse med kreftbehandling ved Haukeland universitetssykehus. Frist for kommentarer til s\u00f8knad om tillatelse er satt til 01.07.2024. DSA viser til oppdatert s\u00f8knad om tillatelse etter forurensingsloven til utslipp av radioaktive stoffer med tilh\u00f8rende vedlegg mottatt den 22.01.2024. Bakgrunn Helse Bergen HF har startet arbeidet med et nytt protonbygg for behandling av kreft p\u00e5 Haukeland universitetssykehus. Fremtidig drift av protonterapianlegget vil kunne medf\u00f8re utslipp av radioaktive stoffer til luft, hvilket krever tillatelse etter forurensningsloven. De radioaktive stoffene oppst\u00e5r som f\u00f8lge av indirekte protonstr\u00e5ling av luften. Anlegget er planlagt \u00e5 settes delvis i drift fra medio juli 2024. De s\u00f8ker derfor om tillatelse til utslipp til luft av radioaktive stoffer. Oms\u00f8kt \u00e5rlig utslipp til luft er presentert i tabell 1. Stoffene til har forholdsvis kort halveringstid1 og henfaller til stabile grunnstoffer. I tillegg vil stoffene raskt fortynnes i luften. Tabell 1 Beregnet \u00e5rlig utslippsmengde til luft fra protonterapianlegget p\u00e5 Haukeland universitetssykehus Radioaktivt stoff Oms\u00f8kt \u00e5rlig utslipp (GBq/\u00e5r) Beryllium-7 (Be-7) 0,0012 Karbon-11 (C-11) 2,1 Nitrogen-13 (N-13) 40,0 Oksygen-15 (O-15) 25,0 Argon-41 (Ar-41) 1,0 Utslipp til avl\u00f8p Kj\u00f8levann vil slippes ut i avl\u00f8pssystemet n\u00e5r radioaktiviteten er under gitte grenseverdier i forskriften om forurensningslovens anvendelse p\u00e5 radioaktiv forurensning og radioaktivt avfall. S\u00f8knaden omfatter derfor ikke utslipp av radioaktive stoffer til avl\u00f8p. Aktivering av grunnvann og grunn All radioaktivitet i grunnvann og alle aktiverte elementer i grunnen vil p\u00e5 det meste ha en spesifikk aktivitet p\u00e5 0,1 % av sine respektive grenseverdier i forskriften. Skjermingsbarrierene i alle relevante deler av protonbygget er konstruert s\u00e5 tykke at man unng\u00e5r aktivering av grunnvannet eller grunnen under anlegget. 1 Halveringstiden er tiden det tar f\u00f8r aktiviteten er redusert til halvparten av den opprinnelige aktiviteten. Postadresse Postal address: Bes\u00f8ksadresse Office: Swift address: UNBANOKK Postboks 329 Sk\u00f8yen Grini n\u00e6ringspark 13 Bankkonto Bank account: NO-0213 Oslo, Norway 1361 \u00d8ster\u00e5s, Norway 8276 01 00494 T +47 67 16 25 00 dsa.no IBAN: NO76 8276 01 00494 F +47 67 14 74 07 dsa@dsa.no Org.nr.: 867 668 292 Str\u00e5ledose Totalt estimert str\u00e5ledose er ca. 1 \u03bcSv/\u00e5r ved utslippspunktene (toppen av ventilasjonspipene). Forutsatt at Helse Bergen HF etterlever utslippsreduserende tiltak vil dose til allmennhet, beboere i n\u00e6rmilj\u00f8 og ytre milj\u00f8 v\u00e6re innenfor akseptable omr\u00e5der if\u00f8lge deres risikovurdering. Bortfall av ventilasjon er tatt med i endelig vurdering n\u00e5r det gjelder risiko for allmennhet og milj\u00f8. Norsk str\u00e5levernlovgivning angir at hver enkelt virksomhet skal begrense eksponering av allmennhet og ikke-yrkeseksponerte til 0,25 mSv/\u00e5r, jf. str\u00e5levernforskriften \u00a7 6 fjerde ledd. P\u00e5f\u00f8lgende dose fra utslippet p\u00e5 1 \u03bcSv/\u00e5r er under 0,4 % av denne verdien. S\u00f8knaden er delvis unntatt offentlighet, jf. offentleglova \u00a7 13 tredje ledd, jf. forvaltningsloven \u00a7 13 f\u00f8rste ledd nr. 2. Rapportene fra Meissner er derfor ikke vedlagt. Vi ber om at eventuelle kommentarer sendes DSA senest innen 01.07.2024. Kommentarer kan med fordel sendes elektronisk til dsa@dsa.no med referansenummer 23/03527. Kommentarene vil bli vurdert i forbindelse med behandlingen av s\u00f8knaden. For ytterligere opplysninger viser vi til s\u00f8knaden samt tilh\u00f8rende vedlegg som ligger p\u00e5 v\u00e5re nettsider, www.dsa.no, under fanemenyen \u00abH\u00f8ringer og tillatelser\u00bb. Med hilsen Elin Ohlin Shawn Christopher Apan seksjonssjef r\u00e5dgiver Dokumentet er godkjent elektronisk. Liste over mottakere: BERGEN KOMMUNE STATSFORVALTAREN I VESTLAND ULRIKEN TAUBANESELSKAP AS STIFTELSEN HAUKELANDSBAKKEN STUDENTHEIM SAMEIET MONTANA TERRASSE Liste over kopimottakere: HELSE BERGEN HF HELSE BERGEN HF, Tone Nyb\u00f8 Side Page 2 / 2 "
}