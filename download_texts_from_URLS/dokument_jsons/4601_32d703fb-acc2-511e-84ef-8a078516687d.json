{
  "dokument_id": "32d703fb-acc2-511e-84ef-8a078516687d",
  "doc_type": "case_minutes",
  "kommune": 4601,
  "tittel": "Saksprotokoll UNGR, 14082024, Sak 78/24, Innspill til stortingsmelding om allmennlegetjenesten.",
  "url": "https://bergen.kommune.no/politikere-utvalg/api/fil/bk360/10958743/Innstilling-vedtak-Innspill-til-stortingsmelding-om-allmennlegetjenesten-",
  "tekst": "Innspill til stortingsmelding om allmennlegetjenesten. Ungdomsr\u00e5det behandlet saken i m\u00f8tet 14.08.2024 sak 78/24 og fattet f\u00f8lgende vedtak: Ungdomsr\u00e5det ser det som et stort problem at allmennlegetjenesten, slik den fungerer i dag, mangler kapasitet og dekning. Samtidig opplever elever p\u00e5 videreg\u00e5ende skole lange k\u00f8er for \u00e5 f\u00e5 legeerkl\u00e6ringer som dokumentasjon for frav\u00e6r, selv ved enkle sykdommer hvor de selv kan vurdere om de er friske nok til \u00e5 g\u00e5 p\u00e5 skolen. Ved \u00e5 gi andre, som for eksempel helsesykepleiere ved skolene, mulighet til \u00e5 skrive ut legeerkl\u00e6ringer, og samtidig innf\u00f8re en ordning der elever eller foresatte kan skrive egenmelding, vil man kunne avlaste fastlegene og gj\u00f8re det mer praktisk for elevene. Ungdomsr\u00e5dets behandling Saksordf\u00f8rergruppen forberedte og presenterte saken i m\u00f8tet. Uttalelsen og merknadene er et produkt av diskusjon i r\u00e5det. Forslag til vedtak: Saken legges frem uten forslag til vedtak "
}