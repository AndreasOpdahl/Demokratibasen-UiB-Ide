{
  "dokument_id": "3900c02d-dae1-5658-9d8e-9458565e1f58",
  "doc_type": "case_minutes",
  "kommune": 4601,
  "tittel": "Saksprotokoll UMBY, 06062024, Sak 159/24, Representantforslag fra Katrine N\u00f8dtvedt og Thor Haakon Bakke (MDG) om omr\u00e5det rundt Jernbanestasjonen.",
  "url": "https://bergen.kommune.no/politikere-utvalg/api/fil/bk360/10603450/Innstilling-vedtak-Representantforslag-fra-Katrine-Nodtvedt-og-Thor-Haakon-Bakke-MDG-om-omradet-rundt-Jernbanestasjonen-",
  "tekst": "Representantforslag fra Katrine N\u00f8dtvedt og Thor Haakon Bakke (MDG om omr\u00e5det rundt Jernbanestasjonen. Utvalg for milj\u00f8 og byutvikling behandlet saken i m\u00f8tet 06.06.2024 sak 159/24 og avga f\u00f8lgende innstilling: Forslaget avvises med bakgrunn i byr\u00e5dets svar. Utvalg for milj\u00f8 og byutviklings behandling F\u00f8lgende representanter tok ordet: Katrine Berg N\u00f8dtvedt (MDG), Rebekka Helle Stensb\u00f8 (H), Geir Steinar Dale (A), Andreas Madsen Berg (SV), Mailiss Solheim-\u00c5kerblom (R). Forslag fremsatt i utvalget: Rebekka Helle Stensb\u00f8 (H) fremsatte p\u00e5 vegne av H, FrP, BL, INP og Sp f\u00f8lgende alternative forslag til vedtak: Forslaget avvises med bakgrunn i byr\u00e5dets svar. Andreas Madsen Berg (SV) fremsatte p\u00e5 vegne av SV f\u00f8lgende tilleggsforslag i 2 punkter: 1. I forbindelse med realisering av ny sykkelvei p\u00e5 strekningen Lungeg\u00e5rdskaien - Kaigaten er det viktig at det etableres en kryssl\u00f8sning i Kaigaten/str\u00f8mgaten som legger til rette for en fremtidig sykkelvei i Str\u00f8mgaten. 2. Bystyret viser til vedtak i bystyresak 191/18 og etterlyser saken vedtaket ber om. Mailiss Solheim-\u00c5kerblom (R) fremsatte p\u00e5 vegne av R f\u00f8lgende tilleggsforslag: Bystyret ber byr\u00e5det starte et pr\u00f8veprosjekt med stenging av Str\u00f8mgaten for biltrafikk (utenom nyttekj\u00f8ret\u00f8y) mellom Str\u00f8mgaten 19 og Kong Oscars gate 68 (se illustrasjon). Bystyret vurderer det slik at det er tilstrekkelig plass til avsettingssone og taxiholdeplass ved inngang til jernbanestasjonen fra Zander Kaaes gate. Bystyret ber derfor byr\u00e5det jobbe for \u00e5 utvide fortau i Str\u00f8mgaten, hvor det i dag er avsettingssone utenfor jernbanestasjonen, og etablere ramper for tilkomst med rullestol, samt tyverisikker sykkelparkering. Katrine Berg N\u00f8dtvedt (MDG) fremsatte p\u00e5 vegne av MDG f\u00f8lgende alternative forslag til vedtak: \u2022 Bystyret ber byr\u00e5det sette i gang et prosjekt for \u00e5 oppgradere l\u00f8sningene for avsettingssonen ved Jernbanestasjonen i Str\u00f8mgaten, og drosjeholdeplassen i Zander Kaas gate \u2022 Bystyret ber byr\u00e5det fjerne parkeringsplassen markert som 1a p\u00e5 figur 1 i byr\u00e5dets svar \u2022 Bystyret ber byr\u00e5det bedre skiltingen til St. J\u00f8rgens hage \u2022 Bystyret ber byr\u00e5det arbeide opp mot nasjonale myndigheter for \u00e5 f\u00e5 p\u00e5 plass en nullutslippssone som innbefatter omr\u00e5det rundt Jernbanestasjonen \u2022 Bystyret ber byr\u00e5det stramme opp veikryssene i omr\u00e5det Merknader fremsatt i utvalget: Katrine Berg N\u00f8dtvedt (MDG) fremsatte p\u00e5 vegne av MDG f\u00f8lgende merknader: Merknad 1 Bystyret merker seg at midlene til riving av S\u00f8lvvarefabrikken er avsatt i Milj\u00f8l\u00f8ftet sin handlingsplan, men omr\u00e5det m\u00e5 fremdeles opparbeides med park, bytr\u00e6r og andre gr\u00f8nne kvaliteter. Bystyret ber byr\u00e5det sette av midler til dette i budsjettet for 2025. Merknad 2 Bystyret merker seg at byr\u00e5det i revidert budsjett for 2024 melder at de mangler kapasitet til \u00e5 f\u00f8lge opp arbeidet med \u201cDen gr\u00f8nne akse\u201d, og ber byr\u00e5det styrke forvaltningen for \u00e5 sikre et mer attraktivt bymilj\u00f8 i sentrum. Votering: Alternativt forslag til vedtak fra H, FrP, BL, INP og Sp, fremsatt av Rebekka Helle Stensb\u00f8 (H) ble tiltr\u00e5dt med 9 stemmer (H, FrP, BL, INP, Sp). Alternativt forslag til vedtak fra MDG, fremsatt av Katrine Berg N\u00f8dtvedt (MDG) fikk 8 stemmer (A, SV, MDG, R, KrF). Tilleggsforslag punkt 1 fra SV, fremsatt av Andreas Madsen Berg (SV) fikk 7 stemmer (A, SV, MDG, R, KrF). Tilleggsforslag punkt 2 fra SV, fremsatt av Andreas Madsen Berg (SV) fikk 3 stemmer (SV, R). Tilleggsforslag fra R, fremsatt av Mailiss Solheim-\u00c5kerblom (R) fikk 4 stemmer (SV, MDG, R). Merknad 1-2 fra MDG, fremsatt av Katrine Berg N\u00f8dtvedt (MDG) fikk 7 stemmer (A, SV, MDG, R). Forslagsstillers forslag til vedtak: 1. Bystyret ber byr\u00e5det innf\u00f8re tiltak for \u00e5 redusere og bedre trafikksituasjonen rundt Jernbanestasjonen, for eksempel: - Fjerne parkeringsplassen s\u00f8r for Marken 37. - Redusere gateparkering i omr\u00e5det, men beholde og finne gode l\u00f8sninger for HC-parkering. - Redusere trafikken i sentrum generelt, og omr\u00e5det rundt Jernbanestasjonen spesielt. - Vurdere nye skiltplaner og kj\u00f8rem\u00f8nstre i omr\u00e5det for \u00e5 redusere konfliktniv\u00e5et med myke trafikanter. - Vurdere nye l\u00f8sninger for \u00abdrop-off\u00bb-sone og taxiholdeplass ved 2 Jernbanestasjonen. 2. Bystyret ber byr\u00e5det permanent ruste opp uteoppholdsarealet knyttet til Str\u00f8mgaten 5 (gamle Kunsth\u00f8gskolen). 3. Bystyret ber byr\u00e5det bedre tilkomsten til St. J\u00f8rgens hage, uten \u00e5 komme i konflikt med kulturmilj\u00f8. 4. Bystyret ber byr\u00e5det sikre rask fremdrift i gjennomf\u00f8ringen av bystyrevedtaket om rivning av Kaigaten 1 (S\u00f8lvvarefabrikken) for \u00e5 bedre forholdene for kulturminnene, anlegge park og gi mer rom til myke trafikanter. 5. Bystyret ber byr\u00e5det plante flere bytr\u00e6r i omr\u00e5det rundt Jernbanestasjonen. 6. Bystyret ber byr\u00e5det g\u00e5 i dialog med private og ideelle akt\u00f8rer i omr\u00e5det for \u00e5 identifisere og gjennomf\u00f8re flere tiltak for \u00e5 bedre bylivet. 3 "
}