{
  "dokument_id": "b8f82604-151f-54f5-a168-88b52fe3d9bb",
  "doc_type": "case_minutes",
  "kommune": 4601,
  "tittel": "Saksprotokoll UMBY, 25042024, Sak 128/24, Handlingsplan for trafikksikkerhet 2024-2025, kommunale veier",
  "url": "https://bergen.kommune.no/politikere-utvalg/api/fil/bk360/10353836/Innstilling-vedtak-Handlingsplan-for-trafikksikkerhet-2024-2025-kommunale-veier",
  "tekst": "Handlingsplan for trafikksikkerhet 2024-2025, kommunale veier Utvalg for milj\u00f8 og byutvikling behandlet saken i m\u00f8tet 25.04.2024 sak 128/24 og avga f\u00f8lgende innstilling: 1. Handlingsplan for trafikksikkerhet 2024-2025, kommunale veier vedtas. 2. Planen danner grunnlag for prioritering av kommunens innsats p\u00e5 omr\u00e5dene som omfattes. Tiltak i planen som ikke kan gjennomf\u00f8res innenfor gjeldende budsjettrammer, m\u00e5 vurderes i forbindelse med \u00e5rlige fremlegg av budsjett/rullering av handlings- og \u00f8konomiplan. Utvalg for milj\u00f8 og byutviklings behandling F\u00f8lgende representanter tok ordet: Andreas Madsen Berg (SV), Geir Steinar Dale (A), Trond Tystad (BL), Ingrid Nergaard Fjeldstad (V). Forslag fremsatt i utvalget: Andreas Madsen Berg (SV) fremsatte p\u00e5 vegne av SV f\u00f8lgende utsettelsesforslag: Saken utsettes til et senere UMBY m\u00f8te. Ved behandling av saken ber utvalget om at byr\u00e5den presenterer saken for utvalget og at alle FAU i kommunen varsles om at saken st\u00e5r p\u00e5 sakskartet. Utsettelsesforslag fra SV, fremsatt av Andreas Madsen Berg (SV) fikk 8 stemmer (A, SV, MDG, V, R), og var dermed falt. Merknader fremsatt i utvalget: Chris J\u00f8rgen Knudsen R\u00f8dland (H) fremsatte p\u00e5 vegne av Eldrer\u00e5det f\u00f8lgende merknad: Kommunen b\u00f8r informera aktivt om planen i ulike forum, t.d. p\u00e5 heimesida til kommunen, skuleverket og interesseorganisasjonar for eldre. Chris J\u00f8rgen Knudsen R\u00f8dland (H) fremsatte p\u00e5 vegne av Ungdomsr\u00e5det f\u00f8lgende merknad: Ungdomsr\u00e5det kom med innspill til handlingsplanen v\u00e5ren 2023. Der ytret r\u00e5det bekymring for trafikksikkerheten ifm dropsoner, s\u00e6rlig rundt Kyrkjekrinsen skole. De l\u00f8sningene som handlingsplanen tilbyr som alternative dropsoner rundt Kyrkjekrinsen skole, er ikke gode nok. For \u00e5 kunne bruke disse plassene som dropsone, m\u00e5 man krysse, rygge og snu p\u00e5 gangveier, f.eks ved bedehuset, eller kj\u00f8re inn p\u00e5 omr\u00e5der som ikke har fortau, som ved Kvik. Dette gj\u00f8r skoleveien for elevene betydelig mer utrygg. Trafikkstasjonen er ikke et godt alternativ heller, da det ikke tilrettelagt for gange. Samtidig er det mye trafikk, deriblant tunge kj\u00f8ret\u00f8y som skal p\u00e5 kontroll. Votering: Innstillingen punkt 1-2 ble tiltr\u00e5dt enstemmig. Merknad fra Eldrer\u00e5det fremsatt av Chris J\u00f8rgen Knudsen R\u00f8dland (H) fikk 0 stemmer. Merknad fra Ungdomsr\u00e5det fremsatt av Chris J\u00f8rgen Knudsen R\u00f8dland (H) fikk 0 stemmer. Byr\u00e5det behandlet saken i m\u00f8tet 04.04.2024 sak 95/24 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende. 2 "
}