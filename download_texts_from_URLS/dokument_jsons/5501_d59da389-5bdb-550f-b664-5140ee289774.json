{
  "dokument_id": "d59da389-5bdb-550f-b664-5140ee289774",
  "doc_type": "case_attachment",
  "kommune": 5501,
  "tittel": "Varsel om endring etter forenklet prosess - Plan 1932 Detaljregulering BK13 Nordmannsg\u00e5rden",
  "url": "https://innsyn.tromso.kommune.no/application/getMoteDokument?dokid=2001948421",
  "tekst": "Adresseinformasjon fylles inn ved ekspedering. Se mottakerliste nedenfor. Deres ref. V\u00e5r ref. Saksbehandler Dato HENV-24/02307-2 Maria Wilhelmsen 06.12.2024 Varsel om endring etter forenklet prosess - Plan 1932 Detaljregulering BK13 Nordmannsg\u00e5rden Eiendom (gnr/bnr/fnr/snr): 18 / 20 / 0 / 0 70\u00b0N Arkitektur AS, p\u00e5 vegne av Coop Nord SA, har fremmet forslag til endring i plan 1932 Detaljregulering BK13 Nordmannsg\u00e5rden. Gjeldende plan ble vedtatt 25.01.2023. Forslaget Ved s\u00f8knad om realisering av detaljreguleringen har det fremkommet behov for mindre justeringer i planbestemmelsene knyttet til beregning av BRA i bygninger med stor romh\u00f8yde. I tillegg \u00f8nskes bestemmelse om kjeller fjernet, da denne ikke er aktuell. Planendring etter forenklet prosess Etter plan- og bygningsloven \u00a7 12-14 annet ledd, kan det vedtak endringer i reguleringsplan etter forenklet prosess. Bestemmelsens annet og tredje ledd lyder: \u00abKommunestyret kan delegere myndigheten til \u00e5 treffe vedtak om endringer i reguleringsplan n\u00e5r endringene i liten grad vil p\u00e5virke gjennomf\u00f8ringen av planen for \u00f8vrig, ikke g\u00e5r utover hovedrammene i planen, og heller ikke ber\u00f8rer hensynet til viktige natur- og friluftsomr\u00e5der. F\u00f8r det treffes likt vedtak, skal saken forelegges ber\u00f8rte myndigheter, og eierne og festerne av eiendommer som direkte ber\u00f8res av vedtaket, og andre ber\u00f8rte, skal gis anledning til \u00e5 uttale seg. Jf. for \u00f8vrig \u00a7 1-9.\u00bb Troms\u00f8 kommune ved Byutvikling vurderer at endringene, redegjort for nedenfor, i liten grad vil p\u00e5virke gjennomf\u00f8ringen av planen, at endringene ikke g\u00e5r ut over hovedrammene i planen og at de heller ikke ber\u00f8rer hensynet til viktige natur- og friluftsomr\u00e5der. Slik kommunen vurderer det er vilk\u00e5rene for planendring etter forenklet prosess oppfylt, jf. pbl. \u00a7 12-14 annet ledd. P\u00e5 denne bakgrunn forh\u00e5ndsvarsles endring av plan 1932 etter forenklet prosess. Vi ber ber\u00f8rte sektormyndigheter og andre om \u00e5 uttale seg innen 20.12.2024. Prosessen videre innbefatter at Byutvikling vil foreta gjennomgang og vurdering av innkomne merknader. Forutsatt at saken fortsatt vurderes \u00e5 kunne gjennomf\u00f8res etter forenklet prosess, legges den fram for KOBY (kommune- og byutviklingsutvalget) uten ytterligere varsel. KOBY vil avgj\u00f8re om forslaget til endring skal vedtas. Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Org.nr.: Foretaksregisteret NO 940 101 808 MVA Telefon: 77 79 00 00 Forslag til planendring og byutviklings vurderinger Ved s\u00f8knad om realisering av plan 1932 detaljregulering BK13 Nordmannsg\u00e5rden har det fremkommet behov for et tilleggspunkt i planbestemmelse 1.2 bokstav c), f\u00f8rste kulepunkt, i tillegg \u00f8nskes andre kulepunkt fjernet. Beskrivelse av endring og konsekvens av endringer Beregning av BRA Gjeldende reguleringsbestemmelse punkt 1.2 bokstav c) f\u00f8rste kulepunkt lyder: \u00abMaksimalt tillatt BRA og byggeh\u00f8yde innenfor byggeomr\u00e5det er angitt i plankartet\u00bb Illustrasjon 1 \u2013 gjeldende plankart hvor maksimal utnyttelse BRA=1750m2 og maks h\u00f8yde c +24,5 fremg\u00e5r for felt BN. 2 Illustrasjon 2 \u2013 uteromsplan hvor det er illustrert n\u00e6ringsbygg med grunnflate p\u00e5 829,5 m2. Da det i planbestemmelsene ikke er presisert hvordan man skal beregne BRA for rom med stor takh\u00f8yde, vil byggets 1. etasje medregnes flere ganger, det skapes et imagin\u00e6rt plan. Hensikten med endringen er \u00e5 muliggj\u00f8re at bygget kan etableres med grunnflate slik det fremg\u00e5r av uteromsplanen (illustrasjon 2) og med h\u00f8yde som fremg\u00e5r av plankartet (illustrasjon 1). Reguleringsform\u00e5l, areal og byggeh\u00f8yder endres ikke. Planbestemmelse 1.2. bokstav c) tilf\u00f8yes nytt kulepunkt hvor det fremg\u00e5r: BRA beregnes uten tillegg for tenkte plan hver tredje meter. Fjerning av 1.2 bokstav c), andre kulepunkt I gjeldende reguleringsbestemmelse punkt 1.2 bokstav c) andre kulepunkt fremg\u00e5r: \u00abPlan som har himling lavere enn terrenget (kjelleretasje) regnes ikke med i bygningens bruksareal.\u00bb Bestemmelsen fremst\u00e5r som overfl\u00f8dig, og \u00f8nskes fjernet. 3 Oppsummering De \u00f8nskede endringene av detaljreguleringen vil ikke ha innvirkning p\u00e5 planens hovedramme, ei heller p\u00e5virke gjennomf\u00f8ringen av planen. Endringene har ikke virkning for viktig infrastruktur eller natur- og friluftsinteresser. Merknader til forslaget m\u00e5 v\u00e6re sendt/levert til kommunen innen 20.12.2024. Byutvikling vil etter fristens utl\u00f8p foreta merknadsbehandling og ta stilling til om forslag til vedtak skal legges frem for KOBY for politisk behandling. Med hilsen Ragni L\u00f8kholm Ramberg Anne-Marte T\u00f8gersen Seksjonsleder Byutvikling enhetsleder Seksjon for byutvikling, adm Seksjon for byutvikling, byggesak Dokumentet er elektronisk godkjent og har ingen signatur Vedlegg: 1932_BN_planinitiativ_20241121 Mottakere: TROMS\u00d8 KOMMUNE STATSFORVALTEREN I TROMS OG FINNMARK Vivian Hals Cato Jensen Ragnhild Janis Stenset Frode Arnfinn Johan Jenssen John Ragnar Hansen Hedvig Aud Jensen Andreas Nilsen Greta Rosudottir Hugo Ellingsen FL\u00d8YLIA AS Kristian Eidesen Arild Solhaug Elisabeth Th\u00f8rring Dalsb\u00f8 Marianne Karlsen Finn-Arne Egeness SAMEIET FL\u00d8YLIA BK21/22 Kopi til: 70 GRADER N ARKITEKTUR AS COOP NORD SA TROMS FYLKESKOMMUNE PLAN OG KULTUR 4 "
}