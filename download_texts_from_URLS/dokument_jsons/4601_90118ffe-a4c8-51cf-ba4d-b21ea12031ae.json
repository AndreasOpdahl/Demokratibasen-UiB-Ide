{
  "dokument_id": "90118ffe-a4c8-51cf-ba4d-b21ea12031ae",
  "doc_type": "case_attachment",
  "kommune": 4601,
  "tittel": "L\u00e5ste heiser ved skoler i Bergen. Sp\u00f8rsm\u00e5l fra kommunalt r\u00e5d for personer med funksjonsnedsettelse",
  "url": "https://bergen.kommune.no/politikere-utvalg/api/fil/bk360/12039932/Laste-heiser-ved-skoler-i-Bergen-Sporsmal-fra-kommunalt-rad-for-personer-med-funksjonsnedsettelse",
  "tekst": " Kommunalt r\u00e5d for personer med funksjonsnedsettelse Til Intern korrespondanse Byr\u00e5dsavdeling for barnehage og skole V\u00e5r referanse: 2025/38388-8 Saksbehandler: Ragnhild Hvoslef Kr\u00fcger Fra Dato: 5. februar 2025 Kommunalt r\u00e5d for personer med funksjonsnedsettelse L\u00e5ste heiser ved skoler i Bergen. Sp\u00f8rsm\u00e5l fra kommunalt r\u00e5d for personer med funksjonsnedsettelse Til m\u00f8tet 28. januar hadde KRPF mottatt ett brev fra Norges Handikapforbund om l\u00e5ste heiser p\u00e5 skoler i Bergen, se vedlagte brev. R\u00e5det behandlet brevet under sak 18/25 Skriftlige orienteringer. Utfordringen med l\u00e5ste heiser p\u00e5 skoler i Bergen er godt kjent for mange representanter i r\u00e5det og r\u00e5det vil st\u00f8tte brevet fra Norges handikapforbund. Skolene i Bergen kan ikke anses \u00e5 v\u00e6re universelt utformet dersom man m\u00e5 be om hjelp til \u00e5 bruke heisen. Ett av prinsippene for universell utforming er nettopp at man skal kunne bruke l\u00f8sningen uten \u00e5 be om spesiell hjelp. R\u00e5det vil be om en tilbakemelding p\u00e5 om heisene p\u00e5 skolene i Bergen er l\u00e5ste eller ikke og hva som gj\u00f8res for \u00e5 rette det opp dersom de er l\u00e5st. Med hilsen Kommunalt r\u00e5d for personer med funksjonsnedsettelse Sonja Ljostveit - leder Ragnhild Hvoslef Kr\u00fcger - seniorr\u00e5dgiver Dokumentet er godkjent elektronisk. "
}