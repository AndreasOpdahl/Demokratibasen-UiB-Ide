{
  "dokument_id": "d67d2bd9-0459-5429-8182-8f099c9adbaf",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 04092024, Sak 295/24, H\u00f8ringsuttalelse til forslag til endringer i spillemiddelordningen for anlegg til idrett og fysisk aktivitet",
  "url": "https://bergen.kommune.no/politikere-utvalg/api/fil/bk360/11096639/Innstilling-vedtak-Horingsuttalelse-til-forslag-til-endringer-i-spillemiddelordningen-for-anlegg-til-idrett-og-fysisk-aktivitet",
  "tekst": "H\u00f8ringsuttalelse til forslag til endringer i spillemiddelordningen for anlegg til idrett og fysisk aktivitet Bergen bystyre behandlet saken i m\u00f8tet 04.09.2024 sak 295/24 og fattet f\u00f8lgende vedtak: Bergen kommune avgir h\u00f8ringsuttalelser til \u00abH\u00f8ring \u2013 forslag til endringer av den statlige spillemiddelordningen\u00bb slik den fremkommer av byr\u00e5dets forslag til h\u00f8ringsuttalelse, med f\u00f8lgende tillegg: Forslag 25, punkt 4.6 Tredje avsnitt endres til: Det er riktig, som departementet p\u00e5peker, at mange s\u00f8kere starter \u00e5 bygge selv om de m\u00e5 vente noen \u00e5r p\u00e5 \u00e5 motta spillemidler. Bergen kommune vurderer dette mer positivt enn departementet, selv om et \u00f8kt renteniv\u00e5 gj\u00f8r det mer krevende for s\u00f8kere \u00e5 mellomfinansiere anlegg mens de venter p\u00e5 spillemidler. I en ordning der det er mindre sikkert at s\u00f8knader vil n\u00e5 fram, vil prosjekter bli utsatt eller avsluttet. Bergen kommune understreker at det fortsatt er et stort behov for flere idrettsanlegg og mener regjeringen b\u00f8r arbeide for at ordningen blir regelstyrt \u2013 ikke rammestyrt. Merknad 1 Bergen kommune understreker at hensikten med endringer i spillemiddelordningen m\u00e5 v\u00e6re \u00e5 f\u00e5 bygget flere idrettsanlegg og forbedre vedlikeholdet av eksisterende. Merknad 2 Bergen kommune mener endringer i spillemiddelordningen m\u00e5 ses i sammenheng med den planlagte h\u00f8ringen p\u00e5 Nasjonanleggsordningen og momskompensasjonsordningen. Merknad 3 Bystyret viser til Idrettsr\u00e5det sine innspill og mener det er behov for et stort nasjonalt anleggspolitisk program som skal gi ekstra spillemidler til utvalgte enkelt anlegg og anleggstyper. Bergen bystyres behandling F\u00f8lgende representanter tok ordet: Vasan Singaravel (H), Linn Kristin Eng\u00f8 (A). Merknader fremsatt i bystyret: Linn Kristin Eng\u00f8 (A) fremsatte p\u00e5 vegne av A f\u00f8lgende merknad: Bystyret viser til Idrettsr\u00e5det sine innspill og mener det er behov for et stort nasjonalt anleggspolitisk program som skal gi ekstra spillemidler til utvalgte enkelt anlegg og anleggstyper. Votering: Innstillingen ble vedtatt enstemmig. Merknad 1-2 fra innstillingen ble vedtatt enstemmig. Merknad 3 fra innstillingen fikk 32 stemmer (A, SV, MDG, V, R, KrF), og var dermed falt. Merknad fra A, fremsatt av Linn Kristin Eng\u00f8 (A), ble vedtatt enstemmig. Merknad 4 fra innstillingen ble ikke votert over da uttalelser til h\u00f8ringsforslaget fra Vestland idrettskrets og Idrettsr\u00e5det i Bergen er oversendt som et tilleggsnotat. Utvalg for finans, kultur og n\u00e6ring hadde saken til orientering i m\u00f8tet 21.08.2024 sak 108/24: Utvalg for finans, kultur og n\u00e6ring tok saken til orientering. Utvalg for barnehage, skole og idrett innstiller til bystyret. Utvalg for barnehage, skole og idrett behandlet saken i m\u00f8tet 20.08.2024 sak 68/24 og avga f\u00f8lgende innstilling: Bergen kommune avgir h\u00f8ringsuttalelser til \u00abH\u00f8ring \u2013 forslag til endringer av den statlige spillemiddelordningen\u00bb slik den fremkommer av byr\u00e5dets forslag til h\u00f8ringsuttalelse, med f\u00f8lgende tillegg: Forslag 25, punkt 4.6 Tredje avsnitt endres til: Det er riktig, som departementet p\u00e5peker, at mange s\u00f8kere starter \u00e5 bygge selv om de m\u00e5 vente noen \u00e5r p\u00e5 \u00e5 motta spillemidler. Bergen kommune vurderer dette mer positivt enn departementet, selv om et \u00f8kt renteniv\u00e5 gj\u00f8r det mer krevende for s\u00f8kere \u00e5 mellomfinansiere anlegg mens de venter p\u00e5 spillemidler. I en ordning der det er mindre sikkert at s\u00f8knader vil n\u00e5 fram, vil prosjekter bli utsatt eller avsluttet. Bergen kommune understreker at det fortsatt er et stort behov for flere idrettsanlegg og mener regjeringen b\u00f8r arbeide for at ordningen blir regelstyrt \u2013 ikke rammestyrt. Merknad 1 Bergen kommune understreker at hensikten med endringer i spillemiddelordningen m\u00e5 v\u00e6re \u00e5 f\u00e5 bygget flere idrettsanlegg og forbedre vedlikeholdet av eksisterende. Merknad 2 Bergen kommune mener endringer i spillemiddelordningen m\u00e5 ses i sammenheng med den planlagte h\u00f8ringen p\u00e5 Nasjonanleggsordningen og momskompensasjonsordningen. Merknad 3 Bergen kommune er bekymret for at den varslede styrkingen av st\u00f8tte og andel midler til n\u00e6rmilj\u00f8ordningen kombinert med l\u00f8pende saksbehandling vil svekke behovsvurderingene og potensielt g\u00e5 negativt utover spillemidler innvilget til idrettsanlegg. Merknad 4 Utvalg for barnehage, skole og idrett ber om at byr\u00e5det innhenter uttalelser til h\u00f8ringsforslaget fra Vestland idrettskrets og Idrettsr\u00e5det i Bergen f\u00f8r bystyrets behandling av saken. Byr\u00e5det behandlet saken i m\u00f8tet 08.08.2024 sak 228/24 Byr\u00e5det innstiller til bystyret \u00e5 fatte f\u00f8lgende vedtak: Bergen kommune avgir h\u00f8ringsuttalelser til \u00abH\u00f8ring \u2013 forslag til endringer av den statlige spillemiddelordningen\u00bb slik den fremkommer av byr\u00e5dets forslag til h\u00f8ringsuttalelse. 2 "
}