{
  "dokument_id": "2126f191-d2af-5ead-acc5-b59691afac99",
  "doc_type": "case_attachment",
  "kommune": 4601,
  "tittel": "Fagnotat, datert 18.03.2024",
  "url": "https://bergen.kommune.no/politikere-utvalg/api/fil/bk360/10120796/Fagnotat-datert-18-03-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/11234-4 (Arbeidssted) Saksbehandler: Birgit Hereid Berge Dato: 18.03.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 41/330/0/0 Paradis, klage p\u00e5 avslag, flytebrygge PART Arkitektur AS ved Martin Sande p\u00e5 vegne av tiltakshaver Jostein Hvem klager? Hauken i klage datert 20.02.2024. Etablering av en flytebrygge med landgang, bredde en meter og lengde Tiltaket p\u00e5 totalt 12 meter. Avslag, datert 30.01.2024, fordi tiltaket er i strid med kommuneplanens Vedtaket arealdel \u00a7 32.9.1 om kombinerte form\u00e5l i sj\u00f8 og vassdrag. Tiltaket krever dispensasjon fra bestemmelsen. Eiendommen omfattes av reguleringsplan nummer 7040013, Fana. gnr. 41 bnr. 100, 425, 805 mfl., Hopsneset/ Catrineholm, stadfestet 17.06.2005 og er regulert til omr\u00e5de for naust. I kommunedelplan for Fana. KDP Ny-Paradis, Hop, Nesttun, Nesttun Vest er eiendommen vist Planstatus som annet byggeomr\u00e5de. Kommuneplanens arealdel (KPA2018) viser eiendommen som bebyggelse og anlegg -Naust og den ligger innenfor hensynssonene funksjonell strandsone og vei st\u00f8y - r\u00f8d sone og gul sone. Tiltaket krever dispensasjon fra KPA \u00a7 32.9.1 om kombinerte form\u00e5l i sj\u00f8 og vassdrag. Klageren gj\u00f8r i hovedsak gjeldende at det er gjort saksbehandlingsfeil i Klagegrunner saken og at det er grunnlag for \u00e5 gi dispensasjon. Behov for ytterligere Nei. saksbehandling ved eventuell omgj\u00f8ring Anbefalt vedtak Vedtak datert 30.01.2024 opprettholdes. Klagen tas ikke til f\u00f8lge. Med hilsen Plan- og bygningsetaten Ulf S\u00e6terdal Avdelingsleder Tarje Iversen Wanvik Etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken Ansvarlig s\u00f8ker Alutec AS s\u00f8kte den 15.09.2023 om utlegging av en leddet utrigger med en bredde p\u00e5 en meter og lengde p\u00e5 12 meter. Tiltakshaver er Jostein Hauken. Ansvarlig s\u00f8ker opplyste at s\u00f8knaden er nabovarslet i samsvar med plan- og bygningsloven \u00a7 21-3, og det er kommet merknader fra eier av eiendommen gnr. 41 bnr. 903, Sidsel Gjerding. Merknaden g\u00e5r i hovedsak ut p\u00e5 at st\u00f8rrelsen p\u00e5 flytebryggen vil sette store begrensninger mht. utnyttelse av farvannet utenfor eiendommen. Plan- og bygningsetaten sendte mangelbrev til ansvarlig s\u00f8ker 20.09.2023 hvor vi etterspurte dispensasjonss\u00f8knad fra kommuneplanens arealdel \u00a7 32.9.1 om kombinerte form\u00e5l i sj\u00f8 og vassdrag. Ansvarlig s\u00f8ker sendte dispensasjonss\u00f8knaden til kommunen 17.11.2023. S\u00f8knaden er utarbeidet av PART Arkitektur AS. Plan- og bygningsetaten sendte saken til uttalelse til bymilj\u00f8etaten og Statsforvalteren i Vestland i brev av 29.11.2023. Statsforvalteren i Vestland kom med uttalelse i saken 19.12.2023 hvor det kommer frem at embetet frar\u00e5der at kommunen gir dispensasjon for tiltaket. Bymilj\u00f8etaten kom med uttalelse i saken 12.01.2024 hvor etaten frar\u00e5r at det gis dispensasjon. Utvalg for milj\u00f8 og byutvikling (UMBY) har fattet vedtak om at saker som omhandler tiltak i strandsonen etablert f\u00f8r 1. juli 2009 skal settes i bero inntil videre. Det foreligger ikke opplysninger om at tiltaket i denne saken er utf\u00f8rt, og tiltaket er derfor ikke omfattet av berostillelse av saker i strandsonen. Plan- og bygningsetaten avslo s\u00f8knaden i vedtak datert 30.01.2024. PART Arkitektur AS p\u00e5klagde vedtaket p\u00e5 vegne av tiltakshaver i e-post av 20.02.2024. Nabo Sidsel Gjerding kom med kommentarer til klagen i e-post av 28.02.2024. 2. Om klagen Klageren gj\u00f8r i hovedsak gjeldende at det er grunnlag for dispensasjon i denne saken. 3. Vurdering av klagen Tiltaket er avhengig av dispensasjon fra KPA \u00a7 32.9.1 om kombinerte form\u00e5l i sj\u00f8 og vassdrag som sier at inngrep og faste installasjoner ikke tillates. Vilk\u00e5rene for \u00e5 innvilge dispensasjon f\u00f8lger av plan- og bygningsloven \u00a719-2: Saksnummer KLAGE-2024/11234 Side 2 av 4 \u00abDispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene.\u00bb Hensynene bak bestemmelsen i kommuneplanen er i vedtaket beskrevet som: \u00abHovedhensynet bak byggeforbudet langs sj\u00f8 og vassdrag er \u00e5 verne strandsonen mot byggetiltak og terrenginngrep for \u00e5 sikre natur- og kulturmilj\u00f8, friluftsliv, landskap og allmennhetens interesser, samt \u00e5 hindre at tilgjengeligheten til sj\u00f8 og vassdrag reduseres. N\u00e5r det gjelder tiltak som plasseres i sj\u00f8 vil ogs\u00e5 hensyn til adkomst for n\u00e6rliggende omgivelser/eiendommer og eventuell forringelse av dette v\u00e6re i hovedfokus.\u00bb Klageren mener at vilk\u00e5rene for \u00e5 innvilge dispensasjon er oppfylt. Klageren skriver at flytebryggen skal oppf\u00f8res i Hopsbukten ved naustomr\u00e5det p\u00e5 Christineholm og at omr\u00e5det er et eksisterende naustomr\u00e5de. Det skal ikke etableres nye privatiserende byggverk og flytebryggen vil i det vesentlige f\u00f8re til bedre tilgjengelighet for brukere av eiendommen. Dette gjelder aktuelle brukere og fremtidige. Klageren mener videre at det er klart at utleggingen av bryggen ikke vil f\u00f8re til vesentlige negative konsekvenser for hensynet til naturen p\u00e5 stedet. Fagetaten er ikke enig i denne vurderingen. Flytebryggen er et byggverk i sj\u00f8en som b\u00e5de fra land- og sj\u00f8siden vil ha en privatiserende effekt. Den er lang med sine 12 meter og vil kunne endre de andre brukernes frie passasje i sj\u00f8en. Flytebryggen vil ogs\u00e5 kunne p\u00e5virke naturforholdene i sj\u00f8en. Klageren mener ogs\u00e5 at det i vedtaket er lagt vekt p\u00e5 en uriktig oppfattelse av omr\u00e5det. Det er ikke riktig at omr\u00e5det er ubebygd. Det m\u00e5 tillegges vekt at det er flere naust i umiddelbar n\u00e6rhet til eiendommen, selv om overordnede retningslinjer peker p\u00e5 en strengere praksis. Vi kan se at det er noen naust i omr\u00e5det, men som helhet fremst\u00e5r strandsonen som relativt ubebygd sammenlignet med andre steder langs Nord\u00e5svannet. Klageren er heller ikke enig i at tiltaket vil f\u00f8re til press p\u00e5 og nedbygging av Nord\u00e5svannet da det allerede eksisterer et lovlig naust med steinkaier p\u00e5 eiendommen. Fagetaten vil fremheve at adgangen til \u00e5 gi dispensasjon i strandsonen er liten. Det skal sv\u00e6rt mye til for \u00e5 innvilge dispensasjon. Selv om det er bygget et naust p\u00e5 eiendommen, vil videre tiltak p\u00e5 eiendommen kreve dispensasjon. Noen av hensynene bak bestemmelsen kan v\u00e6re svekket n\u00e5r eiendommen er bebygget, mens andre gjelder med samme tyngde, slik som hensynet til naturmangfoldet i sj\u00f8en. Dersom det innvilges nye dispensasjoner i et omr\u00e5de, kan de fort gi et signal om at andre ogs\u00e5 kan vente seg \u00e5 f\u00e5 innvilget dispensasjon. Det kommer frem av avslaget: \u00abStrandsonen rundt Nord\u00e5svannet er s\u00e6rlig verdifull for friluftsliv og naturmangfold og under sterkt press for nedbygging og privatisering. Tiltaket som oms\u00f8kt vil ytterligere bidra til dette. En utstrakt bruk av dispensasjoner er med p\u00e5 \u00e5 undergrave kommuneplanen som informasjons og avgj\u00f8relsesgrunnlag. Det er et m\u00e5l og ivareta allmenne interesser og unng\u00e5 Saksnummer KLAGE-2024/11234 Side 3 av 4 uheldig utbygging og privatisering i strandsonen. Tiltaket vurderes til \u00e5 vesentlig tilsidesette de hensyn bestemmelsene skal ivareta.\u00bb Vurderingen tiltres i klageomgangen. Vi vil ogs\u00e5 fremheve uttalelsen fra Statsforvalteren i Vestland og viser til den i sin helhet. Statsforvalteren er tydelig p\u00e5 at det ikke b\u00f8r innvilges dispensasjon i dette tilfellet. Dersom det under den politiske vurderingen av klagen skulle komme frem til at hensynene bak bestemmelsen ikke er vesentlig tilsidesatt, er sp\u00f8rsm\u00e5let om fordelene er klart st\u00f8rre enn ulempene. Vi fastholder vurderingen i avslaget om at fordelene med en dispensasjon i dette tilfellet er av privat karakter. Som det kommer frem av avslaget vil ulempene v\u00e6re at \u00abhensynet til natur- og kulturmilj\u00f8, landskap og andre allmenne interesser tilsidesettes ved at strandsone og sj\u00f8speil bygges ned\u00bb. Fagetaten kommer etter en samlet vurdering frem til fordelene ikke vil v\u00e6re klart st\u00f8rre enn ulempene ved en dispensasjon i denne saken. 4. Konklusjon Vedtak datert 30.01.2024 opprettholdes. Klagen tas ikke til f\u00f8lge. Vedlegg: 1. Oversiktskart 2. Oversiktsfoto 3. Situasjonsplan 4. Merknad fra nabo, datert 28.02.2024 5. Klage av 20.02.2024 6. Avslag, datert 30.01.2024 7. Uttalelse fra bymilj\u00f8etaten, datert 12.01.2024 8. Uttalelse fra Statsforvalteren i Vestland, datert 19.12.2023 9. S\u00f8knad om dispensasjon 10. Tegning Saksnummer KLAGE-2024/11234 Side 4 av 4 "
}