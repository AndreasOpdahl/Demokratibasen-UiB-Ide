{
  "dokument_id": "6870791f-3e48-527b-bd28-161d86b7d30a",
  "doc_type": "case_attachment",
  "kommune": 5501,
  "tittel": "Vedlegg 2 - \u00c5rsmelding 2023 DN Troms\u00f8 - sammendrag",
  "url": "https://innsyn.tromso.kommune.no/application/getMoteDokument?dokid=2001870726",
  "tekst": " \u00c5RSMELDING 2023 FOR DYREBESKYTTELSEN NORGE TROMS\u00d8 FORM\u00c5L Dyrebeskyttelsen Norge Troms\u00f8 (DBT) er en lokalavdeling av Dyrebeskyttelsen Norge (DN). DBT arbeider etter DNs vedtekter og etiske plattform. V\u00e5r viktigste oppgave er \u00e5 drive praktisk dyrevern, dvs. \u00e5 hjelpe hjeml\u00f8se og forlatte dyr, samt dyr som av andre \u00e5rsaker ikke har et egnet hjem. DBT s\u00f8ker videre \u00e5 forebygge og bekjempe dyremishandling og vanskj\u00f8tsel, samt \u00e5 fremme respekt for dyr og human behandling av tamme og ville dyr. Vi arbeider for \u00e5 spre kunnskap om dyr og dyrehold, og forst\u00e5else for dyrs naturlige behov. DBT st\u00f8tter tiltak som gj\u00f8r at dyr kan leve i samsvar med sin naturlige adferd og sine biologiske behov. I tillegg jobber vi for at b\u00e5de lokale og sentrale myndigheter skal ta \u00f8kt ansvar for dyrenes velferd. STYRET Styret ble valgt p\u00e5 \u00e5rsm\u00f8tet 25.03.23. Styret i Dyrebeskyttelsen Norge Troms\u00f8 i 2023/24 har best\u00e5tt av: Leder: Therese Simonsen Rye 1. varamedlem: Dina Lindberg Nestleder: Ida Karoline Rotnes 2. varamedlem: Stina Mari Adolfsen Styremedlem: Nora Rebecca Arwen Lyngstad Styremedlem: Werner Myrslett Styremedlem: Renathe Bergli (mammapermisjon) Styret har hatt 9 ordin\u00e6re styrem\u00f8ter i l\u00f8pet av perioden og behandlet ca. 30 styresaker. 12-14.05.23 deltok Nora, Werner og Therese p\u00e5 Dyrebeskyttelsen Norges Tillitsmannsm\u00f8te og Landsm\u00f8te p\u00e5 Gardermoen. \u00d8KONOMI DBT har lenge hatt en stabil og god \u00f8konomi, til tross for h\u00f8ye utgifter til veterin\u00e6rbehandling, mat og sand. I 2023 merket vi for alvor at inntektene ikke lengre strakk til i forhold til \u00f8kningen i utgifter. Vi fikk for f\u00f8rste gang p\u00e5 nesten 20 \u00e5r et negativt driftsresultat. Dette henger sammen med at vi ikke fikk noen \u00f8konomisk st\u00f8tte fra Bassa Stiftelsen og Dyrebeskyttelsen Norge sentralt. Her hadde vi budsjettert med til sammen kr. 200 000, men vi fikk ingenting. Veterin\u00e6rutgiftene v\u00e5re \u00f8kte med over 40% fra 2022. Vi hadde mange veldig syke dyr som trengte omfattende behandling, samtidig som prisene p\u00e5 veterin\u00e6rtjenester har \u00f8kt betraktelig, noe som f\u00f8rte til sv\u00e6rt store regninger fra veterin\u00e6ren. Heldigvis har DBT en egenkapital \u00e5 t\u00e6re p\u00e5. Her er en sammenfatning av DBTs regnskap for 2023: INNTEKTER BEL\u00d8P UTGIFTER BEL\u00d8P Grasrotandelen 1 071 049 Veterin\u00e6rutgifter katt 1 250 158 Medlemskontingenter 153 435 Veterin\u00e6rutgifter hund 48 265 Arv (TBKS og Bassa) 0 Veterin\u00e6rutgifter sm\u00e5dyr 52 029 Gaver 228 973 Kattemat, kattesand og utstyr til katt 446 448 Adopsjonsgebyrer katt 273 600 F\u00f4r og diverse utstyr til hund og sm\u00e5dyr 48 929 Adopsjonsgebyrer hund og sm\u00e5dyr 16 450 Vedlikehold og diverse utgifter til HS 44 645 St\u00f8tte fra Dyrebeskyttelsen Norge 0 Eiendomsavgift, str\u00f8m, renovasjon og forsikring HS 86 815 St\u00f8tte fra Troms\u00f8 kommune 100 000 Avskrivninger HS og annet 137 773 Varesalg og lotteri 136 405 Regnskapsf\u00f8rer og revisor 115 392 Mva-kompensasjon 138 990 Rekvisita, utstyr og porto 27 911 Innsamlingsb\u00f8sser og renteinntekter 63 264 PC, data, internett- og telefonutgifter 48 878 Diverse inntekter katt og hund 6 500 Innkj\u00f8p av varer for videresalg 63 764 Sum inntekter 2 188 666 Organisasjonsutvikling og kurs 5 082 Reiseutgifter og drivstoff 13 963 Varekostnad - beholdningsendring -940 Diverse utgifter 16 481 Sum utgifter 2 406 533 \u00c5rsresultat 2023 -216 927 Kristin Simonsen Rye har v\u00e6rt kasserer for DBT i 203. DBTs samarbeidsavtale med Anicura Dyresykehuset Troms\u00f8 har gitt oss sponsorpriser p\u00e5 kastrering, vaksinering og ID-merking, samt rabatter p\u00e5 Hill\u2019s dyref\u00f4r til katt og hund. DBT \u2665 Anicura Dyresykehuset! Vi er meget takknemlige overfor alle som har st\u00f8ttet DBT p\u00e5 ulike m\u00e5ter i 2023. MEDLEMMER DBT hadde ved \u00e5rets slutt totalt 402 medlemmer. Vi hadde 362 voksenmedlemmer, 30 ungdomsmedlemmer og 10 barnemedlemmer samt en bedrift. Vi hadde i tillegg omtrent 70 faste givere som donerer penger til Dyrebeskyttelsen m\u00e5nedlig. Medlemskontingentene er per i dag kr. 450 for hoved/voksenmedlem, kr. 300 for ungdom/student og kr. 200 for barnemedlemmer samt kr. 1000 per \u00e5r for bedrifter. AKTIVITETER OG PRAKTISK DYREVERN DBT var med p\u00e5 mange arrangementer h\u00f8sten 2032. DBT hadde stand p\u00e5 StudEXPO p\u00e5 Universitetet 22.08.22, der vi delte ut informasjon og vervet studenter til \u00e5 v\u00e6re fosterhjem eller frivillig p\u00e5 Hjelpesenteret. Vi deltok p\u00e5 Frivillighet i Sentrum 02.09.23 sammen med veldig mange andre organisasjoner. DBT hadde stand med stort b\u00f8ttelotteri p\u00e5 Septembermarked p\u00e5 Skjold i \u00d8verbygd 23.11.23. Vi var p\u00e5 Julemarked i Kaldfjord 04.11.23 for f\u00f8rste gang og deltok som vanlig Julemarked i Lyseg\u00e5rden p\u00e5 Universitetet 16.11.23. Vi hadde ogs\u00e5 stand med hele \u00abklesbutikken\u00bb v\u00e5r p\u00e5 Juleglede-marked p\u00e5 Havneterminalen i 10 dager i november. KATTEGRUPPA I begynnelsen av 2023 hadde DBT inne 143 katter i fosterhjem. Vi tok inn totalt 134 katter i l\u00f8pet av \u00e5ret. 139 katter ble omplassert til permanente hjem. Vi hadde til sammen 277 katter innom v\u00e5re fosterhjem og Hjelpesenteret i 2023. DBT fikk inn katter fra flere dyrevernsaker, og vi jobbet spesielt med en stor sak som gikk over lang tid. Det ble tatt ut rundt 40 katter som levde under grusomme forhold og hadde mange helseplager. DBT har samarbeidet mye med Forente Poter om ulike kattesaker, og de har betalt for mye veterin\u00e6rbehandling av kattene som DBT overtar via dem, noe som har lettet den \u00f8konomiske byrden enormt for DBT. Kattegruppa har hatt tre interne samarbeidsm\u00f8ter i l\u00f8pet av \u00e5ret. AniCura og kattegruppa har i samarbeid arrangert foredrag for fosterhjem for katt og frivillige p\u00e5 Hjelpesenteret. I juni var det foredrag om vanlige sykdommer hos katt p\u00e5 AniCura Dyresykehuset og da deltok ca. 40 personer fra DBT. HUNDEGRUPPA I l\u00f8pet av 2023 har vi hjulpet \u00e5tte hunder. DBT tok inn tre hunder i fosterhjem. En av dem ble dessverre avlivet etter noen m\u00e5neder, pga alvorlige helseproblemer. Vi hjalp eier med \u00e5 finne nye hjem til fem hunder. Det er fremdeles stor mangel p\u00e5 fosterhjem for hunder. Vi fikk ganske mange henvendelser fra folk som \u00f8nsker hjelp med \u00e5 f\u00e5 omplassert hunden sin. En hel del tar kontakt fordi de \u00f8nsker \u00e5 donere utstyr eller hundemat. Vi har f\u00e5tt henvendelser fra folk som \u00f8nsker \u00e5 adoptere en hund. Telefonen til hundegruppa f\u00e5r en del henvendelser ang\u00e5ende l\u00f8shunder, som henvises videre til Politiet og REDGO (som har ansvaret for \u00e5 hente inn og oppbevare l\u00f8se hunder i Troms\u00f8). Vi har ogs\u00e5 jobbet med \u00e5 oppdatere info i databasen Animal Shelter Manager. SM\u00c5DYRGRUPPA 2023 var et hektisk \u00e5r i Sm\u00e5dyrgruppa. Vi tok inn 32 dyr; to marsvin, syv chinchilla, to nymfekakaduer, seks undulater, seks dvergpapeg\u00f8yer, tre rotter, fem kaniner og en degus. Ved \u00e5rsskiftet var 10 dyr inne, totalt 42 dyr innom i 2023. Flere dyr fikk hjelp der de var, eksempelvis gjennom direkteomplassering. 14 dyr fikk sitt foralltidhjem (tre chinchilla, tre rotter, to nymfekakaduer, to dvergpapeg\u00f8yer og fire kaniner), mens seks d\u00f8de av ulike grunner (en hamster, to undulater, en dvergpapeg\u00f8ye og to kaniner). Gruppa fikk inn mange dyr p\u00e5 vinteren og v\u00e5ren, hvorav to st\u00f8rre saker har utpekt seg. Det kom inn fire chinchillaer fra et hold, som hadde individer av ulike kj\u00f8nn sammen. I mars ble to valper f\u00f8dt p\u00e5 Hjelpesenteret, i juni fikk de en lilles\u00f8ster. I forbindelse med en dyrevernsak fra Mattilsynet, kom 14 fugler inn samtidig inn fra samme hold. Fuglene var mishandlede, feilern\u00e6rte, og hadde bodd i sv\u00e6rt sm\u00e5 og skitne bur. Forholdene var s\u00e5 ille at to undulater fikk slippe dagen etter innkomst. Sm\u00e5dyrgruppa f\u00e5r daglige henvendelser av ulike slag, i 2023 \u00f8kte antallet henvendelser om donasjoner. Dette tyder p\u00e5 at flere vet om gruppa og \u00f8nsker \u00e5 hjelpe til med utstyr og forbruksmateriell (eks. mat og bunnmateriale). Sm\u00e5dyrgruppa har fokusert p\u00e5 rekruttering av frivillige og adopsjonsrutiner. Vi har f\u00e5tt flere nye fosterhjem og kan hjelpe flere dyr enn noensinne f\u00f8r. Gruppen har jobbet med adopsjonsrutiner for \u00e5 f\u00e5 kortet ned tiden fra inntak til omplassering, det gis n\u00e5 mer detaljert informasjon om dyr i adopsjonsannonser og personer har mulighet til \u00e5 reservere dyr f\u00f8r de er klare for omplassering. P\u00e5 den m\u00e5ten kan et dyr flytte i for-alltid-hjem snarlig etter standardpakke hos veterin\u00e6r. HJELPESENTERET (HS) Det nye hjelpesenteret til DBT stod ferdig bygget p\u00e5 tomten i Langnesvegen 10 h\u00f8sten 2018. Vi er utrolig stolte av hjelpesenteret v\u00e5rt og det har et sv\u00e6rt h\u00f8yt aktivitetsniv\u00e5 og mange bruksomr\u00e5der. H\u00f8sten 2020 ble det satt opp lufteg\u00e5rd utenfor Hjelpesenteret, med stor suksess. Kattene som bor p\u00e5 senteret er tydelig glade for \u00e5 ha muligheten til \u00e5 v\u00e6re utend\u00f8rs. I april hadde vi m\u00f8te for alle de frivillige p\u00e5 HS, der vi diskuterte drift, ansvarsfordeling og fremtidsplaner for senteret. I mai hadde vi bes\u00f8k av DNs organisasjonsveterin\u00e6r Lily Auliff p\u00e5 HS. Hun holdt foredrag for oss om Shelter Medicine noe som samlet mange frivillige. I 2023 har vi arrangert flere sosiale kvelder for de frivillige p\u00e5 HS. Vi har hatt flere filmkvelder, noen ganger med servering av pizza og vi har hatt h\u00e5ndarbeidskveld med servering av kake. Vi synes det er veldig fint \u00e5 samle frivillig til uformelt og hyggelig sosialt samv\u00e6r. Vi har hatt \u00c5pent Hus for bes\u00f8kende omtrent en l\u00f8rdag i m\u00e5neden i hele 2023. Det har v\u00e6rt mange mennesker innom for \u00e5 hilse p\u00e5 oss og dyrene. DBT og HS har et samarbeid med Mental Helse Ungdom om Dyreassistert Arbeidstrening. Vi tar imot unge mennesker som har falt litt utenfor og trenger et trygt sted pr\u00f8ve ut sin arbeidsevne p\u00e5 samtidig som de f\u00e5r v\u00e6re sammen med dyr. KALENDER Vi har laget kalender for 2024 med mange flotte bilder av dyrene som har v\u00e6rt innom i v\u00e5re fosterhjem eller p\u00e5 hjelpesenteret. Tusen takk til MAG v/Margrethe Gundersen for grafisk design p\u00e5 kalenderen! MEDIA DBT har i 2023 hatt reportasjer i avisene Nordlys, iTroms\u00f8, Troms Folkeblad samt p\u00e5 NRK, VG, ABC Nyheter med flere. Katten Narcissa fikk mye oppmerksomhet i media da hun dukket opp igjen i februar 2023 etter \u00e5 ha v\u00e6rt savnet i 8 \u00e5r. Vi har uttalt oss om saker som det fatale utbruddet av fugleinfluensa i Nord-Norge, oppskyting av raketter, hunden Alfred som ble forlatt p\u00e5 en dagligvarebutikk og hjeml\u00f8se kattunger som DBT overtok fra lokalforeninger i s\u00f8r. Dyrebeskyttelsen Norge Troms\u00f8 \u2013 Postboks 493, 9255 Troms\u00f8 Tlf.: 905 24 047 / 970 12 141 \u2013 Org.nr.: 985 227 209 \u2013 E-post: dyrebeskyttelsen.tromso@gmail.com Internett: www.dyrebeskyttelsen-tromso.no \u2013 Kontonr.: 6420 05 49994 "
}