{
  "dokument_id": "a37ef92c-4859-5351-91cc-f16143d701b5",
  "doc_type": "case_attachment",
  "kommune": 4601,
  "tittel": "Omgj\u00f8r vedtak gnr 105 bnr 384",
  "url": "https://bergen.kommune.no/politikere-utvalg/api/fil/bk360/9668283/Omgjor-vedtak-gnr-105-bnr-384",
  "tekst": " V\u00e5r dato: V\u00e5r ref: 13.09.2023 2023/4488 Deres dato: Deres ref: BERGEN KOMMUNE Kontakt saksbehandler Postboks 7700 Tor Magne Gr\u00f8nnestad, 51568947 5020 BERGEN tor.magne.gronnestad@statsforvalteren.no Klageavgj\u00f8relse i byggesak - gnr. 105 bnr. 384, Sel\u00f8ysundet, Bergen kommune - tiltakshaver: Erik R\u00f8d Statsforvalteren i Vestland har p\u00e5klaget kommunens vedtak om tillatelse og dispensasjon til oppf\u00f8ring av naust, kai og utlegging av flytebrygge. Statsforvalteren gj\u00f8r om kommunens vedtak til avslag. Vi viser til Kommunal- og distriktsdepartementets oversendelse av 30.03.2023, der Statsforvalteren i Rogaland ble oppnevnt som settestatsforvalter. Sakens bakgrunn Saken gjelder s\u00f8knad om tillatelse og dispensasjon fra kommuneplanens arealdel (KPA) \u00a7\u00a7 3.1 om plankrav og 6.1 om byggegrense langs sj\u00f8 til oppf\u00f8ring av naust (26 m2), kai og utlegging av flytebrygge med landgang (3x7,5 m). Tiltakene er for lengst oppf\u00f8rt. Slik saken er opplyst ble naustet ferdigstilt i 1971 og utlegging av flytebrygge skjedde rundt 1997. Statsforvalteren i Vestland har i brev av 28.09.2021 frar\u00e5dd at dispensasjon blir gitt. S\u00f8knad om ettergodkjenning ble avsl\u00e5tt av Bergen kommune i vedtak av 08.10.2021. Vedtaket ble p\u00e5klaget av tiltakshaver i brev datert 29.10.2021. Bergen kommune v/ Utvalg for milj\u00f8 og byutvikling (\u00abUMBY\u00bb) fattet 18.05.2022 f\u00f8lgende vedtak: E-postadresse: Postadresse: Bes\u00f8ksadresse: Telefon: 51 56 87 00 sfropost@statsforvalteren.no Postboks 59 Lag\u00e5rdsveien 44 www.statsforvalteren.no/ro Sikker melding: 4001 Stavanger www.statsforvalteren.no/melding Org.nr. 974 763 230 Side: 2/5 \u00ab1. Med hjemmel i forvaltningsloven (fvl.) \u00a7 33, 2. ledd, 2. setning, oppheves fagetatens vedtak av 08.10.2021. 2. S\u00f8knad om dispensasjon fra Kommuneplanens arealdel (KPA18) \u00a7 3.1 Plankrav, \u00a7 6.1 Byggegrenser og \u00a7 32.2.2 Bruk og vern, godkjennes jf. plan- og bygningsloven (pbl.) \u00a7 19-2. 3. N\u00f8st fra 1971 og tilh\u00f8rende kai, og flytebrygge p\u00e5 3 X 7,5 meter godkjennes. 4. Klagen tas delvis til f\u00f8lge.\u00bb Vedtaket ble p\u00e5klaget av Statsforvalteren i Vestland i brev datert 10.06.2022. Klager anf\u00f8rer i det vesentlige at strandsonen er s\u00e6rlig verdifull i denne delen av kommunen med stor verdi for friluftsliv, og at en flytebrygge vil virke negativt med \u00f8kt privatisering og ekskludering av allmennheten. Klager viser til at omr\u00e5det er under press for nedbygging og privatisering, og anf\u00f8rer at tiltaket er klart i strid med statlige planretningslinjer for differensiert forvaltning av strandsonen langs sj\u00f8. Videre viser klager til sin uttale i brev datert 28.09.2021: \u00abI denne saken s\u00f8kes det om legalisering av naust etablert ca. 1970 og nyere flytebrygge med landgang. Strandsonen rundt Sel\u00f8ysundet er s\u00e6rlig verdifullt for friluftsliv og naturmangfold og under sterkt press for nedbygging og privatisering. Tiltaket som oms\u00f8kt vil ytterligere bidra til dette. Kommunen m\u00e5 f\u00f8re en streng praksis n\u00e5r det gjelder strandsonen i kommunen og s\u00e6rlig i omr\u00e5der som har relativt stor verdi for friluftsliv. [...]\u00bb Klager ba etter dette om at vedtaket ble omgjort slik at det ikke ble gitt dispensasjon for flytebrygge med landgang som oms\u00f8kt. UMBY behandlet klagen politisk 06.12.2022 og opprettholdt kommunens tidligere vedtak. Statsforvalteren viser ellers til sakens dokumenter. Statsforvalterens vurdering Statsforvalteren legger til grunn at klager har klagerett og at klagefristen er overholdt, jf. forvaltningslovens (fvl.) kap. VI og plan- og bygningsloven (pbl.) \u00a7 1-9. Ved behandling av klagen kan klageinstansen pr\u00f8ve alle sider av saken og ta hensyn til nye omstendigheter, jf. fvl \u00a7 34 andre ledd. Klageinstansen kan selv treffe nytt vedtak i saken eller oppheve det og sende saken tilbake til kommunen for helt eller delvis ny behandling. Vi vil understreke at vurderingen av vilk\u00e5rene for \u00e5 gi dispensasjon er rettsanvendelsesskj\u00f8nn som kan pr\u00f8ves fullt ut av Statsforvalteren. S\u00f8knadsplikt og planstatus Utlegging av flytebrygge med landgang krever tillatelse av kommunen etter pbl. \u00a7 20-2 jf. 20-1. Kommunen skal gi tillatelse dersom tiltaket ikke er i strid med plan- og bygningslovgivningen, jf. pbl. \u00a7 21-4 f\u00f8rste ledd, og skal behandle s\u00f8knad om rammetillatelse n\u00e5r s\u00f8ker \u00f8nsker det, jf. pbl. \u00a7 21-4 tredje ledd. Ved s\u00f8knad om ettergodkjenning skal s\u00f8knaden vurderes som om tiltakene ikke var oppf\u00f8rt. Side: 3/5 Eiendommen er uregulert. I gjeldende kommuneplan, vedtatt 19.06.2019, er eiendommen avsatt til fritidsbebyggelse \u2013 n\u00e5v\u00e6rende p\u00e5 land, og bruk og vern av sj\u00f8 og vassdrag med tilh\u00f8rende strandsone i sj\u00f8. Omr\u00e5det er ogs\u00e5 vist med hensynssone H550_1 hensyn landskap \u2013 funksjonell strandsone, og H560_126 bevaring naturmilj\u00f8 \u2013 viltomr\u00e5de. Tiltaket krever dispensasjon Kommuneplanbestemmelsene pkt. 6.1.1 fastsetter byggegrense mot sj\u00f8 i \u00f8vrig byggesone til 50 m i uregulerte omr\u00e5der og 25 m i regulerte omr\u00e5der. Oms\u00f8kt flytebrygge er plassert utenfor byggegrensen og krever derfor dispensasjon fra nevnte bestemmelse. Etter pbl. \u00a7 19-1 kan dispensasjon gis etter grunngitt s\u00f8knad. Dispensasjonsvilk\u00e5rene Vilk\u00e5rene for \u00e5 kunne gi dispensasjon fremg\u00e5r av pbl. \u00a7 19-2. S\u00f8knaden m\u00e5 vurderes opp mot de offentlige hensyn som skal ivaretas gjennom plan- og bygningsloven og den aktuelle planen, og spesielt hensynet til en forsvarlig og fornuftig areal- og ressursdisponering. Dispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale og regionale interesser, blir vesentlig tilsidesatt. I tillegg m\u00e5 fordelene ved \u00e5 gi dispensasjon v\u00e6re klart st\u00f8rre enn ulempene etter en samlet vurdering. N\u00e5r det gjelder dispensasjon fra byggeforbudet i strandsonen, har departementet uttalt f\u00f8lgende i forarbeidene til pbl. \u00a7 19-2, Ot.prp. nr. 32 (2007-2008) s. 243: \u00abDet er et nasjonalt m\u00e5l at strandsonen skal bevares som natur- og friluftsomr\u00e5de tilgjengelig for alle. Regjeringen \u00f8nsker en strengere og mer langsiktig strandsoneforvaltning. Det er derfor n\u00f8dvendig med en streng praksis ved behandlingen av dispensasjoner i 100-metersbeltet lands sj\u00f8en. Forbudet i \u00a7 1-8 mot bygging i 100-metersbeltet langs sj\u00f8en veier tungt. Det skal sv\u00e6rt mye til f\u00f8r dispensasjon kan gis til bygging her, spesielt i omr\u00e5der med stort utbyggingspress.\u00bb Lovgiver har med dette gitt uttrykk for en sv\u00e6rt snever adgang til \u00e5 gi dispensasjon til deling og utbygging i strandsonen. Hensikten er \u00e5 unng\u00e5 en uheldig utvikling, hvor strandsonen bygges ned bit for bit og bygge- og deleforbudet gradvis blir uthulet. Istedenfor skal utbygging skje gjennom planprosesser. Slike prosesser sikrer bred medvirkning og demokratisk forankrede beslutninger, hvor blant annet sektormyndighetene har mulighet til \u00e5 fremsette innsigelse, jf. SOM-2019-4028.2 I de statlige planretningslinjene for differensiert forvaltning av strandsonen er Bergen kommune plassert i sone to.3 Dispensasjoner skal her s\u00e6rlig unng\u00e5s i sentrale omr\u00e5der der presset p\u00e5 arealene er stort, jf. retningslinjene pkt. 9.1. Statsforvalteren vil presisere at det f\u00f8lger av planretningslinjene punkt 6 at avklaring av arealbruk i strandsonen skal skje gjennom planlegging, og ikke gjennom enkeltvise dispensasjoner. Vurdering av dispensasjon fra kommuneplanbestemmelsene pkt. 6.1.1 om byggegrense mot sj\u00f8 Plan- og bygningsloven forutsetter en snever adgang til \u00e5 gi dispensasjon fra arealplaner, jf. departementets uttalelse i tilknytning til \u00abkan\u00bb-skj\u00f8nnet i pbl. \u00a7 19-2 f\u00f8rste ledd i forarbeidene, Ot.prp. nr. 32 (2007-2008) s. 242: \u00abAvvik fra arealplaner reiser s\u00e6rlige sp\u00f8rsm\u00e5l. De ulike planene er som oftest blitt til gjennom en omfattende beslutningsprosess og er vedtatt av kommunens \u00f8verste folkevalgte organ, kommunestyret. Planene omhandler dessuten konkrete forhold. Det skal ikke v\u00e6re en kurant sak \u00e5 Side: 4/5 fravike gjeldende plan. Dispensasjoner m\u00e5 heller ikke undergrave planene som informasjons- og beslutningsgrunnlag. Ut fra hensynet til offentlighet, samr\u00e5d og medvirkning i planprosessen, er det viktig at endringer i planer av betydning ikke skjer ved dispensasjoner, men behandles etter reglene om kommuneplanlegging og reguleringsplaner. Innstrammingen er likevel ikke til hinder for at det f.eks. dispenseres fra eldre planer som ikke er fullt utbygget, og der reguleringsbestemmelsene er til hinder eller direkte motvirker en hensiktsmessig utvikling av de gjenst\u00e5ende eiendommene.\u00bb Selv om det siterte direkte gjelder kommunens frie skj\u00f8nn, gir det uttrykk for et generelt standpunkt som tilsier at terskelen for at vilk\u00e5rene i andre ledd skal v\u00e6re innfridd, ogs\u00e5 m\u00e5 v\u00e6re h\u00f8y. Statsforvalteren legger til grunn at departementets uttaler ovenfor inneb\u00e6rer at det generelt skal vise tilbakeholdenhet med \u00e5 dispensere fra arealplaner ogs\u00e5 n\u00e5r de rettslige vilk\u00e5rene i pbl. \u00a7 19-2 er til stede, jf. til Sivilombudets uttale i SOM-2019-589. Statsforvalteren legger til grunn at hensynene bak kommuneplanens byggeforbud i strandsonen i stor grad er de samme som hensynene bak det generelle byggeforbudet i strandsonen, jf. pbl. \u00a7 1-8 f\u00f8rste ledd hvor det er pekt p\u00e5 at det i strandsonen \u00abskal tas s\u00e6rlig hensyn til natur- og kulturmilj\u00f8, friluftsliv, landskap og andre allmenne interesser\u00bb. Dersom tiltaket vil skape fysiske eller psykiske barrierer for allmennhetens ferdselsmuligheter, skal det lite til for \u00e5 konstatere vesentlig tilsidesettelse av hensynene bak byggeforbudet, jf. SOM-2019-4028. I saken har Statsforvalteren i Vestland som ber\u00f8rt sektormyndighet for strandsonen frar\u00e5det at det gis dispensasjon, jf. pbl. \u00a7 19-1. Fagmyndigheten har i uttalelse av 28.09.2021 pekt p\u00e5 at strandsonen rundt Sel\u00f8ysundet er s\u00e6rlig verdifullt for friluftsliv og naturmangfold og er under sterkt press for nedbygging og privatisering. Tiltaket som oms\u00f8kt vil ytterligere bidra til dette. Videre ble det vist til at kommunen m\u00e5 f\u00f8re en streng praksis n\u00e5r det gjelder strandsonen i kommunen og s\u00e6rlig i omr\u00e5der som har relativt stor verdi for friluftsliv. Oms\u00f8kt flytebrygge vil bidra til \u00e5 forsterke inntrykket av tekniske inngrep og bebyggelse i strandsonen. Slik Statsforvalteren ser det, vil landskapsinteressene p\u00e5 stedet derfor bli betydelig tilsidesatt dersom det gis dispensasjon. Det vises i s\u00e5 m\u00e5te til at flytebryggen med landgang representere b\u00e5de en fysisk og psykisk barriere for allmennhetens ferdsel p\u00e5 sj\u00f8en langs og n\u00e6r strandsonen. Statsforvalteren viser ellers til at byggegrensen ogs\u00e5 skal ivareta andre allmenne interesser, som hensynet til landskaps- og naturinteresser, friluftsliv m.m. Statsforvalteren finner at en dispensasjon i vesentlig grad vil sette til side landskaps- og friluftsinteressene som ligger bak byggegrensen i kommuneplanen slik at det ikke kan gis dispensasjon og tillatelse til oms\u00f8kt tiltak. Vi g\u00e5r p\u00e5 denne bakgrunn ikke n\u00e6rmere inn p\u00e5 \u00f8vrige dispensasjonssp\u00f8rsm\u00e5l i byggesaken. Begge vilk\u00e5rene i pbl. \u00a7 19-2 andre ledd m\u00e5 v\u00e6re oppfylt for at dispensasjon kan bli gitt. Statsforvalteren tar derfor ikke stilling til om fordelene ved \u00e5 gi dispensasjon fra byggegrensen er klart st\u00f8rre enn ulempene. Tiltaket er med dette endelig avsl\u00e5tt av forvaltningen. Side: 5/5 Vi gj\u00f8r oppmerksom p\u00e5 at det etter fvl. \u00a7 36 kan v\u00e6re adgang til \u00e5 f\u00e5 dekket vesentlige og n\u00f8dvendige kostnader dersom vedtaket blir endret. Et krav om \u00e5 f\u00e5 dekket sakskostnader m\u00e5 som hovedregel settes frem innen tre uker etter at vedtaket er mottatt. Vedtak: Statsforvalteren gj\u00f8r om kommunens vedtak av 18.05.2022 til avslag. Det blir ikke gitt dispensasjon til utlegging av flytebrygge med landgang p\u00e5 eiendommen gnr. 105 bnr. 384 i Bergen kommune. Klagen tas til f\u00f8lge. Vedtaket kan ikke p\u00e5klages til overordnet forvaltningsorgan, jf. fvl. \u00a7 28. Erik Thomsen (e.f.) Tor Magne Gr\u00f8nnestad seniorr\u00e5dgiver juridisk r\u00e5dgiver Dokumentet er elektronisk godkjent Kopi til: STATSFORVALTAREN I VESTLAND Nj\u00f8savegen 2 6863 LEIKANGER HARRIS ADVOKATFIRMA AS Postboks 4115 Sandviken 5835 BERGEN "
}