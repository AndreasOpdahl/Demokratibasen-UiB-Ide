{
  "dokument_id": "a3308437-6a41-56c1-835c-d5bca7dbf0da",
  "doc_type": "meeting_minutes",
  "kommune": 4601,
  "tittel": "Protokoll r\u00e5det for byforming og arkitektur (rba) 15.04.2024",
  "url": "https://bergen.kommune.no/politikere-utvalg/api/fil/bk360/10404354/Protokoll-radet-for-byforming-og-arkitektur-rba-15-04-2024",
  "tekst": " BERGEN KOMMUNE Protokoll R\u00e5det for byforming og arkitektur (RBA) Den 15. apr. 2024 holdt r\u00e5det for byforming og arkitektur (RBA) m\u00f8te i Domkirkegaten 4. Til stede: Julia M. Frotveit Ann Kristin Ramstr\u00f8m Simon Dai Jon Martin Seternes Ragni Helweg Petter Bergerud Forfall: Philip Kvalbein Hauge Inhabilitet: Fra administrasjonen: M\u00f8teleder: Julia M. Frotveit Sekret\u00e6r: \u00c5ge Vallestad M\u00f8tet startet kl. 15:30 og ble hevet kl. 17:30 1 Saksliste Saksnr. Arkivsak Sakstittel 19/24 2017/11808-323 Godkjenning av saksprotokoll 18.03.2024 - R\u00e5det for byforming og arkitektur 20/24 2017/11811-316 Grunngitte sp\u00f8rsm\u00e5l - R\u00e5det for byforming og arkitektur 21/24 2024/32539-8 Endreg\u00e5rdsbakken 3, nybygg bolig 22/24 2017/11811-317 Eventuelt - R\u00e5det for byforming og arkitektur 2 19/24 Godkjenning av saksprotokoll 18.03.2024 - R\u00e5det for byforming og arkitektur Godkjent som fremlagt. [Lagre saksprotokoll] [Lagre vedtak] 20/24 Grunngitte sp\u00f8rsm\u00e5l - R\u00e5det for byforming og arkitektur Ingen grunngitte sp\u00f8rsm\u00e5l fremlagt. [Lagre saksprotokoll] [Lagre vedtak] 21/24 Endreg\u00e5rdsbakken 3, nybygg bolig R\u00e5det for byforming og arkitektur (RBA) behandlet saken i m\u00f8tet 15.04.2024 sak 21/24 og fattet f\u00f8lgende vedtak: Det s\u00f8kes om tillatelse til oppf\u00f8ring av nybygg bolig med 3 boenheter i Endreg\u00e5rdsbakken 3. Tiltaket ligger i omr\u00e5det Brattlien \u2013 Leitet, der Kommunedelplan Fjellsiden S\u00f8r har setter konkrete bestemmelser for bebyggelsen. Maksimalt bebygd areal v\u00e6re 30% BYA, dog ikke st\u00f8rre enn 120 m2 grunnflate. Bygningenes fasadelengde mot byen skal v\u00e6re maksimalt 12 meter. Gesimsh\u00f8yde skal ikke overstige 9 meter, m\u00e5lt fra ferdig planert terreng p\u00e5 bygningens vestside. P\u00e5 eiendommen st\u00e5r det fra f\u00f8r av en flermannsbolig med 5 boenheter, og R\u00e5det stiller sp\u00f8rsm\u00e5l ved hvorfor denne ikke er i bruk. R\u00e5det oppfatter det slik at oms\u00f8kte tiltak isolert sett er innenfor bestemmelsen om maksimalt bebygget areal isolert sett, men om tomten i fremtiden s\u00f8kes oppdelt, vil man ikke kunne oppfylle kravet til maksimalt 30% BYA. RBA viser til at omr\u00e5det Fjellsiden er karakterisert av frittst\u00e5ende terrengtilpassede boliger plasserte i et sammenhengende gr\u00f8ntdrag som strekker seg opp mot Fl\u00f8yen. Dette gjenspeiles i form\u00e5let til Kommunedelplan Fjellsiden S\u00f8r, som er \u00e5 sikre en god videreutvikling av Fjellsidens kulturlandskap ved \u00e5 stille krav til byggeprosjekt i planomr\u00e5det, slik at de kan opprettholde eller forbedre de verdifulle kvalitetene omr\u00e5det har. Disse kan oppsummeres som at omr\u00e5det er en viktig del av bybildet og byens identitet, det er et karakteristisk landskapsomr\u00e5de og gr\u00f8nnstruktur med et biologisk mangfold, - kulturminne- og kulturminnemilj\u00f8, der strukturen i bebyggelsen b\u00f8r ivaretas i den videre utvikling av omr\u00e5det. RBA viser videre til arkitekturstrategiens prinsipp 03 Samspill mellom by og natur, der det oppfordres til \u00e5 velge egnede typologier ved etablering av st\u00f8rre bygningsmasse i kupert terreng, og \u00e5 finne som unng\u00e5r store terrenginngrep og som i st\u00f8rst mulig grad ivaretar den opprinnelige topografien. R\u00e5det p\u00e5peker at det bygges ned altfor mange gr\u00f8ntdrag, jamf\u00f8r kommunes nylig vedtatte klimastrategi for Bergen, der m\u00e5let er \u00e5 redusere nedbygging av natur. De gr\u00f8nne dragene og den terrengtilpassede bebyggelsen er en viktig del av omr\u00e5dets identitet. Nye inngrep i disse b\u00f8r vurderes n\u00f8ye opp mot konsekvenser en utbygging kan har for disse. Terrenget som det oms\u00f8kte tiltaket er planlagt i har en helning p\u00e5 mer enn 45 grader, og er bevokst 3 med skog. RBA er i denne sammenhengen bekymret for flere av aspektene som en utbygging som oms\u00f8kt tiltak vil medf\u00f8re, og hvordan denne vil p\u00e5virke situasjonen som tiltaket st\u00e5r i med hensyn til flomsikring, overvannsh\u00e5ndtering, og rassikring. Videre ser ikke RBA realismen i hvordan man skal kunne administrere et st\u00e5 pass stort masseuttak som tiltaket avhenger av i et veisystem som har begrenset bredde, der det i dag ogs\u00e5 er utfordringer med bredde og stigningsforhold. R\u00e5det noterer seg ogs\u00e5 at Bymilj\u00f8etaten vurderer at tiltaket ville gitt vesentlige negative konsekvenser for bl\u00e5gr\u00f8nne verdier, og derfor strider derfor imot bestemmelsen i KPA 2018 \u00a7 10.2, som sier at sammenhengende bl\u00e5gr\u00f8nne strukturer skal ivaretas og sikres. Slik som tiltaket er illustrert, fors\u00f8ker det \u00e5 ligne p\u00e5 nabobygget ved at de to \u00f8verste etasjene inng\u00e5r i en stor takflate for \u00e5 redusere h\u00f8ydevirkningen av tiltaket. N\u00e5r man imidlertid ser p\u00e5 plan, snitt og oppriss samlet, fremst\u00e5r bygningen imidlertid som noe todimensjonal, p\u00e5 grunn av sitt h\u00f8ye, smale snitt og bratte beliggenhet i terrenget. Dette medf\u00f8rer at tiltaket i hovedsak best\u00e5r av en hovedfasade mot byen og to mindre smale sidefasader, og dermed ikke fremst\u00e5r som et selvstendig byggverk p\u00e5 samme m\u00e5te som de omliggende byggene som er frittliggende. Proporsjonene i fasaden samsvarer heller ikke med byggene i nabolaget som har en annen oppbygging og andre vindusdimensjoner. Ingen av de andre husene i omr\u00e5det har heller en hel fasade som vender inn mot terrenget. Videre er den delen av tomten tiltaket er tenkt plassert p\u00e5 er relativt liten, og det ville derfor v\u00e6re naturlig at et nytt tiltak underordner seg det eksisterende bygget i skala og volum. Om tomten skal kunne bebygges ytterligere, m\u00e5 tiltaket derfor nedskaleres kraftig i volum og h\u00f8yde. R\u00e5det er videre usikre p\u00e5 om krav til riggplass, avrenning og rasfare kan im\u00f8tekommes uten at dette g\u00e5r ut over den eksisterende situasjonen, og anser derfor at potensialet for en ytterligere utbygging av tomten ikke foreligger. Tiltaket fremst\u00e5r samlet som et stort inngrep i et s\u00e5rbart omr\u00e5de volummessig, noe som tydelig fremg\u00e5r av nabomerknadene til byggesaken. R\u00e5det konkluderer med at oms\u00f8kte tiltak ikke forholder seg til nabobebyggelsen, og sprenger situasjonens rammer b\u00e5de n\u00e5r det gjelder m\u00e5lestokk og volum i kraft av sitt terrenginngrep. Om Fjellsidens gr\u00f8nne restareraler skal fortettes, vil dette g\u00e5 ut over de eksisterende kvalitetene til omr\u00e5det. Byarkitekten anbefaler at det ikke gis dispensasjon fra krav om reguleringsplan. R\u00e5det vurderer det slik at oms\u00f8kt tiltak ikke beriker situasjonen det vil st\u00e5 i, og derfor samlet sett ikke oppfyller kravene satt i PBL \u00a729.1 og \u00a729.2. R\u00e5det kan ikke anbefale tiltaket som oms\u00f8kt. [Lagre saksprotokoll] [Lagre vedtak] 22/24 Eventuelt - R\u00e5det for byforming og arkitektur R\u00e5det for byforming og arkitektur (RBA) behandlet saken i m\u00f8tet 15.04.2024 sak 22/24 og fattet f\u00f8lgende vedtak: Representanten Ann Kristin Ramstr\u00f8m foreslo at det settes av 30 minutter i neste m\u00f8te til \u00e5 tid til \u00e5 se p\u00e5 hva som er v\u00e5rt mandat, og tenke gjennom tema hvordan R\u00e5det skal fremst\u00e5 utad, og som vi mener er viktig \u00e5 kommentere. [Lagre saksprotokoll] [Lagre vedtak] 4 "
}