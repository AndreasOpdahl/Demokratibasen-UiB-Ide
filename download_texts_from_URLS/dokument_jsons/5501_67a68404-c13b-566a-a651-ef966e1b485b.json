{
  "dokument_id": "67a68404-c13b-566a-a651-ef966e1b485b",
  "doc_type": "case_attachment",
  "kommune": 5501,
  "tittel": "1956-17 Notat Bruk av helikopter",
  "url": "https://innsyn.tromso.kommune.no/application/getMoteDokument?dokid=2001634830",
  "tekst": "Notat: Vedlegg til forslag til reguleringsplan, Plan 1956 \u2013 Fjellheisen \u00f8vre stasjon Tema: Bruk av helikopter til transport av masser og bygningsmateriell Dato: 11. juli 2023 I forbindelse med prosjektene Fjellheisplat\u00e5et og Fjellstasjonen, samt prosjekt med skredsikring er en n\u00f8dt til \u00e5 f\u00e5 tillatelse til \u00e5 frakte masser og bygningsmateriell opp p\u00e5 fjellet med bruk av helikopter. Det er en n\u00f8dvendighet for \u00e5 realisere prosjektene. Det er utredet tras\u00e9 for flygingen og 4 mulige startplasser. Den mest sk\u00e5nsomme tras\u00e9en for beboerne i Tromsdalen er \u00e5 bruke et startpunkt som er lengst opp i dalen, det vil ber\u00f8re f\u00e6rrest. Multiconsult er engasjert til \u00e5 lage en st\u00f8yanalyse for bruk av helikopter. Tras\u00e9 Vi har skissert 5 mulige startpunkt: H1 \u2013 Kommunal tomt/utfylt plass - Har ideel mulighet til \u00e5 buffre materiell og kort vei for trailertransport. Lengre flygetid og flere krysninger av stier som medf\u00f8rer behov for sikring. H2 \u2013 Kommunalt - Kunstisbanen kan benyttes som alternativ hvis ikke annen virksomhet benyttes H3 \u2013 Privat eiendom \u2013 Fjellheisen AS benyttet denne ifbm ombygging i 2015. Litt lite plass til lagring. Kortere flygetid H4 - Kommunal Parkeringsplass ved gravlund. Leie halve parkeringsplassen. Kortere flygetid H5 \u2013 Snuplass innerst i Turistvegen \u2013 Kan benyttes til enkeltoppgaver \u2013 Kan ikke lagre noe, kort og effektiv flygetid, krysser f\u00e6rrest veier/stier. Ulempe for innerste naboene. H1 H2 H3 H4 H5 H Type helikopter De maskinene som er n\u00f8dvendige \u00e5 benytte til utbyggingen, er f\u00f8lgende: \u2022 Superpuma \u2013 Lasteevne 3,6 tonn \u2022 Airbus H125 (AS350) eller tilsvarende \u2013 Lasteevne 1-1,4 tonn \u2022 BELL 205 eller tilsvarende \u2013 Lasteevne 2,0 tonn Framdrift Superpuma m\u00e5 benyttes for \u00e5 frakte og montere/demontere de tyngste deler som byggekran og anleggsbrakker ol.. Dette vil p\u00e5g\u00e5 i oppstartsfasen og n\u00e5r det n\u00e6rmer seg slutten. De andre helikopter vil benyttes over hele anleggsperioden. Det vil v\u00e6re begrensninger ifht m\u00f8rketid og v\u00e6ret. Vi ansl\u00e5r 770 timer flygning. Oppsummering For realisering av prosjektene er det en forutsetning \u00e5 kunne bruke helikopter til transport. I samarbeid med valgt entrepren\u00f8r og helikopterselskap g\u00e5r en igjennom egnet helikoptertype, tras\u00e9, flygetid og sikkerhetsrutiner. Det gjennomf\u00f8res en st\u00f8yanalyse av Multiconsult for de ulike helikoptertyper og foresl\u00e5tte tras\u00e9valg. Det m\u00e5 lages en avtale med aktuell grunneier for \u00e5 f\u00e5 disponere deres eiendom til mellomlagring og startplass for flygning. "
}