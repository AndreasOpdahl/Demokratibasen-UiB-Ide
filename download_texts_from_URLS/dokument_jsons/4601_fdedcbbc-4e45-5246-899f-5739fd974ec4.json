{
  "dokument_id": "fdedcbbc-4e45-5246-899f-5739fd974ec4",
  "doc_type": "case_attachment",
  "kommune": 4601,
  "tittel": "4-4 Hordaland r\u00f8de kors, Tilh\u00f8righet og like muligheter i R\u00d8FF",
  "url": "https://bergen.kommune.no/politikere-utvalg/api/fil/bk360/11636623/4-4-Hordaland-rode-kors-Tilhorighet-og-like-muligheter-i-ROFF",
  "tekst": "#731734 S\u00f8knad - 2 - Frivillige og private - Ordin\u00e6r s\u00f8knad - 2025 SKJEMAINFORMASJON S\u00f8knadsid 731734 Utlysning Tilskudd til inkludering av barn og unge 2025 Skjematype S\u00f8knad - 2 - Frivillige og private - Ordin\u00e6r s\u00f8knad - 2025 Opprettet 24.10.2024 Innsendt 31.10.2024 Innsendt av \u00d8YSTEIN SUNDFJORD S\u00f8kerorganisasjon HORDALAND R\u00d8DE KORS Organisasjonsnummer 971 437 839 Informasjon om prosjektet Kort beskrivelse av dere som s\u00f8kerorganisasjon. Hordaland R\u00f8de Kors (HRK) er norges st\u00f8rste R\u00f8de Kors distrikt med 35 lokalforeninger. Vi har som m\u00e5l \u00e5 bli ledende p\u00e5 humanit\u00e6r aktivitet for barn og unge, ensomhetsarbeid og beredskap. R\u00f8de Kors Friluftsliv og F\u00f8rstehjelp (R\u00d8FF) er en ren friluftslivsaktivitet for barn og unge i aldersgruppen 13-18 \u00e5r, med fokus p\u00e5 friluftsliv, f\u00f8rstehjelp og redning. R\u00d8FF er et gratis tilbud for alle barn og unge som \u00f8nsker \u00e5 delta. Aktiviteten har som m\u00e5l \u00e5 tilby barn og unge en unik friluftslivsaktivitet som inkluderer verdifull og samfunnsnyttig l\u00e6ring i f\u00f8rstehjelp og redning med l\u00e6ringsmoduler og erfaring fra R\u00f8de Kors hjelpekorps. R\u00d8FF legger hovedvekt p\u00e5 friluftslivsaktivitet som fokuserer p\u00e5 og fremmer mestring, medvirkning, l\u00e6ring, fellesskap og omsorg i trygge og forutsigbare rammer for barn og unge. R\u00d8FF har som m\u00e5l \u00e5 forme trygge ungdommer med god kjennskap til, og opplevelser av mestring mot friluftsliv, f\u00f8rstehjelp, hjelpekorpsaktiviteter, fremkomst -og overnatting i natur. Navn p\u00e5 prosjektet. Tilh\u00f8righet og like muligheter i R\u00d8FF Hvilken kommune/bydel er BERGEN KOMMUNE s\u00f8knaden knyttet til? Aktivitetstyper og prosjektets varighet Hvor mange \u00e5r s\u00f8ker dere om tilskudd for? 3 Det er ikke mulig \u00e5 s\u00f8ke om mer enn \u00e9n aktivitetstype p\u00e5 hvert skjema, da hvert s\u00f8knadsskjema er tilpasset den enkelte aktivitetstype. Dersom dere skal s\u00f8ke om flere aktivitetstyper, m\u00e5 dere sende inn flere s\u00f8knader, ellers kan s\u00f8knaden bli avsl\u00e5tt. Aktivitetstype \u00a74-4 Lokal fritidskasse Beskrivelse av prosjektet Fyll ut informasjon om aktivitetstypen dere har valgt. \u00a74-4 Lokal fritidskasse S\u00f8knaden gjelder en lokal fritidskasse som oppfyller f\u00f8lgende kriterier: Dere skal opprette en lokal fritidskasse til \u00e5 dekke kostnader forbundet med deltakelse i fritidsaktiviteter for m\u00e5lgruppen. Dere skal p\u00e5se at midler fra fritidskassen dekker kostnader til utstyr og/eller reise til fritidsaktiviteter, og/eller utgifter i forbindelse med cup eller leir. Dere skal organisere fritidskassen i samarbeid mellom kommunen og frivilligheten. Dere skal organisere fritidskassen slik at det ikke stilles krav til dokumentasjon av privat\u00f8konomi eller lignende. Dere skal p\u00e5se at fritidskassen er organisert slik at m\u00e5lgruppen ikke opplever det som stigmatiserende \u00e5 benytte kassen. Dere skal ikke betale ut penger direkte til m\u00e5lgruppen. Dere har gode rutiner for \u00e5 ivareta tryggheten til barn og unge som deltar i prosjektet, og for \u00e5 f\u00f8lge opp u\u00f8nskede hendelser. Jeg bekrefter at s\u00f8knaden oppfyller alle kriteriene ovenfor. Ja Merk at dere ikke kan s\u00f8ke om midler til \u00e5 dekke kostnader til deltakeravgifter i faste, organiserte fritidsaktiviteter (dette er det kun kommuner som kan s\u00f8ke om). Hvilke kostnader planlegger dere \u00e5 dekke gjennom Kostnader til reise, cup og leir fritidskassen? Kostnader til utstyr Utskriftsdato: 11.11.2024 Skjemaid: 481709918 Side 1 av 6 Beskriv hvem som skal v\u00e6re involvert i prosjektet, ansvarsfordeling, planlagt samarbeid og hvem som skal utf\u00f8re ulike oppgaver. Prosjektet er ment som et ekstra tilskudd i den ordin\u00e6re driften av R\u00f8de Kors Friluftsliv og F\u00f8rstehjelp i Hordaland R\u00f8de Kors. Vi \u00f8nsker \u00e5 gj\u00f8re aktiviteten mer tilgjengelig for m\u00e5lgruppen til dette prosjektet. Fast R\u00d8FF aktivitet gjennomf\u00f8res som regel 1-2 ganger i m\u00e5neden i regi av v\u00e5re 6 aktive R\u00d8FF grupper i Hordaland R\u00f8de Kors (94 barn, 37 frivillige). Aktiviteten gjennomf\u00f8res av frivillige og aktivitetsledere i R\u00f8de Kors, de er ansvarlige for \u00e5 drifte aktiviteten i henhold til v\u00e5re retningslinjer. Dette prosjektet (fritidskasse) vil gjennomf\u00f8res og driftes av ansattressurs i Hordaland R\u00f8de Kors, som er ansvarlig for drift, gjennomf\u00f8ring og kvalitetssikring. Vi \u00f8nsker \u00e5 samarbeide med kommune, instanser og andre R\u00f8de Kors aktiviteter som del av rekrutteringen inn mot m\u00e5lgruppen. Ansattressurs p\u00e5 R\u00d8FF er ansatt i Hordaland R\u00f8de Kors, og denne personen st\u00e5r som ansvarlig for prosjektplanlegging, utf\u00f8ring, drift og gjennomf\u00f8ring. Vi ser for en fritidskasse som skal v\u00e6re enkel \u00e5 forvalte gjennom klare retningslinjer for lokale R\u00d8FF- grupper som vil nytte seg av den. Godkjenninger for bruk av midler i fritidskassen vil g\u00e5 via aktivitetsleder fra hver enkelt R\u00d8FF- gruppe, til ansattressurs som forvalter midler i fritidskassen. Vi \u00f8nsker \u00e5 ha s\u00e5 f\u00e5 ledd som mulig i denne prosessen, der midlene vil v\u00e6re tilgjengelig for hver gruppe i kommunens geografi. Tilskudd og midler for ordin\u00e6r drift av aktiviteten sikrer vi gjennom nasjonale tilskudd, utfordringen lokale grupper m\u00f8ter, er at de nasjonale midlene ikke \u00e5pner for bruk av midler til kl\u00e6r og sko for deltagere, men er rene aktivitets \u2013 og utstyrsmidler. Gjennom en fritidskasse \u00f8nsker vi \u00e5 gj\u00f8re R\u00d8FF mer tilgjengelig, sikre \u00f8kt mangfold, bredere deltagelse og senke barrierer spesielt tilknyttet \u00f8konomi. Beskriv hvem som skal kunne sende inn s\u00f8knad om st\u00f8tte fra fritidskassen, hvordan dette skal gj\u00f8res og hvordan dere rent praktisk skal dekke kostnadene for m\u00e5lgruppen. V\u00e5rt hovedfokus er at fritidskassen ikke skal f\u00f8re til, eller risikere, stigmatisering av deltagere i R\u00d8FF som er del av m\u00e5lgruppen til prosjektet. Vi innf\u00f8rer ulike retningslinjer og forh\u00e5ndsregler for drift og bruk av fritidskassen som skal hjelpe oss \u00e5 n\u00e5 dette m\u00e5let. Fritidskassen skal i all hovedsak v\u00e6re et verkt\u00f8y for R\u00d8FF-gruppene, og bidra til \u00e5 sikre lik mulighet for deltagelse uavhengig \u00f8konomi. Gjennom \u00f8konomisk st\u00f8tte til selve R\u00d8FF-gruppen for innkj\u00f8p av kl\u00e6r og sko til friluftslivsaktivitet, vil alle deltagere har tilgang p\u00e5 den samme grunnleggende bekledninger. Samtidig som dette kan senke barrierer for deltagelse tilknyttet \u00f8konomi, kan det og bidra til \u00f8kt f\u00f8lelse av tilh\u00f8righet, samhold og gruppetilh\u00f8righet. Midler fra dette prosjektet og fritidskassen vil v\u00e6re tilgjengelig for alle deltagere i R\u00d8FF-gruppene uavhengig av \u00f8konomisk status. Vi legger f\u00f8lgende retningslinjer p\u00e5 hva fritidskassen kan brukes til. Merk at all bekledning som inng\u00e5r er tiltenkt friluftslivsaktivitet. - Ett sett ullundert\u00f8y - Sekk - R\u00d8FF-vest - Jakke - Bukse - Sko Alle deltagere i R\u00d8FF skal gjennom fritidskassen f\u00e5 en jakke og bukse, som en del av \u00abR\u00d8FF-uniformen\u00bb, alt annet utstyr er valgfritt. Bakgrunnen for disse retningslinjene, er at alle deltagere i R\u00d8FF skal ha tilgang til samme kl\u00e6r og utstyr som en del av grunnsortimentet, og har et likt utgangspunkt n\u00e5r de starter i aktiviteten. Alt utstyret som er lagt frem i disse retningslinjene kan kj\u00f8pes gjennom R\u00f8de Kors\u2019 egen nettbutikk, som alle frivillige i Hjelpekorpset i R\u00f8de Kors har tilgang til. Vi ser p\u00e5 dette som positivt, da alle i aktiviteten kan v\u00e6re likt kledd, noe som igjen skaper tilh\u00f8righet og unng\u00e5r forskjeller. Det er valgfritt om man vil bruke disse kl\u00e6rne. Det er ogs\u00e5 god kvalitet p\u00e5 disse kl\u00e6rne, og de er ikke merket (man kan merke kl\u00e6rne med R\u00f8de Kors logoen ved borrel\u00e5s). Hjelpekorpset bruker ogs\u00e5 ofte de samme kl\u00e6rne, og dette er en forenklet versjon av Hjelpekorpsuniformen - vi tror ogs\u00e5 at dette kan f\u00f8re til en \u00f8kt f\u00f8lelse av tilknytning til Hjelpekorpset for de som deltar i R\u00d8FF. Hordaland R\u00f8de Kors vil gjennom ansattressurs forvalte fritidskassen og tilgjengelige midler. Hver R\u00d8FF-gruppe kan s\u00f8ke om st\u00f8tte fra fritidskassen til alle sine deltagere, uten \u00e5 spesifisere behov for \u00e5 unng\u00e5 stigmatisering av enkelt-deltagere. R\u00d8FF- gruppen kan s\u00f8ke midler p\u00e5 vegne av alle deltagere, og alle deltagere skal ha tilgang p\u00e5 det samme utstyret gjennom fritidskassen. Kostnadene blir i f\u00f8rsteomgang tatt av den lokale R\u00d8FF-gruppen (lokalforening) og vil deretter bli refundert gjennom fritidskassen. Innkj\u00f8p skal ikke gj\u00f8res f\u00f8r de har f\u00e5tt godkjent st\u00f8tte. Utskriftsdato: 11.11.2024 Skjemaid: 481709918 Side 2 av 6 Beskriv kort hvordan dere skal vurdere hvem som skal f\u00e5 dekket kostnader gjennom fritidskassen. Det vil ikke bli gjort enkeltvurderinger fra den lokale R\u00d8FF-gruppen og de frivillige p\u00e5 hvilke deltagere som skal f\u00e5 dekket kostnader til kl\u00e6r og utstyr gjennom fritidskassen. R\u00d8FF er et friluftslivstilbud for alle ungdommer mellom 13-18\u00e5r, og fritidskassen skal v\u00e6re et verkt\u00f8y for \u00e5 gj\u00f8re aktiviteten mer tilgjengelig for deltagere der \u00f8konomiske forhold begrenser mulighet for deltagelse i friluftsliv. Alle deltagere i R\u00d8FF vil f\u00e5 tilgang p\u00e5 grunnbeholdningen som er beskrevet i retningslinjene for fritidskassen, og prosessen vil g\u00e5 gjennom frivillig aktivitetsleder til driftsansvarlig (ansattst\u00f8tte). V\u00e5r aktivitet stiller ingen krav til deltagelse, og har ingen informasjon om bakgrunnen til v\u00e5re deltagere, dette gjelder like mye allerede deltagende ungdommer, s\u00e5 fremt som nye. Det er viktig for oss at fritidskassen ikke skal virke stigmatiserende. R\u00f8de Kors Friluftsliv og F\u00f8rstehjelp er en gratis aktivitet styrt av v\u00e5re prinsipper (Humanitet, upartiskhet, n\u00f8ytralitet, uavhengighet, frivillighet, enhet og universalitet). Vi vil aldri vite hvilke deltagere som har behov, da vi ikke stiller krav til deltagelse, eller unders\u00f8ker behovet p\u00e5 noen m\u00e5te. Deltagere i R\u00d8FF kommer fra alle samfunnslag, og det er veldig stor sannsynlighet at det allerede finnes deltagere i aktiviteten som har behov for \u00e5 f\u00e5 dekket kostnader gjennom fritidskassen. Hvilke aldersgrupper retter tilbudet deres seg spesielt 17-19 \u00e5r mot? 10-16 \u00e5r Antall deltakere Her skal dere angi hvor mange personer i m\u00e5lgruppen (unike deltakere) som dere forventer at vil benytte seg av fritidskassen hvert \u00e5r. V\u00e6r s\u00e5 realistisk som mulig. Merk at tilskuddsordningens m\u00e5lgruppe er barn og unge som av ulike grunner st\u00e5r i fare for \u00e5 havne i utenforskap. Antall jenter i m\u00e5lgruppen. 11 Antall gutter i m\u00e5lgruppen. 15 Rekruttering Beskriv hvordan dere skal rekruttere tilskuddsordningens m\u00e5lgruppe til prosjektet, og hvordan dere skal unng\u00e5 at m\u00e5lgruppen opplever rekrutteringen som stigmatiserende. For \u00e5 redusere risiko for stigmatisering, vil vi synliggj\u00f8re aktiviteten som tilgjengelig for alle ungdommer mellom 13-18 \u00e5r, samtidig som vi retter blikket mot nye rekrutteringskanaler som ikke har v\u00e6rt tatt i bruk tidligere for \u00e5 rekruttere ungdommer fra lavinntektsfamilier eller som av andre \u00e5rsaker ikke kan delta i R\u00d8FF p\u00e5 grunn av \u00f8konomiske omstendigheter. Rekrutteringsverkt\u00f8yet v\u00e5rt vil v\u00e6re \u00e5 promotere en \u00abvelkomstpakke\u00bb for alle nye deltagere i R\u00d8FF (velkomstpakken vil inkludere artikler basert p\u00e5 retningslinjene). For \u00e5 n\u00e5 et m\u00e5l om \u00f8kt mangfold og st\u00f8rre grad av inkludering i aktiviteten v\u00e5r, retter vi rekrutteringskampanjen mot all ungdom i aldersgruppen, de som ikke kan delta p\u00e5 grunn av h\u00f8ye kostnader av friluftslivutstyr kan nyte godt av tilbudet, uten \u00e5 oppleve stigmatisering, at de blir behandlet annerledes, eller blir spesifikt og \u00e5penlyst rekruttert. \u00c5 delta i friluftslivsaktivitet kan oppleves kostnadskrevende, spesielt ved aktivitet i ulike \u00e5rstider. \u00abVelkomstpakken\u00bb vil v\u00e6re et virkemiddel til \u00e5 skape en \u00abR\u00d8FF-uniform\u00bb som deltagere kjenner seg igjen i, \u00f8nsker \u00e5 ta i bruk, det skaper tilh\u00f8righet og gir ungdommer like muligheter til \u00e5 delta i friluftslivsaktivitet Som beskrevet tidligere, alle medlemmer har mulighet til \u00e5 f\u00e5 grunnleggende utstyr (jakke, bukser, sko og ullundert\u00f8y). Dette skaper en \"R\u00d8FF-uniform\" som styrker f\u00f8lelsen av fellesskap og tilh\u00f8righet. Dette bidrar til \u00e5 unng\u00e5 stigmatisering, da ingen skal f\u00f8le seg annerledes p\u00e5 grunn av kl\u00e6rne sine. Kl\u00e6rne er av h\u00f8y kvalitet, noe som gir deltakerne uten egnet utstyr et motiverende tilbud de ogs\u00e5 kan bruke til daglig. Kl\u00e6rne er ogs\u00e5 en del av hjelpekorpsuniformen, slik at R\u00d8FFere kan f\u00f8le en st\u00f8rre tilknytning til korpset og kanskje bli inspirert til \u00e5 fortsette som frivillige etter at de er ferdige i R\u00d8FF. Vi tror at et synlig symbol p\u00e5 tilh\u00f8righet til en stor organisasjon som Hjelpekorpset og R\u00f8de Kors kan styrke fellesskapsf\u00f8lelsen og gi ungdommene en positiv opplevelse av tilh\u00f8righet. Hordaland R\u00f8de Kors rekrutterer ikke aktivt medlemmer og nye deltagere inn i R\u00d8FF-gruppene lokalt. Hver enkelt R\u00d8FF-gruppe vil gjennomf\u00f8re rekruttering i sine lokalmilj\u00f8, og har egne gode rutiner og metoder for dette. De er lokalt i kontakt med skoler, biblioteker, helsestasjoner m.fl. V\u00e5re lokale grupper vil f\u00e5 tilgang p\u00e5 plakater og rekrutteringsmateriell de kan ta i bruk p\u00e5 eget initiativ, ansattressurs vil bist\u00e5 lokale grupper med \u00e5 opprette kontakt med kommunale tjenester, barnevern, utekontakt o.l. Vi anerkjenner samtidig at gjennom v\u00e5r rekruttering, og at R\u00d8FF-aktiviteten ikke er en aktivitet spesifikt fokusert p\u00e5 m\u00e5lgruppen, at det vil v\u00e6re ungdommer som drar nytte av fritidskassen uten at de har behov for det. Samtidig vil vi aldri ha informasjon om hvor stort behovet er for den enkelte deltager i R\u00d8FF. Det er en aktivitet som skal v\u00e6re tilgjengelig for all ungdom som vil delta i friluftslivsaktivitet, og vi \u00f8nsker \u00e5 kunne tilby like muligheter for all ungdom i en allerede eksisterende aktivitet. Utskriftsdato: 11.11.2024 Skjemaid: 481709918 Side 3 av 6 Beskriv hvem dere eventuelt skal samarbeide med for \u00e5 rekruttere m\u00e5lgruppen. Som en tilrettelegger for aktivitet, vil ansattressurs bist\u00e5 lokale R\u00d8FF-grupper med \u00e5 samarbeide om rekruttering med aktuelle akt\u00f8rer i deres n\u00e6rmilj\u00f8. Rekrutteringen kan gjennomf\u00f8res p\u00e5 lokale bibliotek, skoler, helsestasjoner, gjennom barnevern m.fl. V\u00e5r ansattressurs kan bidra til dialog og samarbeid mellom R\u00d8FF-gruppen og aktuelle akt\u00f8rer. Og vil v\u00e6re avhengig om R\u00d8FF- gruppen velger \u00e5 ta i bruk fritidskassen, og gjennomf\u00f8re mer m\u00e5lrettet rekruttering. Rekrutteringsstrategien v\u00e5r er basert p\u00e5 behov i de lokale gruppene, og hvilke offentlige tilbud og instanser som er tilgjengelig i omr\u00e5det. Vi legger ogs\u00e5 opp til \u00e5 arrangere aktivitetsdager p\u00e5 skoler i lokalmilj\u00f8et, og dette har tidligere vist seg \u00e5 v\u00e6re vellykket. I l\u00f8pet av aktivitetsdagene f\u00e5r elevene pr\u00f8ve ut noen av aktivitetene i R\u00d8FF-programmet og se om det er noe de kan bli interessert i. Vi vil selvsagt understreke at alle har muligheten til \u00e5 delta, uansett erfaring eller forberedelse. For \u00e5 n\u00e5 ut til ulike etniske grupper \u00f8nsker vi ogs\u00e5 \u00e5 samarbeide med innvandrerorganisasjoner og foresl\u00e5 at barna til medlemmene deres kan bli med i R\u00d8FF. Friluftsliv er en aktivitet som er spesielt knyttet til norsk kultur og kan oppleves som uvant for personer med en annen bakgrunn. Vi vil derfor fremheve alle fordelene ved friluftsliv og det faktum at deltakerne f\u00e5r en uniform (kl\u00e6r/utstyr), noe som gj\u00f8r det enklere for ungdommer uten erfaring \u00e5 delta. Her ser vi ogs\u00e5 rekrutteringsmulighet p\u00e5 asylmottak der det ogs\u00e5 er R\u00f8de Kors aktivitet fra f\u00f8r. Beskriv hvem prosjektet retter seg spesielt mot. M\u00e5lgruppen for fritidskassen er barn og unge i familier med lavinntekt, barn og unge med behov for \u00f8konomisk st\u00f8tte for deltagelse i fritidsaktivitet. Vi vet at barn og unge i lavinntekt deltar mindre i organisert fritidsaktivitet, dette prosjektet sikter seg inn p\u00e5 \u00e5 redusere den \u00f8konomiske terskelen for \u00e5 delta i organisert friluftslivsaktivitet. Det er viktig for unge \u00e5 delta i aktiviteter utenom skolen der de kan m\u00f8te andre p\u00e5 samme alder. Slik f\u00e5r de bedre muligheter for en sunn oppvekst og utvikling av sosiale ferdigheter. Vi fokuserer p\u00e5 denne gruppen fordi fordelene ved friluftsliv er motvirkende til de negative konsekvensene av fattigdom. Barn og unge fra familier med lav inntekt har h\u00f8yere risiko for \u00e5 avbryte skolegangen, oppleve lav inntekt i voksen alder, ha d\u00e5rlig fysisk og psykisk helse, og en svakere tilknytning til arbeidslivet og samfunnet. Regelmessig tid i naturen kan bidra til \u00e5 redusere disse risikoene. Vi erfarer at friluftsliv, i kombinasjon med l\u00e6ring om f\u00f8rstehjelp, og s\u00f8k og redning gir ungdommer en unik arena til \u00e5 oppleve mestring, f\u00e5 gode erfaringer i friluftsliv, \u00f8ker beredskapsdyktigheten blant befolkningen og gir livreddende kunnskap. Forskning viser at tid utend\u00f8rs \u00f8ker selvf\u00f8lelse, samarbeidsevner, kommunikasjon, ansvarsf\u00f8lelse og empati, samt estetisk og \u00e5ndelig bevissthet blant barn og unge. Friluftsliv kan ogs\u00e5 styrke selvtilliten og forbedre l\u00e6ring, noe som kan gi ungdommer bedre fremtidsutsikter. Det er ogs\u00e5 vanligere \u00e5 ha ensomhetsf\u00f8lelsen under fattigdommen. Vi tror at R\u00d8FF uniformen og tilh\u00f8righet til en gruppe av sammen alders mennesker kan hjelpe ungdommene fra lavinntektsfamilier \u00e5 f\u00f8le seg tryggere og mer tilknyttet til samfunnet. Vi \u00f8nsker \u00e5 gi s\u00e5 mange som mulig sjansen til \u00e5 dra ute og nytte disse fordelene fordi vi tror at alle tilgjengelige verkt\u00f8y b\u00f8r brukes for \u00e5 forhindre konsekvensene av fattigdom. \u00d8konomi Budsjettet skal kun omfatte prosjektet det s\u00f8kes midler til, og det skal ikke f\u00f8res driftsutgifter eller inntekter som ikke skal benyttes i prosjektet i budsjettet. Dere kan ikke budsjettere med overskudd eller underskudd. OBS! Offentlige og private akt\u00f8rer M\u00c5 forplikte seg til en egenfinansiering p\u00e5 minimum 20 % av tilskuddsbel\u00f8pet per \u00e5r. Frivillige organisasjoner forplikter seg til 5 % egenfinansiering per \u00e5r. Dette m\u00e5 legges inn i budsjettet. Se mer informasjon p\u00e5 ordningens nettside. Finansiering St\u00f8tte fra Bufdir: Fyll inn bel\u00f8pet det s\u00f8kes om fra tilskuddsordningen. Egenfinansiering: \u00d8konomiske midler som dere bidrar med inn i prosjektet. Egenfinansiering skal vises i regnskapet n\u00e5r prosjektet er avsluttet. Husk \u00e5 f\u00f8re opp egenfinansiering som er i tr\u00e5d med kravene i forskriften. Inntekter fra prosjektet: Hvis deltakere i prosjektet skal betale egenandel, skal inntektene fra dette beregnes her. Hvis dere forventer inntekter som f\u00f8lge av prosjektet dere s\u00f8ker tilskudd til, f\u00f8res det ogs\u00e5 her. Det kan for eksempel v\u00e6re inntekter fra billettsalg til en forestilling som settes opp i forbindelse med prosjektet. Eventuell egenandel fra deltakere eller prosjektgenererte inntekter m\u00e5 spesifiseres i et eget tekstfelt under budsjettet. Prosjekttilskudd fra andre: Hvis dere mottar tilskudd fra andre til prosjektet, skal dette f\u00f8res her. Prosjekttilskudd fra andre m\u00e5 spesifiseres i et eget tekstfelt under budsjettet. Utgifter L\u00f8nn til ansatte: Her f\u00f8rer dere opp l\u00f8nn til de som skal jobbe med prosjektet. Husleie/str\u00f8m/renhold: Husk at disse utgiftene ogs\u00e5 m\u00e5 f\u00f8res p\u00e5 prosjektets prosjektnummer/kostnadssted og at utgiftene skal gjenspeile omfanget av prosjektet. Utskriftsdato: 11.11.2024 Skjemaid: 481709918 Side 4 av 6 Utgifter til inngangsbilletter/deltakelse: Dersom deltakerne skal bes\u00f8ke steder der det koster penger \u00e5 komme inn, fylles det ut her. Eksempler er kino, badeland eller forn\u00f8yelsespark. Utgifter knyttet til \u00a74-5 Kultur- og aktivitetskort, f\u00f8res ogs\u00e5 her. Reise/transport/opphold: F.eks. togbilletter eller leie av minibuss, kost og losji. Innkj\u00f8p av utstyr: Investeringer som er n\u00f8dvendige for \u00e5 gjennomf\u00f8re prosjektet, eller innkj\u00f8p av utstyr som er n\u00f8dvendig for \u00e5 delta i aktivitet fylles ut her. Andre kostnader: Andre utgifter f\u00f8res her. Dette kan for eksempel v\u00e6re utgifter til revisorkontroll av regnskapet og utgifter til n\u00f8dvendige lisenser/kontingenter til utl\u00e5nsnettverk, og utgifter til annonsering av prosjektet, utgifter til mat og annet. Utgiftene m\u00e5 spesifiseres i eget tekstfelt under budsjettet. Fullstendige kronebel\u00f8p skal legges inn. Hundre tusen kroner skrives alts\u00e5 som \"100 000\" i budsjettet. Budsjett FINANSIERING 2025 2026 2027 Total St\u00f8tte fra Bufdir 130 000 130 000 130 000 390 000 Egenfinansiering 7 000 8 000 7 500 22 500 Inntekter fra prosjektet (spesifiser under) 0 0 0 0 Prosjekttilskudd fra andre (spesifiser under) 0 0 0 0 Delsum 137 000 138 000 137 500 412 500 UTGIFTER 2025 2026 2027 Total L\u00f8nn til ansatte 35 000 35 000 35 000 105 000 Husleie/str\u00f8m/renhold 0 0 0 0 Utgifter til inngangsbilletter/deltakelse 0 0 0 0 Reise/transport og opphold 10 000 10 000 10 000 30 000 Innkj\u00f8p av utstyr 92 000 93 000 92 500 277 500 Andre kostnader (spesifiser under) 0 0 0 0 Delsum 137 000 138 000 137 500 412 500 Total 0 0 0 0 Ja, vi bekrefter at vi har f\u00f8rt opp p\u00e5krevd egenfinansiering i budsjettet. Ja Spesifiser eventuelle inntekter fra prosjektet og prosjekttilskudd fra andre. Spesifiser eventuelle andre kostnader. Vi selvfinansierer del av l\u00f8nn til ansatt Utskriftsdato: 11.11.2024 Skjemaid: 481709918 Side 5 av 6 Oppsummering og bekreftelser Kort oppsummering av prosjektet. Prosjektet \"Tilh\u00f8righet og like mulighet i R\u00d8FF\" \u00f8nsker vi skal v\u00e6re et verkt\u00f8y for v\u00e5re lokale R\u00f8de Kors Friluftsliv og F\u00f8rstehjelpsgrupper (R\u00d8FF) for \u00e5 sikre st\u00f8rre mangfold, bedre inkludering og senke den \u00f8konomiske barrieren for \u00e5 delta i friluftsliv. Vi ser at alt for mange unge i dag ikke har mulighet til \u00e5 delta i friluftslivsaktivitet grunnet \u00f8konomi. V\u00e5rt prosjekt skal sikre samme utgangspunkt av kl\u00e6r for alle som \u00f8nsker \u00e5 delta i R\u00d8FF, og bidrar til mer gruppetilh\u00f8righet og samhold. Jeg bekrefter at dette skjemaet ikke inneholder personopplysninger, med mindre dette er direkte etterspurt av Bufdir. Sensitive opplysninger skal aldri oppgis i skjema eller vedlegg. Ja Vi bekrefter at vi og v\u00e5r virksomhet tilfredsstiller grunnleggende krav til forsvarlig drift og forst\u00e5r at dette er et vilk\u00e5r for tildeling av tilskudd. Blant annet f\u00f8lger vi lovverk, har skriftlige etiske retningslinjer og rutiner som s\u00f8rger for at vi ivaretar rettighetene og tryggheten til m\u00e5lgruppen(e). Vi har skriftlige rutiner for \u00e5 forebygge, h\u00e5ndtere, dokumentere og f\u00f8lge opp eventuelle avvik og u\u00f8nskede hendelser. Vi gir oppl\u00e6ring i slike rutiner og systemer og rutiner for \u00e5 h\u00e5ndtere personopplysninger. Vi forst\u00e5r ogs\u00e5 at Bufdir skal varsles ved avvik som kan ha betydning for tilskuddet. Ja Jeg er kjent med at opplysningene i s\u00f8knaden er grunnlag for tildeling av tilskudd fra staten, og har satt meg inn i regelverket for ordningen. Jeg bekrefter at opplysningene i s\u00f8knaden er korrekte, og at jeg er kjent med v\u00e5r plikt til \u00e5 melde fra om eventuelle endringer som kan ha betydning for vedtaket om tilskudd. Ja Utskriftsdato: 11.11.2024 Skjemaid: 481709918 Side 6 av 6 "
}