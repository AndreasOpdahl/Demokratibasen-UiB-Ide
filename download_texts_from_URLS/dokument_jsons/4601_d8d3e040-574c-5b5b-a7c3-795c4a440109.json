{
  "dokument_id": "d8d3e040-574c-5b5b-a7c3-795c4a440109",
  "doc_type": "case_attachment",
  "kommune": 4601,
  "tittel": "34_Milj\u00f8vurderinger ved anlegg av badestrand 15.11.21",
  "url": "https://bergen.kommune.no/politikere-utvalg/api/fil/bk360/11375207/34-Miljovurderinger-ved-anlegg-av-badestrand-15-11-21",
  "tekst": "NOVEMBER 2021 HEGRENESET AS Milj\u00f8vurderinger i sj\u00f8 ved anlegg av badestrand p\u00e5 Hegreneset ADRESSE COWI AS Karvesvingen 2 Postboks 6412 Etterstad 0605 Oslo TLF +47 02694 WWW cowi.no NOVEMBER 2021 HEGRENESET AS Milj\u00f8vurderinger i sj\u00f8 ved anlegg av badestrand p\u00e5 Hegreneset OPPDRAGSNR. DOKUMENTNR. A227976 M-rap-001 VERSJON UTGIVELSESDATO BESKRIVELSE UTARBEIDET KONTROLLERT GODKJENT 00 15.10.2021 Utkast Aud Helland Bj\u00f8rn Christian Hilde Rau Heien- Kvisvik Sunde 01 29.10.21 Supplert med figurer og Aud Helland Bj\u00f8rn Christian Hilde Rau Heien- resultater fra kartlegging av Kvisvik Sunde biologisk mangfold i sj\u00f8, utf\u00f8rt av R\u00e5dgivende biologer 02 15.11.21 Tekstjustering etter innspill fra Aud Helland Bj\u00f8rn Christian Hilde Rau Heien- ABO Plan & Arkitektur og Kvisvik Sunde Profier AS MILJ\u00d8VURDERINGER I SJ\u00d8 VED ANLEGG AV BADESTRAND P\u00c5 HEGRENESET 3 INNHOLD 1 Bakgrunn 4 2 Materiale og metode 5 2.1 Bunnsedimenter 5 2.2 Milj\u00f8gifter i marine organismer 8 2.3 Biologisk mangfold 8 2.4 Forkortelser og akronymer 8 3 Resultater 9 3.1 Forurensede bunnsedimenter 9 3.2 Milj\u00f8gifter i marine organismer 13 3.3 Biologisk mangfold 13 4 Diskusjon og anbefalinger 15 4.1 Forurensning 15 4.2 Biologisk mangfold 16 4.3 S\u00f8knad til milj\u00f8myndighetene 17 5 Referanser 18 C:\\Users\\hrhe\\Desktop\\NOT001 Hegreneset Milj\u00f8vurderinger ved anlegg av badestrand p\u00e5 Hegreneset 151121.docx MILJ\u00d8VURDERINGER I SJ\u00d8 VED ANLEGG AV BADESTRAND P\u00c5 HEGRENESET 4 1 Bakgrunn Hegreneset AS har engasjert COWI for \u00e5 vurdere hensyn til forurenset sj\u00f8bunn og biologisk mangfold knyttet til planlegging av ny bydel p\u00e5 Hegreneset i Bergen kommune. Hegreneset er et planomr\u00e5de som omfatter et 50-m\u00e5l stort uregulert industriomr\u00e5de. Det er planlagt \u00e5 regulere omr\u00e5det til hovedsakelig boligbebyggelse, med noe n\u00e6ringsbebyggelse. Som en del av sj\u00f8fronten planlegges det for etablering av badestrand (Figur 1). En slik etablering ber\u00f8rer forurenset sj\u00f8bunn og biologisk mangfold. Form\u00e5let med foreliggende notat er \u00e5 belyse kritiske momenter knyttet til forurenset sj\u00f8bunn og biologisk mangfold ved etablering av badestrand. Figur 1. Konseptplan for Hegreneset. Kart utarbeidet av SAAHA A/S. R\u00f8d pil viser lokalisering av planlagt badestrand. C:\\Users\\hrhe\\Desktop\\NOT001 Hegreneset Milj\u00f8vurderinger ved anlegg av badestrand p\u00e5 Hegreneset 151121.docx MILJ\u00d8VURDERINGER I SJ\u00d8 VED ANLEGG AV BADESTRAND P\u00c5 HEGRENESET 5 2 Materiale og metode 2.1 Bunnsedimenter Eventuell forurensning i bunnsedimenter i omr\u00e5det hvor det planlegges \u00e5 etablere en badestrand er ikke unders\u00f8kt. Som grunnlag for vurderingene er derfor eksisterende data for forurenset sj\u00f8bunn i n\u00e6rliggende omr\u00e5der benyttet. Unders\u00f8kelsene utf\u00f8rt av Norconsult i 2008 utenfor \"PGS-kaien\" litt nord for det planlagte tiltaksomr\u00e5de er sannsynligvis representative for badestrandomr\u00e5det, siden det ligger relativt n\u00e6r badestrandomr\u00e5det (Figur 2). Resultatene er gjengitt i Multiconsult (2019). Figur 2. Posisjoner for sedimentpr\u00f8vetaking utenfor kaien ved Hegreneset utf\u00f8rt av Nordconsult i 2008 (Informasjon hentet fra Multiconsult, 2019) Unders\u00f8kelsene omfatter imidlertid kun to stasjoner, noe som gir begrenset informasjon om tilstanden. I henhold til Milj\u00f8direktoratets veileder for C:\\Users\\hrhe\\Desktop\\NOT001 Hegreneset Milj\u00f8vurderinger ved anlegg av badestrand p\u00e5 Hegreneset 151121.docx MILJ\u00d8VURDERINGER I SJ\u00d8 VED ANLEGG AV BADESTRAND P\u00c5 HEGRENESET 6 risikovurdering av forurenset sediment b\u00f8r en unders\u00f8kelse omfatte minimum 5 stasjoner (Milj\u00f8direktoratet, 2015). Hvor mange stasjoner som b\u00f8r inng\u00e5 i en unders\u00f8kelse er avhengig av st\u00f8rrelsen p\u00e5 tiltaksomr\u00e5det. Hver stasjon kan representere 10.000 m2. Nordconsult utf\u00f8rte pr\u00f8vetaking av sedimenter fra to stasjoner utenfor kaien ved Hegreneset, fra 8 og 16 m dyp. Pr\u00f8vene ble analysert for metaller og organiske milj\u00f8gifter, som grunnlag for s\u00f8knad om tillatelse til utdyping foran \u00abPGS-kaien\u00bb i Sandviken (Nordconsult, 2008). I tillegg er det utf\u00f8rt unders\u00f8kelser i Nyhavn (SWECO, 2008) og i Nyhavn og Breiviken (COWI, 2021). Unders\u00f8kelsene utf\u00f8rt av SWECO (2008) omfattet pr\u00f8vetaking og analyser av sedimenter fra 14 stasjoner i Nyhavn, \u00f8st for Hegreneset. Posisjonene for pr\u00f8vetaking er vist i Figur 3. Figur 3. Posisjoner for sedimentpr\u00f8vetaking i Nyhavn (r\u00f8de markeringer), utf\u00f8rt av SWECO (2008). Unders\u00f8kelsene utf\u00f8rt av COWI i 2021 omfattet unders\u00f8kelser av sedimenter fra en rekke stasjoner langs Sandviken, blant annet to stasjoner i Nyhavn og to stasjoner i Breiviken (Figur 4). C:\\Users\\hrhe\\Desktop\\NOT001 Hegreneset Milj\u00f8vurderinger ved anlegg av badestrand p\u00e5 Hegreneset 151121.docx MILJ\u00d8VURDERINGER I SJ\u00d8 VED ANLEGG AV BADESTRAND P\u00c5 HEGRENESET 7 Sedimentene ble analysert for innhold av metaller og organiske milj\u00f8gifter. Konsentrasjoner av metaller og organiske milj\u00f8gifter i sedimentene er klassifisert i henhold til Milj\u00f8direktoratets veileder 02:2018 (revidert 2020). Fargemarkeringen for de fem tilstandsklassene er som f\u00f8lger: Figur 4. Posisjoner for sedimentpr\u00f8vetaking (gr\u00f8nne symboler), blant annet i Nyhavn og Breiviken, utf\u00f8rt av COWI i 2021. Gr\u00f8nn skravur markerer omr\u00e5der grunnere enn 20 m. C:\\Users\\hrhe\\Desktop\\NOT001 Hegreneset Milj\u00f8vurderinger ved anlegg av badestrand p\u00e5 Hegreneset 151121.docx MILJ\u00d8VURDERINGER I SJ\u00d8 VED ANLEGG AV BADESTRAND P\u00c5 HEGRENESET 8 2.2 Milj\u00f8gifter i marine organismer Det er utf\u00f8rt s\u00f8k i Milj\u00f8direktoratets database (www.vannmiljo.no) for informasjon om milj\u00f8gifter i marine organismer i omr\u00e5det. 2.3 Biologisk mangfold Som grunnlag for vurdering av biologisk mangfold i omr\u00e5det rundt Hegreneset er det utf\u00f8rt s\u00f8k i Milj\u00f8direktoratets databaser (www.naturbase.no). I tillegg har R\u00e5dgivende biologer utf\u00f8rt unders\u00f8kelser av biologisk mangfold i strandsonen ned til 2 m vanndyp langs hele utbyggingsomr\u00e5det ved Hegreneset (R\u00e5dgivende biologer, 2021). 2.4 Forkortelser og akronymer F\u00f8lgende forkortelser og akronymer er benyttet i foreliggende notat. Forkortelse Forklaring As Arsen Pb Bly Cd Kadmium Cu Kobber Cr Krom Hg Kvikks\u00f8lv Ni Nikkel Zn Sink PAH Polysykliske aromatisk hydrokarboner (tj\u00e6restoffer) PCB /PCB7 Polyklorerte bifenyler / sum 7 forbindelser (sum 7 Dutch) TBT Tributyltinn (antibegroingsmiddel i bunnstoff og maling) \u03bcg / \u03bcm Mikrogram = 10-6 g/ mikrometer = 10-6 m v.v. V\u00e5tvekt Arochlor 1260 Raffinert produkt som inneholder 60% klor (vektprosent) C:\\Users\\hrhe\\Desktop\\NOT001 Hegreneset Milj\u00f8vurderinger ved anlegg av badestrand p\u00e5 Hegreneset 151121.docx MILJ\u00d8VURDERINGER I SJ\u00d8 VED ANLEGG AV BADESTRAND P\u00c5 HEGRENESET 9 3 Resultater 3.1 Forurensede bunnsedimenter Det er ikke utf\u00f8rt unders\u00f8kelser av bunnsedimentene direkte i det aktuelle omr\u00e5det hvor det planlegges \u00e5 etablere badestrand ved Hegreneset. Unders\u00f8kelsene utf\u00f8rt av Norconsult (2008), litt nord for det aktuelle omr\u00e5det, viste at det er lite sedimenter langs vestsiden av Hegreneset grunnet sv\u00e6rt bratte forhold fra sj\u00f8kanten ned til 30 m vanndyp, som n\u00e5s ca. 20 m fra land. Sj\u00f8kart viser at dette ogs\u00e5 er tilfelle i omr\u00e5det hvor det planlegges \u00e5 etablere badestrand. Sj\u00f8bunnens helningsvinkel avtar utover og 40 m vanndyp n\u00e5s ca. 80 m fra land. Unders\u00f8kelsene utf\u00f8rt av COWI i 2021 antar at det er sv\u00e6rt sparsomt med sedimenter i den bratte skr\u00e5ningen, og at omr\u00e5det er dominert av hardbunn (fjell). Forekomsten av bl\u00f8tbunn (sedimenter) \u00f8ker etter hvert som bunnen flater ut. Unders\u00f8kelsene utf\u00f8rt av Norconsult (2008) viste at sedimentene utenfor Hegreneset var lite til moderat forurenset av metaller og moderat til sterkt forurenset av organiske milj\u00f8gifter (PAH: polysykliske aromatiske hydrokarboner og TBT: tributyltinn). Det ble ikke p\u00e5vist PCB (polyklorerte bifenyler) (Tabell 1). I slakere omr\u00e5der i Nyhavn og Breiviken er sedimentene mer forurenset, sannsynligvis grunnet forskjeller i aktiviteter p\u00e5 land og st\u00f8rre andel finstoff (sedimenter med kornst\u00f8rrelse <63\u03bcm) enn i skr\u00e5ningen utenfor Hegreneset. I Nyhavn var sedimentene sterkt til meget sterkt forurenset av metaller, s\u00e6rlig kobber og kvikks\u00f8lv, og organiske milj\u00f8gifter b\u00e5de ved unders\u00f8kelsene i 2008 (SWECO, 2008) og i 2021 (COWI, 2021). Samme grad av forurensning ble p\u00e5vist i Breiviken (COWI, 2021). B\u00e5de i Breiviken og Nyhavn ble det registrert h\u00f8ye konsentrasjoner av PCB (Tabell 2 og Tabell 3). Figur 5 oppsummerer resultatene fra unders\u00f8kelsene utf\u00f8rt av COWI (2021). C:\\Users\\hrhe\\Desktop\\NOT001 Hegreneset Milj\u00f8vurderinger ved anlegg av badestrand p\u00e5 Hegreneset 151121.docx MILJ\u00d8VURDERINGER I SJ\u00d8 VED ANLEGG AV BADESTRAND P\u00c5 HEGRENESET 10 Tabell 1. Konsentrasjoner av metaller og organiske milj\u00f8gifter i sedimenter fra to stasjoner utenfor Hegreneset (lokalisering er vist i Figur 2) (Multiconsult 2019). Klassifiseringen er i henhold til Milj\u00f8direktoratets veileder M-409/2015) Tabell 2. Konsentrasjoner av metaller og organiske milj\u00f8gifter i sedimenter fra Nyhavn (SWECO, 2008). Stasjonsposisjonene er vist i Figur 3. Klassifiseringen er i henhold til Veileder M-608/2016 (Milj\u00f8direktoratet 2020). C:\\Users\\hrhe\\Desktop\\NOT001 Hegreneset Milj\u00f8vurderinger ved anlegg av badestrand p\u00e5 Hegreneset 151121.docx MILJ\u00d8VURDERINGER I SJ\u00d8 VED ANLEGG AV BADESTRAND P\u00c5 HEGRENESET 11 Tabell 3. Konsentrasjoner av metaller og organiske milj\u00f8gifter i sedimenter fra Nyhavn og Breiviken (UTO 13, 15, 16 og 17) (COWI, 2021). Stasjonsposisjonene er vist i Figur 4. Klassifiseringen er i henhold til Veileder M-608/2016 (Milj\u00f8direktoratet 2020). C:\\Users\\hrhe\\Desktop\\NOT001 Hegreneset Milj\u00f8vurderinger ved anlegg av badestrand p\u00e5 Hegreneset 151121.docx MILJ\u00d8VURDERINGER I SJ\u00d8 VED ANLEGG AV BADESTRAND P\u00c5 HEGRENESET 12 Figur 5. Klassifisering av milj\u00f8kvalitet i sedimenter fra Sandviken nord for Bergen, basert p\u00e5 konsentrasjoner av metaller og organiske milj\u00f8gifter i sedimentene. Klassifiseringen er i henhold til Milj\u00f8direktoratets veileder 02:2018 (revidert 2020) (COWI, 2021). Merk at omr\u00e5det langs vestsiden av Hegreneset er sv\u00e6rt bratt med antatt lite finstoff (sediment). C:\\Users\\hrhe\\Desktop\\NOT001 Hegreneset Milj\u00f8vurderinger ved anlegg av badestrand p\u00e5 Hegreneset 151121.docx MILJ\u00d8VURDERINGER I SJ\u00d8 VED ANLEGG AV BADESTRAND P\u00c5 HEGRENESET 13 3.2 Milj\u00f8gifter i marine organismer Overv\u00e5king av organiske milj\u00f8gifter i bl\u00e5skjell i \u00e5rene fra 1995 til 2008 fra s\u00f8rspissen av Hegreneset viste en konsentrasjon av polyklorerte bifenyler (PCB7 = sum seven Dutch) p\u00e5 ca. 8 \u03bcg/kg v.v. i 2007 og 2008 (NIVA, 2008 i www.vannmiljo.no). Det er ikke utarbeidet milj\u00f8kvalitetsstandarder (EQS) for PCB i bl\u00e5skjell. Tidligere veiledere fra Milj\u00f8direktoratet oppga imidlertid grenseverdier for totalkonsentrasjon av PCB i bl\u00e5skjell (Milj\u00f8direktoratet, 1997). Grenseverdien for total-PCB ble antatt \u00e5 v\u00e6re <10\u03bcg/kg v.v. i diffust belastede omr\u00e5der. Dataene i Vannmilj\u00f8databasen omfatter for det meste 7 forbindelser av PCB, og ikke total-PCB. PCB ble benyttet i en rekke produkter. Arochlor1260 var et vanlig produkt som ble spredt til milj\u00f8et og som man finner igjen i marine organismer og i sedimenter. Unders\u00f8kelser har vist at sum seven Dutch (PCB7) utgj\u00f8r ca. 30% av alle PCB-forbindelsene i Arochlor 1260 (Safe et al., 1987). Dette betyr at totalkonsentrasjonen av PCB i bl\u00e5skjell fra Hegreneset i 2008 var langt h\u00f8yere enn konsentrasjonen av de 7 forbindelsene (PCB7) som ble analysert. Tas denne forskjellen i betraktning viser beregninger at totalkonsentrasjonen av PCB var ca. 19 \u03bcg/kg, det vil si dobbelt s\u00e5 h\u00f8yt som i diffust belastede omr\u00e5der. Dette viser at PCB fortsatt var i oml\u00f8p i omr\u00e5det i 2008, og er det trolig fortsatt siden nyere unders\u00f8kelser viser at sedimentene i omr\u00e5det er sterkt forurenset av PCB (COWI, 2021). 3.3 Biologisk mangfold Unders\u00f8kelsene av marint biologisk mangfold utf\u00f8rt av R\u00e5dgivende biologer i 2021 viste at det var lite naturlig sj\u00f8bunn i planomr\u00e5det ned til ca. 2 m dyp utenfor Hegreneset. Omr\u00e5det er preget av tidligere utfyllinger. De bratte partiene samt kaiene har tett algevegetasjon (gr\u00f8n- og r\u00f8dalger, Figur 6). Fra 2- 4 m dyp p\u00e5treffes tareforekomster. C:\\Users\\hrhe\\Desktop\\NOT001 Hegreneset Milj\u00f8vurderinger ved anlegg av badestrand p\u00e5 Hegreneset 151121.docx MILJ\u00d8VURDERINGER I SJ\u00d8 VED ANLEGG AV BADESTRAND P\u00c5 HEGRENESET 14 Figur 6. Naturlig strandsone nord for silo (bilde hentet fra R\u00e5dgivende biologer, 2021). Det ble ikke registrert naturtyper i sj\u00f8 innenfor utredningsomr\u00e5det, noe som er i overensstemmelse med tidligere unders\u00f8kelser. Omr\u00e5det er sv\u00e6rt preget av eksisterende inngrep i strandsonen. S\u00f8k i Milj\u00f8direktoratets naturbase (www.naturbase.no 30.9.21) viser forekomster av den trua arten Markrellterne (Sterna hirundo) p\u00e5 Hegreneset og i Breiviken. Det er observert enkeltfugler p\u00e5 mats\u00f8k. Omr\u00e5det ansees ikke som et funksjonsomr\u00e5de. Ansvarsartene flerb\u00f8rstemarkene Owenia borealis og Nereis elitoralis er registrert ved Breiviken av henholdsvis R\u00e5dgivende biologer (2019) og \u00c5kerbl\u00e5 AS (2917). Omr\u00e5det ansees ikke som et ikke funksjonsomr\u00e5de for artene. Naturbase viser ogs\u00e5 at ca. 4 km fra Hegreneset nordover Byfjorden til Eidsv\u00e5gen er det registrert et lokalt viktig gytefelt for torsk (Gadus morhua) (lav eggtetthet (1) og liten retensjon (1) Verdi 2). P\u00e5 \u00f8stsiden av Ask\u00f8y ved Bakarv\u00e5gneset - Signalneset, foreg\u00e5r det fritidsfiske etter torsk med ruser i perioden januar til april. C:\\Users\\hrhe\\Desktop\\NOT001 Hegreneset Milj\u00f8vurderinger ved anlegg av badestrand p\u00e5 Hegreneset 151121.docx MILJ\u00d8VURDERINGER I SJ\u00d8 VED ANLEGG AV BADESTRAND P\u00c5 HEGRENESET 15 4 Diskusjon og anbefalinger Det er noen kritiske momenter knyttet til forurensning og biologisk mangfold ved anlegg av badestrand p\u00e5 Hegreneset. 4.1 Forurensning Unders\u00f8kelser utf\u00f8rt av Norconsult (2008) utenfor kaien like nord for omr\u00e5det hvor det vurderes \u00e5 etablere badestrand har vist at skr\u00e5ningen hovedsakelig best\u00e5r av fjell med noen mindre, grunne lommer med l\u00f8smasser av sand og stein. Pr\u00f8ver av l\u00f8smassene fra 8 og 16 m dyp viste at disse var forurenset. Sedimentene i tiltaksomr\u00e5det p\u00e5 dypt vann (30 m og dypere) er ikke unders\u00f8kt, men de kan antas \u00e5 ha samme forurensningsgrad (sterkt til meget sterkt forurenset) som i Nyhavn og Breiviken. I anleggsfasen vil en utfylling i sj\u00f8 forstyrre sedimentene som blir p\u00e5virket av utfyllingen. Siden sedimentene er forurenset og det er en risiko for u\u00f8nsket spredning av forurensning under tiltaket. I henhold til Statens vegvesen (SVV) sin h\u00e5ndbok V221 (SVV, 2014) m\u00e5 det ved fylling i vann/sj\u00f8 benyttes grove masser, gjerne sprengstein. N\u00e5r fyllingen skal fortrenge bl\u00f8te masser i grunnen er det en fordel at det fylles med stor stein for \u00e5 sikre fortrenging og unng\u00e5 glidning. Massene b\u00f8r inneholde minst mulig finstoff og subbus, b\u00e5de av hensyn til stabilitet og spredning av partikler i det marine milj\u00f8et. Masser fra fullprofilboring kan ikke brukes. Masser som inneholder plast fra sprenglunter, m\u00e5 heller ikke benyttes. Plasten m\u00e5 i s\u00e5 fall fjernes f\u00f8r massene legges i sj\u00f8. Fylling i sj\u00f8 vil f\u00e5 en skr\u00e5ningshelning 1: 1,3 - 1: 1,5, avhengig av kvaliteten og st\u00f8rrelsesfordeling av massene (Figur 7). Spesielt svake og skifrige materialer kan innta langt slakere skr\u00e5ning og b\u00f8r unng\u00e5s. Figur 7. Fyllingsvinkel over og under vann ved bruk av sprengstein (SVV, 2014). SVV (2014) anbefaler at det i forbindelse med etablering av steinfylling i sj\u00f8 sprenges i fyllingen for \u00e5 sikre fortrenging, skr\u00e5ningsstabiliteten og for \u00e5 komprimere fyllingen. Det er s\u00e6rlig viktig at eventuelle sedimenter/bl\u00f8te masser fortrenges i fyllingsfoten, som her sannsynligvis vil bli p\u00e5 40 m dyp der C:\\Users\\hrhe\\Desktop\\NOT001 Hegreneset Milj\u00f8vurderinger ved anlegg av badestrand p\u00e5 Hegreneset 151121.docx MILJ\u00d8VURDERINGER I SJ\u00d8 VED ANLEGG AV BADESTRAND P\u00c5 HEGRENESET 16 sj\u00f8bunnen flater ut. Geotekniske forhold forutsettes ivaretatt av geoteknisk fagkompetanse i prosjektet. Utfyllingen vil forstyrre og virvle opp bunnsedimenter som kan antas \u00e5 v\u00e6re forurenset i dette omr\u00e5det. Et alternativ er \u00e5 dekke til den forurensede sj\u00f8bunnen med sand (10-20 cm) f\u00f8r utfyllingen starter. Forurensede partikler som virvles opp fra sj\u00f8bunnen p\u00e5 30-40 m vanndyp vil spres oppover i vanns\u00f8ylen, men sannsynligvis ikke n\u00e5 overflaten eller de \u00f8vre 10 m av vanns\u00f8ylen. Det er derfor lite trolig at bl\u00e5skjell eller andre organismer som i hovedsak lever i tidevannssonen vil bli eksponert for forurensning for\u00e5rsaket av utfyllingen. 4.2 Biologisk mangfold Avhengig av kornst\u00f8rrelsen p\u00e5 bunnsedimentene og str\u00f8mforholdene p\u00e5 stedet vil oppvirvlede partikler kunne spres mer eller mindre langt. Leirpartikler spres langt mens sand vil sedimentere i n\u00e6rheten av tiltaksomr\u00e5det. Det er imidlertid lite trolig at forurensede partikler vil spres til gyteomr\u00e5det i Eidsv\u00e5gen eller fiskeplassene langs \u00f8stsiden av Ask\u00f8y da disse omr\u00e5dene ligger ca. 4 km unna anleggsomr\u00e5det. Forurensede partikler kan imidlertid spres til Breiviken, som ligger ca. 400 m nord for anleggsomr\u00e5det, og omr\u00e5det hvor det er p\u00e5vist ansvarsartene av flerb\u00f8rstemark. Siden sedimentene i Breiviken er forurenset kan det antas at forurensningsbelastningen p\u00e5 bl\u00f8tbunnsfaunaen og ansvarsartene i Breiviken ikke endres vesentlig ved utlegging av sprengsteinsfylling i sj\u00f8 ved Hegreneset. Bl\u00f8tbunnsfauna kan p\u00e5virkes av hypersedimentering, og fauna som lever i sedimentene (infauna) t\u00e5ler mindre sedimentasjon enn fauna som lever p\u00e5 sedimentoverflaten (epifauna). Eksperimenter utf\u00f8rt med bl\u00f8tbunnsfauna indikerer at infauna kan t\u00e5le en overdekning (akutt hendelse) p\u00e5 6 mm f\u00f8r den tar skade, mens epifauna kan t\u00e5le en overdekning p\u00e5 10 mm (Smith et al., 2008 og Trannum et al., 2010). Det er lite sannsynlig at det vil foreg\u00e5 en s\u00e5 h\u00f8y sedimentasjon utover omr\u00e5det som fortrenges av fyllmasser. En tildekking av sj\u00f8bunnen med sand og senere sprengstein vil utradere bl\u00f8tbunnsfaunaen som er til stede i selve anleggsomr\u00e5det. Etablering av sprengsteinsfylling p\u00e5 bl\u00f8tbunn f\u00f8rer til endring i substrattype noe som igjen gir en endring i faunasammensetning. En sprengsteingsfylling vil gi en st\u00f8rre overflate enn dagens slette fjellpartier. Ved bruk av grov stein skapes st\u00f8rre mosaikk og hulrom for marine organismer. En slik fylling vil derfor legge til rette for et st\u00f8rre biologisk mangfold enn dagens slette fjellpartier. C:\\Users\\hrhe\\Desktop\\NOT001 Hegreneset Milj\u00f8vurderinger ved anlegg av badestrand p\u00e5 Hegreneset 151121.docx MILJ\u00d8VURDERINGER I SJ\u00d8 VED ANLEGG AV BADESTRAND P\u00c5 HEGRENESET 17 4.3 S\u00f8knad til milj\u00f8myndighetene I tillegg til \u00e5 dekke til sj\u00f8bunnen med rene masser f\u00f8r utfylling eller peling b\u00f8r partikkelspredning i anleggsfasen overv\u00e5kes. Dette er som oftest et krav fra milj\u00f8myndighetene. Alle tiltak i sj\u00f8 er s\u00f8knadspliktig. En s\u00f8knad til Statsforvalteren m\u00e5 redegj\u00f8re for tiltaket med beskrivelse av blant annet mengde masser, fotavtrykket p\u00e5 sj\u00f8bunnen, utf\u00f8relse, tidsforbruk, dokumentasjon av forurensningssituasjonen, naturforhold og avb\u00f8tende tiltak. Retningslinjer for hva en s\u00f8knad skal inneholde er gitt av Milj\u00f8direktoratets veileder M-350/2015 (Milj\u00f8direktoratet, 2018). C:\\Users\\hrhe\\Desktop\\NOT001 Hegreneset Milj\u00f8vurderinger ved anlegg av badestrand p\u00e5 Hegreneset 151121.docx MILJ\u00d8VURDERINGER I SJ\u00d8 VED ANLEGG AV BADESTRAND P\u00c5 HEGRENESET 18 5 Referanser COWI, 2021. Kjemisk tilstand i sediment ved Laksev\u00e5g og Sandviken, Bergen kommune. Rap.nr. A109463, 48 s. Milj\u00f8direktoratet, 2020. Grenseverdier for klassifisering av vann, sedimenter og biota. Revidert 30.10.2020. Veileder M-608/2016, 13 s. Milj\u00f8direktoratet, 2018. Klassifisering av milj\u00f8tilstand i vann. \u00d8kologisk og kjemisk klassifiseringssystem for kystvann, grunnvann, innsj\u00f8er og elver. Veileder 02:2018, revidert 2020. 227 s. Milj\u00f8direktoratet, 2015. Veileder for h\u00e5ndtering av sedimenter. Revidert 28. mai 2018. Veileder M-350/2015, 111 s. Milj\u00f8direktoratet, 2015. Veileder for risikovurdering av forurenset sediment. Veileder M-409/2015, 108 s. Milj\u00f8direktoratet, 1997. Veiledning 97:03 Klassifisering av milj\u00f8kvalitet i fjorder og kystfarvann (TA-1467/1997). Nordconsult AS, 2008. Brev til Fylkesmannen i Hordaland, Milj\u00f8vernavdelingen, datert 20. oktober 2008. S\u00f8knad om tillatelse til utdyping foran \u00abPGS-kaien\u00bb i Sandviken. Orientering om sedimentpr\u00f8ver. Smith M.G.D., Holthaus K.I.E., Trannum H.C, Neff J.M, Kjeilen-Eilertsen G., Jak R.G, Singsaas I., Huijbregts M.A.J, Hendriks A.J. 2008. Species sensitivity distributions for suspended clays, sediment burial, and grain size change in the marine environment. Environ Toxicol Chem 27, side 1006-1012. Multiconsult, 2019. Hegreneset, Bergen. Due Diligence -Kartlegging av forurensningssituasjonen. Dok.nr. 10212806-RIGm-RAP-001, R\u00e5dgivende biologer, 2021. Hegreneset, Bergen kommune. Verdivurdering av naturmangfold. Utkast, 27 s. Safe, S., Safe, L. og Mullin, M., 1987. Polychlorinated biphenyls: Environmental occurence and analysis. S. 1-13 i S.Safe (red.): Polychlorinated biphenyls (PCBs): Mammalian and environmental toxicology. Springer-Verlag, Berlin. Statens vegvesen, 2014. Grunnforsterkning, fyllinger og skr\u00e5ninger. H\u00e5ndbok V221, 353 s. SWECO, 2008. Sweco. Milj\u00f8unders\u00f8kelse forurensede sedimenter og forurenset grunn. Nyhavn, Bergen. 2008. Trannum, HC, Nilsson, HC, Schaanning, MT, \u00d8xnevad, S. 2010. Effects of sedimentation fromwater-based drill cuttings and natural sediment on benthic macrofaunal community structure and ecosystem processes. Journal of Experimental Marine Biology and Ecology 383, 111\u2013 121. C:\\Users\\hrhe\\Desktop\\NOT001 Hegreneset Milj\u00f8vurderinger ved anlegg av badestrand p\u00e5 Hegreneset 151121.docx "
}