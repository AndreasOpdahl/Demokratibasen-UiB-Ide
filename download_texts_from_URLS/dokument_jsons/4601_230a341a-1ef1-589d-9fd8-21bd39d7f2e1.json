{
  "dokument_id": "230a341a-1ef1-589d-9fd8-21bd39d7f2e1",
  "doc_type": "case_attachment",
  "kommune": 4601,
  "tittel": "Vedtak datert 22.03.2024",
  "url": "https://bergen.kommune.no/politikere-utvalg/api/fil/bk360/10287957/Vedtak-datert-22-03-2024",
  "tekst": " Plan- og bygningsetaten SIVILINGENI\u00d8R ATLE SUNDAL V\u00e5r referanse: BYGG-2023/17649-12 Kanalveien 52C Saksbehandler: Arild Skurtveit Dato: 22.03.2024 5068 BERGEN AVSLAG P\u00c5 S\u00d8KNAD Eiendom : Gnr 271 Bnr 5 Adresse : 4601/271/5/0/0 Tiltakshaver : Kolbein Kolnes Plassering av midlertidige bygninger, konstruksjoner og Tiltaket : anlegg Vi viser til s\u00f8knad mottatt 30.11.2023 og tilleggsdokumentasjon mottatt 04.12.2023. Tiltakene er allerede utf\u00f8rt, og s\u00f8knadene er i realiteten en s\u00f8knad om legalisering. Ved en s\u00f8knad om godkjenning av et avvik, skal s\u00f8knaden vurderes som om tiltaket ikke allerede er gjennomf\u00f8rt. Det skal derfor verken v\u00e6re enklere eller vanskeligere \u00e5 f\u00e5 godkjent en etterf\u00f8lgende s\u00f8knad 1. S\u00f8knaden gjelder: \u2022 Midlertidig plassering av merdanlegg/ moduler p\u00e5 land - Modul 1: 3 x 7 meter - Modul 2: 2 x 1,6 meter - Modul 3: 3 x 1,4 meter \u2022 Midlertidig plassering av merdanlegg/ flytende konstruksjoner i sj\u00f8 - Del av oppdrettsanlegg/ tomt merdanlegg ca 55 x 90 meter - St\u00e5lkonstruksjon p\u00e5 flytere ca. 2 x 60 meter, forankret i land - En flyter ytterst ved st\u00e5lkonstruksjonen og en flyter p\u00e5 siden innerst - 4 flytere mellom st\u00e5lkonstruksjon og del av oppdrettsanlegg Det s\u00f8kes om \u00e5 f\u00e5 beholde plasseringen av merdanlegget frem til 31.12.2024. Resterende flytende konstruksjoner og moduler p\u00e5 land s\u00f8kes midlertidig frem til 01.07.2024 Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN S\u00f8knad om dispensasjon fra kommuneplanens arealdel \u00a7 3.1 Plankrav er ikke behandlet. For vurdering av dispensasjon se punkt 3.9 for \u00abDispensasjoner som ikke er behandlet\u00bb>. 2. VEDTAK S\u00f8knad om tillatelse til: \u2022 Midlertidig plassering av merdanlegg/ moduler p\u00e5 land - Modul 1: 3 x 7 meter - Modul 2: 2 x 1,6 meter - Modul 3: 3 x 1,4 meter \u2022 Midlertidig plassering av merdanlegg/ flytende konstruksjoner i sj\u00f8 - Del av oppdrettsanlegg/ tomt merdanlegg ca 55 x 90 meter - St\u00e5lkonstruksjon p\u00e5 flytere ca. 2 x 60 meter, forankret i land - En flyter ytterst ved st\u00e5lkonstruksjonen og en flyter p\u00e5 siden innerst - 4 flytere mellom st\u00e5lkonstruksjon og del av oppdrettsanlegg avsl\u00e5s, jf. kommuneplanens arealdel \u00a7 6.1.1 Byggegrense langs sj\u00f8 og plan- og bygningsloven \u00a7 11-6 Rettsvirkning av kommuneplanens arealdel S\u00f8knad avsl\u00e5s videre jf. plan- og bygningsloven \u00a7\u00a7 30-5.Midlertidige bygninger, konstruksjoner eller anlegg og \u00a7 29-2 visuelle kvaliteter 2.1. Dispensasjoner S\u00f8knad om dispensasjon fra kommuneplanens arealdel punkt 6.1.1 Byggegrense langs sj\u00f8 om avsl\u00e5s, jf. plan- og bygningsloven \u00a7 19-2. S\u00f8knad om dispensasjon fra kommuneplanens arealdel punkt 28.5 arealform\u00e5l Havn avsl\u00e5s, jf. plan- og bygningsloven \u00a7 19-2. 3. BEGRUNNELSE FOR VEDTAKET 3.1. Planstatus Kommuneplanens arealdel (KPA2018), vedtatt i Bystyret 19.06.2019, viser eiendommen som \u00f8vrig byggesone og havn og den ligger innenfor hensynssonene: Funksjonell strandsone, aktsomhetsomr\u00e5de for stensprang, jord- og flomskred og sn\u00f8skred, Jernbanest\u00f8y \u2013 gul sone og Jernbanest\u00f8y \u2013 r\u00f8d sone, naturmilj\u00f8 \u2013 gytefelt torsk. Saksnummer BYGG-2023/17649 Side 2 av 11 Det aktuelle omr\u00e5det ved tidligere Trengereid fabrikker er beskrevet i Byantikvarens kulturminnegrunnlag for deler av Trengereid, Risnes m.m Denne del av eiendommen er ikke regulert 3.2. Nabovarsling Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og det er mottatt merknad fra: G\u00e5rdsnummer 271 bruksnummer 1. S\u00f8ker har kommentert G\u00e5rdsnummer 271 bruksnummer 4. Saksnummer BYGG-2023/17649 Side 3 av 11 Merknaden S\u00f8ker har kommentert V\u00e5r vurdering Det s\u00f8kes om tillatelse til midleridig plassering av merdanlegg i sj\u00f8 og p\u00e5 kai. Midlertidige bygninger, konstruksjoner eller anlegg, jf. \u00a7 20-1 f\u00f8rste ledd bokstav j, m\u00e5 ikke plasseres slik at de hindrer allmenn ferdsel eller friluftsliv, eller p\u00e5 annen m\u00e5te f\u00f8rer til vesentlig ulempe for omgivelsene. Bygningsmyndighetenes vurdering er at disse tiltakene vil v\u00e6re til hinder for allmenheten, enten det er med b\u00e5t i havneomr\u00e5det, eller for personer som beveger seg p\u00e5 land. 3.3. Erkl\u00e6ring om ansvarsrett F\u00f8lgende ansvarsretter er erkl\u00e6rt: Funksjon \u2013 Foretak Org.nr Ansvarsomr\u00e5de tiltaksklasse SIVILINGENI\u00d8R ATLE Ansvarlig s\u00f8ker \u2013 976607031 Ansvarlig s\u00f8ker SUNDAL Tiltaksklasse 1 Arkitektur: Ansvarlig SIVILINGENI\u00d8R ATLE Opptegning av 976607031 prosjekterende \u2013 SUNDAL moduler og flytende Tiltaksklasse 1 konstruksjoner. 3.4. Skredfare Tiltaket ligger i et omr\u00e5de med en hensynsone \u00abAktsomhetsomr\u00e5de for steinsprang, jord- og flomskred og sn\u00f8skred\u00bb i kommuneplanens arealdel. I utbyggingsomr\u00e5der som kan v\u00e6re skredutsatt, skal det foretas en skredfarevurdering av kompetent foretak. Dersom tiltaket ikke er tilstrekkelig sikkert, m\u00e5 vurderingen ogs\u00e5 omfatte forslag til avb\u00f8tende tiltak som er realiserbare I aktuelle sak er det er ikke dokumentert at det kan oppn\u00e5s tilstrekkelig sikkerhet mot skred for tiltaket. 3.5. Visuelle kvaliteter Et hvert tiltak skal prosjekteres og utf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering, jf. plan- og bygningsloven \u00a7 29-2. Etter v\u00e5rt syn er disse forhold ikke ivaretatt for oms\u00f8kte tiltak Saksnummer BYGG-2023/17649 Side 4 av 11 Det s\u00f8kes om legalisering av flere flytende konstruksjoner i sj\u00f8 og moduler plassert p\u00e5 kai. Ved s\u00f8knad om midlertidige tiltak som skal plasseres inntil maks 2 \u00e5r, vil krav til visuelle kvaliteter ikke v\u00e6re like tungt veiene som p\u00e5 et permanent tiltak, men kystlandskapet i Bergen kommune er visuelt s\u00e5rbart, og bygningsmyndigheten har streng forvaltningspraksis p\u00e5 tiltak i strandsonen. Strandsonen skal ivaretas i et langsiktig perspektiv som en ressurs for lokalmilj\u00f8et med fokus p\u00e5 natur og landskapsopplevelser, biologisk mangfold, friluftsliv og kulturminne. Oms\u00f8kte tiltak vurderes til \u00e5 v\u00e6re sv\u00e6rt synlig for omgivelsene sett fra sj\u00f8siden. Bygningsmyndigheten vurderer det som uheldig at sj\u00f8speilet bygges ned i vesentlig stor utstrekning, og mener videre at tiltaket medf\u00f8rer en sv\u00e6rt uheldig og privatiserende effekt i kystlandskapet Estetiske kvaliteter p\u00e5virkes b\u00e5de av samfunnets historiske utvikling, naturgrunnlaget og menneskers bruk av omgivelsene. Prinsippet om estetisk utforming av omgivelsene skal if\u00f8lge plan- og bygningslovens form\u00e5l ivaretas i planleggingen og kravene til det enkelte byggetiltak. Kommunene har ansvar for at det legges til rette for god forming av bygde omgivelser, gode bomilj\u00f8 og gode oppvekst- og levek\u00e5r i alle deler av landet. If\u00f8lge byggesaksdelen av loven skal tiltak prosjekteres og utf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering (\u00a7 29-2). Etter v\u00e5r vurdering er ikke bestemmelsen ivaretatt for oms\u00f8kte tiltak. 3.6. Forurenset grunn Tiltaket ligger i et omr\u00e5de hvor massene i grunnen og sj\u00f8bunn kan v\u00e6re forurenset. Ansvarlig s\u00f8ker har ikke fremlagt tiltaksplan, jf. plan- og bygningsloven \u00a7 28-1. 3.7. Andre uttalelser eller vedtak Byantikvaren har gitt uttalelse datert 7 desember 2023: Vurdering og konklusjon: I f\u00f8ringene Byantikvaren har utarbeidet for omr\u00e5det heter det at \u00abindustrien og sporene etter denne er avgj\u00f8rende for identiteten til Trengereid. Gjenv\u00e6rende fabrikkbygninger b\u00f8r beholdes mest mulig uendret, men kan tilpasses ny bruk. Elv med elvejuv, r\u00f8rgater og andre tekniske kulturminner knyttet til omr\u00e5dets industri b\u00f8r tas vare p\u00e5.\u00bb De oms\u00f8kte tiltakene, som i overveiende grad er plassert i sj\u00f8, anses som reversible og vil i liten grad svekke de registrerte kulturmilj\u00f8verdiene i omr\u00e5det. I forbindelse med virksomheten knyttet til oppdrettsanlegget har det i \u00e5renes l\u00f8p v\u00e6rt samlet en god del utrangerte installasjoner og skrot p\u00e5 kaien ved den gamle tekstilfabrikken. Denne formen for fors\u00f8pling er skjemmende for omr\u00e5det og svekker kulturmilj\u00f8verdiene. Byantikvaren har ingen merknader til legaliseringen av anlegget med den plasseringen av installasjoner som er fremstilt i s\u00f8knaden med vedlegg, men ber om at det m\u00e5 settes vilk\u00e5r om at det gjennomf\u00f8res en opprydning p\u00e5 kaiarealet ved Trengereid fabrikker. Saksnummer BYGG-2023/17649 Side 5 av 11 S\u00f8knaden er sendt Statsforvalteren og Fylkeskommunen for uttalelse, det er ikke mottatt noen tilbakemelding. 3.8. Dispensasjon Tiltaket kommer i strid med kommuneplanens arealdel \u00a7 6.1.1 byggegrense langs sj\u00f8 og 28.1 Arealform\u00e5l Havn Det s\u00f8kes om midlertidig plassering av merdanlegg/ moduler p\u00e5 land/ kai innenfor funksjonell strandsone og byggegrense. Det s\u00f8kes ogs\u00e5 om midlertidig plassering av merdanlegg/ flytende konstruksjoner i sj\u00f8, Dispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. Det kan ikke dispenseres fra saksbehandlingsregler. Hovedhensynet bak byggeforbudet langs sj\u00f8 og vassdrag er \u00e5 verne strandsonen mot byggetiltak og terrenginngrep for \u00e5 sikre natur- og kulturmilj\u00f8, friluftsliv, landskap og allmennhetens interesser, samt \u00e5 hindre at tilgjengeligheten til sj\u00f8 og vassdrag reduseres Arealform\u00e5l havn, omfatter kai, Havnelager, havneterminal, molo og navigasjonsinstallasjoner, og skal sikre havneform\u00e5let den offentlige bruken knyttet til st\u00f8rre b\u00e5ter og skip. Det f\u00f8lger av form\u00e5lsbestemmelsen i plan- og bygningsloven at plan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet, likeverd og tas hensyn til barn og unges oppvekstmilj\u00f8 samt estetisk utforming av omgivelsene. S\u00f8ker begrunner s\u00f8knad om dispensasjon Saksnummer BYGG-2023/17649 Side 6 av 11 Hovedregelen er at alt skal bygges i samsvar med pbl. med tilh\u00f8rende forskrifter og arealplaner Det er \u00e5pnet opp et unntak i pbl. \u00a7 19-2. I f\u00f8rste ledd fremkommer det at kommunen KAN gi dispensasjon fra bestemmelsen fastsatt i eller i medhold av denne lov. Her \u00e5pnes det opp for et forvaltningsskj\u00f8nn, og gir kommunen mulighet til et lokalt selvstyre og sikre usaklig forskjellsbehandling. Bestemmelsen gir kommunen anledning, men ingen plikt, til \u00e5 gi dispensasjon. Det er alts\u00e5 ingen som har krav p\u00e5 dispensasjon. For at kommunen skal kunne ut\u00f8ve et \u00abkan\u00bb-skj\u00f8nn etter f\u00f8rste ledd, m\u00e5 vilk\u00e5rene etter andre ledd v\u00e6re vurdert oppfylt. \u00abDispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. Det kan ikke dispenseres fra saksbehandlingsregler\u00bb De to vilk\u00e5rene i andre ledd er s\u00e5kalt kumulative vilk\u00e5r. Det vil si at begge m\u00e5 v\u00e6re oppfylt f\u00f8r kommunen kan vurdere om de skal gi dispensasjon. I s\u00f8knad om dispensasjon skal det redegj\u00f8res for at vilk\u00e5rene for dispensasjon i pbl. \u00a7 19-2 er oppfylt. Hvilke hensyn bestemmelsen skal ivareta krever en konkret vurdering. I tillegg skal vilk\u00e5ret om relevante fordeler og ulemper dr\u00f8ftes grundig. Her skal areal- og ressursdisponeringshensyn vektlegges, ikke utbyggers \u00f8nske eller behov. Det er viktig at en dispensasjon ogs\u00e5 skal tale positivt for omgivelsene, ikke bare for tiltakshaver. Frav\u00e6r av ulemper er aldri nok. Dispensasjon kan alts\u00e5 ikke gis dersom hensynene bak den lov- eller planbestemmelsen det dispenseres fra, eller hensynene i lovens form\u00e5lsbestemmelse, blir vesentlig tilsidesatt (vesentlighetsvilk\u00e5ret). I denne s\u00f8knad om dispensasjoner kan vi ikke se at det foreligger noen saklig begrunnelse eller vurdering av hensynene bak bestemmelsene. Kravet om at fordelene m\u00e5 v\u00e6re klart st\u00f8rre enn ulempene, er heller ikke oppfylt. Kommunen kan da ikke foreta \u00abkan\u00bb-vurdering etter \u00a7 19-2 f\u00f8rste ledd, og dispensasjon kan ikke gis jf. andre ledd I denne konkrete saken s\u00f8kes det om legalisering av plassering av et merdanlegg / deler til bruk p\u00e5 fiskeoppdrettsanlegg. Modulene og konstruksjoner er plassert b\u00e5de p\u00e5 land og i sj\u00f8en. Tiltakene er etter kommunens skj\u00f8nn plassert slik at de hindrer allmenn ferdsel og friluftsliv, og vil f\u00f8rer til vesentlig ulempe for omgivelsene. Det er viktig \u00e5 forhindre tiltak i strandsonen som hindrer allmennhetens ferdsels- og oppholdsmuligheter i strandsonen, selv om de bare er midlertidig. Tiltakene vil v\u00e6re til hinder for blant annet fiske fra land, og muligheter til \u00e5 legge til med b\u00e5ter. Deler av anlegget ligger innenfor regulert hensynssoner naturmilj\u00f8 \u2013 gytefelt torsk. Kvaliteter knyttet til biologisk mangfold, kulturminner, landskap, kulturlandskap, bygningsmilj\u00f8 og allmenn ferdsel skal tas vare p\u00e5 og videreutvikles. Saksnummer BYGG-2023/17649 Side 7 av 11 Tiltak skal plasseres og utformes slik at forvaltningsm\u00e5let for strandsonen ikke p\u00e5virkes negativt Tiltakene vil etter kommunens syn v\u00e6re privatiserende og legge beslag p\u00e5 n\u00e6re sj\u00f8omr\u00e5der og dermed virke avvisende p\u00e5 allmennhetens ferdsel langs sj\u00f8en i omr\u00e5det, og er i liten grad omforent med overordnede f\u00f8ringer for utforming som gjelder tiltak i strandsonen, som i utgangspunktet skal v\u00e6re allmenn tilgjengelig, uten tiltak som privatiserer strandlinjen Det oms\u00f8kte tiltaket er ikke til bruk for allmennheten, og vil medf\u00f8re en forsterket privatisering av omr\u00e5det Bergen Kommune har forst\u00e5else for at etablering av anlegget midlertidig vil v\u00e6re positivt for tiltakshaver. Men vilk\u00e5rene om \u00abs\u00e6rlig grunn\u00bb skal likevel vurderes opp mot offentlig hensyn, og s\u00e6rlig med hensyn til areal- og ressursdisponering. Det m\u00e5 gj\u00f8res en avveining av hensyn for og mot dispensasjon, og lovens vilk\u00e5r vil f\u00f8rst v\u00e6re oppfylt n\u00e5r det foreligger en overvekt av hensyn som taler for dispensasjon. Fordelene ved \u00e5 innvilge en dispensasjon skal v\u00e6re positive for hensynene til omgivelsene. I dette tilfellet kan vi ikke se annet en personlige forhold for tiltakshaver. Tiltaket vurderes til \u00e5 vesentlig tilsidesette de hensyn bestemmelsene skal ivareta. Fordelene ved \u00e5 dispensere fra bestemmelsene vurderes til \u00e5 ha en hensiktsmessig eiendomsutnytting for tiltakshaver og at tiltakene kun er midlertidig. Ulempene vil v\u00e6re: - S\u00f8knad om dispensasjon mangler saklig begrunnelse eller vurdering av hensynene bak bestemmelsene. - Tiltakene er i strid med arealform\u00e5l Havn - Tiltak p\u00e5 land ligger innenfor byggegrense mot sj\u00f8. - Tiltakene vil hindrer allmenn ferdsel og friluftsliv p\u00e5 land og i sj\u00f8, - F\u00f8rer til vesentlig ulempe for omgivelsene - Tiltakene vil v\u00e6re et fysisk og et visuelt hinder for allmenhetens tilgjengelighet, sett fra sj\u00f8 til og bruke sj\u00f8omr\u00e5det og kaiomr\u00e5de - Det er et nasjonalt m\u00e5l at strandsonen i st\u00f8rst mulig grad skal bevares som natur- og friluftsomr\u00e5de tilgjengelig for alle. - Det er n\u00f8dvendig med streng praksis ved behandling av dispensasjoner i 100- metersbeltet langs sj\u00f8en, og forbudet i pbl \u00a7 1-8 mot tiltak i 100- meters-beltet langs sj\u00f8en veier tungt - Tiltaket medf\u00f8rer en vesentlig forringelse av de estetiske landskapskvaliteter fra et naturestetisk perspektiv. - Nedbygging av naturmangfold, landskap som kan har en viktig funksjon for rekreasjon og friluftsliv - Forankring er plassert i en hensynssone gytefelt for torsk - En dispensasjon fra loven og forskriften til loven f\u00e5 konsekvenser for milj\u00f8 og tilgjengelighet - Deler og moduler plassert p\u00e5 land medvirker til fors\u00f8pling som er skjemmende for omr\u00e5det og svekker kulturmilj\u00f8verdiene Saksnummer BYGG-2023/17649 Side 8 av 11 Etter en samlet vurdering vil ikke fordelene v\u00e6re klart st\u00f8rre enn ulempene. 3.9. Dispensasjoner som ikke er behandlet: Tiltaket kommer i strid med /kommuneplanens arealdel \u00a7 3.1 med hensyn til plankrav I denne konkrete saken gjelder det s\u00f8knad om midlertidig tillatelse, og hensynet bak plankravet vil ikke bli vesentlig tilsidesatt, og kommunen stiller oss positive til denne dispensasjonen, men siden det er gitt avslag p\u00e5 annet grunnlag er det ikke hensiktsmessig \u00e5 innvilge denne. 4. GENERELLE BESTEMMELSER OG KLAGEADGANG Vedtaket kan p\u00e5klages, se orientering om rett til \u00e5 klage og andre generelle bestemmelser p\u00e5 siste side. Med hilsen Plan- og bygningsetaten Arild Skurtveit Saksbehandler Glenn Magne Kristensen Seksjonsleder Dette dokumentet er godkjent elektronisk. Kopi til Kolbein Kolnes Trengereidlia 24 5263 TRENGEREID \u00d8ystein Midtun Gamle Vaksdalsvegen 53 5263 TRENGEREID Jan Atle Lossius S\u00f8reidneset 16 5251 S\u00d8REIDGREND Ellingsen Remi Trulssen Bye Gamle Vaksdalsvegen 49 5263 TRENGEREID Saksnummer BYGG-2023/17649 Side 9 av 11 Generelle bestemmelser: Saken er behandlet etter plan- og bygningsloven med tilh\u00f8rende Rettslig grunnlag: forskrifter; byggteknisk forskrift og byggesaksforskriften. Ferdigstillelse: N\u00e5r tiltaket er ferdigstilt skal det s\u00f8kes om ferdigattest. Ferdigattest (plan- og bygningsloven \u00a7 21-10 utstedes n\u00e5r det foreligger n\u00f8dvendig sluttdokumentasjon fra ansvarlig og byggesaksforskriften kapittel s\u00f8ker. 8) Er tiltaket ikke satt i gang senest innen 3 \u00e5r etter at tillatelse er gitt, faller Bortfall av tillatelse: tillatelsen bort. Tillatelsen faller ogs\u00e5 bort hvis tiltaket innstilles i lengre (plan- og bygningsloven \u00a7 21-9) tid enn 2 \u00e5r. Orientering om rett til \u00e5 klage p\u00e5 vedtaket: Den som er part eller har rettslig klageinteresse har rett til \u00e5 klage over Klagerett: vedtaket. Klagen sendes til: Bergen kommune, Plan- og bygningsetaten, (forvaltningslovens \u00a7 28) Postboks 7700, 5020 BERGEN, eller e-post: postmottak.planogbygg@bergen.kommune.no. Klagefristen er tre uker fra den dag underretningen om vedtaket kom Klagefrist: frem til vedkommende part. Det er tilstrekkelig at klagen er postlagt (forvaltningslovens \u00a7\u00a7 29, 30 og innen fristens utl\u00f8p. Dersom klagen kommer inn etter fristens utl\u00f8p vil 31) den bli avvist. Klagen kan imidlertid tas under behandling n\u00e5r det foreligger s\u00e6rlige grunner eller klager ikke kan lastes for forsinkelsen. Rett til \u00e5 kreve begrunnelse: Dersom en part mener at vedtaket ikke er begrunnet, kan det settes (forvaltningslovens \u00a7\u00a7 24 og 25) frem krav om dette innen klagefristen utl\u00f8p. Klagen m\u00e5 nevne det vedtaket det klages over, hva som \u00f8nskes endret Klagens innhold: og v\u00e6re undertegnet av klageren eller hans fullmektig. Klagen b\u00f8r (forvaltningslovens \u00a7 32) begrunnes. Vedtaket kan gjennomf\u00f8res selv om det er p\u00e5klaget. Klager kan Utsetting av gjennomf\u00f8ring imidlertid anmode om \u00e5 f\u00e5 utsatt iverksettingen av vedtaket, inntil av vedtaket: klagefristen er ute eller klagen er avgjort. Statsforvalteren kan p\u00e5 (forvaltningslovens \u00a7 42) selvstendig grunnlag ta stilling til anmodning om utsatt iverksetting av vedtaket. Rett til \u00e5 se sakens Med visse begrensninger har partene rett til \u00e5 se dokumentene i saken. dokumenter: Det m\u00e5 ved et slikt \u00f8nske tas kontakt med Kundesenteret til Plan- og (forvaltningslovens \u00a7 11) bygningsetaten i Johannes Bruns gate 12. Rett til \u00e5 f\u00e5 veiledning: Kommunen vil kunne gi n\u00f8dvendig veiledning for at alle parter skal (forvaltningslovens \u00a7 11) kunne ivareta sine interesser p\u00e5 best mulig m\u00e5te. Det er adgang til \u00e5 kreve dekning for n\u00f8dvendige og vesentlige Kostnader ved klagen: kostnader, f. eks advokatbistand, i forbindelse med klagesaken der (forvaltningslovens \u00a7 36) vedtaket er endret til gunst for klager. Kravet m\u00e5 v\u00e6re fremsatt innen tre uker etter at underretning om det nye vedtaket er kommet frem til klager. S\u00f8ksm\u00e5l om gyldigheten av vedtaket, eller krav om erstatning som f\u00f8lge Vilk\u00e5r for \u00e5 reise sak for av vedtaket, kan ikke reises uten at en har brukt sin adgang til \u00e5 klage p\u00e5 vedtaket og klagen er avgjort av h\u00f8yeste klageinstans. S\u00f8ksm\u00e5l kan domstolene om vedtaket: likevel reises n\u00e5r det er g\u00e5tt 6 m\u00e5neder fra klage f\u00f8rste gang ble (forvaltningsloven \u00a7 27 b) fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Saksnummer BYGG-2023/17649 Side 10 av 11 Saksnummer BYGG-2023/17649 Side 11 av 11 "
}