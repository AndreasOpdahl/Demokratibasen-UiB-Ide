{
  "dokument_id": "335e3205-7a86-5f8b-82ae-1b6836fa5980",
  "doc_type": "case_attachment",
  "kommune": 5501,
  "tittel": "Vedlegg 49. Vurdering av vassdragsgrenser i byomr\u00e5det",
  "url": "https://innsyn.tromso.kommune.no/application/getMoteDokument?dokid=2002009761",
  "tekst": " Referanse: Dato: Notat 22/19137-47 06.09.2024 Klikk her for \u00e5 skrive inn tekst. Notat KPA 2024, Fastsetting av forbudsgrensen langs st\u00f8rre vassdrag i byomr\u00e5det (krav om 50m-avstand) Bakgrunn Kommunen skal vurdere \u00e5 fastsette et naturlig vassdragsbelte langs bredden av vassdrag med \u00e5rssikker vannf\u00f8ring jf. PBL \u00a71-8 f\u00f8rste ledd og vannressurslovens \u00a711. Hensikten med et vassdragsbelte er \u00e5 hindre nedbygging av arealene og bevaring av kantvegetasjon. Det inng\u00e5r ogs\u00e5 hensyn til areal som vil bli oversv\u00f8mt i en flomsituasjon, noe som skaper et levende elvelandskap. Jf PBL \u00a711-11 nr 5 kan en forbudsgrense (byggegrense) med bestemmelser fastsettes, der bestemte bygge- og anleggstiltak ikke er tillatt p\u00e5 grunn av vassdragsbeltets betydning for natur-, kulturmilj\u00f8- eller friluftsinteresser. I gjeldende kommuneplan skulle en forbudsgrense p\u00e5 50 m langs de st\u00f8rre elvene overholdes jf bestemmelsen pkt. 17.2. Dvs. at det ikke var lov med inngrep n\u00e6rmere enn 50 m fra vassdraget. I byomr\u00e5det ligger nesten alle reguleringsplaner med utbyggingsform\u00e5l i 50 m-sonen. Derfor ble forbudsgrensen for f\u00f8lgende vassdrag enkeltvis vurdert og fastsatt p\u00e5 nytt: p\u00e5 Kval\u00f8ysletta: \u2022 Storelva \u2022 Slettaelva p\u00e5 fastlandet: \u2022 Krokelva \u2022 Skjelnanelva \u2022 Movikelva \u2022 Tromsdalselva \u2022 T\u00f8nsvikelva \u2022 Sollielva Ved fastsetting av en forbudsgrense ble f\u00f8lgende hensyn vurdert: 1) Naturmangfold \u2013 kantvegetasjon og elvel\u00f8p som vandringskorridor for arter. 2) Bevaring eller revegetering av kantvegetasjon. 3) Opprettholde en gr\u00f8nn korridor langs elva til rekreasjon og friluftsliv. 4) Terreng og landskap \u2013 vassdragets morfologi/utforming. 5) Sammenheng mellom landskap og den bygde/regulerte situasjonen. 6) Flomfare - unng\u00e5 utbygging i omr\u00e5der som vil bli oversv\u00f8mt hyppigere i tiden som kommer. 7) Opprettholdelse/forbedring av vannmilj\u00f8et. 8) Dagens og framtidig bruk av omr\u00e5det (bl.a. reguleringsform\u00e5l/arealform\u00e5l). 9) F\u00f8ringer for omregulering eller byggetiltak n\u00e5r et tiltak ligger utsatt til mht flom og erosjon 10) Eiendomsgrenser (matrikkel). Troms\u00f8 Kommune Referanse: 22/19137-47 Dato: 06.09.2024 Side 1 av 14 Side 2 av 14 Innspill til utforming av bestemmelser Bestemmelser knyttet til forbudsgrensen b\u00f8r ta utgangspunkt i f\u00f8lgende punkter, som baserer seg p\u00e5 konkrete situasjoner langs vassdragene For \u00e5 kunne ivareta den bygde situasjonen, herunder n\u00f8dvendig infrastruktur, m\u00e5 flere tiltak unntas fra forbudet. Hjemmel ligger i PBL \u00a711-9 nr. 5 til 7 og \u00a711-11 nr. 1 og nr. 5 jf veilederen fra KDD. Innspill til bestemmelser kvalitetssikres juridisk og avvik i de endelige bestemmelser kan forekomme. \u2022 Det b\u00f8r tas inn innledningsvis noe om form\u00e5l med bestemmelsen: Hovedform\u00e5l er \u00e5 bevare kantvegetasjon og sikre areal for at vassdraget kan opprettholde sin \u00f8kologiske funksjon i landskapet. Det skal ogs\u00e5 unng\u00e5s ny bebyggelse innenfor forbudsgrensen mht flomfare og bruk av vassdragene for overvannsavledning i ekstremv\u00e6rsituasjoner. \u2022 Det ligger noen f\u00e5 fritidshytter/annen bebyggelse innenfor forbudsgrensen: Vedlikehold av eksisterende bygg som ligger innenfor forbudsgrensen tillates. \u2022 Det ligger ofte infrastruktur som pumpestasjoner eller trafokiosk i eller n\u00e6r forbudsgrensen: N\u00f8dvendig infrastrukturtiltak kan etableres og vedlikeholdes. \u2022 Det g\u00e5r flere bruer b\u00e5de for biler og myke trafikanter over vassdragene: Eksisterende og regulerte bruer, kj\u00f8reveier, turveger og annen infrastruktur unntas fra byggeforbud. \u2022 I noen tilfeller kan det v\u00e6re \u00f8nskelig \u00e5 etablere en tursti langs vassdraget: Nye turstier langs vassdrag kan etableres dersom disse ikke forverrer situasjonen langs elvebredden mht kantvegetasjon eller fare for erosjon. Bredden/utforming av stien kan tilpasses og avvike fra kommunalteknisk norm. Eksisterende turstier kan vedlikeholdes. \u2022 Framtidige friluftslivstiltak f.eks. jf forvaltningsplanen i Tromsdalen: Friluftslivstiltak kan etableres, dersom disse anlegges slik at elvekorridoren fortsatt kan v\u00e6re vandringskorridor for arter, erosjon p\u00e5 elvebredden unng\u00e5s og kantvegetasjon ikke forringes. \u2022 Det b\u00f8r \u00e5pnes for at fareforebyggende tiltak i vassdrag kan gjennomf\u00f8res: Vedlikeholdsarbeider som erosjonssikring langs elva kan gjennomf\u00f8res p\u00e5 en sk\u00e5nsom m\u00e5te og minimale inngrep for landskap og naturen. Krav om revegetering og istandsetting av elvebredden etter inngrep. Side 3 av 14 Prinsipper for fastsetting av forbudsgrensen p\u00e5 plankart For fastsetting av forbudsgrensen i plankart ble f\u00f8lgende prinsipper lagt til grunn: \u2022 Forbudsgrensen er langs noen f\u00e5 strekninger ikke gjennomg\u00e5ende, fordi dagens situasjon er for komplisert og kan eller b\u00f8r ikke reverseres. Det m\u00e5 settes en forbudsgrense n\u00e5r omr\u00e5det blir omregulert. \u2022 Hovedprinsipp n\u00e5r det gjelder arealform\u00e5l som ligger innenfor forbudsgrensen er at det endres til bl\u00e5gr\u00f8nn struktur. Arealform\u00e5let st\u00f8tter forbudsgrensen og byggeforbud i omr\u00e5det oppfattes dermed som entydig. \u2022 I noen omr\u00e5der avvikes fra denne regelen. Forbudsgrense vassdrag ble satt, men utbyggingform\u00e5l innenfor forbudsgrensen ble ikke endret. Byggeforbudet st\u00e5r, men basert p\u00e5 reguleringsbestemmelser kan visse inngrep vurderes eller dagens bruk inntil videre fortsette. Denne tolkningen m\u00e5 juridisk kvalitetssikres. Vurdering av vassdragene med krav p\u00e5 50m byggeavstand i byomr\u00e5det 1) Storelva Storelva er et vassdrag med naturlig varierende vannstand og et stort nedb\u00f8rsfelt. Etablerte bygg ligger delvis sv\u00e6rt n\u00e6rt inntil vassdraget. Ytterlig utbygging p\u00e5 elvebredden m\u00e5 unng\u00e5s for \u00e5 beholde \u00f8kosystemtjenester langs vassdraget. Forbudsgrensen oppstr\u00f8ms rulleskil\u00f8ypa settes til rundt 50 m og f\u00f8lger dermed gjeldende kommuneplanbestemmelser om avstandskrav for st\u00f8rre vassdrag. Dette for \u00e5 gi elva rom til \u00e5 endre l\u00f8pet sitt, bevare kantvegetasjon og \u00f8kosystemtjenester langs vassdraget. Forbudsgrensen snevres inn der rulleskil\u00f8ypa ligger parallelt til Storelva p\u00e5 vestre side. Reguleringsplanen med idrettsform\u00e5l unntas. Etablert tursti langs elva ligger innenfor forbudsgrensen og kan vedlikeholdes. Aktsomhetssonen for flom markerer her et st\u00f8rre areal langs elva enn forbudsgrensen gj\u00f8r. P\u00e5 \u00f8stsiden av Storelva f\u00f8lger forbudsgrensen det bl\u00e5gr\u00f8nne form\u00e5let, som ligger ca. 40 m fra elvebredden. En korridor p\u00e5 40 m er n\u00f8dvendig, dersom kommunen vil etablere en sti langs elva i Side 4 av 14 framtiden og samtidig ivareta kantvegetasjon og flomsoner. Siden aktsomhetssonen for flom er en grov modellering, ligger den delvis innenfor og delvis utenfor forbudsgrensen. I tillegg innskrenker installasjoner p\u00e5 vestsiden elvas funksjon som vandringskorridor for arter. Derfor b\u00f8r den bl\u00e5gr\u00f8nne korridoren p\u00e5 \u00f8stsiden heller ikke v\u00e6re smalere enn 40 m for \u00e5 kunne opprettholde en \u00abbiologisk forbindelse\u00bb mellom den nedre og den \u00f8vre delen av vassdraget. Ved Storelva skole p\u00e5 \u00f8stsiden av elva, legges forbudsgrensen utenfor de modellerte flomsonene for en 200 \u00e5rs flom inklusive en sikkerhetssone, noe som synes rimelig mht h\u00f8ydekoter som ligger sv\u00e6rt lavt i skoleg\u00e5rden. Arealform\u00e5l foresl\u00e5s endret fra r\u00f8dt til bl\u00e5gr\u00f8nt. P\u00e5 vestsiden av elva f\u00f8lger forbudsgrensen reguleringsform\u00e5lene som skiller mellom gr\u00f8nnstruktur og offentlig/privat tjenesteyting. Unntak er dagens parkeringsplass i tilknytning til skistadion, som innskrenkes for \u00e5 bevare eksisterende kantvegetasjon. Enkelte bod og lagerbygg fra idrettsanlegget ligger innenfor forbudsgrensen i regulert gr\u00f8nnstruktur. Det er ikke \u00f8nskelig med slike bygg langs elvebredden. I tillegg vil alle disse bygg med ett unntak bli oversv\u00f8mt ved en 200 \u00e5rs flom. Flytting av bodene m\u00e5 vurderes. P\u00e5 det siste strekk fra Nedre Storvollen til sj\u00f8 graver elva seg lengre ned i terrenget. Modelleringen viser at sidearealene vil bli i mindre grad oversv\u00f8mt. Likevel m\u00e5 elva krysse to veger og to kulverter, som per dags dato ikke er dimensjonert for et 20 \u00e5rs gjentaksintervall en gang. Det m\u00e5 regnes med at Storelva vil renne b\u00e5de gjennom kulvert og over vegene samt tilgrensende arealer mot sj\u00f8en. Forbudsgrense vassdrag er derfor lagt i eiendomsgrenser og reguleringsform\u00e5lsgrenser. Side 5 av 14 2) Slettaelva Slettaelva er et regulert vassdrag hvor damanlegget regulerer vannmengden til enhver tid. Inngrep i umiddelbar n\u00e6rhet til elva har i hovedsak skjedd p\u00e5 s\u00f8rsiden. Likevel kan bekkedraget fortsatt fungere som vandringskorridor for arter, dersom ikke flere inngrep langs elvebredden tillates. Forbudslinjen begrenser bruken p\u00e5 s\u00f8rsiden ved \u00e5 legge seg delvis over regulert utbyggingsareal, som ikke er bebygd per i dag. Det ble vurdert at dagens bruk av disse omr\u00e5dene ikke p\u00e5virkes ved at forbudsgrensen legges noen meter inn i regulert utbyggingsform\u00e5l. Ved framtidig regulering av areal langs vassdrag m\u00e5 utbygging unng\u00e5s. P\u00e5 nordsiden av elva ligger forbudsgrensen i skillet mellom regulert friomr\u00e5de og boligform\u00e5l/vegform\u00e5l fra Eidvegen opp til damanlegget. Forbudsgrensen for utbygging ligger i en varierende avstand mellom 20-70 m fra elva. Forbudsgrensen tar utgangspunkt i dagens situasjon med etablerte boligfelt. I tillegg gir den bratte elvebredden et naturlig skille for \u00e5 avgrense en bl\u00e5gr\u00f8nn korridor mot boligbebyggelsen. En stor verdi av den bl\u00e5gr\u00f8nne korridoren langs elvas nordside er at den er nesten gjennomg\u00e5ende fra sj\u00f8en og opp til fjellet. Dette er viktig for \u00e5 bevare muligheten som vandringskorridor for arter. Elvebredden p\u00e5 s\u00f8rsiden er derimot delvis utbygd og oppstykket. Fra damanlegget ned til transformatorstasjonen, f\u00f8lger forbudsgrensen terrengformasjonen langs vassdraget og ligger delvis i etablerte stier. Terrenget er bratt og skredutsatt, der l\u00f8smasseskred er dimensjonerende skredtype. B\u00e5de aktsomhetssonen for flom og den modellerte flomsonen ved dambrudd ligger i den \u00f8verste delen, n\u00e6rmere selve vassdraget enn forbudsgrensen pga topografien. Kartutsnitt viser utbredelsen av en flomb\u00f8lge ved et dambrudd (skravert med r\u00f8de linjer). Side 6 av 14 Transformatorstasjonen ble anlagt helt inntil vassdraget og vil bli oversv\u00f8mt ved et dambrudd. I tillegg ligger en anleggsveg/turveg 3 m fra elva. Jf. aktsomhetssonen for elveflom ligger minst halve transformatorstasjon og anleggsvegen i flomsonen til en 100 \u00e5rs vassdragsflom. Forbudsgrensen legger seg over den per i dag ubebygde delen av transformatorstasjonen langs elva for \u00e5 indikere at det ikke er form\u00e5lstjenlig \u00e5 bygge enda n\u00e6rmere vassdraget. Rett nord for regulert n\u00e6ringsomr\u00e5de (transformatorstasjonen) gikk et fjellras for noen \u00e5r siden. Dette indikerer at flere inngrep n\u00e6r elva ikke b\u00f8r tillates pga risiko for skred som kan endre vannets l\u00f8p. Nedstr\u00f8ms transformatorstasjonen ligger forbudsgrensen langs etablert veg, men snevrer regulert parkeringsareal inn, som ikke er tatt i bruk til parkering per i dag. I dette omr\u00e5det finnes fortsatt kantvegetasjon. Forbudsgrensen over parkeringsarealer f\u00f8lger aktsomhetssonen. Nedstr\u00f8ms Eidvegen f\u00f8lger forbudslinjen avgrensningen til NVE`s aktsomhetssone. Omr\u00e5det ligger ogs\u00e5 innenfor dambruddssonen. Kulvert under Eidvegen er underdimensjonert for en 20 \u00e5rs flom og vil f\u00f8re til at vann fra Slettaelva renner over Eidvegen og til elveleiet p\u00e5 nedsiden av vegen. Uregulert n\u00e6ringsareal avsatt i kommuneplanen endres innenfor forbudsgrensen til bl\u00e5gr\u00f8nn struktur. Dette gir omr\u00e5det en overordnet f\u00f8ring der framtidig n\u00e6ringsetablering m\u00e5 holde avstand til vassdrag jf forbudsgrensen. Side 7 av 14 3) Krokelva Krokelva er et vassdrag med naturlig varierende vannf\u00f8ring og et stort nedb\u00f8rsfelt. En sideelv p\u00e5 nordsida ble avsk\u00e5ret fra hovedelva og lagt i r\u00f8r. Tre bruer g\u00e5r per i dag over elva. Et vanninntak finnes oppstr\u00f8ms bebyggelsen og ledes til et h\u00f8yebasseng. For \u00e5 opprettholde Krokelva som en gjennomg\u00e5ende vandringskorridor for arter fra sj\u00f8 til fjells er det viktig at det ikke tillates flere byggetiltak innenfor forbudsgrensen. Eksisterende inngrep og vedtatte reguleringsplaner legger opp til inngrep p\u00e5 begge sider langs elva. Forbudsgrense vassdrag setter en grense for inngrep langs elva. Forbudsgrensen ble lagt i eiendomsgrensen langs alpinparken. Den ligger parallelt p\u00e5 begge sider av elva i en avstand p\u00e5 ca. 50 m. Med unntak av en kort strekning eier Troms\u00f8 kommune denne korridoren. Turvegen som f\u00f8rer opp til fjells, ligger delvis innenfor korridoren. Nedstr\u00f8ms h\u00f8ydebassenget p\u00e5 s\u00f8rsiden ligger forbudsgrensen langs kj\u00f8revegen fram til kirka. Vegen er en opplagt grense for framtidige byggetiltak. Hovedform\u00e5l her er \u00e5 bevare og reetablere kantvegetasjon langs vassdraget. Den bl\u00e5gr\u00f8nne korridoren som Krokelva ligger i, tilf\u00f8rer bydelen en kvalitet som ikke b\u00f8r erstattes med parkeringsplasser og andre installasjoner i direkte tilknytning til elva. Elvebredden skjermes for framtidige inngrep. Naturen/kantvegetasjonen trenger rom for \u00e5 kunne reetablere seg. Forbudsgrensen nord for elva legger seg i tomtegrensen til regulert bebyggelse. Vedlikehold av bru og gangveger tillates. Side 8 av 14 Den privat eide tomten ved fylkesvegen ligger innenfor aktsomhetssonen for flom (NVE). Forbudsgrensen tillater utbygging p\u00e5 den private tomten inntil en viss avstand til elva. Vurdering av fare for flom ved nybygg/tilbygg blir del av en byggesak. Kommuneplanbestemmelser \u00e5pner ikke for flomforebygging langs elver i hensynssoner for flom, der intensjonen er \u00e5 etablere bebyggelse p\u00e5 elvebredden. Flommodelleringen nedenfor viser flomsonen for en 200 \u00e5rsflom inklusive klimap\u00e5slag (40%), som vil ligge innenfor forbudsgrensen. Flomsonen ligger delvis veldig n\u00e6rt veglegeme mht utvasking og erosjon (Asplan Viak (2023): Vurdering av flomfare, Kroken alpinanlegg. - Oppdragsnr. 635445-01). Nedstr\u00f8ms fylkesvegen legges forbudsgrensen nord for elva i reguleringsform\u00e5lsgrenser eller byggegrenser. I regulert friomr\u00e5de ligger forbudsgrensen ca. 30 m fra elva. Regulert gangvei b\u00f8r flyttes, men kan etableres. Opparbeidelsesgrad og bredden m\u00e5 vurderes p\u00e5 nytt n\u00e5r det ligger i bl\u00e5gr\u00f8nn struktur. S\u00f8r for elva er omr\u00e5det regulert, men ikke ferdig utbygd. Forbudsgrensen er ogs\u00e5 lagt i ca. 30 m avstand til elva. Dvs. at faste installasjoner p\u00e5 regulert g\u00e5rdsplass og idrettsbane ikke er tillatt. Omr\u00e5dene kan brukes etter form\u00e5l, men m\u00e5 t\u00e5le flom. Den regulerte gangvegen b\u00f8r flyttes rundt 15 m bort fra elva (b\u00f8r ligge i selve forbudsgrensen) for \u00e5 gi elva og kantvegetasjonen mulighet for gjenetablering og oppretting av en vandringskorridor for arter. Etablering av haller tilknyttet idrett b\u00f8r ligge p\u00e5 den s\u00f8rlige delen av tomten. Regulerte arealform\u00e5l beholdes i kommuneplanen. Da reguleringsplanene for Stenbergfyllingen og Kroken hunde- og hestesenter ble laget, var avstandskrav p\u00e5 50 m til st\u00f8rre vassdrag gjeldende. Begge planer i strandsonen har utbyggingsform\u00e5l regulert 10 m fra elva. Klimaendringen krever st\u00f8rre varsomhet mht fare for oversv\u00f8mmelse fremover. I frav\u00e6r av en kommunedelplan for gr\u00f8nnstruktur hadde Krokelva ikke en formell status som en verdifull bl\u00e5gr\u00f8nn korridor i reguleringsprosessen. Siden omr\u00e5dene ikke er ferdig utbygd, er det mulighet for \u00e5 legge forbudsgrensen som tegnet. Side 9 av 14 4) Tromsdalselva Tromsdalselva er det st\u00f8rste vassdraget i byomr\u00e5det. Daldraget er stort og avgrenses med h\u00f8ye fjellsider p\u00e5 begge sider. Den u-formede dalen best\u00e5r av elveavsetninger og har dannet en slett flate som tilsynelatende egner seg for utbyggingsform\u00e5l. Store deler av Tromsdalen er regulert til offentlig friomr\u00e5de. Nyere reguleringsplaner i Tromsdalen har ikke tatt hensyn til oversv\u00f8mmelsesfare eller avstandskrav til elva mht kantvegetasjon. Flomsoner ble modellert av NVE og er viktig for fastsetting av forbudsgrensen. Selv om klimafaktor har endret seg, siden modelleringen ble gjennomf\u00f8rt, kan resultater fortsatt brukes, men m\u00e5 tolkes forskjellig mht gjentaksintervall. Generelt avstandskrav for byggetiltak jf gjeldende KPA bestemmelser er 50 m. Siden dagens utbyggingsform\u00e5l ligger n\u00e6rmere enn 50 m elva, settes det en ny byggegrense for framtidige byggetiltak. Oppstr\u00f8ms bebyggelsen legges forbudsgrensen enten i eksisterende turveg eller i ca 50 m avstand til elva eller f\u00f8lger en terrengformasjon. P\u00e5 \u00f8stsiden f\u00f8lger forbudsgrensen i hovedsak reguleringsform\u00e5lsgrensen. Langs regulert gravlund innsnevres form\u00e5let noe pga n\u00e6rhet til elva og stor fare for flom samt bevaring av eksisterende kantvegetasjon og behov for \u00e5 opprettholde et turdrag langs elva. Gravlund som arealform\u00e5let innenfor forbudsgrensen endres ikke til bl\u00e5gr\u00f8nn struktur, men forbudslinjen begrenser muligheten for etablering av graver n\u00e6r elva. Flomsonen langs elva b\u00f8r modelleres f\u00f8r gravlunden utvides, siden den ligger kun 1-2 h\u00f8ydemeter over hovedl\u00f8pet. I tillegg munner en sideelv ut i hovedelva i n\u00e6rheten til gravlund, som kan p\u00e5virke flomsonen i dette omr\u00e5det. Nordover langs TUIL-arenaen har nyere reguleringsplaner lagt utbyggingsform\u00e5l helt inntil elvebredden. Utbygging skjer i flomsonen og er kun delvis ivaretatt i reguleringsbestemmelser. Elva som vandringskorridor for arter p\u00e5 land er sterkt begrenset. Landskapskvaliteter langs elva for allmennheten er nesten tapt. Derfor b\u00f8r sammenhengen mellom elvel\u00f8p og tilgrensende friomr\u00e5der gjenopprettes ved omregulering og i byggesaker. Side 10 av 14 Neste kartutsnitt viser utbredelsen av flomsonen ved en 100 \u00e5rs flom mellom gang- og bilbru. Bl\u00e5e linjer viser NVE`s aktsomhetssone for flom. Situasjonen er uoversiktlig mht fastsetting av en forbudsgrense i de bebygde og regulerte omr\u00e5dene s\u00f8r for elva. Ser man p\u00e5 hvordan reguleringsform\u00e5l langs nedre delen av Tromsdalselva er plassert, virker elvel\u00f8pet ikke integrert og hensyntatt i vedtatte planer. Det mangler en vedtatt kommunedelplan for gr\u00f8nnstruktur som beskriver verdi, sammenheng og funksjon av bl\u00e5gr\u00f8nne omr\u00e5der langs Tromsdalselva. Ved omregulering eller prosjektering m\u00e5 avstand til elva ivaretas ogs\u00e5 p\u00e5 strekninger der ingen forbudsgrense er inntegnet. Evjendammen ligger i en krokarm p\u00e5 gamle elvesedimenter og vannet fra Tromsdalselva str\u00f8mmer gjennom denne dammen. Den opprinnelige sammenhengen i landskapet mellom Evjendammen og Tromsdalselva m\u00e5 styrkes. Evjendammen skal oppgraderes til en badeplass/rekreasjonssted for allmennheten (jf forvaltningsplan for Tromsdalen). Tilknytning til elvebredden opprettholdes ved \u00e5 legge forbudsgrensen over regulert offentlig form\u00e5l. Avstand til elva er mellom 12-15 m p\u00e5 denne strekningen. Det r\u00f8de form\u00e5let er ment som et omr\u00e5de for makebytte der eldre trehus flyttes hit for bevaring (museumsfunksjon). Reguleringsbestemmelsene oppfattes som at arealform\u00e5let \u00abbl\u00e5gr\u00f8nn struktur\u00bb vil passe like godt og foresl\u00e5s endret til bl\u00e5gr\u00f8nt i kommuneplanen. Forbudsgrensen legges i flomsonen langs elva for \u00e5 ivareta framtidig bebyggelse og dagens kantvegetasjon. Videre f\u00f8lger forbudsgrensen vegform\u00e5let p\u00e5 vestsiden. P\u00e5 andre siden av elva, nord for TUIL-banen, legges forbudsgrensen i marka (friomr\u00e5de) i 50 m avstand til elva. Langs skolen ligger forbudsgrensen i terrengkant som er en naturlig grense for tiltak p\u00e5 skolens uteomr\u00e5der. Arealform\u00e5let endres fra r\u00f8dt til bl\u00e5gr\u00f8nt. Skolen mister ikke Side 11 av 14 utbyggingsmuligheter, siden den har alltid mulighet \u00e5 definere at deler av skoleg\u00e5rden kan ligge i marka eller bl\u00e5gr\u00f8nne omr\u00e5der. Forbudsgrensen f\u00f8lger etablert gangsti langs elva og ligger videre i eiendomsgrenser/ reguleringsform\u00e5lsgrenser fram til E8. Nord for Troms\u00f8ysundvegen/E8 legges forbudsgrensen kun p\u00e5 nordsiden av elva i en avstand mellom 50-70 m. Grensen ligger i form\u00e5lsgrensen til regulerte utbyggingsform\u00e5l med unntak ytterst p\u00e5 elveneset, der 1200 m2 av 14600 m2 regulert n\u00e6ringsomr\u00e5de avskj\u00e6res og legges innenfor forbudsgrensen. Forbudsgrensen f\u00f8lger arealform\u00e5l avsatt i kommuneplanen. I dette omr\u00e5det p\u00e5 Elveneset er det modellert oversv\u00f8mmelse fra b\u00e5de elveflom og havniv\u00e5stigning. Ved planlegging av et framtidig stormflovern m\u00e5 det sees p\u00e5 forbudsgrensen langs vassdrag p\u00e5 nytt. 5) Skjelnanelva Skjelnanelva er relativt uber\u00f8rt i sitt \u00f8vre l\u00f8p, men sterkt preget av menneskelig inngrep nedstr\u00f8ms fylkesvegen. Her er det ingen kantvegetasjon igjen. Skjelnanelva markerer et forel\u00f8pig skille mellom den tette byen og den byn\u00e6re, mer landlige sonen. Den nylig vedtatte reguleringsplanen s\u00f8r for Skjelnanelva har ikke overholdt 50 m avstandskrav til vassdraget og reduserer dermed den opprinnelige kantvegetasjonen. Regulert bebyggelse ligger stort sett i 30-40 m avstand til elva. Kvartalslekeplassen ble lagt inntil vassdraget. Kantvegetasjonen blir fragmentert. Infrastrukturtraseer som utl\u00f8ser gravearbeid, ble ogs\u00e5 lagt inn i kantsonen til elva. Side 12 av 14 P\u00e5 s\u00f8rsiden er forbudsgrensen lagt delvis i byggegrensen i reguleringsform\u00e5l, delvis i utkant til vegform\u00e5l for \u00e5 sikre at inngrep langs vassdrag ikke kommer n\u00e6rmere. Dette for \u00e5 beholde kantvegetasjon og elvas funksjon som vandringskorridor for arter. P\u00e5 nordsiden ligger forbudsgrensen i arealform\u00e5l bl\u00e5gr\u00f8nn struktur (ca. 50 m avstand til elva) samt i eiendomsgrenser til etablert byggefelt. Nedstr\u00f8ms fylkesvegen ble ingen forbudsgrense lagt, siden omr\u00e5det er tatt i bruk som n\u00e6ringsomr\u00e5det. Installasjoner fro tankanlegg er oppf\u00f8rt inntil 6 m fra vassdraget. Det foreligger ingen flommodellering, men deler av tankanlegget ligger innenfor aktsomhetssonen for flom (NVE). Ved en framtidig omregulering av Skjelnan tankanlegg m\u00e5 avstand til vassdraget fastsettes i reguleringsprosessen. Utl\u00f8p med kantvegetasjon m\u00e5 reetableres. 6) Movikelva Selv om vassdraget er sterkt p\u00e5virket av menneskelig inngrep i det nedre l\u00f8pet, s\u00e5 er resten av vassdraget og kantsonen oppstr\u00f8ms forsk\u00e5net for store inngrep. Forbudsgrensen settes i tr\u00e5d med gjeldende kommuneplanbestemmelser i 50 m avstand for \u00e5 verne kantvegetasjon og elvel\u00f8p mot framtidige inngrep. Ved utl\u00f8p av Movikelva ligger boligbebyggelsen nord for elva i 13 m avstand. Utfartsparkeringen s\u00f8r for elva, anlagt en gang etter 2007, f\u00f8rte med seg at elva ble lagt i r\u00f8r. Forbudsgrensen legges i 10-12 m avstand til elva over parkeringsplassen. Dagens bruk kan dermed fortsette, men ytterlige bekkelukking tillates ikke. Det legges bl\u00e5gr\u00f8nn struktur over deler av parkeringsplassen hvor elva renner. P\u00e5 sikt b\u00f8r avkj\u00f8rselen endres og bekken gjen\u00e5pnes. Selv om noen m2 parkeringsareal vil g\u00e5 tapt, er det fortsatt mye areal igjen dersom man tar hele det regulerte parkeringsomr\u00e5det i bruk. I tillegg ligger en annen regulert parkeringsplass (ikke etablert) nedenfor fylkesvegen som kan avlaste ved stor ettersp\u00f8rsel. Side 13 av 14 Bebyggelsen s\u00f8r for elva ligger i hhv 25 og 49 m avstand til elva. Det finnes i tillegg 2 bygg/fritidshus innenfor 50 m beltet langs vassdraget. Selv om disse vil ligge innenfor forbudsgrensen, er disse unntatt for reglene om byggeforbud. 7) T\u00f8nsvikelva T\u00f8nsvikelva er sterkt preget av masseuttak i sitt nedre l\u00f8p. P\u00e5 vestsiden er forbudsgrensen (bl\u00e5 linje) lagt i utkant av uttaksomr\u00e5dene og fortsetter videre i reguleringsform\u00e5lsgrensen til boligbebyggelsen. Elvebredden er regulert til friluftsomr\u00e5de og var opprinnelig en 30m bred, ubebygd stripe langs elva. Areal regulert til friomr\u00e5de, ligger ogs\u00e5 innenfor aktsomhetssonen for flom. Imidlertid ble det flere garasjer oppf\u00f8rt her. Bestemmelsen knyttet til forbudsgrense vassdrag vil \u00e5pne for vedlikehold av disse, men tillater ikke nye bygg pga flomfare. Side 14 av 14 Nedstr\u00f8ms fylkesvegen er forbudsgrensen lagt i byggegrensen i regulert n\u00e6ringsform\u00e5l for \u00e5 opprettholde mest mulig avstand til elva. Midlertidige brakker forventes flyttet lengre inn i regulert n\u00e6ringsomr\u00e5det. P\u00e5 nord/\u00f8stsiden av T\u00f8nsvikelva ligger forbudsgrensen langs skogsvegen som er en naturlig grense topografisk sett. 8) Sollielva Det ble gjort en flommodellering for Sollielva der forbudsgrensen med tilh\u00f8rende bestemmelser ble fastsatt basert p\u00e5 en risikovurdering (vannets dybde x hastighet) jf NVE`s metodikk. Gule linjer markerer hvor forbudsgrensen ligger. Grensen unntar eksisterende bygg. For n\u00e6rmere beskrivelse av modelleringen henvises til bestemmelser, hensynssoner for flomfare og notat om bl\u00e5gr\u00f8nn struktur. "
}