{
  "dokument_id": "bfb74485-a461-5a6e-a43c-52caeef55436",
  "doc_type": "case_presentation",
  "kommune": 5536,
  "tittel": "Tildeling av enerett Avfallsservice AS(Hoveddokument, 115KB)",
  "url": "https://innsyn.lyngen.kommune.no/wfdocument.aspx?journalpostid=2013047983&dokid=94183&versjon=2&variant=A&",
  "tekst": " Lyngen kommune Arkiv: JournalpostID: 24/3268 Therese Str\u00f8m- Saksbehandler: Perrins Dato: 13.03.2024 Saksframlegg Saksnr. Utvalg M\u00f8tedato PS 25/24 Kommunestyret 02.04.2024 Tildeling av enerett Avfallsservice AS Henvisning til lovverk E\u00d8S avtalen Saksopplysninger Generelle opplysninger om saken Kommunene Kv\u00e6nangen, Nordreisa, Skjerv\u00f8y, K\u00e5fjord, Lyngen og Storfjord er eiere av det interkommunale selskapet Avfallsservice AS. I 2013 vedtok kommunene en forskrift for renovasjon og slamt\u00f8mming for kommuner tilsluttet Avfallsservice. Forskriften omfattet ogs\u00e5 en tildeling av enerett til Avfallsservice. Eierne av Avfallsservice b\u00f8r n\u00e5 stadfeste selskapet sin enerett p\u00e5 innsamling og behandling av husholdningsavfall og slam gjennom kommunestyrevedtak i den enkelte kommune. Det foreligger alts\u00e5 vedtak om enerettstildeling fra samtlige eierkommuner allerede, men det er behov for \u00e5 tydeliggj\u00f8re og begrunne tildelingen med nye vedtak, slik at E\u00d8S-avtalens krav til begrunnelse for enerettstildeling stadfestes. Avfallsservice AS har gjenvinningsstasjoner i samtlige kommuner, og selskapet st\u00e5r for innhenting av b\u00e5de husholdningsavfall og slam. Vedtak fra kommunene om enerettstildeling foreligger som nevnt allerede i en egen forskrift. Utfordringen ved forskriften er at det mangler en begrunnelse som innfrir E\u00d8S-avtalens krav til begrunnelse for enerettstildeling, for ikke \u00e5 komme i konflikt med anskaffelsesreglene. Det er derfor viktig \u00e5 f\u00e5 stadfestet disse vedtakene, for \u00e5 unng\u00e5 klagesaker eller uklarheter som kan g\u00e5 ut over innbyggerne. Det er ogs\u00e5 viktig \u00e5 presisere at denne eneretten kan videredelegeres til en annen offentlig akt\u00f8r. Ved etableringen av R\u00e5 \u2013 Biopark m\u00e5 Avfallsservice kunne videredelegere behandlingen av matavfall og slam. Etableringen av R\u00e5 \u2013 Biopark er en stor investering, som m\u00e5 ha sikre leveranse av r\u00e5varer over en lengere periode. Kommunens plikt og enerett Hver kommune har i utgangspunktet plikt og enerett til \u00e5 h\u00e5ndtere husholdningsavfall og slam i kommunen. Denne eneretten kan videredelegeres s\u00e5 lenge vilk\u00e5rene for dette sett i forhold til E\u00d8S- avtalen er oppfylt. En enerett kan ogs\u00e5 kalles et monopol, og inneb\u00e6rer at kun enerettsmottakeren har lov \u00e5 ut\u00f8ve den aktiviteten eneretten gjelder. Dersom et selskap f\u00f8rst har en lovlig enerett f\u00f8lger det av anskaffelsesforskriften at kj\u00f8p av denne tjenesten kan gj\u00f8res direkte fra innehaveren av eneretten uten konkurranse. Dersom eneretten er gyldig, vil det inneb\u00e6re at det er ulovlig for noen andre \u00e5 tilby eller utf\u00f8re den aktuelle tjenesten, og dermed vil en konkurranse ikke ha noe form\u00e5l. Anskaffelsesforskriften selv regulerer ikke hva som skal til for at en tildelt enerett er gyldig. Anskaffelsesforskriften sier kun at eneretten m\u00e5 v\u00e6re i tr\u00e5d med E\u00d8S-retten, og v\u00e6re tildelt gjennom lov, forskrift eller kunngjort forvaltningsvedtak, samt v\u00e6re gitt til en mottaker som selv er omfattet av anskaffelsesregelverket. \u00c5 tildele eneretter for innsamling og behandling av husholdningsavfall er gjort en rekke ganger fra en rekke kommuner, og godtatt av bl.a. KOFA ([1]) og ESA ([2]). [1] Se bl.a. KOFA-sak 2011/126, som gjaldt nettopp Remiks og Karls\u00f8y kommune. I den saken godtok KOFA at Karls\u00f8y kommune tildelte Remiks enerett til \u00e5 h\u00e5ndtere kommunes husholdningsavfall, med den begrunnelse \u00e5 \u00ab...\u00e5 sikre en forutsigbar, milj\u00f8messig god og effektiv ordning for \u00e5 l\u00f8se de lovp\u00e5lagte renovasjonsoppgavene\u00bb [2] F.eks. brev av 13.12.2012 fra ESA til Norsk Industri, der ESA konstaterte at tildeling av enerett for h\u00e5ndtering av husholdningsavfall var i tr\u00e5d med E\u00d8S-retten. Enerettstildeling og E\u00d8S-avtalen For at en enerett skal v\u00e6re lovlig tildelt m\u00e5 den v\u00e6re i tr\u00e5d med E\u00d8S-retten. Hva som ligger i dette, f\u00f8lger i stor grad av rettspraksis og ulovfestet juss. Her gis kun en helt kort redegj\u00f8relse. En enerett vil i utgangspunktet inneb\u00e6re en begrensing av E\u00d8S-rettens friheter \u2013 s\u00e6rlig fri flyt av tjenester og etableringsfriheten. Eneretten m\u00e5 derfor begrunnes i allmenne og tungtveiende grunner som ikke kan oppn\u00e5s p\u00e5 mindre inngripende m\u00e5te. Dette inneb\u00e6rer at eneretten m\u00e5 v\u00e6re egnet, n\u00f8dvendig og forholdsmessig. For avfallsh\u00e5ndtering vil det ofte v\u00e6re snakk om allmenne tungtveiende grunner siden det ofte er tale om b\u00e5de et milj\u00f8-, forurensnings-, ressurseffektiviserings- og mulig folkehelseproblem. Milj\u00f8riktig innhenting og behandling av husholdningsavfall og slam er n\u00f8dvendig for oppfyllelsen av Norges klima- og milj\u00f8m\u00e5l og - forpliktelser. Det er ogs\u00e5 n\u00f8dvendig med et langvarig og sikkert tilfang av avfall for \u00e5 kunne opprettholde en robust interkommunal avfallstjeneste, som sikrer milj\u00f8riktig h\u00e5ndtering og som gir innbyggerne et p\u00e5litelig tilbud mot et adekvat avfallsgebyr. Slik type langvarig tildeling av enerett har tidligere blitt akseptert av EU-domstolen. Tildeling av eneretten for \u00e5 behandle kommunens husholdningsavfall og slam anses dermed i tr\u00e5d med E\u00d8S-retten. Eneretten som tildeles g\u00e5r ikke lenger enn det som er n\u00f8dvendig for \u00e5 oppn\u00e5 form\u00e5let. Uten enerettene fra eierkommunene vil det ikke v\u00e6re grunnlag for interkommunalt samarbeid om innhenting og behandling av husholdningsavfall og slam i Nord - Troms. Den tildelte eneretten trenger ikke v\u00e6re tidsbegrenset, men kan n\u00e5r som helst endres eller trekkes tilbake ved nytt kommunestyrevedtak. Eneretten m\u00e5 v\u00e6re reell i den forstand at mottakeren av eneretten m\u00e5 utf\u00f8re den aktuelle tjenesten selv. N\u00e5r man f\u00f8rst er tildelt en enerett, vil det ikke v\u00e6re rom for \u00e5 sette ut hele eller deler av tjenesten til andre p\u00e5 kontrakt. Da vil de bryte med eneretten. Det kan imidlertid v\u00e6re mulig \u00e5 videretildele hele eller deler av eneretten. Kommunens enerettsvedtak m\u00e5 kunngj\u00f8res p\u00e5 en eller annen m\u00e5te. I praksis ved at vedtaket er tilgjengelig p\u00e5 kommunens nettsider. Forhold til overordnet plan og \u00f8vrige vedtak \u00d8konomiske konsekvenser Risiko- og sikkerhetsmessige konsekvenser Milj\u00f8konsekvenser Folkehelse/friluftsliv Vurdering av alternativer og konsekvenser R\u00e5dmannens innstilling: R\u00e5dmannens innstilling 1. Lyngen kommune bekrefter herved tidligere tildelte enerett til Avfallsservice AS. Eneretten gjelder utf\u00f8relse av lovp\u00e5lagte oppgaver med \u00e5 handtere husholdningsavfall og slam. 2. Eneretten kan helt eller delvis videretildeles et annet offentligrettslig organ, dersom vilk\u00e5ra for dette er oppfylt. 3. Vedtaket kunngj\u00f8res p\u00e5 kommunens hjemmesider Budsjett Ansvar Tjeneste Art Prosjekt Aktivitet Sum Kr. s\u00f8kes innarbeidet i handlings- og \u00f8konomiplanen for - . Kommunestyret 02.04.2024: Behandling: VEDTAK: Votering r\u00e5dmannens innstilling: 4 stemmer i mot ( Mads Fagerborg Kvien, Johannes Gr\u00f8nvoll, Line van Gemert, Fred Skogeng). 13 stemmer for (Eirik Larsen, Irene Morso Gr\u00f8nnvoll, \u00d8yvind Samuelsen, Lill Beate Skogvang, P\u00e5l Jaran Andreassen, Robert Jensen, S\u00f8lvi Jensen, Nils Einar Samuelsen, Ole Anton Teigen, Charlotte Christensen, Susann Simonsen, Torill Hammervoll, Peggy Anita Olsen) KS- 25/24 Vedtak: 1. Lyngen kommune bekrefter herved tidligere tildelte enerett til Avfallsservice AS. Eneretten gjelder utf\u00f8relse av lovp\u00e5lagte oppgaver med \u00e5 handtere husholdningsavfall og slam. 2. Eneretten kan helt eller delvis videretildeles et annet offentligrettslig organ, dersom vilk\u00e5ra for dette er oppfylt. 3. Vedtaket kunngj\u00f8res p\u00e5 kommunens hjemmesider "
}