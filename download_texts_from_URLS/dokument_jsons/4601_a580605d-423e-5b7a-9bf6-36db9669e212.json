{
  "dokument_id": "a580605d-423e-5b7a-9bf6-36db9669e212",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 101 fra Ingrid Nergaard Fjeldstad (V) om reguleringsplan for Posten p\u00e5 Kokstad - Utvalg for milj\u00f8",
  "url": "https://bergen.kommune.no/politikere-utvalg/api/fil/bk360/10530063/Svar-pa-skriftlig-sporsmal-nr-101-fra-Ingrid-Nergaard-Fjeldstad-V-om-reguleringsplan-for-Posten-pa-Kokstad-Utvalg-for-miljo",
  "tekst": " BBU \u2013 Kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2024/84184-3 Saksbehandler: Malene Nesse Gr\u00f8nningen Fra Dato: 29. mai 2024 Byr\u00e5d for byutvikling Svar p\u00e5 skriftlig sp\u00f8rsm\u00e5l nr. 101 fra Ingrid Nergaard Fjeldstad (V) om reguleringsplan for Posten p\u00e5 Kokstad - Utvalg for milj\u00f8 og byutvikling 2024 Sp\u00f8rsm\u00e5l til byr\u00e5den: Hva er status p\u00e5 reguleringsplanen for Posten p\u00e5 Kokstad n\u00e5r Posten har bestemt seg for \u00e5 ikke bygge der likevel? Svar fra byr\u00e5den: Bystyret vedtok planforslaget for Kokstaddalen i m\u00f8te 27.09.2023. Vedtaket ble igjen p\u00e5klaget av Forum for natur og friluftsliv Hordaland. Statsforvalteren i Vestland stadfestet den 07.05.2024 Bergen kommunes reguleringsvedtak av 27.09.2023. Statsforvalteren sin konklusjon: \u00abVi har konkludert med at kunnskapsgrunnlaget er tilstrekkelig, og at saken er godt nok opplyst, jf. naturmangfoldloven \u00a7 8, forvaltningsloven \u00a7 17 og KU-forskriften \u00a7 6 bokstav b. Vi har videre kommet til at vurderingene etter naturmangfoldloven \u00a7\u00a7 8-14 er ivaretatt, og at begrunnelsen for planvedtaket er tilstrekkelig, jf. forvaltningsloven \u00a7\u00a7 24 og 25. Klagen har ikke f\u00f8rt fram. Statsforvalteren stadfester Bergen bystyrets reguleringsvedtak av 27.09.2023, sak 306/23. Vedtaket v\u00e5rt er endelig og kan ikke p\u00e5klages videre, jf. fvl. \u00a7 28 tredje ledd.\u00bb Det betyr at klagene ikke ble tatt til f\u00f8lge, og at reguleringsplanen er rettskraftig, og utgj\u00f8r det gjeldende plangrunnlaget for det omr\u00e5det. Christine Kahrs \u2013 Byr\u00e5d for byutvikling Dokumentet er godkjent elektronisk. "
}