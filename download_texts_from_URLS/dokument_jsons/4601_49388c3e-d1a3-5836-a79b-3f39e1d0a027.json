{
  "dokument_id": "49388c3e-d1a3-5836-a79b-3f39e1d0a027",
  "doc_type": "meeting_minutes",
  "kommune": 4601,
  "tittel": "Protokoll ungdomsr\u00e5det 02.04.2025",
  "url": "https://bergen.kommune.no/politikere-utvalg/api/fil/bk360/12414417/Protokoll-ungdomsradet-02-04-2025",
  "tekst": " BERGEN KOMMUNE Protokoll Ungdomsr\u00e5det Den 02. apr. 2025 holdt ungdomsr\u00e5det m\u00f8te i Bergen r\u00e5dhus, Teatersalen. Til stede: Fillip Torsnes Koslowski Steffen Jerome Jonathanson Anna Karia S\u00f8rhaug Aron Haaheim Elias Lilleskare Emilie Deisz Eowyn Tomine Saus Ingeborg W\u00e5ge M\u00f8gster Elias Magnussen Maren Elisabeth Glittenberg Wiktor Hudak, vara Thea Mjelde, vara Gard Bergo Aarvik, vara Forfall: Simran Skulberg M\u00f8teleder: Eowyn Tomine Saus, leder og Anna Karia S\u00f8rhaug, nestleder Sekret\u00e6r: Tina Hayes, Bystyrets kontor M\u00f8tet startet kl. 14:00 og ble hevet kl. 17:45. 1 Saksliste Saksnr. Arkivsak Sakstittel Side 2023/246034-88 Innkalling ungdomsr\u00e5det 02.04.2025 3 36/25 2023/246034-86 Godkjenning av protokoll 3 37/25 2024/11703-12 Byr\u00e5dens halvtime \u2013 Jacob M\u00e6hle (H) 3 38/25 2025/121449-3 Gjennomf\u00f8ringsvedtak for Bystranden og ny 3 Lungeg\u00e5rdspark fase 2 39/25 2023/246006- Forvaltningsrevisjon av kommunens 4 103 plansaksbehandling 40/25 2025/05088-10 Universelt utformet n\u00e6rskole 6 41/25 2024/165823-4 Representantforslag fra Jeron Joseph (A) og 6 Kathrine Dahle (A) om opprettelse av soner og faste parkeringsplasser for el-sparkesykler i hele Bergen kommune 42/25 2022/08675-32 Valg av representanter til deltakelse i ressurs- og 7 prosjektgrupper 43/25 2023/246030-24 Saker til orientering 7 44/25 2024/00583-23 Innspill fra ungdomsr\u00e5dets medlemmer 8 45/25 2023/246005-25 Eventuelt 8 46/25 2025/115970-1 Samfunnsplanlegging i bystyreperioden 8 2 Innkalling ungdomsr\u00e5det 02.04.2025 Ungdomsr\u00e5det behandlet saken i m\u00f8tet 02.04.2025 og fattet f\u00f8lgende vedtak: Det var ingen kommentarer til innkalling eller sakskart. [Lagre saksprotokoll] [Lagre vedtak] 36/25 Godkjenning av protokoll Ungdomsr\u00e5det behandlet saken i m\u00f8tet 02.04.2025 sak 36/25 og fattet f\u00f8lgende vedtak: Protokollen ble godkjent med f\u00f8lgende kommentar: - Navn p\u00e5 en av m\u00f8telederne har falt ut p\u00e5 forsiden, dette rettes Forslag til vedtak: Protokollen godkjennes uten merknader. [Lagre saksprotokoll] [Lagre vedtak] 37/25 Byr\u00e5dens halvtime \u2013 Jacob M\u00e6hle (H) Ungdomsr\u00e5det behandlet saken i m\u00f8tet 02.04.2025 sak 37/25 og fattet f\u00f8lgende vedtak: Ungdomsr\u00e5det hadde bes\u00f8k av finansbyr\u00e5den. [Lagre saksprotokoll] [Lagre vedtak] 38/25 Gjennomf\u00f8ringsvedtak for Bystranden og ny Lungeg\u00e5rdspark fase 2 Ungdomsr\u00e5det behandlet saken i m\u00f8tet 02.04.2025 sak 38/25 og fattet f\u00f8lgende vedtak: Merknad 1 3 Ungdomsr\u00e5det mener at det er fullt mulig innenfor de \u00f8konomiske begrensninger \u00e5 etablere skifterom av enkel standard, med minimale vedlikeholdsbehov. R\u00e5det anser dette som et positivt tilskudd til omr\u00e5det, som vil bidra til \u00e5 gj\u00f8re stranden til et lavterskel og tilgjengelig oppholdssted for ungdom. Merknad 2 Det b\u00f8r tilrettelegges for et tydelig avgrenset omr\u00e5de for ballspill p\u00e5 gressflaten, noe ungdomsr\u00e5det mener vil \u00f8ke den sosiale bruken av omr\u00e5det blant unge, uten ekstra kostnad. Merknad 3 Tiltakene som er skissert i planen oppleves som positive, og er noe ungdomsr\u00e5det stiller seg bak for fremtiden. Likevel vil ungdomsr\u00e5det understreke at etablering av toalettfasiliteter b\u00f8r gis h\u00f8yeste prioritet dersom det innvilges \u00f8konomisk st\u00f8tte i kommende budsjettperioder. Det er et vanlig tilbud p\u00e5 andre badeplasser og heller ikke mulig \u00e5 erstatte p\u00e5 andre m\u00e5ter ved en strand midt i byen. Merknad 4 Det installeres drikkefontener n\u00e5r det \u00f8konomiske handlingsrommet tillater det. Ungdomsr\u00e5dets behandling Saksordf\u00f8rergruppen forberedte og presenterte saken i m\u00f8tet. Merknadene er et produkt av diskusjon i r\u00e5det. Byr\u00e5det behandlet saken i m\u00f8tet 27.03.2025 sak 61/25 Byr\u00e5det innstiller til bystyret \u00e5 fatte f\u00f8lgende vedtak: 1. Prosjektet \u00abBystrand og ny Lungeg\u00e5rdspark fase 2\u00bb gjennomf\u00f8res med en kostnadsramme p\u00e5 150 mill. 2. Prosjektet finansieres med avsatte midler p\u00e5 budsjettpost 4716 Bystrand Lungeg\u00e5rdsparken og prosjekt 4892 Bystrand Lungeg\u00e5rdsparken fase 2. 3. Driftskostnader p\u00e5 0,45 mill. pr \u00e5r fra 2027 og 1 mill. fra og med 2028 innarbeides ved rullering av Handlings- og \u00f8konomiplan 2026-2029. [Lagre saksprotokoll] [Lagre vedtak] 39/25 Forvaltningsrevisjon av kommunens plansaksbehandling Ungdomsr\u00e5det behandlet saken i m\u00f8tet 02.04.2025 sak 39/25 og fattet f\u00f8lgende vedtak: F\u00f8lgende uttalelse oversendes Deloitte: 1. Hvordan blir Ungdomsr\u00e5det involvert i plansaker? a. Mottar dere varsel om plansaker til uttale? Mottar dere alle plansaker, eller bare noen? b. Blir dere involvert p\u00e5 andre m\u00e5ter (invitert til m\u00f8ter/workshops eller lignende)? 4 \u2022 R\u00e5dgiveren v\u00e5r har oversikt over planer og samarbeider med leder over hvilke vi mener er relevante. Noe vi synes er vanskelig er oppf\u00f8lging av merknader etter vi leverer de fra oss. \u2022 Ja vi blir iblant invitert til m\u00f8ter/workshop og er veldig glad for det. Men iblant f\u00f8ler vi det er irrelevant \u00e5 invitere oss og at de heller leter etter svar fra spesifikke grupper ungdom. Da b\u00f8r de heller bruke ekstra energi til \u00e5 n\u00e5 ut til dem, enn \u00e5 bare invitere r\u00e5det. Bruker medvirkning er n\u00f8dvendig, men ungdomsr\u00e5det vil ikke alltid kunne representere alle stemmene til barn og unge. 2. Opplever dere at saksdokumentene i planene som oversendes er forst\u00e5elige? \u2022 Nei. Etter spesifikk oppl\u00e6ring og oversikt er det overkommelig for r\u00e5det. Likevel er vi ofte forn\u00f8yd n\u00e5r en fra prosjektet kommer og presenterer for oss p\u00e5 m\u00f8tet og stiller spesifikke sp\u00f8rsm\u00e5l som vi skal forholde oss til. \u2022 Flere av planene b\u00f8r v\u00e6re tilgjengelig for m\u00e5lgruppen som barn og unge, da er ikke dagens saksdokumenter tilgjengelig. Det b\u00f8r lages visuelle fremstillinger, konkrete oppsummeringer og brukes lettere spr\u00e5k som publiseres p\u00e5 ungdommer sine kanaler som Instagram en til bergen kommune ung. 3. Synes dere at det er enkelt \u00e5 forst\u00e5 hvilke konsekvenser en plansak faktisk har for ungdom basert p\u00e5 dokumentene i saken? a. Har dere eksempler p\u00e5 reguleringsplaner som dere mener har f\u00e5tt uheldige konsekvenser for ungdom? \u2022 Ofte opplever vi m\u00e5lene abstrakte, men gode. De gj\u00f8r oss motivert for fremtiden, men er vanskelig \u00e5 f\u00f8lge konkret utvikling, ikke minst tar det lang tid \u00e5 fullf\u00f8re prosjekt. For ungdom er to \u00e5r lenge og n\u00e5r planer ofte tar lengre tid er det vanskelig for oss \u00e5 gi tilbakemelding p\u00e5 planer vi bare f\u00e5r fulgt deler av opplegget. 4. Opplever dere generelt at ungdom blir godt nok involvert i plansaker? a. Hva mener dere at kommunen kunne ha gjort for \u00e5 sikre aktiv involvering fra ungdom i plansaker? \u2022 Som p\u00e5 1b blir ungdomsr\u00e5det godt involvert, men vi har ikke inntrykk av at flere blir. Det er ikke tilstrekkelig \u00e5 sp\u00f8rre oss om \u00e5 uttale oss p\u00e5 vegne av saker som bare p\u00e5virker enkelte nabolag. Vi ber dem alltid ogs\u00e5 ha m\u00f8ter med lokale klasser, fritidsklubber og nabolag. Mange unge har meninger om alt som ber\u00f8rer livet deres, men vet ikke hvor de skal si det. Om de blir opps\u00f8kt er det lett \u00e5 f\u00e5 dem til \u00e5 prate. For KPS var det gjennomf\u00f8rt et medvirkningsarrangement hvor alle ungdomsskoler var invitert. Bare noen kom, men de konkrete workshoppene fungerte godt. Ungdomsr\u00e5dets behandling Innspillene er et produkt av diskusjon i r\u00e5det. Forslag til vedtak: Saken legges frem uten forslag til vedtak [Lagre saksprotokoll] [Lagre vedtak] 5 40/25 Universelt utformet n\u00e6rskole Ungdomsr\u00e5det behandlet saken i m\u00f8tet 02.04.2025 sak 40/25 og fattet f\u00f8lgende vedtak: F\u00f8lgende uttalelse oversendes kommunalt r\u00e5d for personer med funksjonsnedsettelse: \u2022 Ungdomsr\u00e5det st\u00f8tter forslagene til kommunalt r\u00e5d for personer med funksjonsnedsettelse. Ungdomsr\u00e5det har ikke spesiell tilknytting til dette, men \u00f8nsker \u00e5 bli informert om videre behandling. \u2022 Ungdomsr\u00e5det st\u00f8tter forslaget om \u00e5 gjennomf\u00f8re en kartlegging i kommunen, men har ikke kunnskap om tilbudene i Bergen. Om r\u00e5dene unders\u00f8ker videre \u00f8nsker ungdomsr\u00e5det \u00e5 bli informert. Ungdomsr\u00e5dets behandling Innspillene er et produkt av diskusjon i r\u00e5det. Forslag til vedtak: Saken legges frem uten forslag til vedtak [Lagre saksprotokoll] [Lagre vedtak] 41/25 Representantforslag fra Jeron Joseph (A) og Kathrine Dahle (A) om opprettelse av soner og faste parkeringsplasser for el- sparkesykler i hele Bergen kommune Ungdomsr\u00e5det behandlet saken i m\u00f8tet 02.04.2025 sak 41/25 og fattet f\u00f8lgende vedtak: Merknad: Ungdomsr\u00e5det st\u00f8tter byr\u00e5dets vurdering og er enig i at det ikke b\u00f8r innf\u00f8res flere obligatoriske parkeringssoner. R\u00e5det vil belyse at ungdom er forn\u00f8yd med dagens ordning i Bergen sentrum hvor det er parkeringssoner og fartsbegrensning. Samtidig kan r\u00e5det se nytte av at lignende parkeringssoner utvides til de andre bydelene, men at det da ikke er obligatorisk parkering. Heller kan det v\u00e6re rabatert priser p\u00e5 turen om man parker her. Det vil oppfordre brukere til bedre oppf\u00f8rsel, og bidra til mer inkluderende gangveier, uten \u00e5 fjerne hensikten med tjenesten. Ungdomsr\u00e5dets behandling Merknaden er et produkt av diskusjon i r\u00e5det. Forslagsstillers forslag til vedtak: 1. Bergen kommune innf\u00f8rer et system for soner og faste parkeringsplasser for el- sparkesykler i hele Bergen, i samarbeid med utleieselskapene for el-sparkesykler. 2. Utleieselskaper for el-sparkesykler p\u00e5legges \u00e5 informere brukerne om de nye parkeringsreglene gjennom sine apper og digitale l\u00f8sninger. 6 3. Det legges til rette for dialog med ber\u00f8rte interessegrupper for funksjonshemmede, el-sparkesykkelselskaper, samt innbyggere for \u00e5 sikre bred st\u00f8tte og en hensiktsmessig gjennomf\u00f8ring av tiltaket. [Lagre saksprotokoll] [Lagre vedtak] 42/25 Valg av representanter til deltakelse i ressurs- og prosjektgrupper Ungdomsr\u00e5det behandlet saken i m\u00f8tet 02.04.2025 sak 42/25 og fattet f\u00f8lgende vedtak: Det var ingen innmeldte ressurs- eller prosjektgrupper. Forslag til vedtak: Saken legges frem uten forslag til vedtak. [Lagre saksprotokoll] [Lagre vedtak] 43/25 Saker til orientering Ungdomsr\u00e5det behandlet saken i m\u00f8tet 02.04.2025 sak 43/25 og fattet f\u00f8lgende vedtak: Ungdomsr\u00e5det tok h\u00f8ringsuttalelse til forslag om \u00e5 lovfeste en rett til 12 timer gratis SFO til elever p\u00e5 1. til 3. trinn til orientering. Ungdomsr\u00e5det har f\u00f8lgende innspill til: barn og unges representant innspill til Kommuneplanens arealdel KPA 2025: Ungdomsr\u00e5det stiller seg positive til barn og unges representant sitt innspill til Kommuneplanens arealdel KPA 2025. R\u00e5det mener det er bra at det er lagt vekt p\u00e5 behovet for raskere saksbehandlingstid. Vi er ogs\u00e5 helt enige i at raskere saksbehandling ikke m\u00e5 f\u00f8re til at barn og unge blir mindre involvert eller mister sin plass i medvirkningen. Det er gledelig \u00e5 se at flere av de momentene ungdomsr\u00e5det tidligere har l\u00f8ftet frem, er blitt tatt med. Spesielt setter vi pris p\u00e5 formuleringen som understreker at flere ungdommer enn bare medlemmer av ungdomsr\u00e5det b\u00f8r involveres og sp\u00f8rres i relevante prosesser \u2013 dette er i tr\u00e5d med v\u00e5re egne anbefalinger om bredere ungdomsmedvirkning. Avslutningsvis vil vi understreke betydningen av helhetlige planer. Ungdomsr\u00e5dets behandling Innspillene er et produkt av diskusjon i r\u00e5det. Forslag til vedtak: Saken legges frem uten forslag til vedtak 7 [Lagre saksprotokoll] [Lagre vedtak] 44/25 Innspill fra ungdomsr\u00e5dets medlemmer Ungdomsr\u00e5det behandlet saken i m\u00f8tet 02.04.2025 sak 44/25 og fattet f\u00f8lgende vedtak: Medlemmer av r\u00e5det orienterte fra deltakelse p\u00e5 samlinger og ressursgrupper m.m. Oppf\u00f8lging av prosjekter og samarbeid: Eowyn Tomine Saus, ba r\u00e5dets medlemmer om innspill til den nedsatte arbeidsgruppen som reiser til Kristiansand p\u00e5 KS storbysamling for ungdomsr\u00e5d med tema ungdomskriminalitet. Medlemmene av r\u00e5det kom med innspill. Forslag til vedtak: Saken legges frem uten forslag til vedtak. [Lagre saksprotokoll] [Lagre vedtak] 45/25 Eventuelt Ungdomsr\u00e5det behandlet saken i m\u00f8tet 02.04.2025 sak 45/25 og fattet f\u00f8lgende vedtak: Anna Karia S\u00f8rhaug informerte om Pride-markering 21. juni. [Lagre saksprotokoll] [Lagre vedtak] 46/25 Samfunnsplanlegging i bystyreperioden Ungdomsr\u00e5det behandlet saken i m\u00f8tet 02.04.2025 sak 46/25 og fattet f\u00f8lgende vedtak: Merknad: Ungdomsr\u00e5det mener det er avgj\u00f8rende \u00e5 tydeliggj\u00f8re hvordan m\u00e5lene i eksisterende planer skal f\u00f8lges opp videre. R\u00e5det uttrykker bekymring for at viktige satsningsomr\u00e5der kan miste oppmerksomhet og oppf\u00f8lging i frav\u00e6r av konkrete planer. S\u00e6rlig er r\u00e5det bekymret for at plan for seksuell helse, seksualopplysning og seksualitetsundervisning bortfaller. 8 Ungdomsr\u00e5dets behandling Merknaden er et produkt av diskusjon i r\u00e5det. Byr\u00e5det behandlet saken i m\u00f8tet 27.03.2025 sak 70/25 Byr\u00e5det innstiller til bystyret \u00e5 fatte f\u00f8lgende vedtak: 1. Bystyret vedtar opplegg for planarbeid i bystyreperioden slik det fremg\u00e5r av vedlagt oversikt over planarbeid i bystyreperioden. 2. Tidligere vedtak om rullering av enkeltplaner i 2025 oppheves. F\u00f8lgende planarbeid vil ha oppstart i 2025, i tr\u00e5d med vedlagt oversikt over planarbeid: a. Internasjonal plan b. Digitaliseringsstrategi for Bergen kommune c. Temaplan for natur, milj\u00f8 og klima d. Temaplan for boligforsyning 3. F\u00f8lgende planer utg\u00e5r, slik det fremg\u00e5r av vedlagt oversikt over planarbeid: a. Sammen for vennskap, lek og l\u00e6ring - rammeplan for SFO b. Innhold og organisering av SFO for barn med s\u00e6rskilte behov p\u00e5 1.-7. trinn og tiden etter skoletid for ungdom med s\u00e6rskilte behov p\u00e5 8.-10. trinn c. Fagarbeidernes rolle i barnehager, skoler og p\u00e5 idrettsfeltet d. Plan for seksuell helse, seksualopplysning og seksualitetsundervisning e. Bergen - en aktiv fairtradeby. Strategi for etisk og rettferdig handel 2018-2022 f. Frivillighet i Bergen - Plan for frivillighet i Bergen 2022-2025 4. Byr\u00e5det legger frem for bystyret en oversikt over tiltak innenfor eksisterende planer som er i konflikt med gjeldende politikk, er fordyrende eller representerer ineffektive l\u00f8sninger eller ikke er mulig \u00e5 realisere innenfor Bergen kommunes budsjettrammer. Denne gjennomgangen skal v\u00e6re gjennomf\u00f8rt innen f\u00f8rste halv\u00e5r 2026. 5. Bystyret vedtar at prinsippene i plansystemet, slik det fremkommer av \u00abPlansystem for samfunnsplanlegging i Bergen kommune\u00bb, gj\u00f8res gjeldende for all samfunnsplanlegging i Bergen kommune. [Lagre saksprotokoll] [Lagre vedtak] 9 "
}