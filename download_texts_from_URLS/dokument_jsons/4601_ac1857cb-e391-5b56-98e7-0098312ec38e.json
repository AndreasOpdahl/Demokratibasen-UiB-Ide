{
  "dokument_id": "ac1857cb-e391-5b56-98e7-0098312ec38e",
  "doc_type": "case_attachment",
  "kommune": 4601,
  "tittel": "Lovlighetskontroll - Bergen - vedtak i sak 287_23",
  "url": "https://bergen.kommune.no/politikere-utvalg/api/fil/bk360/11153150/Lovlighetskontroll-Bergen-vedtak-i-sak-287-23",
  "tekst": " V\u00e5r dato: V\u00e5r ref: 12.09.2024 2024/2520 Dykkar dato: Dykkar ref: 2023/276959-14 Bergen kommune Saksbehandlar, innvalstelefon Postboks 7700 Hugo Morken, 5557 2117 5020 BERGEN Lovlegkontroll \u2013 Bergen bystyre sitt vedtak i sak 287/23 punkt 2 Statsforvaltaren viser til Bergen kommune si oversending av krav om lovlegkontroll den 08.02.2024. Vedtak Bergen bystyre sitt vedtak 27.09.2023 i sak 287/23 punkt to er lovleg. Bakgrunn for saka Bergen bystyre vedtok i m\u00f8te den 31.05.2023 sju reguleringsplanar for bybane til \u00c5sane, mellom Kaigaten i Bergen sentrum og V\u00e5gsbotn i \u00c5sane. To av reguleringsplanane vart vedteken p\u00e5 nytt i bystyret sitt m\u00f8te 27.09.2023 sak 287/23, der det vart gjort f\u00f8lgjande vedtak: \u00ab1. I medhold av plan- og bygningslovens \u00a7 12-12, vedtas omr\u00e5dereguleringsplan Fl\u00f8yfjelltunnelen \u2013 rigg- og anleggsomr\u00e5de. DSFF PlanID 70670000, vist p\u00e5 plankart, datert 17.03.2023, med tilh\u00f8rende bestemmelser, datert 31.03.2023, med f\u00f8lgende endringer: i) Det skal ikke tillates omlasting av tunnelmasser innenfor bestemmelsesomr\u00e5de #91 _2, rigg- og anleggsomr\u00e5de. ii) \u00a7 7.1.1 i planbestemmelsene endres til: \u00abF\u00f8r det gis tillatelse til igangsetting av tunnelarbeid skal n\u00f8dvendige anlegg for h\u00e5ndtering av drivevann/tunnelvann og overvann fra rigg- og anleggsomr\u00e5det v\u00e6re etablert.\u00bb 2. I medhold av plan- og bygningslovens \u00a7 12-12, vedtas omr\u00e5dereguleringsplan for Bybanen fra sentrum til \u00c5sane delstrekning 2: Sandbrogaten - Eidsv\u00e5gtunnelen. PlanID 65810000, vist p\u00e5 plankart datert 17.03.2023, med tilh\u00f8rende bestemmelser, datert 31.03.2023. 3. Vedtakene i denne sak vil erstatte enkeltvedtakene 1g og 1b fra bystyresak 161/23, vedtatt av bystyret 31.05.2023.\u00bb Bystyrerepresentantane Tore Landmark, Gunnar van der Meeren og Cesilie Tveit sette ved brev 17.10.2023 fram krav om lovlegkontroll av vedtaket. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvaltaren.no/vl Sikker melding: 6863 Leikanger Solheimsgaten 13, Bergen www.statsforvaltaren.no/melding Fjellvegen 11, F\u00f8rde Org.nr. 974 760 665 Side: 2/3 Bystyret handsama kravet om lovlegkontroll i m\u00f8te 31.01.2024 i sak 30/24. Kravet vart ikkje teken til f\u00f8lgje, og saka vart deretter sendt til Statsforvaltaren i samsvar med kommunelova \u00a7 27-1 f\u00f8rste ledd siste setning. Etter at oversendinga av kravet om lovlegkontroll var motteken her har Statsforvaltaren ogs\u00e5 motteke eit tilleggsskriv fr\u00e5 Cesilie Tveit. Vedtaka i bystyret si sak 287/23 vart ogs\u00e5 klaga p\u00e5 etter klagereglane i forvaltningslova. Ved brev til kommunen 15.03.2024 orienterte vi om at behandlinga av lovlegklagene var stilt i ro inntil forvaltningsklagene var avgjort. Statsforvaltaren handsama klagen over punkt to i vedtaket 21.08.2024 (v\u00e5r sak 2024/1308). Kopi av vedtaket i klagesaka f\u00f8lgjer vedlagt. Etter ein gjennomgang av dei synspunkta som var hevda i klagene, vart ikkje klagene tekne til f\u00f8lgje. Vedtaket i bystyret si sak 287/23 punkt to vart stadfesta. Ved handsaminga av klagesaka vart det ogs\u00e5 sett hen til dei synspunkta som er hevda i kravet om lovlegkontroll. Vi viser s\u00e6rleg til punkt 3.1.2 i vedtaket. Punkt ein i bystyret sitt vedtak er ogs\u00e5 klaga p\u00e5, men klagene p\u00e5 dette vedtaket er framleis til handsaming i kommunen. Om lovlegkontroll Etter kommunelova \u00a7 27-1 f\u00f8rste ledd kan tre eller fleire medlemmer av kommunestyret saman setje fram krav om at departementet skal kontrollere om eit kommunalt vedtak er lovleg. Kravet m\u00e5 vere sett fram innan tre veker etter at vedtaket vart gjort. For kommunale vedtak er Statsforvaltaren delegert avgjerdsmakt, jf. forskrift 30.08.2019 nr. 1096 om delegering av myndighet etter kommuneloven, pkt. IX. Ved lovlegkontrollen skal det takast stilling til om innhaldet i vedtaket er lovleg, om det er gjort av nokon som har mynde til \u00e5 gjere eit slikt vedtak, og om det har vorte til p\u00e5 ein lovleg m\u00e5te, jf. kommunelova \u00a7 27-3. Lovlegkontrollen kan likevel avgrensast til det som er gjort gjeldande i kravet. Lovlegkontrollen kan berre omfatte dei offentlegrettslege sidene av vedtaket. Kommunen si ut\u00f8ving av forvaltningsskj\u00f8nn kan ikkje pr\u00f8vast. Dersom Statsforvaltaren ved lovlegkontrollen kjem til at det er gjort slike feil som gjer vedtaket ugyldig, skal det opphevast. Statsforvaltaren har ikkje kompetanse til \u00e5 gjere nytt vedtak. Statsforvaltaren si vurdering Vi sl\u00e5r innleiingsvis fast at kravet om lovlegkontroll er sett fram av nokon som hadde rett til \u00e5 krevje lovlegkontroll etter kommunelova \u00a7 27-1 f\u00f8rste ledd. Kravet er sett fram innanfor fristen i lova. Som nemnt ovanfor har Statsforvaltaren handsama klage p\u00e5 punkt to i vedtaket, jf. v\u00e5rt vedtak av 21.08.2024. Det var i klagen mellom anna gjort gjeldande tilsvarande innvendingar mot vedtaket som i kravet om lovlegkontroll. Det vart ved handsaminga av klagesaka ogs\u00e5 sett hen til dei synspunkta som er gjort gjeldande i kravet om lovlegkontroll. Kopi av vedtaket i klagesaka f\u00f8lgjer vedlagt. Etter ein gjennomgang av dei synspunkta som var hevda i klagene vart ikkje klagene tekne til f\u00f8lgje. Vi konkluderte med at vedtaket var gjort innanfor dei rettslege rammer som gjeld, og dermed lovleg. Bystyret sitt vedtak vart stadfesta. Side: 3/3 Statsforvaltaren sl\u00e5r etter dette fast at bystyret sitt vedtak er gjort av rett organ. Vidare sl\u00e5r vi fast at vedtaket har eit lovleg innhald, og at det er blitt til p\u00e5 rett m\u00e5te. Vi viser i s\u00e5 m\u00e5te til pr\u00f8vinga v\u00e5r av forvaltningsklagen i vedtaket v\u00e5rt av 21.08.2024. P\u00e5 dette grunnlag finn Statsforvaltaren at Bergen bystyre sitt vedtak i sak PS 287/23 punkt to er lovleg. Vi ber Bergen kommune om \u00e5 underrette dei bystyrerepresentantane som hadde kravd lovlegkontroll av vedtaket. Vi ber om at dei ogs\u00e5 f\u00e5r kopi av v\u00e5rt vedtak i klagesaka. Det kan ikkje klagast p\u00e5 dette vedtaket. Handsaminga av kravet om lovlegkontroll av punkt ein i vedtaket er framleis stilt i ro inntil utfallet av handsaminga av forvaltningsklagene p\u00e5 vedtaket er avklart. Vi viser til orienteringa i v\u00e5rt brev 15.03.2024. Med helsing Anne Kjersti Sande Hugo Morken fung. seksjonsleiar seniorr\u00e5dgjevar Dokumentet er elektronisk godkjent "
}