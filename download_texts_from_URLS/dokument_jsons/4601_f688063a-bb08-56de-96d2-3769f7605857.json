{
  "dokument_id": "f688063a-bb08-56de-96d2-3769f7605857",
  "doc_type": "case_attachment",
  "kommune": 4601,
  "tittel": "Avgjerd - lovlighetskontroll - Bergen - Vedtak i sak 1074/24 - Frafall av s\u00f8ksm\u00e5l \u2013 Nesttun elve",
  "url": "https://bergen.kommune.no/politikere-utvalg/api/fil/bk360/11072288/Avgjerd-lovlighetskontroll-Bergen-Vedtak-i-sak-1074-24-Frafall-av-soksmal-Nesttun-elve",
  "tekst": " V\u00e5r dato: V\u00e5r ref: 02.09.2024 2024/12905 Dykkar dato: Dykkar ref: 02.09.2024 BBU 2020/99686-102 Bergen kommune Saksbehandlar, innvalstelefon Postboks 7700 Arnt Erik Nordheim, 5764 3191 5020 BERGEN Bergen kommune. Lovlegkontroll, byr\u00e5det sitt vedtak i sak 1074/24 Vi viser til oversending fr\u00e5 Bergen kommune 30.08.2024. Avgjerd Statsforvaltaren i Vestland avviser kravet om lovlegkontroll 16.05.2024. Bakgrunn for saka Byr\u00e5det i Bergen kommune gjorde den 04.04.2024 vedtak i sak 1074/24; Frafall av s\u00f8ksm\u00e5l \u2013 Unntatt offentlighet \u2013 Offl \u00a7 18. Bystyrerepresentantane Geir Steinar Dale (Ap), Mikkel Gr\u00fcner (SV), Thor Haakon Bakke (MDG), Per Arne Larsen (V), Mailiss Solheim-\u00c5kerblom (R) og Joel Ysteb\u00f8 (KrF) fremja krav om lovlegkontroll av sak 1074/24 den 16.05.2024. Kravstillarane skriv (utdrag): \u00ab... Byr\u00e5det fattet vedtaket i en sak unntatt offentlighet (fortsatt unntatt offentlighet) og sakens praktiske konsekvens ble kjent gjennom byr\u00e5dssak 120/24 Orientering om byr\u00e5dets beslutning \u2013 Nesttun elvepark som ble innstilt av byr\u00e5det 02.05.2024. [...] I f\u00f8lge \u00abReglement for bystyret og utvalgene 2023-2027 5.8.2 Enkeltsaker b\u00bb er det bystyret selv som skal behandle \u00abEnkeltsaker som avviker fra vedtatte planer innenfor alle omr\u00e5der som er delegert\u00bb. Vedtaket om frafall av p\u00e5stevnet skj\u00f8nn medf\u00f8rer at bystyrevedtatt reguleringsplan \u00abFana. Gnr 42 bnr. 4, 59 mfl., Nesttun terminal\u00bb, vedtatt 21.02.2011 ikke kan realiseres. Det var med bakgrunn i arbeidet med \u00e5 realisere denne reguleringen at byr\u00e5det i sin tid fattet vedtak om ekspropriasjon i byr\u00e5dssak 1077/21 Innstilling til vedtak om ekspropriasjon i henhold til vedtatt reguleringsplan - Nesstun elvepark, arealplan ID 60230000. ...\u00bb Byr\u00e5det handsama kravet om lovlegkontroll i m\u00f8te 29.08.2024, sak 1222/24, og gjorde f\u00f8lgjande vedtak: E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvaltaren.no/vl Sikker melding: 6863 Leikanger Solheimsgaten 13, Bergen www.statsforvaltaren.no/melding Fjellvegen 11, F\u00f8rde Org.nr. 974 760 665 Side: 2/3 \u00ab... 1. Krav om lovlighetskontroll av byr\u00e5dssak 1074 Frafall av s\u00f8ksm\u00e5l \u2013 Nesttun elvepark, arealplan ID 60230000, avvises. 2. Saken oversendes Statsforvalteren i Vestland for endelig avgj\u00f8relse. ...\u00bb Statsforvaltaren viser til sakstilfanget vi har motteke fr\u00e5 kommunen. Regelverk Lovlegkontroll med kommunale vedtak er regulert i kommunelova kapittel 27. Etter kommunelova \u00a7 27-1 kan tre eller fleire medlemmer av bystyret saman bringe kommunale avgjerder inn for departementet for kontroll av om avgjerda er lovleg. Kravet m\u00e5 vere sett fram innan tre veker etter at avgjerda vart teken. For kommunale vedtak er statsforvaltarane delegert avgjerdsmakt, jf. FOR-2019-08-30-1096 kap. IX fr\u00e5 Kommunal- og distriktsdepartementet. N\u00e6rare retningslinjer for lovlegkontroll er gitt i rundskriv H-2299 av 21.10.2023. Dersom eit kommunalt vedtak vert teke opp til kontroll, skal Statsforvaltaren etter \u00a7 27-2 bokstav a til c ta stilling til om: \u2022 innhaldet i avgjerda er lovleg \u2022 vedtaket er gjort av nokon som har mynde til \u00e5 ta slik avgjerd \u2022 vedtaket har kome til p\u00e5 lovleg m\u00e5te Statsforvaltaren skal oppheve vedtaket dersom det er gjort feil som gjer vedtaket ugyldig. Statsforvaltaren si vurdering Vi fastsl\u00e5r f\u00f8rst at kravet om lovlegkontroll er sett fram av nokon som har rett til \u00e5 krevje lovlegkontroll. Fristen for \u00e5 framsette krav om lovlegkontroll er tre veker, rekna fr\u00e5 vedtaket vart gjort, jf. kommunelova \u00a7 27-1 andre setning. Fristen er preklusiv, det vil seie endeleg og avskjerande for krav som er for seint sette fram. Fristen kan ikkje forlengast eller utsetjast, jf. Prop. 46 L (2017-2018) s. 327, sidan kommunelova ikkje har f\u00f8resegner om dette. Ei avgjerd i ei sak om lovlegkontroll er heller ikkje eit enkeltvedtak etter forvaltningslova, og reglane om klage og klagefristar i forvaltningslova kap. VI gjeld derfor ikkje, jf. forvaltningslova \u00a7 3 f\u00f8rste ledd. Det er heller ikkje rom for analogiar om fristoppreising etter forvaltningslova \u00a7 31.1 Det har derfor ingen betydning for fristen eller fristvurderinga om kravsstillarane f\u00f8rst fekk kunnskap om saka p\u00e5 eit seinare tidspunkt, eller om dei av andre grunnar ikkje kan lastast for \u00e5 ha drygd med kravet. Vurderinga av om fristen er halden eller ikkje, skal likevel gjerast etter regelen i forvaltningslova \u00a7 30, jf. kommunelova \u00a7 27-1 f\u00f8rste ledd, tredje setning. F\u00f8resegna sl\u00e5r fast at fristen starta \u00e5 g\u00e5 den dagen avgjerda vart teken, i dette tilfellet 04.04.2024, og gjekk ut 25.04.2024, jf. tilvisinga til domstollova \u00a7 148 andre avsnitt, som gjeld tilsvarande. 1 Rundskriv H-2299, pkt. 6.1.10. Side: 3/3 Kravet er sett fram for seint. Vilk\u00e5ra for lovlegkontroll etter kommunelova \u00a7 27-1 f\u00f8rste avsnitt er dermed ikkje oppfylte, slik at Statsforvaltaren m\u00e5 avvise kravet. Vi har med dette avslutta lovlegkontrollen. Det er ikkje klagerett p\u00e5 denne avgjerda. Statsforvaltaren ber Bergen kommune orientere kravsstillarane om resultatet av kontrollen. Med helsing Gunnar O. H\u00e6reid Anne-Kjersti Sande ass. statsforvaltar fung. seksjonsleiar Dokumentet er elektronisk godkjent "
}