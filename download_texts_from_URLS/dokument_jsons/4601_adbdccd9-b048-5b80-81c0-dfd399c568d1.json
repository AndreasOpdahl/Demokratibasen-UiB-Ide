{
  "dokument_id": "adbdccd9-b048-5b80-81c0-dfd399c568d1",
  "doc_type": "case_attachment",
  "kommune": 4601,
  "tittel": "Stadfesting gnr 101 bnr 5 KLAGE-2023-11369",
  "url": "https://bergen.kommune.no/politikere-utvalg/api/fil/bk360/9862273/Stadfesting-gnr-101-bnr-5-KLAGE-2023-11369",
  "tekst": " V\u00e5r dato: V\u00e5r ref: 20.12.2023 2023/15982 Deres dato: Deres ref: KLAGE-2023/11369 BYGGRAAD AS Saksbehandler, innvalgstelefon Fleslandsvegen 235A Tonje Engstr\u00f6m, 5557 2152 5258 BLOMSTERDALEN Bergen kommune gnr. 101 bnr. 5. V\u00e5gsb\u00f8vegen 88. Byggesak. Legalisering av kai med kran. Flytebrygge med landgang. Klagesak Viser til mottatt klagesak fra Bergen kommune, mottatt hos Statsforvalteren 23.10.2023. Vedtak Statsforvalteren i Vestland stadfester Bergen kommune sitt vedtak av 10.02.2023 om avslag p\u00e5 s\u00f8knad om kai med kran, flytebrygge og landgang til flytebryggen, sak BYGG-2023/10096- 11. Sakens bakgrunn Bergen kommune gjennomf\u00f8rte befaring p\u00e5 eiendom gbnr. 101/5 den 05.05.2022 og observerte tiltak i strandsonen som ble vurdert som mulige ulovlige tiltak. I ettertid sendte kommunen ut p\u00e5legg om retting av kai, kran p\u00e5 kai, flytebrygge og landgang til flytebrygge i vedtak av 19.05.2022. I samme vedtak ble det ilagt tvangsmulkt. Vedtaket ble p\u00e5klaget, og Statsforvalteren stadfestet vedtaket 01.12.2022. Tiltakene ble s\u00f8kt legalisert i bygges\u00f8knad av 04.01.2023. Tiltaket kommer i strid med plankravet i kommunedelplanens pkt. 1, med arealform\u00e5let landbruk-, natur- og friluftsform\u00e5l (LNF-form\u00e5l) i kommunedelplanen pkt. 29, byggegrense langs sj\u00f8 i kommunedelplan pkt. 4.1 og med kommunedelplan pkt. 33.1 natur og friluft. I legaliseringss\u00f8knaden ble det s\u00f8kt om dispensasjon fra samtlige bestemmelser, jf. plan- og bygningsloven (pbl.) \u00a7 19-2. Kommunen avslo s\u00f8knaden i vedtak av 10.02.2023 og viste til at vilk\u00e5rene for \u00e5 dispensere ikke var oppfylt for tiltakene. P\u00e5 vegne av tiltakshaver har dere p\u00e5klaget avslaget i brev av 25.02.2023. I korte trekk gj\u00f8res det gjeldende at vilk\u00e5rene for \u00e5 innvilge dispensasjoner er til stede. Om plankravet vises det til at eiendommen ligger i LNF-omr\u00e5de hvor det ikke er planlagt ytterligere utbygginger og tiltaket som s\u00f8kes om er beskjeden i omfang. Om byggegrense langs sj\u00f8 vises det til at dispensasjon b\u00e5de ivaretar sikkerhetshensyn og gj\u00f8r ombordstigning i b\u00e5t lettere. Allmenheten har uansett ikke tilgang E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Statens hus, Kaigaten 9, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/5 da omr\u00e5det der kai og flytebryggen ligger i forlengelsen av eiendommens private hage. Det gj\u00f8res gjeldende at eiendommen ikke ligger i pressomr\u00e5de. Tiltakene ivaretar barn og unges interesser og gir bedrede oppvektsvilk\u00e5r. Det er ogs\u00e5 vist til at plan og faktiske forhold ikke stemmer overens slik at terskelen for \u00e5 dispensere er senket. Klagen ble behandlet av Utvalg for milj\u00f8 og byutvikling i sak 390/23 den 16.10.2023. Med 11 mot 6 stemmer ble klagen ikke tatt til f\u00f8lge. Saken ble deretter sendt Statsforvalteren i Vestland den 23.10.2023 for endelig avgj\u00f8relse. Vi finner saken tilstrekkelig opplyst, jf. forvaltningsloven (fvl.) \u00a7 33 siste ledd, jf. \u00a7 17. Regelverk Statsforvalteren er delegert myndighet til \u00e5 avgj\u00f8re klager som gjelder enkeltvedtak etter plan- og bygningsloven, se plan- og bygningsloven \u00a7 1-9 og rundskriv T-2/09 fra Kommunal- og distriktsdepartementet. Statsforvalteren kan pr\u00f8ve alle sider ved vedtaket, ogs\u00e5 de skj\u00f8nnsmessige vurderingene som kommunen har gjort, jf. forvaltningsloven \u00a7 34. Ved pr\u00f8ving av det kommunale skj\u00f8nnet skal Statsforvalteren legge stor vekt p\u00e5 hensynet til det lokale selvstyret. Det framg\u00e5r av plan- og bygningsloven \u00a7 11-6 og \u00a7 12-4 at kommuneplanen og reguleringsplanen er juridisk bindende for nye eller utvidelse av eksisterende tiltak. Tiltak i strid med plan eller bestemmelser i plan- og bygningsloven, kan bare tillates dersom det blir gitt dispensasjon fra bestemmelsen tiltaket strider mot, jf. plan- og bygningsloven kapittel 19. Med hjemmel i plan- og bygningsloven \u00a7 19-2 kan kommunen dispensere fra bestemmelser gitt i eller i medhold av plan- og bygningsloven. Kommunen kan ikke dispensere dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser blir vesentlig tilsidesatt. I tillegg m\u00e5 fordelene ved \u00e5 dispensere v\u00e6re klart st\u00f8rre enn ulempene. Vilk\u00e5rene i plan- og bygningsloven \u00a7 19-2 er rettslige vurderingstema, ikke et kommunalt skj\u00f8nn. Det er derfor ikke anledning til \u00e5 legge nevneverdig vekt p\u00e5 hensynet til det lokale selvstyret. Dispensasjon krever grunngitt s\u00f8knad. Etter forvaltningspraksis skal begrunnelsen for \u00e5 dispensere v\u00e6re spesiell og gjelde s\u00e6rlig for tiltaket, og kommunen skal ikke dispensere ut fra mer generelle vurderinger. Plansituasjon Eiendommen er ikke regulert. I kommunedelplan for Birkeland, Liland, \u00c5dland og Espeland er eiendommen vist som LNF-omr\u00e5de. Statsforvalterens vurdering Oms\u00f8kte kai, kran, flytebrygge og landgang kommer i strid med plankravet i kommunedelplanens pkt. 1, med arealform\u00e5let landbruk-, natur- og friluftsform\u00e5l (LNF-form\u00e5l) i kommunedelplanen pkt. 29, byggegrense langs sj\u00f8 i kommunedelplan pkt. 4.1 og med kommunedelplan pkt. 33.1 natur og friluft. I det f\u00f8lgende vurderer vi om vilk\u00e5rene for \u00e5 dispensere er oppfylt, jf. pbl. \u00a7 19-2. Side: 3/5 Dispensasjon kan gis dersom hensynene bak bestemmelsen det dispenseres fra, eller hensynene i lovens form\u00e5lsbestemmelse, ikke blir vesentlig tilsidesatt. I tillegg m\u00e5 fordelene ved \u00e5 dispensere v\u00e6re klart st\u00f8rre enn ulempene. Dispensasjon fra de ulike bestemmelsene reiser overlappende problemstillinger og vurderes samlet i det f\u00f8lgende. Hovedhensynet bak byggeforbudet langs sj\u00f8 og arealform\u00e5let i sj\u00f8 er \u00e5 verne strandsonen mot byggetiltak og terrenginngrep for \u00e5 sikre natur- og kulturmilj\u00f8, friluftsliv, landskap og allmennhetens interesser, samt \u00e5 hindre at tilgjengeligheten til sj\u00f8 reduseres, herunder \u00e5 hindre privatisering av strandsonen. Strandsonen skal holdes fri for inngrep. Statlige planretningslinjer for differensiert forvaltning av strandsonen langs sj\u00f8en har som overordnet m\u00e5lsetning \u00e5 sikre strandsonen. Alle tiltak av karakter utbygging og privatisering i strandsonen bryter derfor med nasjonale verdier i strandsonen is\u00e6r der presset er stort, som strandsonen i Bergen. De relativt f\u00e5 gjenv\u00e6rende strandsoneverdier i sj\u00f8kanten og i de n\u00e6re sj\u00f8omr\u00e5der i disse kommunene m\u00e5 sikres allmennheten for fremtiden. I 2017 stadfestet og innskjerpet Stortinget lovbestemmelsene om strandsonevernet ved at det utvidete byggeforbudet i 100-metersbeltet ogs\u00e5 skulle gjelde for tidligere reguleringsplaner, samtidig som dispensasjonsbestemmelsen ble skjerpet. Vi legger etter dette til grunn et strengt strandsonevern hvor det skal sv\u00e6rt mye til for \u00e5 dispensere fra det. Hensynet bak kravet om \u00e5 utarbeide reguleringsplan er \u00e5 sikre at utbygging skjer p\u00e5 en helhetlig m\u00e5te der tiltak ses i sammenheng, samt at en unng\u00e5r u\u00f8nskede virkninger for omr\u00e5det. Plankravet har videre til hensikt \u00e5 ivareta at alle sp\u00f8rsm\u00e5l av betydning blir tilstrekkelig utredet f\u00f8r vedtak treffes, og at myndigheter, grunneiere og andre ber\u00f8rte f\u00e5r anledning til \u00e5 fremsette sine synspunkter i planprosessen. Blant annet tar kravet sikte p\u00e5 \u00e5 sikre viktige avklaringer med tanke p\u00e5 overordnede forhold som infrastruktur, gr\u00f8ntomr\u00e5der, risiko og s\u00e5rbarhet, barns interesser, uteoppholdsareal, biologisk mangfold og kulturminner og kulturmilj\u00f8. Hensynet bak LNF-form\u00e5let er \u00e5 sikre allmennhetens ferdsels- og friluftsinteresser, ivareta naturmilj\u00f8-, landskaps- og jordbrukshensyn samt \u00e5 sikre sammenhengende landbruksomr\u00e5der. Statsforvalteren i Vestland, ved planseksjonen, har gitt negativ uttalelse i saken, se uttalelse datert 23.01.2023. Bymilj\u00f8etaten har ogs\u00e5 gitt negativ uttalelse i saken datert 17.02.2023. Flytebryggen med landgang har en totallengde p\u00e5 15,9 meter. Oms\u00f8kte kai dekker landomr\u00e5de av en viss st\u00f8rrelse og beslaglegger svaberg som eller ville v\u00e6rt uber\u00f8rt. Som vi har vist til over, skal det legges til grunn at hele Bergensomr\u00e5det ligger i pressomr\u00e5de. Dette inkluderer V\u00e5gsb\u00f8pollen. Etter v\u00e5r oppfatning har flytebryggen en uheldig privatiserende effekt i viken. Vi viser til Side: 4/5 Bymilj\u00f8etatens uttalelse om at pollene ved Hjellestad og Milde har stor natur- og friluftsverdi, og er blant annet attraktivt for bruk av kajakk. Flytebryggen vil bli til fortrengsel for allmennheten som ferdes til sj\u00f8s. Dette s\u00e6rlig sett hen til at den strekker seg langt utover fra land og gj\u00f8r at ogs\u00e5 det n\u00e6rliggende sj\u00f8omr\u00e5det fremst\u00e5r som privat. Videre blir ivaretakelse av ur\u00f8rte naturomr\u00e5der, herunder svaberg, markant tilsidesatt. For \u00e5 bevare strandsonen og unng\u00e5 ytterligere nedbygging, er det avgj\u00f8rende med en sv\u00e6rt streng dispensasjonspraksis. Som vist gjelder dette med styrke i pressomr\u00e5det som Bergen. Tiltaket kommer i konflikt med dette. Hensynet til barn og unges interesser er best ivaretatt ved at strandsonen bevares ur\u00f8rt slik at ogs\u00e5 generasjonen som vokser opp n\u00e5 i fellesskap kan ha glede av strandsonen. Vi viser videre til at dispensasjon fra plankravet er uheldig da det ikke avklarer viktige forhold som naturtypeforekomster. Bymilj\u00f8etaten har vist til at pollsystemet som V\u00e5gsb\u00f8pollen er en del av, er viktig for det biologiske mangfoldet. Grunnet det strenge strandsonevernet, er det ut ifra et planperspektiv ogs\u00e5 uheldig \u00e5 dispensere fordi st\u00f8rre omr\u00e5der ikke vurderes samlet. Dispensasjoner i strandsonen gj\u00f8r god forvaltning av strandsonen sv\u00e6rt vanskelig for kommunen. Vi viser ellers til at vi ikke deler tiltakshavers syn om at det ikke er samsvar mellom LNF-form\u00e5let og faktisk situasjon. I den forbindelse viser vi til uttalelsene fra Bymilj\u00f8etaten som beskriver dette som et viktig natur- og friluftsomr\u00e5de. Statsforvalteren finner etter dette at dispensasjon for oms\u00f8kte tiltak vil vesentlig tilsidesette hensynene bak nevnte bestemmelser, jf. pbl. \u00a7 19-2 annet ledd. Fordelene som det er vist til i s\u00f8knad og klage er i all hovedsak personlige fordeler for familie. Ulempene som gj\u00f8r seg gjeldende i form av privatisering, nedbygging av natur og manglende utredning av p\u00e5virkningen er betydelige. Fordelene ved \u00e5 dispensere er derfor ikke klart st\u00f8rre enn ulempene, jf. pbl. \u00a7 19-2 annet ledd andre setning. Vilk\u00e5rene for \u00e5 gi dispensasjon fra plankrav, LNF-form\u00e5l og byggegrense langs sj\u00f8 for etablering av kai, kran, flytebrygge og landgang, er etter dette ikke oppfylt, jf. pbl. \u00a7 19-2. Vilk\u00e5rene for \u00e5 dispensere er ikke oppfylt, og det kan derfor ikke gis tillatelse til oms\u00f8kte tiltak. Avslutning Klagen har etter dette ikke f\u00f8rt frem. Statsforvalteren i Vestland stadfester Bergen kommune sitt vedtak av 10.02.2023 om avslag p\u00e5 s\u00f8knad om kai med kran, flytebrygge og landgang til flytebryggen. Statsforvalterens vedtak p\u00e5 side \u00e9n er endelig og kan ikke klages videre, jf. fvl. \u00a7 28 tredje ledd. Med hilsen Anne Kjersti Sande Tonje Engstr\u00f6m fagdirekt\u00f8r r\u00e5dgiver Side: 5/5 Dokumentet er elektronisk godkjent Kopi til: Bergen kommune Postboks 7700 5020 BERGEN Ann K Eikeland Potts V\u00e5gsb\u00f8vegen 88 5239 R\u00e5dal "
}