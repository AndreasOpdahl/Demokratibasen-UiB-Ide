{
  "dokument_id": "617fad83-fbe7-53b5-b428-1ad3491d5bab",
  "doc_type": "case_attachment",
  "kommune": 5501,
  "tittel": "Referat fra samarbeidsm\u00f8te med Sametinget",
  "url": "https://innsyn.tromso.kommune.no/application/getMoteDokument?dokid=2001673649",
  "tekst": "Prosjekt samiskklasse ungdomstrinn Troms\u00f8 kommune Referat fra samarbeidsm\u00f8te med Sametinget. Dato: 03.01.2024 Sted: Digitalt m\u00f8te over Teams Til stede: Wenche Andersen, Inger Anne Klemetsen, Marit Stensen, Marit Berit Eira, Linn Guttormsen Eira Referent: Linn Guttormsen Eira M\u00f8tet startet med en kort presentasjon av deltakerne p\u00e5 m\u00f8tet, f\u00f8r vi gikk over til \u00e5 snakke om bakgrunnen for prosjekt samiskklasse p\u00e5 ungdomstrinn i Troms\u00f8 kommune. Deltakere fra arbeidsgruppa presenterte arbeidet s\u00e5 langt; \u2022 Deltakere i arbeidet o Vi har ei arbeidsgruppe best\u00e5ende av representanter fra Gr\u00f8nn\u00e5sen skole, Prestvannet skole, seksjon for skole i kommunen samt hovedtillitsvalgte o Vi har ei styringsgruppe med ledelse ved Gr\u00f8nn\u00e5sen skole og ved seksjon for skole i kommunen o Vi har ei referansegruppe med deltakere fra ulike instanser for \u00e5 favne om de mange perspektiver p\u00e5 dette arbeidet. I denne gruppa er det blant annet fagpersoner fra Universitetet i Troms\u00f8, Samisk foreldrenettverk, kulturavdelinga i Troms\u00f8 kommune samt Alta ungdomsskole \u2022 Prosjektgruppa \u00f8nsker \u00e5 sikre at samiskklasse p\u00e5 ungdomstrinn blir et godt og forsvarlig tilbud til elevene, derfor \u00f8nsker vi \u00e5 ha et samarbeidsm\u00f8te med Sametinget for \u00e5 avklare om det er behov for konsultasjon med Sametinget som et ledd i det videre planleggingsarbeidet o Dette er nytt for oss, arbeidsgruppa har derfor ikke noen klare punkter vi tenker b\u00f8r bli dr\u00f8ftet i dette m\u00f8tet. Vi \u00f8nsker heller \u00e5 fortelle hva som er bestemt, hvilke l\u00f8sninger vi har dr\u00f8ftet, og hva vi tenker vi kan f\u00e5 til. Vi h\u00e5per Sametinget kan gi oss tanker og tilbakemeldinger p\u00e5 dette underveis i m\u00f8tet, og ikke minst fortelle oss om det er omr\u00e5der som \u00f8nskes dr\u00f8ftet videre med oss n\u00e5r det gjelder dette arbeidet. \u2022 Det er bestemt gjennom politisk vedtak at samiskklasse p\u00e5 ungdomstrinn skal legges til Gr\u00f8nn\u00e5sen skole. Dels p\u00e5 grunn av kapasitet, men s\u00e6rlig p\u00e5 grunn av at Gr\u00f8nn\u00e5sen skole er naturlig mottakerskole for elever som har g\u00e5tt p\u00e5 Prestvannet skole. Ved innf\u00f8ring av tofagsmodellen (hvor elever f\u00e5r velge 1 Prosjekt samiskklasse ungdomstrinn Troms\u00f8 kommune duodji og samfunnsfag p\u00e5 samisk), har vi etablert et tydelig samisk tilbud ved Gr\u00f8nn\u00e5sen skole allerede. \u2022 Det er tenkt at samiskklassen gradvis skal bygges opp med tanke p\u00e5 elevtall. I og med at tofagsmodellen fases ut samtidig med at samiskklasse \u00e5pner, vil tilbud om samiskklasse kun gis til elever som starter p\u00e5 8.trinn h\u00f8sten 2024. Dette betyr ar de vil v\u00e6re en relativt liten gruppe elever (6 \u2013 9 stk) det f\u00f8rste skole\u00e5ret. Elevtallet vil \u00f8ke for hvert skole\u00e5r i takt med at nye elever kommer p\u00e5 8. trinn \u2022 Elever og foresatte til elever som er elevgrunnlaget for samiskklasse p\u00e5 ungdomstrinn har gitt sterkt uttrykk for at de er redd elever blir for \u00abalene\u00bb p\u00e5 skolen om de skal ha for mange fag ute i egen samiskklasse. Vi har valgt \u00e5 lytte til elevers og foresattes stemmer n\u00e5r det gjelder dette punktet. Det foresl\u00e5s derfor at vi det f\u00f8rste \u00e5ret med samiskklasse tilbyr fire fag i samiskklasse; samfunnsfag, duodji, samisk som f\u00f8rstespr\u00e5k og norsk for elever med samisk som f\u00f8rstespr\u00e5k. I tillegg foresl\u00e5r vi \u00e5 ha samisktalende pedagog inne i hel klasse, sammen med fagl\u00e6rer, i f\u00f8lgende fag; naturfag, matematikk, KRLE og engelsk. Videre er det tenkt \u00e5 utvide antall fag for samiskklassen i takt med at elevtallet i samiskklassen \u00f8ker. Tilbudet skal evalueres grundig f\u00f8r f\u00f8rste skole\u00e5r er gjennomf\u00f8rt, slik at vi har rom og muligheter til \u00e5 gj\u00f8re n\u00f8dvendige og \u00f8nskede endringer n\u00e5r det gjelder strukturen for samiskklassen. \u2022 I utgangspunktet er samiskklassen tenkt for elever som har oppl\u00e6ring i samisk som f\u00f8rstespr\u00e5k, samisk 1. Men her vil det v\u00e6re muligheter for \u00e5 vurdere om tilbudet kan passe elever som har samisk som andrespr\u00e5k, samisk 2, dersom en ser at eleven vil kunne f\u00f8lge oppl\u00e6ring p\u00e5 samisk muntlig og skriftlig. Sametinget ber arbeidsgruppa se p\u00e5 muligheten for \u00e5 tilby elever som har samisk 2 om \u00e5 delta i et eller to fag sammen med samiskklassen, dersom de ikke g\u00e5r i samiskklassen. Dette tas til vurdering n\u00e5r riggen for samiskklassen er satt. \u2022 Sametinget uttrykker viktigheten av \u00e5 jobbe med kulturforst\u00e5else blant elever, foresatte og ansatte ved Gr\u00f8nn\u00e5sen skole. Til dette arbeidet kan en be Universitetet i Troms\u00f8 om samarbeid. Det er \u00f8nskelig fra arbeidsgruppa sin side \u00e5 f\u00e5 med Sametinget p\u00e5 et foreldrem\u00f8te / informasjonsm\u00f8te v\u00e5ren 2024 \u2013 for \u00e5 f\u00e5 med deres faglige tyngde inn n\u00e5r vi skal presentere samiskklasse og viktigheten av denne. \u2022 Ved oppsummering av innholdet i m\u00f8tet, ble det enighet om at slik saken st\u00e5r per n\u00e5, er det ikke behov for konsultasjoner med Sametinget i forbindelse med opprettelse av samiskklasse for ungdomstrinn. Men n\u00e5r vi har skriftliggjort hvordan samiskklassen skal se ut, er det \u00f8nskelig at vi sender dette til 2 Prosjekt samiskklasse ungdomstrinn Troms\u00f8 kommune r\u00e5dgiverne fra Sametinget som deltok i m\u00f8tet. Dette for at arbeidsgruppa skal f\u00e5 innspill p\u00e5 riggen som er foresl\u00e5tt, men ogs\u00e5 for at Sametinget skal gj\u00f8re en vurdering p\u00e5 om det da vil ligge et behov for konsultasjoner. 3 "
}