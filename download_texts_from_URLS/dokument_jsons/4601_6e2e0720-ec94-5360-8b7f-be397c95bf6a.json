{
  "dokument_id": "6e2e0720-ec94-5360-8b7f-be397c95bf6a",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 48 fra Christian Haugen (FrP) til byr\u00e5det om anbefalte tiltak for menns helse i Bergen - Utvalg for helse og sosial - 2024",
  "url": "https://bergen.kommune.no/politikere-utvalg/api/fil/bk360/10488833/Svar-pa-skriftlig-sporsmal-nr-48-fra-Christian-Haugen-FrP-til-byradet-om-anbefalte-tiltak-for-menns-helse-i-Bergen-Utvalg-for-helse-og-sosial-2024",
  "tekst": " BBSM-kommunaldirekt\u00f8rens stab Til Intern korrespondanse Bystyrets kontor v/ Anne Marit Myrstad Eriksen V\u00e5r referanse: 2024/83048-3 Saksbehandler: Berit Kleppe Fra Dato: 29. mai 2024 Byr\u00e5d for barnevern, sosiale tjenester og mangfold Svar p\u00e5 skriftlig sp\u00f8rsm\u00e5l nr. 48 fra Christian Haugen (FrP) til byr\u00e5det om anbefalte tiltak for menns helse i Bergen - Utvalg for helse og sosial - 2024 Representanten Christian Haugen (FrP) har den 16. mai 2024 sendt inn f\u00f8lgende skriftlige sp\u00f8rsm\u00e5l: Mannsutvalget la frem sin rapport hvor de hadde 35 anbefalte tiltak. Hos NRK 01. mai kunne vi h\u00f8re om noen av bekymringene som leger og medisinstudenter ved helsestasjonen i Bergen har for menns helse, blant annet at menn bruker helsetilbud i lavere grad enn kvinner som f.eks helsestasjon og fastlege: Unge legar \u00e5tvarar mot \u00abmacho\u00bb-haldning: Meiner fleire menn kunne unng\u00e5tt tidleg d\u00f8d \u2013 NRK Vestland 1. Endre foreldrepengeordningen og rettigheter i forbindelse med f\u00f8dsel. 2. Styrke nybakte fedre og medm\u00f8dres rolle og rettigheter. 3. Etablere trepartssamarbeid for bedre arbeid-familie-balanse i mannsdominerte bransjer. 4. Utvide meklingsplikten ved samlivsbrudd og foreldrekonflikter til seks timer f\u00f8r det kan reises sak for domstolene. 5. Styrke domstolenes mulighet til \u00e5 id\u00f8mme delt bosted. 6. Legge kompetansen til \u00e5 flytte barnet innenlands til foreldreansvaret. 7. Innf\u00f8re \u00f8konomiske ordninger som fremmer likestilling. 8. Utrede lovfestet rett til ul\u00f8nnet permisjon for omsorgsarbeid for personer utenfor den n\u00e6rmeste familien. 9. Utrede rettslig rammeverk for barn i familier med flere enn to omsorgspersoner. 10. Innf\u00f8re lekbasert l\u00e6ring i barnehagen. 11. Innf\u00f8re fleksibel skolestart. 12. Innf\u00f8re mer praktisk og variert skolehverdag. 13. Styrke alternative oppl\u00e6ringsl\u00f8p i videreg\u00e5ende oppl\u00e6ring. 14. Sikre rett til l\u00e6replass. 15. Endre poengberegningen p\u00e5 vitnem\u00e5let fra grunnskolen og videreg\u00e5ende oppl\u00e6ring. 16. Gjennomf\u00f8re en nasjonal satsing for at flere unge skal velge og gjennomf\u00f8re kj\u00f8nnsutradisjonelle utdanningsprogram p\u00e5 yrkesfag. 17. Gjennomf\u00f8re en nasjonal satsing for at flere menn skal velge og gjennomf\u00f8re helse-, omsorgs-, sosial- og pedagogiske fag i h\u00f8yere utdanning. 18. Endre opptaksregler til h\u00f8yere utdanning. 19. \u00d8kt innsats for psykososialt arbeidsmilj\u00f8, og mot trakassering og seksuell trakassering i arbeidslivet. 20. Nedsette et mannshelseutvalg etter kopi av kvinnehelseutvalget. 21. Utrede et nasjonalt screeningprogram for prostatakreft. 22. Gj\u00f8re helsetjenester mer tilgjengelige for gutter og menn. 23. Gjennomf\u00f8re en satsing p\u00e5 seksuell helse. 24. \u00d8ke helsepersonells kunnskap om menns helseutfordringer for \u00e5 utnytte potensialet ved konsultasjon bedre. 25. Styrke innsatsen for \u00e5 forhindre selvmord. 26. Styrke tilbudene i psykisk helsevern, rusbehandling og fengsler. 27. Etablere flere m\u00f8teplasser for gutter og menn. 28. Motvirke sosiale forskjeller i barn og unges fritidsaktiviteter. 29. Etablere et fritidsklubbtilbud i alle kommuner. 30. Gi bedre hjelp til ofre for ikke-famili\u00e6r vold. 31. Styrke hjelpetilbudet til personer som ut\u00f8ver vold i n\u00e6re relasjoner. 32. Innf\u00f8re kj\u00f8nnsn\u00f8ytral form\u00e5lsbestemmelse i likestillings- og diskrimineringsloven. 33. Innf\u00f8re mer effektive virkemidler i likestillingspolitikken. 34. Revidere statistikksider og indikatorer for kj\u00f8nnslikestilling. 35. Skaffe mer forskning og kunnskap om menns likestillingsutfordringer. Sp\u00f8rsm\u00e5l til byr\u00e5den: Hvilke av disse anbefalte tiltakene mener byr\u00e5det at er s\u00e6rskilt viktig og at man \u00f8nsker \u00e5 ta tak i her lokalt i Bergen? Svar fra byr\u00e5den: Byr\u00e5den takker for sp\u00f8rsm\u00e5let. I 2024 kom NOU 2024:8: Likestillingens neste steg \u2013 Mannsutvalgets rapport. Mannsutvalget ble oppnevnt p\u00e5 bakgrunn av at menn og gutter ikke har v\u00e6rt nok inkludert og ivaretatt i utforming av likestillingspolitikken og i den offentlige debatten. Mannsutvalget sine tiltak er b\u00e5de lokale og nasjonale. Enkelte kan l\u00f8ses av det offentlige selv, mens andre m\u00e5 l\u00f8ses i samarbeid med andre. Det er stor bredde i tiltakene, og det er mange viktige tiltak. Byr\u00e5det \u00f8nsker ikke \u00e5 velge ut noen av tiltakene som viktigere enn andre, og mener at det er flere av tiltakene som Bergen kommune b\u00f8r jobbe med i \u00e5rene fremover. Nylig behandlet bystyret en sak om blant annet rekruttering av menn til helsestasjonene, hvor kommunen n\u00e5 skal oppfordre menn til \u00e5 s\u00f8ke p\u00e5 ledige stillinger. Flere av tiltakene er allerede ivaretatt av tjenestene i Bergen kommune, og gjennom vedtatte planer. Bergen kommune avventer regjeringens behandling av rapporten, og eventuelle tiltak som foresl\u00e5s. Byr\u00e5det vil ogs\u00e5 medvirke til gode tiltak p\u00e5 nasjonalt niv\u00e5, gjennom \u00e5 fremme h\u00f8ringssvar p\u00e5 regjeringens politikkutforminger/-omr\u00e5der som regjeringen fremmer, og im\u00f8tese regjeringens anbefalinger. Charlotte Spurkeland - Byr\u00e5d for barnevern, sosiale tjenester og mangfold Dokumentet er godkjent elektronisk. "
}