{
  "dokument_id": "b680a206-86c6-5018-b924-f0986b0affa2",
  "doc_type": "case_attachment",
  "kommune": 4601,
  "tittel": "Tillatelse til etablering av avkj\u00f8rsel fra fylkesvei",
  "url": "https://bergen.kommune.no/politikere-utvalg/api/fil/bk360/11461161/Tillatelse-til-etablering-av-avkjorsel-fra-fylkesvei",
  "tekst": " Avdeling for Infrastruktur og veg (INV) Dato 19.06.2023 V\u00e5r referanse 2022/298-9 Dykkar referanse HARRIS ADVOKATFIRMA AS Sakshandsamar Silje Svanevik Postboks 4115 Sandviken E-post Silje.Svanevik-Roren@vlfk.no 5835 BERGEN Telefon 94236494 L\u00f8yve til avk\u00f8yrsle - Klage teken til f\u00f8lgje - Fv 5200 - gnr 13 bnr 398 - Bergen kommune Vi viser til s\u00f8knad av 02.11.2021. Saka gjeld Det vert s\u00f8kt om l\u00f8yve til avk\u00f8yrsle for tilkomst til eigen bustad med ei bustadeining. Det vart utferda avslag 05.08.2022 med p\u00e5f\u00f8lgande klage datert 26.08.2022. I klagen vert det mellom anna anf\u00f8rt at prosjektleiar i VLFK har bekrefta at det var mogleg \u00e5 etablere naudsynte tiltak for mjuke trafikantar p\u00e5 og langs fylkesvegen ogs\u00e5 i etterkant av opparbeiding av oms\u00f8kte avk\u00f8yrsle. Klagar anf\u00f8rer at omsyn til trafikktryggleik ikkje er tilstrekkeleg vektlagt i avslaget. Det vert ogs\u00e5 argumentert med at det er lite sannsynleg med fullstendig omlegging av vegen grunna mange bustader tett p\u00e5 vegen, som vil gjere ei slik omlegging kostbar. Det er difor lite truleg at tiltaket vil vere i konflikt med arealbehovet. Konsekvensen av ei avk\u00f8yrsle vil ikkje medf\u00f8re trafikkauke eller auka bruk av tilkomsten til eigedomen, berre flytte k\u00f8yret\u00f8yet fr\u00e5 \u00e5 vere i konflikt med trygg ferdsel p\u00e5 fylkesvegen og inn p\u00e5 eigen eigedom. Det er heller ikkje realistisk med anna tilkomst til bustaden grunna eigedomens eigenart, herunder terrengforhold og mangel p\u00e5 mogleg tilvising til p\u00e5kopling p\u00e5 anna eksisterande avk\u00f8yrsle. Vedtak Med heimel i veglova \u00a7 40 og \u00a7 43 gir vi l\u00f8yve til etablering av avk\u00f8yrsle fr\u00e5 fylkesveg 5200 til eigedomen med gnr. 13 bnr. 398 i Bergen kommune. Klaga av 26.08.2022 vert teken til f\u00f8lgje. Avk\u00f8yrsla er ikkje lovleg f\u00f8r den er endeleg godkjent av Vestland fylkeskommune. L\u00f8yvet blir gitt i samsvar med forskrift om alminnelige regler om bygging og vedlikehold av avkj\u00f8rsler fra offentlig veg fr\u00e5 Vegdirektoratet 16.7.1964 og forskrift om retningslinjer for behandling av avkj\u00f8rselssaker for riksveg fr\u00e5 Samferdselsdepartementet 26.2.1982. Vilk\u00e5r for l\u00f8yvet 1. Avk\u00f8yrsla skal vera plassert i samsvar med revidert situasjonsplan, datert 06.03.2023. I tillegg skal ein f\u00f8lgje Krav til utforming av avk\u00f8yrsle, som ligg ved. 2. L\u00f8yvet gjeld etablering av avk\u00f8yrsle til ein einebustad. Postadresse Telefon E-post Heimeside EHF-Fakturaadr. Organisasjonsnr. Postboks 7900 05557 post@vlfk.no www.vestlandfylke.no 821311632 821 311 632 5020 Bergen Saksnr: 2022/298-9 Side 2 av 3 3. Det m\u00e5 vere opparbeidd snuplass p\u00e5 eigen grunn, slik at det ikkje blir n\u00f8dvendig \u00e5 snu p\u00e5 offentleg veg. 4. L\u00f8yvet gjeld berre tilknytingspunktet til fylkesvegen. S\u00f8kar m\u00e5 sj\u00f8lv avklare eigedomstilh\u00f8va og innhente dei n\u00f8dvendige rettane som gjeld bruk og opparbeiding av avk\u00f8yrsle, frisiktsoner og tilkomstveg. Desse rettane b\u00f8r ein tinglyse. 5. Arbeidet m\u00e5 v\u00e6re starta opp innan tre - 3 - \u00e5r etter at l\u00f8yvet er gitt, om ikkje fell l\u00f8yvet bort. 6. S\u00e5 snart avk\u00f8yrsla er ferdig bygd, m\u00e5 det vedlagde skjemaet Melding om opparbeidd/nybygd/endra avk\u00f8yrsle underskrivast og sendast i retur for endeleg godkjenning. Eigaren eller brukaren av avk\u00f8yrsla har sj\u00f8lv ansvaret for at Krav til utforming av avk\u00f8yrsle til kvar tid er oppfylt, mellom anna krav til frisikt (jf. veglova \u00a7 43). Dersom krava ikkje er oppfylte, kan Vestland fylkeskommune trekkje tilbake l\u00f8yvet Vi gjer merksam p\u00e5 at arbeidet med avk\u00f8yrsla kan krevje arbeidsvarsling og/eller gravel\u00f8yve. For meir informasjon, sj\u00e5: http://www.vegvesen.no/fag/Veg+og+gate/Arbeidsvarsling https://www.vestlandfylke.no/fylkesveg/loyve-og-dispensasjonar/grave-og-framforingsloyve/ Bakgrunnen for vedtaket Vestland fylkeskommune skal i vurderinga leggje vekt p\u00e5 framkome og trafikktryggleik p\u00e5 vegen det er s\u00f8kt om avk\u00f8yrsle fr\u00e5. Fartsgrensa p\u00e5 fylkesvegen er h\u00f8vesvis 30 km/t s\u00f8r for oms\u00f8kt avk\u00f8yrslepunkt og 40 km/t nordover. \u00c5rsd\u00f8gertrafikk (\u00c5DT) er 4300. Vegstrekninga er klassifisert til haldningsklasse \u00abmindre streng\u00bb jf. \u00abRammeplan 2021-2024, Haldningsklassar for - avk\u00f8yrsler - dispensasjonar fr\u00e5 byggegrenser\u00bb som gjeld fylkesveg i Vestland fylke. N\u00e5r s\u00f8kar/tiltakshavar no s\u00f8ker om \u00e5 etablere avk\u00f8yrsle i tr\u00e5d med krav i handbok N100 og flyttar k\u00f8yret\u00f8y fr\u00e5 sideareala av fylkesvegen og inn p\u00e5 eiga eigedom, vil dette betre trafikktryggleiken. Dagens utforming medf\u00f8rer man\u00f8vrering ved av- og p\u00e5k\u00f8yring p\u00e5 fylkesvegen som forringar trafikktryggleiken. I tillegg kan k\u00f8yret\u00f8y plassert her vere til hinder for \u00e5 observere mjuke trafikantar som skal krysse vegen, noko som f\u00f8rekjem ved ei fortausavslutning som i dette tilfellet. Interne avklaringar tyder p\u00e5 at oms\u00f8kt revidert l\u00f8ysing innfrir arealbehov ved ei ev. framtidig utviding av vegen ved etablering av langsg\u00e5ande tilbod for mjuke trafikantar. Det f\u00f8religg heller ikkje konkrete planar om utviding av vegen per i dag. Avk\u00f8yrsla vil ikkje danne x-kryss med avk\u00f8yrsla p\u00e5 andre sida av vegen d\u00e5 desse er sideforskyvde. Det vil sei at momenta som var tungtvegande for det opphavelege avslaget no har falt vekk. Etter ei samla vurdering av f\u00f8remonene i h\u00f8ve trafikktryggleik gir vi med dette l\u00f8yve til etablering av avk\u00f8yrsle som oms\u00f8kt. Rett til \u00e5 klage Ein kan klage p\u00e5 vedtaket, jf. forvaltningslova \u00a7 28. Informasjon om \u00e5 sette fram klage, g\u00e5r fram av skjemaet \u00abMelding om rett til \u00e5 klage over forvaltningsvedtak\u00bb. Fristen for \u00e5 klage er tre veker fr\u00e5 vedtaket vart motteke. Klageinstansen er Klagenemnda for Vestland fylkeskommune. Send klagen til Vestland fylkeskommune, post@vlfk.no eller Postboks 7900, 5020 BERGEN. Klagen vil bli sendt vidare til klageinstansen. Du har rett til \u00e5 gjere deg kjent med saka sine dokument, jf. forvaltningslova \u00a7 18. Med helsing Saksnr: 2022/298-9 Side 3 av 3 Kari Elster Moen Silje Svanevik fagkoordinator r\u00e5dgjevar INV - Forvaltning Bergensomr\u00e5det INV - Forvaltning Bergensomr\u00e5det Brevet er elektronisk godkjent og har difor inga handskriven underskrift Vedlegg 1 Situasjonsplan 2 Krav til utforming 3 Melding om opparbeidd avk\u00f8yrsle 13/830 14/27/0 s vei Ny vegsituasjon i sen Statminister Michelsens vei chel Mi ter 13/1087/0 ts min is 30 13/700/0 Sta 2,7 2 5,1 7 9,4 7 13/398/0 35 2,0 0 54 13/1009/0 Rev. Beskrivelse Dato Tegn. Kontr. Godkj. Fag Format CHARLOTTE GJESSING RIVeg A1 STATSMINISTER MICHELSENS VEG 54 Dato 13/830/0 M\u00e5lestokk 13/26 06.03.2023 PLAN OG PROFIL 1:200 Koordinatsystem AVKJ\u00d8RSEL UTM32 H\u00f8ydesystem NN2000 13/421/0 Status S\u00d8KNAD Oppdragsnr. Konstr./Tegnet DB Kontrollert Tegningsnr. KT Godkjent DB Rev. www.multiconsult.no 10228782-01 C001 4 Krav til utforming av avk\u00f8yrsle PRINSIPPSKISSE 20 m 20 m 3m Frisiktsone venstre Frisiktsone h\u00f8gre Tilsvarande siktlengder som vist p\u00e5 Av omsyn til sn\u00f8 og vegetasjon skal det teikninga m\u00e5 gjerast gjeldande for i frisiktsonen vera fritt for sikthinder trafikken som kjem p\u00e5 hovedvegen og h\u00f8gare enn 0,5 m. over hovedvegens skal inn i avkj\u00f8rsla (sikt bakover og niv\u00e5 framover langs hovedvegen ) Krav til svingradius for avk\u00f8yrsle : Skulderkant R= 4 m R= 4 m 5 m Krav til lengdeprofil for avk\u00f8yrsle/tilkomstveg: 1:8 1 : 20 Fylkesveg 1 : 40 1 : 20 5 cm 1:8 30 m 3m 2m Fv: 5200 S:1 D:1 Km 0,428 Stad: Paradis Saksnr: 2022/298 Vestland fylkeskommune sitt saksnummer: 2022/298 Melding om opparbeidd/nybygd/endra avk\u00f8yrsle Eg/vi melder om at avk\u00f8yrsle fr\u00e5 fylkesveg 5200 , [S1D1] km 0,428 til eigedom med gnr. 13 bnr. 398 er ferdig opparbeidd i samsvar med vilk\u00e5r fastsett i l\u00f8yve datert 14.06.2023.. .......................................................................................................................... Sted/dato underskrift s\u00f8kar/grunneigar ................................................................................................................... Underskrift utf\u00f8rande entrepren\u00f8r Samtykke sendast til: Vestland fylkeskommune, post@vlfk.no eller Postboks 7900, 5020 BERGEN "
}