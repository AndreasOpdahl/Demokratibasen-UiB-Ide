{
  "dokument_id": "81e37eeb-a594-53a9-9036-9d2b32e06f94",
  "doc_type": "case_attachment",
  "kommune": 4601,
  "tittel": "Fagnotat datert 19.02.2024",
  "url": "https://bergen.kommune.no/politikere-utvalg/api/fil/bk360/9937102/Fagnotat-datert-19-02-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/10301-4 (Arbeidssted) Saksbehandler: BIBE Dato: 19.02.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 185/162/0/0, Morvikveien 74, klage p\u00e5 rammetillatelse, oppf\u00f8ring av altan. Advokatkontoret Fl\u00f8ien ved advokat Paal A. Bjaarstad p\u00e5 vegne av nabo Hvem klager? Gunnar Jenssen i klage datert 15.01.2024. Oppf\u00f8ring av altan p\u00e5 29 m2. Tiltaket Rammetillatelse datert 09.01.2024. Det er gitt dispensasjon fra avstand til Vedtaket nabogrense og reguleringsplanens utnyttelsesgrad. Kommuneplanens arealdel (KPA2018), vedtatt i Bystyret 19.06.2019, viser eiendommen som \u00f8vrig byggesone. Eiendommen omfattes av reguleringsplan 4720000, \u00c5sane Indre Morvik, ikrafttredelsesdato Planstatus 28.05.1985, og er regulert til eksisterende bygg som inng\u00e5r i planen. Tiltaket krever dispensasjon fra avstand til nabogrense og reguleringsplanens utnyttelsesgrad. Vedtaket er basert p\u00e5 uriktige faktiske opplysninger og uriktig forst\u00e5else Klagegrunner av regelverket. Det er ikke behov for ytterligere saksbehandling ved en eventuell Behov for ytterligere omgj\u00f8ring. saksbehandling ved eventuell omgj\u00f8ring Vedtak datert 09.01.2024 opprettholdes. Klagen tas ikke til f\u00f8lge. Anbefalt vedtak Med hilsen Plan- og bygningsetaten Ulf S\u00e6terdal Avdelingsleder Tarje Iversen Wanvik Etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1 Historikk Ansvarlig s\u00f8ker I.S. Arkitekter AS s\u00f8kte 04.05.2023 om oppf\u00f8ring av terrasse p\u00e5 61 m2 og carport p\u00e5 24 m2 p\u00e5 vegne av tiltakshaver Morten og Mette Nygaard. I s\u00f8knaden er det redegjort for at tiltaket kan unntas fra plankravet etter KPA \u00a7 3.3.1 a-e. Det er s\u00f8kt om dispensasjon fra plan- og bygningsloven \u00a7 29-4 om avstand til nabogrense for etablering av terrasse 1,0 meter fra felles grense mot gnr. 185 bnr. 500 og bnr. 408. Det er ogs\u00e5 s\u00f8kt om etablering av carport 1,2 meter fra felles grense til gnr. 185 bnr. 408. Ansvarlig s\u00f8ker opplyser om at tiltaket er nabovarslet i samsvar med plan- og bygningsloven \u00a7 21-3. Det er kommet en nabomerknad fra eier av gnr. 185 bnr. 500 og 160, Gunnar Jenssen. Merknadene g\u00e5r i hovedsak ut p\u00e5 at tiltaket vil v\u00e6re til betydelig ulempe, og det vil v\u00e6re \u00f8deleggende for uteplassen til naboen. I brev av 23.05.2023 ba vi ansvarlig s\u00f8ker om \u00e5 sende inn s\u00f8knad om dispensasjon fra reguleringsplan med hensyn til utnyttelsesgrad. I e-post av 09.08.2023 sendte ansvarlig s\u00f8ker s\u00f8knad om dispensasjon fra utnyttelsesgraden i reguleringsplanen som er 30% av tomtens areal. I vedtak av 05.09.2023 ga plan- og bygningsetaten avslag p\u00e5 s\u00f8knaden. 1.2 Orientering om denne saken I e-post av 28.09.2023 sendte ansvarlig s\u00f8ker inn en justert s\u00f8knad der tiltaket er redusert i omfang. Altanen er redusert fra 61 m2 til 37 m2, og avstanden til nabogrense er \u00f8kt fra 1,2 meter til 2,9 meter. Dette inneb\u00e6rer at altanen n\u00e5 har en bredde p\u00e5 1,5 meter fra fasadelivet. Bruksfunksjonen til altanen er redusert fra \u00e5 v\u00e6re et uteoppholdsareal til n\u00e5 \u00e5 bli en passasje mellom to terrasser. Carporten er tatt ut av s\u00f8knaden. Det er fremdeles s\u00f8kt om dispensasjon fra utnyttelsesgraden. Det er s\u00f8kt om dispensasjon fra avstand til nabogrense p\u00e5 2,9 meter. Ansvarlig s\u00f8ker opplyser at det er foretatt ny nabovarsling i samsvar med plan- og bygningsloven \u00a7 21-3. Det er kommet merknad fra eier av bnr. 500, representert av advokat Paal A. Bjaarstad i Advokatkontoret Fl\u00f8ien AS. Den 08.12.2023 sendte ansvarlig s\u00f8ker e-post der det ble opplyst om f\u00f8lgende justeringer: \u00abDenne tilpasningen omfatter en justering av terrassedybden til 1 meter, samtidig som terrassen ikke vil underst\u00f8ttes av s\u00f8yler. Som en konsekvens av disse endringene \u00f8nsker vi \u00e5 melde at s\u00f8knaden om dispensasjon fra avstandsbestemmelsen, samt utnyttelsesgraden, ikke lenger er aktuell og dermed utg\u00e5r.\u00bb Plan- og bygningsetaten ga rammetillatelse i vedtak av 09.01.2024. Advokatkontoret Fl\u00f8ien ved advokat Paal A. Bjaarstad klaget p\u00e5 vegne av nabo Gunnar Jenssen p\u00e5 vedtaket i e-post av 15.01.2024. Saksnummer KLAGE-2024/10301 Side 2 av 5 Ansvarlig s\u00f8ker s\u00f8kte om igangsettingstillatelse for hele tiltaket 25.01.2024. Plan- og bygningsetaten ga igangsettingstillatelse 26.01.2024. I e-post av 01.02.2024 opplyser advokat Bjaarstad om at det utf\u00f8res arbeider som ikke er oms\u00f8kt. 2. Om klagen Klageren har i hovedsak gjort gjeldende at kommunens konklusjon og begrunnelse for dispensasjon er uriktig, og at vedtaket er basert p\u00e5 uriktige faktiske forutsetninger og uriktig tolkning av regelverket. 3. Vurdering av klagen I vedtaket er det lagt til grunn at tiltaket er i strid med reguleringsplanens \u00a7 5 om utnyttelsesgrad som sier at \u00ab[b]oligens grunnflate, inklusive garasje, m\u00e5 ikke overstige 30% av tomtens areal.\u00bb Ansvarlig s\u00f8ker har skrevet at tiltaket er justert slik at det ikke krever dispensasjon fra utnyttelsesgraden, men har ikke vist til en utregning. Vi kan ikke se at tiltaket er justert i slik at det ikke lenger er i strid med bestemmelsen. Tiltaket krever ogs\u00e5 dispensasjon fra plan- og bygningsloven \u00a7 29-4 om avstand til nabogrense. Vilk\u00e5rene for \u00e5 innvilge dispensasjon fra bestemmelsene kommer frem av plan- og bygningsloven \u00a7 19-2. Dispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. Det kan ikke dispenseres fra saksbehandlingsregler. I vedtaket er det gitt dispensasjon fra reguleringsplanen \u00a7 5 for utbygging med 39,5% BYA, og fra avstandsbestemmelsene i plan- og bygningsloven \u00a7 29-4 for bygging inntil 1,1 meter fra nabogrense mot gnr. 185 bnr. 408. Vi viser til dispensasjonsvurderingene i vedtaket og opprettholder denne i klageomgangen. Vi vil kommentere klagegrunnene slik de kommer frem av klagen. Klageren anf\u00f8rer at det foreligger feil ved kommunens saksbehandling fordi det ser ut til at kommunen i vedtaket har blandet sammen ulike typer konstruksjoner. Klageren viser til vedtaket hvor det er brukt uttrykkene terrasse og altan om en annen, og at altanen ikke skal underst\u00f8ttes med s\u00f8yler. Klageren mener at det ikke er uvesentlig om det oms\u00f8kte er en terrasse, veranda eller altan. Vi kan ikke se at det har betydning for innholdet i vedtaket hvilket ord som er brukt om tiltaket. Det vesentlige er hvordan tiltaket faktisk er. Klageren skriver videre at det ikke stemmer at tiltaket ikke skal underst\u00f8ttes av s\u00f8yler. Det vises til bilder av tiltaket. Tiltakshaver har gitt uriktige og/eller mangelfulle opplysninger i s\u00f8knaden ved at det ikke er opplyst om s\u00f8ylene. Vedtaket m\u00e5 omgj\u00f8res fordi det er basert p\u00e5 uriktige faktiske opplysninger. Saksnummer KLAGE-2024/10301 Side 3 av 5 Vi ser av bildene at tiltaket har en form for underst\u00f8tting som er skr\u00e5stilt inn mot veggen, men det er bygningskroppen som er den b\u00e6rende konstruksjonen. Vi kan ikke se at det foreligger feil ved de faktiske opplysningene som kan ha p\u00e5virket resultatet i saken, jf. forvaltningsloven \u00a741. Videre anf\u00f8rer klageren at det er lagt til grunn en uriktig forst\u00e5else av regelverket og viser til TEK17 \u00a7 6-3 om beregnings- og m\u00e5leregler for avstand. Ordlyden i bestemmelsen er: \u00abAvstanden m\u00e5les som korteste avstand horisontalt mellom byggverkets fasadeliv og nabobyggverkets fasadeliv eller nabogrense. Dersom byggverket har utstikkende bygningsdeler \u00f8kes avstanden tilsvarende det bygningsdelen stikker mer enn 1,0 m ut fra fasadelivet.\u00bb Vi har behandlet s\u00f8knaden og gitt tillatelse i henhold til det som det er s\u00f8kt om. Tiltaket er en utkragende bygningsdel som er avhengig av byggets b\u00e6rende konstruksjoner og som ikke har egen b\u00e6ring. Presumptivt er det er lovlig vedtak, og dersom det bygges i strid med tillatelsen, kan det bli en tilsynssak. Det er ikke snakk om underst\u00f8tting som klageren anf\u00f8rer, og avstand til nabogrense m\u00e5les derfor fra boligens fasadeliv. Tiltaket krever derfor ikke dispensasjon fra avstand til nabogrense. Klageren anf\u00f8rer at den opplyste utnyttelsesgraden som kommer fram av s\u00f8knaden er feil. Klageren viser til bilder som viser etablering av ny konstruksjon (altan), som er antatt \u00e5 v\u00e6re ca. 30 m2. Denne konstruksjonen er ikke del av det beregnede og utnyttede areal p\u00e5 eiendommen. Anslagsvis vil tiltakene utgj\u00f8re 50 % av reguleringsplanens utnyttelsesgrad. Vi har lagt til grunn tomteutnyttelsen som kommer frem i rammetillatelsen. Dersom det bygges i strid med det som det er gitt tillatelse til, kan dette bli fulgt opp som en ulovlighetssak. Klageren viser ogs\u00e5 til at konstruksjonen som vises p\u00e5 bildet er etablert i nabogrensen og at det ikke foreligger samtykke. Klageren mener at tiltaket er s\u00f8knadspliktig, men at det ikke kommer frem verken av s\u00f8knaden eller det som er vurdert av kommunen. Klageren har i etterkant av klagen sendt inn e-post med bilder av konstruksjonen som er under oppf\u00f8ring: Saksnummer KLAGE-2024/10301 Side 4 av 5 Plan- og bygningsetaten kan generelt opplyse om at dersom det f\u00f8res opp s\u00f8knadspliktige tiltak uten at dette er s\u00f8kt om og gitt tillatelse til, kan de ansvarlige bli fulgt opp av tilsynsmyndigheten til etaten. Det vil da bli gjort en vurdering av om tiltaket er en ulovlighet. I denne klagesaken behandler vi klage p\u00e5 de tiltakene som er godkjent i vedtaket av 09.01.2024. \u00d8vrige arbeider som eventuelt oppf\u00f8res i strid med tillatelsen, kan bli gjenstand for ulovlighetsoppf\u00f8lgning. Klageren er uenig i at det kan dispenseres fra tomteutnyttelsen og viser til at det tidligere i saken i vedtak av 05.09.2023 ble gitt avslag blant annet med den begrunnelse at det var uheldig \u00e5 dispensere fra utnyttelsesgraden n\u00e5r tomten allerede er utbygget slik at den er avhengig av dispensasjon fra avstand til nabogrense p\u00e5 begge sider av boligen. Vi ser at det kan v\u00e6re uheldig at det tilsynelatende er gitt tillatelse til et tiltak som allerede er avsl\u00e5tt i samme sak. Vi m\u00e5 likevel understreke at tiltaket ble endret etter avslaget. Carporten er tatt ut av s\u00f8knaden og altanen er redusert fra 61 m2 til 29 m2. Altanen ble trukket lenger vekk fra nabogrensen mot eier av bnr. 500, som er klager i denne saken, og trenger ikke lenger dispensasjon fra avstand til nabogrensen til den klagende nabo. Det oms\u00f8kte tiltaket er derfor annerledes enn det som ble avsl\u00e5tt. Vi er ikke enige i at det foreligger saksbehandlingsfeil og feil ved vurderingen av det rettslige utgangspunktet selv om det er foretatt ulike vurderinger under samme saksnummer. 4. Konklusjon Vedtak datert 09.01.2024 opprettholdes. Klagen tas ikke til f\u00f8lge. Vedlegg: 1. Oversiktskart 2. Oversiktsfoto 3. Situasjonsplan 4. Klage av 15.01.2024 5. Rammetillatelse av 09.01.2024 6. Tilpasninger i e-post av 08.12.2023 7. Kommentar til nabomerknad - Morvikveien 8. Nabomerknad av 12.10.2023 9. Justert s\u00f8knad av 28.09.2023 10. Avslag datert 05.09.2023 11. S\u00f8knad om dispensasjon fra utnyttelsesgrad 12. S\u00f8knad om dispensasjon fra avstand til nabogrense 13. Tegninger fra opprinnelig s\u00f8knad Saksnummer KLAGE-2024/10301 Side 5 av 5 "
}