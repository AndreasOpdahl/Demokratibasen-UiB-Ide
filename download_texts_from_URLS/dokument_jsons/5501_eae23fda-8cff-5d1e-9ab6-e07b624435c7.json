{
  "dokument_id": "eae23fda-8cff-5d1e-9ab6-e07b624435c7",
  "doc_type": "case_attachment",
  "kommune": 5501,
  "tittel": "Vedlegg 5 - Fra Statsforvalter 081223 - Avgj\u00f8relse i klagesak",
  "url": "https://innsyn.tromso.kommune.no/application/getMoteDokument?dokid=2001786798",
  "tekst": " V\u00e5r dato: V\u00e5r referanse 08.12.2023 2023/8678 Deres dato: Deres referanse 2023/15679 TROMS\u00d8 KOMMUNE Telefonnummer til saksbehandler Postboks 6900 Marie Aas Westvik, 78 95 03 68 9299 TROMS\u00d8 Avgj\u00f8relse i klagesak - opprettelse av Tomasjord-Snarby elgvald - Troms\u00f8 kommune Statsforvalteren i Troms og Finnmark viser til klage p\u00e5 Troms\u00f8 kommune sitt vedtak i sak 23/15679. Advokatfirmaet \u00d8stg\u00e5rd klager p\u00e5 vegne av klienter Moe p\u00e5 godkjenning av Tomasjord-Snarby elgvald. Vedtak Med hjemmel i forvaltningsloven \u00a7 34 opphever Statsforvalteren Troms\u00f8 kommune sitt vedtak (ref 23/15679), og sender saken tilbake for ny vurdering. Vedtaket er endelig og kan ikke p\u00e5klages jf. forvaltningsloven \u00a7 28 tredje ledd. Bakgrunn for saken 09.12.2022: Domsavgj\u00f8relse i lagmannsretten om oppl\u00f8sning av Tomasjord-Oldervik utmarkslag og etablering av to nye, hhs. Oldervik utmarkslag og Tomasjord-Snarby utmarkslag. Dommen ble rettskraftig 14.07.2023 da anke til H\u00f8yesterett ble forkastet. 03.09.2023: Ekstraordin\u00e6rt \u00e5rsm\u00f8te for \u00e5 opprette Tomasjord-Snarby utmarkslag, med valg av styre og godkjenning av vedtekter som lagmannsretten fastslo i dommen. 29 personer m\u00f8tte opp, disse representerte 46,8 % av arealet i utmarkslaget. 04.09.2023: Troms\u00f8 kommune mottok s\u00f8knad om elgvald fra Tomasjord-Snarby utmarkslag. 12.09.2023: Uttalelse sendt fra Karin, Geir og Marius Moe til viltnemnda, i forkant av m\u00f8te der nemnda skulle behandle s\u00f8knaden om godkjenning av elgvald. 14.09.2023: Viltnemnda i Troms\u00f8 kommune godkjente Tomasjord-Snarby elgvald. 25.09.2023: Advokatfirmaet \u00d8stg\u00e5rd klager p\u00e5 vedtak av 14.09.2023 p\u00e5 vegne av klienter Karin og Geir Moe. Klagens kjernepunkter: E-postadresse: Postadresse: Bes\u00f8ksadresse: Telefon: 78 95 03 00 sftfpost@statsforvalteren.no Postboks 700 Strandvegen 13, Troms\u00f8 www.statsforvalteren.no/tf Sikker melding: 9815 Vads\u00f8 Damsveien 1, Vads\u00f8 www.statsforvalteren.no/melding Org.nr. 967 311 014 Side: 2/4 \u2022 Lagmannsretten oppnevnte ikke nytt styre i noen av de nyopprettede lagene. \u00abNoen\u00bb har avholdt et \u00ab\u00e5rsm\u00f8te\u00bb, og etablert Tomasjord-Snarby utmarkslag med vedtekter fra lagmannsrettsdommen. \u2022 Viltnemnda skulle avvist saken siden de ikke tar stilling til privatrettslige tvister mellom partene i utmarkslaget, jf. begrunnelsen i vedtak av 14.09.2023. Gjennom vedtaket har de tatt stilling til tvisten. \u2022 Dommen sier ikke noe om hvordan et nytt styre skal etableres, og hvem som kan kalle inn til dette. Det er ingen som har f\u00e5tt fullmakt til \u00e5 gj\u00f8re dette. Dermed kan ikke laget etableres lovlig. \u2022 Utmarkslaget er ogs\u00e5 av andre grunner ikke lovlig etablert, bl.a. mangel p\u00e5 skriftlig innkalling til m\u00f8te med 14 dagers varsel og manglende registrering i Br\u00f8nn\u00f8ysundregisteret. \u2022 Det foreligger en rekke saksbehandlingsfeil, deriblant manglende forh\u00e5ndsvarsling og manglende utredningsplikt. \u2022 Inhabil saksbehandler hos Troms\u00f8 kommune. \u2022 Begj\u00e6ring om oppsettende virkning. Oppsummert tar klagen utgangspunkt i at styret i Tomasjord-Snarby utmarkslag ikke er lovlig opprettet, og at Troms\u00f8 kommune derfor ikke kan godkjenne s\u00f8knad om elgvald. Vi viser ellers til klagen i sin helhet. 28.09.2023: Troms\u00f8 kommune tok ikke begj\u00e6ring om oppsettende virkning til f\u00f8lge. 06.10.2023: Statsforvalteren g\u00e5r ikke inn i saken f\u00f8r Troms\u00f8 kommune har behandlet klagen. 18.10.2023: Vedtak av 14.09.2023 opprettholdes av viltnemnda. Troms\u00f8 kommune har tatt utgangspunkt i at de har mottatt s\u00f8knad om elgvald fra et opprettet utmarkslag. De kan ikke se at klagen inneholder nye momenter som gir grunnlag for omgj\u00f8relse. Saken sendes til Statsforvalteren. 09.11.2023: Statsforvalteren ettersp\u00f8r dokumentasjon fra Troms\u00f8 kommune som manglet i oversendelsen. 16.11.2023: Advokatfirmaet \u00d8stg\u00e5rd ber Statsforvalteren om \u00e5 ettersp\u00f8rre all dokumentasjon, b\u00e5de skriftlig, muntlig og notater som evt. ikke er f\u00f8rt i postjournalen, som Troms\u00f8 kommune m\u00e5tte ha om saken. En ny begj\u00e6ring om oppsettende virkning ble ogs\u00e5 lagt frem. 20.11.2023: Statsforvalteren svarte p\u00e5 foresp\u00f8rslene fra advokatfirmaet. Vi besluttet \u00e5 gi vedtaket oppsettende virkning. 04.12.2023: Ettersendt dokumentasjon fra advokatfirmaet. Statsforvalteren som klageinstans Kommunale enkeltvedtak fattet etter hjorteviltforskriften kan p\u00e5klages til Statsforvalteren, jf. hjorteviltforskriften \u00a7 36. Statsforvalterens kompetanse i klagesaker fremg\u00e5r av forvaltningsloven \u00a7 34. Vi kan pr\u00f8ve alle sider av saken, b\u00e5de saksbehandlingen, lovanvendelsen og skj\u00f8nnsut\u00f8velsen. Vi kan ogs\u00e5 ta opp forhold som ikke er nevnt i klagen. Vi legger vekt p\u00e5 hensynet til det kommunale selvstyret ved behandling av det frie skj\u00f8nn jf. forvaltningsloven \u00a7 34 andre ledd. Lovgrunnlaget Side: 3/4 H\u00f8sting og annet uttak av viltlevende dyr forvaltes gjennom naturmangfoldloven \u00a7\u00a7 15 og 16, og dens tilh\u00f8rende forskrifter. S\u00f8knad om godkjenning av vald skal sendes til kommunen innen 1. mai i s\u00f8knads\u00e5ret, jf. hjorteviltforskriften \u00a7 10. S\u00f8knaden skal inneholde: a) Opplysninger om hvilken art den gjelder for b) Kart med tydelige grenser for valdet c) Oversikt over eiendommene som valdet omfatter d) Tellende areal som s\u00f8kes godkjent e) Underskrift fra hver eiendomsrepresentant. Alle jaktrettshavere skal skrive under, med mindre annet er bestemt i avtale eller lov. For grunneiersammenslutninger osv. er det tilstrekkelig med underskrift fra lovlig valgt representant. f) Kontaktinfo til valdansvarlig S\u00f8ker er ansvarlig for \u00e5 dokumentere at rettighetsforholdene i valdet er i orden. En godkjenning av vald gjelder inntil kommunen trekker den tilbake, eller jaktrettshaverne selv oppl\u00f8ser valdet, jf. hjorteviltforskriften \u00a7 11. Tvist om rettighetsforhold, som for eksempel grensetvister, jaktrettigheter o.l., er grunnlag for \u00e5 nekte godkjenning eller trekke en godkjenning tilbake. Statsforvalterens vurdering Advokatfirmaet \u00d8stg\u00e5rd p\u00e5 vegne av klienter har rettslig klageinteresse, og de har klaget innen klagefristen jf. forvaltningsloven \u00a7\u00a7 28 og 29. Statsforvalteren tolker det slik at den egentlige tvisten handler om hvorvidt styret i utmarkslaget er lovlig etablert eller ikke, og om de derfor kan handle p\u00e5 vegne av hele utmarkslaget. Dette er det som avgj\u00f8r om Tomasjord-Snarby utmarkslag kan s\u00f8ke om elgvald eller ikke. Dette er en privatrettslig sak som utmarkslaget m\u00e5 finne ut av selv f\u00f8r de evt. s\u00f8ker om elgvald, jf. hjorteviltforskriften \u00a7\u00a7 10 og 11. S\u00f8ker skal kunne dokumentere at rettighetsforholdene i valdet er i orden, jf. forskriftens \u00a7 10. Statsforvalteren ser prim\u00e6rt p\u00e5 kommunens saksbehandling og lovanvendelse, samt skj\u00f8nnsut\u00f8velsen til en viss grad. I dette tilfellet er vi i tvil om kommunen gjorde alt de kunne for \u00e5 belyse saken s\u00e5 godt som mulig f\u00f8r vedtaket ble fattet. Om de var klar over tvistene som \u00e5penbart eksisterer i utmarkslaget, kunne de etterspurt mer informasjon og dokumentasjon p\u00e5 om det nyopprettede styret var lovlig valgt eller ikke f\u00f8r de tok stilling til s\u00f8knaden om elgvald. S\u00f8knaden og s\u00f8knadsprosessen b\u00e6rer ogs\u00e5 preg av hastverk, og vi er derfor tvilende til hvorvidt den oppfyller alle kravene i forskriften. Alle krav etter forskriftens \u00a7\u00a7 9 og 10 skal v\u00e6re oppfylt f\u00f8r en s\u00f8knad kan godkjennes, jf. forskriftens \u00a7 11. I dette tilfellet er vi enige i at \u00a7 9 er oppfylt, mens \u00a7 10 punkt e) er vi tvilende til, basert p\u00e5 den informasjonen vi har mottatt i saken til n\u00e5. Det er ogs\u00e5 gjort flere endringer med penn i s\u00f8knaden, enten f\u00f8r eller etter at kommunen har mottatt den. Vi vil gj\u00f8re alle parter oppmerksom p\u00e5 at opplysninger som man oppgir i en s\u00f8knad skal v\u00e6re korrekte, slik at kommunen skal kunne fatte et gyldig vedtak. Feil opplysninger kan f\u00f8re til ugyldig vedtak. S\u00f8knaden er heller ikke levert f\u00f8r 01.05 jf. forskriftens \u00a7 10. Dette henger sammen med at eksisterende utmarkslag ble oppl\u00f8st i juli da dommen fra lagmannsretten ble rettskraftig. Tillatelsen som opprinnelig var gitt av kommunen falt derfor bort. Selv om vi forst\u00e5r at det er \u00f8nskelig med Side: 4/4 kontinuasjon i elgforvaltningen i omr\u00e5det, kan vi ikke umiddelbart se at forskriften \u00e5pner opp for unntak fra s\u00f8knadsfristen. Gitt forutsetningene med domsavsigelsen i desember 2022, p\u00e5f\u00f8lgende uvisshet om anke til H\u00f8yesterett og manglende organisering av Tomasjord-Snarby utmarkslag f\u00f8r fors\u00f8ket i september, kunne kommunen avventet s\u00f8knadsbehandlingen til laget var bedre organisert. Vi har forst\u00e5else for at det har v\u00e6rt elgvald der f\u00f8r, og at rettsprosessen har v\u00e6rt en p\u00e5kjenning for alle parter. Utmarkslagets medlemmer b\u00f8r, s\u00e5 godt det lar seg gj\u00f8re, fors\u00f8ke \u00e5 finne l\u00f8sninger som kan fungere for den videre forvaltningen av jakt- og fiskerettigheter. Fylkeskommunen er ansvarlig for jaktbare arter som elg, og de kan bidra med veiledning dersom man er usikker. Vi forst\u00e5r at det har falt en dom i Lagmannsretten, og at en anke til H\u00f8yesterett er forkastet. Hvordan denne dommen har blitt mottatt og tolket er ikke noe vi vil g\u00e5 videre inn p\u00e5. Vi forholder oss til dommen slik den er avsagt. Etter det vi klarer \u00e5 se fra saksdokumentene har enkelte medlemmer i laget g\u00e5tt sammen og etablert et styre p\u00e5 et ekstraordin\u00e6rt \u00e5rsm\u00f8te. Basert p\u00e5 dokumentasjonen vi har mottatt i saken til n\u00e5, stiller vi sp\u00f8rsm\u00e5l ved denne prosessen. Vi kan ikke se at vi har tilstrekkelige opplysninger til \u00e5 fatte en ny avgj\u00f8relse i saken, gitt den informasjonen vi har per n\u00e5. N\u00e5r vi er tvilende til saken slik den fremst\u00e5r n\u00e5, anser vi den som ikke godt nok opplyst. Statsforvalterens konklusjon Vi er tvilende til om godkjenningen av valdet er innenfor regelverkets rammer. Det er flere sider ved saken som gj\u00f8r at den fremst\u00e5r som ikke godt nok opplyst. Derfor opphever vi vedtaket til Troms\u00f8 kommune. Vi oppfordrer ogs\u00e5 Tomasjord-Snarby utmarkslag om \u00e5 finne l\u00f8sninger p\u00e5 tvistene om rettighetsforhold, styrevalg mv., slik at de kan forvalte jakt- og fiskemulighetene p\u00e5 best mulig m\u00e5te. Kontinuitet i forvaltningen er \u00f8nskelig. Med hilsen G\u00f8ril Einarsen (e.f.) Marie Aas Westvik seksjonsleder vilt og motorferdsel r\u00e5dgiver Dokumentet er elektronisk godkjent Kopi til: ADVOKATFIRMAET \u00d8STG\u00c5RD DA Postboks 1151 9261 TROMS\u00d8 "
}