{
  "dokument_id": "beb2b0d6-0328-5569-ad2a-a0cbf0253887",
  "doc_type": "case_attachment",
  "kommune": 4601,
  "tittel": "Fagnotat datert 26.08.2024",
  "url": "https://bergen.kommune.no/politikere-utvalg/api/fil/bk360/11030402/Fagnotat-datert-26-08-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/15363-3 (Arbeidssted) Saksbehandler: Trond H\u00e5kon Stadheim Dato: 26.08.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 166/1345/0/0 Starefossveien 35. Klage p\u00e5 rammetillatelse. Nybygg bolig. Advokatfirmaet Harris v/ B\u00f8rje L. Hoff p\u00e5 vegne av Wilhelm Jens Giertsen Hvem klager? som er eier gnr. 166, bnr. 1344 i e-post datert 08.08.2024. Riving av eksisterende bolig og garasje og oppf\u00f8ring av ny bolig med Tiltaket garasje, endret avkj\u00f8rsel og riving av garasje p\u00e5 nabotomt (gbnr. 166/1343) og etablering av to biloppstillingsplasser. Det ble gitt de n\u00f8dvendige dispensasjoner (grunnflate, st\u00f8rrelse p\u00e5 Vedtaket garasje og fasadelengde) og rammetillatelse i vedtak datert 23.07.2024. Eiendommen inng\u00e5r i kommunedelplan Fjellsiden s\u00f8r, Delomr\u00e5de c. Det er her gitt bestemmelser om fasadelengde, utnyttelse og st\u00f8rrelse p\u00e5 Planstatus garasje. I KPA2018 er eiendommen vist som ytre fortetningssone, og ligger innenfor hensynssone bestemmelsesomr\u00e5de #4 og kulturmilj\u00f8 \u2013 Fjellsiden og historisk sentrum. Det er i klagen anf\u00f8rt at det foreligger feil ved vurderingen av de faktiske Klagegrunner forhold, rettsanvendelsen og saksbehandlingsfeil. Nei. Behov for ytterligere saksbehandling ved eventuell omgj\u00f8ring Anbefalt vedtak Rammetillatelse datert 23.07.2024 opprettholdes, klagen tas ikke til f\u00f8lge. Med hilsen Plan- og bygningsetaten Ulf S\u00e6terdal avdelingsleder Tarje I. Wanvik etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Det har tidligere v\u00e6rt oms\u00f8kt riving og bygging av ny bolig p\u00e5 tomten, saksnummer BYGG- 2023/12347, der det ble gitt avslag den 25.09.2023. Bakgrunnen for avslaget var blant annet visuelle kvaliteter etter plan- og bygningsloven \u00a7 29-2. Det ble holdt en forh\u00e5ndskonferanse i saken den 31.01.2024, med saksnummer BYGG- 2023/18015. Det er n\u00e5 fremmet en ny s\u00f8knad, med nytt tegningsgrunnlag den 29.04.2024. Det ble gitt de n\u00f8dvendige dispensasjoner og innvilget rammetillatelse i vedtak datert 23.07.2024. Dette vedtaket ble p\u00e5klaget av Advokatfirmaet Harris v/ B\u00f8rje L. Hoff p\u00e5 vegne av Wilhelm Jens Giertsen som er eier gnr. 166, bnr. 1344 i e-post datert 08.08.2024. Fagetaten vil gj\u00f8re oppmerksom p\u00e5 at det i klagen er opplyst om at det ville bli sendt ut en supplerende klage innen to uker. Dette er ikke mottatt, og av hensyn til tiltakshaver og saksbehandlingsfrist, er klagen tatt under realitetsbehandling slik den foreligger. Fagetaten vil ogs\u00e5 bemerke at det i bekreftelse p\u00e5 mottatt klage er tydelig opplyst om at idet klagefristen er ute, kan saken bli realitetsbehandlet. 1.2. Opplysninger av vesentlig betydning for behandling av klagen Det er opplyst om at det er foretatt nabovarsling etter plan- og bygningsloven \u00a7 21-3, og at det har kommet inn merknader fra gnr. 166, bnr. 1376 (Yasmin Maria Stray Breistein og Vegard Vike Engum) bnr. 1347 (Anne Kristine Neumann) og 1344 (Wilhelm Jens Giertsen og Anita Giertsen). Merknadene omhandler i korte trekk fare for overvann, det b\u00f8r skjermes for innsyn, det er ikke grunnlag for \u00e5 gi dispensasjoner som oms\u00f8kt og tap av utsikt. Bymilj\u00f8etaten har i vedtak datert 02.07.2024 godkjent avkj\u00f8rsel til eiendommene etter veglova \u00a7\u00a7 40 og 43. Bymilj\u00f8etaten har ogs\u00e5 gitt dispensasjon fra byggegrense mot vei, etter veglova \u00a7 30. Det er innhentet en positiv uttalelse fra BIR for forenklet RTP for ny enebolig datert 07.05.2024. Byantikvaren har kommet med en uttalelse datert 05.07.2024. Byantikvaren uttaler at de i utgangspunktet er negative til at eldre bygg rives, men at det nye tiltaket er et omarbeidet prosjekt som underordner seg omgivelsene og stiller seg positive til tegningsgrunnlaget. Saken har v\u00e6rt sendt p\u00e5 h\u00f8ring til Statens vegvesen og Vestland fylkeskommune, som ikke har kommet med uttalelse i saken. Saksnummer KLAGE-2024/15363 Side 2 av 6 Statsforvalteren i Vestland har tidligere forenklet sitt arbeid som h\u00f8ringsinstans i dispensasjonssaker etter plan- og bygningsloven kapittel 19. Oms\u00f8kte dispensasjoner sendes derfor ikke p\u00e5 h\u00f8ring til Statsforvalteren, men innvilgede dispensasjoner skal sendes til Statsforvalteren for vurdering om vedtaket skal p\u00e5klages. Denne praksisen ble fulgt for s\u00f8knader som ble fremmet, f\u00f8r Statsforvalteren la om praksisen. Statsforvalteren har f\u00e5tt vedtaket i kopi. 2. Om klagen Klagen gjengis i sin helhet: \u00abHei, v\u00e5r klient \u2013 Wilhelm Jens Giertsen \u2013 opplyser at det har kommet et vedtak hvor det er gitt rammetillatelse til rivning og oppf\u00f8ring av nytt bygg p\u00e5 gnr. 166, bnr. 1345 - Starefossveien 35 i Bergen. Vi gjennomf\u00f8rer \u2013 som Giertsen \u2013 ferie og har ikke f\u00e5tt tid til \u00e5 gjennomg\u00e5 vedtaket i detalj. Vi er imidlertid godt kjent med s\u00f8knad og innga som kjent merknader til den. Giertsen er n\u00e6rmeste nabo over offentlig vei og blir sterkt ber\u00f8rt av planene. Vedtaket p\u00e5klages med dette i sin helhet. Klagen gjelder f\u00f8lgelig bevisvurderingene, lovanvendelsen og saksbehandlingen. Vi tar sikte p\u00e5 \u00e5 f\u00f8lge opp klagen med et st\u00f8tteskriv innen 14 dager fra i dag av. Dette er \u00e5 anse som en minimumsklage. Vi har dessverre ikke kommunens saksnummer. Ta kontakt om det er sp\u00f8rsm\u00e5l til dette.\u00bb 3. Vurdering av klagen Eiendommen gnr. 166, bnr. 1344 er en gjenboereiendom. Dette inneb\u00e6rer at den ikke har felles grense med den tomten som skal bebygges. Gjenboer er eiendom der det bare er vei, gate eller annet \u00e5pent areal mellom de to eiendommene. Utgangspunktet i plan- og bygningsloven (pbl.) \u00a7 21-3 er at gjenboere ogs\u00e5 skal varsles. Det legges derfor til grunn at eier av bnr. 1344 har rettslig klageinteresse etter forvaltningsloven (fvl.) \u00a7 28. Det er ogs\u00e5 sendt inn en klage i saken innenfor fristen som f\u00f8lger av forvaltningsloven (fvl.) \u00a7 29, og som tilfredsstiller de minimumskravene som f\u00f8lger av fvl. \u00a7 32. Klagen gjelder \u00abbevisvurderingene, lovanvendelsen og saksbehandlingen.\u00bb Det er noe uklart hva det siktes til med bevisvurderingene, da dette er en terminologi som er n\u00e6rmest \u00e5 bruke i f.eks. rettssaker, men det antas at det her siktes til feil faktum i vurderingen, som er terminologien som benyttes i forvaltningsretten, se f.eks. \u00abForvaltningsloven med kommentarer\u00bb av Geir Woxholth kap. 8 pkt. 5 bokstav c, og som m\u00e5 ses i sammenheng med forvaltningsloven \u00a7 17. Dersom det legges til grunn feil faktum, er dette i tilfelle feil som kan lede til ugyldighet etter forvaltningsloven \u00a7 41. Det antas at det siktes til at man har lagt til grunn feil faktum, n\u00e5r det gjelder virkningene tiltaket vil kunne ha for gjenboereiendommen, herunder tap av utsikt som var tema i nabomerknadene. Det er likevel ikke n\u00e6rmere grunngitt i klagen hva som er feil med vurderingen av de faktiske forhold, eller n\u00e5r det gjelder lovanvendelse og saksbehandling. Saksnummer KLAGE-2024/15363 Side 3 av 6 Fagetaten har foretatt en gjennomgang av vedtaket, og kan ikke se at det foreligger \u00e5penbare feil. Vi vil i den forbindelse kort bemerke at eiendommen bnr. 1344 ligger h\u00f8yere i terrenget, og uteoppholdsarealet her er p\u00e5 samme h\u00f8ydeniv\u00e5 som m\u00f8ne til det oms\u00f8kte tiltaket. Det er i tilfelle siktlinjene som vil kunne bli p\u00e5virket. Da det i utgangspunktet er en relativt h\u00f8y terskel for \u00e5 avsl\u00e5 en s\u00f8knad p\u00e5 bakgrunn av ulempe i form av tap av utsikt i tettbygd str\u00f8k, jf. veileder til pbl. \u00a7 29-4 H-08/15 kap. 3.4, s\u00e5 kan vi ikke se at det er grunnlag for \u00e5 gi avslag p\u00e5 s\u00f8knaden i denne konkrete saken. Det vises her til at utsiktslinjene fra bakenforliggende bolig vil i stor grad v\u00e6re ivaretatt. Det kan da heller ikke kreves en annen h\u00f8ydeplassering etter pbl. \u00a7 29-4 f\u00f8rste ledd. Fagetaten vil ogs\u00e5 bemerke at tiltakshaver sin eiendom og klager sin eiendom er adskilt fra hverandre, i form av en vei. Avstanden mellom tomtegrensene er om lag syv meter. N\u00e5r det gjelder lovanvendelsen, antas det at det her prim\u00e6rt siktes til vurderingen av om det er grunnlag for \u00e5 gi dispensasjon fra kommunedelplanen gjeldende henholdsvis overskredet grunnflate (\u00a7 09 a 1), st\u00f8rrelse p\u00e5 garasje (\u00a7 06 pkt. 7) og fasadelengde (\u00a7 09 a 2). I vurderingen av om dispensasjon skal gis, er det tatt riktig juridisk utgangspunkt av vilk\u00e5rene i pbl. \u00a7 19-2 andre ledd. Det er videre sentralt i vurderingen selve utformingen av tiltaket. Det vises her til tegningsgrunnlaget, og utsnitt fra disse nedenfor hvordan tiltaket ser ut fra vest og \u00f8st. Saksnummer KLAGE-2024/15363 Side 4 av 6 Det vises for \u00f8vrig til vedtaket, der det er grundig redegjort for hvorfor man anser vilk\u00e5rene for \u00e5 innvilge dispensasjon for \u00e5 v\u00e6re oppfylt. Fagetaten vil likevel i klageomgangen presisere at n\u00e5r vilk\u00e5rene for \u00e5 gi dispensasjon er oppfylt, s\u00e5 m\u00e5 det foretas en vurdering om dispensasjon skal gis, jf. ordlyden \u00abkan\u00bb i pbl. \u00a7 19-2 f\u00f8rste ledd. Etter fagetaten sin oppfatning er det ikke forhold i saken som tilsier at dispensasjon ikke b\u00f8r innvilges i denne konkrete saken, og det er dermed ikke grunnlag for \u00e5 nekte dispensasjonene som er oms\u00f8kt. Dette er likevel ikke en feil som har hatt avgj\u00f8rende vekt p\u00e5 resultatet, jf. prinsippet i fvl. \u00a7 41. Fagetaten kan for \u00f8vrig ikke se at det foreligger noen klare saksbehandlingsfeil i forbindelse med behandlingen av saken. Det vises her til at det har v\u00e6rt foretatt nabovarsling, og disse er vurdert. Saken m\u00e5 dermed anses som tilstrekkelig opplyst etter fvl. \u00a7 17. Det er for \u00f8vrig ikke n\u00e6rmere grunngitt hva som eventuelt er feil ved saksbehandlingen, og det s\u00e5ledes vanskelig \u00e5 foreta en n\u00e6rmere vurdering av anf\u00f8rselen. 4. Konklusjon Vedtak datert 23.07.2024 opprettholdes, klagen tas ikke til f\u00f8lge. Vedlegg: 1. Oversiktskart 2. Oversiktsfoto 3. Situasjonsplan 4. Bekreftelse p\u00e5 mottatt klage, datert 13.08.2024 5. Klage datert 08.08.2024 6. Rammetillatelse, datert 23.07.2024 7. Uttalelse fra Byantikvaren, datert 05.07.2024 8. Vedtak fra Bymilj\u00f8etaten, datert 02.07.2024 9. Uttalelse fra Bir, datert 07.05.2024 10. Uttalelse fra Bergen Vann, datert 07.11.2023 11. Tilsvar til nabomerknader 12. Nabomerknader 13. S\u00f8knad 14. Referat fra forh\u00e5ndskonferanse, datert 31.01.2024 15. Tegninger Saksnummer KLAGE-2024/15363 Side 5 av 6 Saksnummer KLAGE-2024/15363 Side 6 av 6 "
}