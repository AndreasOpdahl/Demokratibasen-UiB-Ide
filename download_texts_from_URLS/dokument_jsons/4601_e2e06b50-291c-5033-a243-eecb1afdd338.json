{
  "dokument_id": "e2e06b50-291c-5033-a243-eecb1afdd338",
  "doc_type": "case_attachment",
  "kommune": 4601,
  "tittel": "Stedsanalyse",
  "url": "https://bergen.kommune.no/politikere-utvalg/api/fil/bk360/11258866/Stedsanalyse",
  "tekst": " Bergen 25.03.2021 STEDSANALYSE Ven\u00e5sen 10, gnr. 41 bnr. 727 og 732 Blich & Skylstad AS \u2013 Torgallmenningen 1A - 5013 Bergen T: 93262075 / 99234613 \u2013 post@bsarkitektur.no - www.bsarkitektur.no - Org. nr. 918696881 Innledning P\u00e5 vegne av tiltakshaver oms\u00f8kes oppf\u00f8ring av to frittliggende eneboliger med tilh\u00f8rende garasjer i Ven\u00e5sen 10. Eiendommen er uregulert og er i kommuneplanens arealdel (KPA) avsatt til arealform\u00e5l \u00abytre fortettingssone\u00bb. Utgangspunktet i KPA for uregulerte eiendommer, er plankravet som fremg\u00e5r av KPA \u00a73. Det \u00e5pnes for unntak fra plankravet, forutsatt at vilk\u00e5rene i KPA \u00a73.3.1 er oppfylt. \u00ab3.3.1 Tiltak i sentrumskjerne S1 Bergen sentrum, byfortettingssone og ytre fortettingssone der tomtest\u00f8rrelse er maks 1500 m2 og der alle f\u00f8lgende forhold er ivaretatt: a. Tiltaket ikke gir vesentlige negative konsekvenser for trafikk, st\u00f8y, kulturminner, avrenningslinjer og flomveier eller bl\u00e5gr\u00f8nne verdier. b. Stedsanalyse viser at tiltaket samsvarer med langsiktig bystruktur og er i samsvar med kvalitetskrav i kommuneplanens arealdel. c. Behov for teknisk infrastruktur er vurdert og n\u00f8dvendig oppgradering kan sikres ved byggesaksbehandling. d. Tiltaket samsvarer med \u00f8vrige bestemmelser i kommuneplanens arealdel. e. Unntaket fra plankravet forutsetter at statlige og regionale myndigheter har hatt saken til uttalelse og ikke fremmet krav om reguleringsplan.\u00bb Stedsanalysen skal dokumentere bestemmelsens bokstav b). Innhold 1. Oversikt og analyseomr\u00e5det 2. Landskap og historie 3. Kommunikasjon og m\u00e5lpunkt 4. Bebyggelse 5. Bo- og bymilj\u00f8utfordringer 6. Konklusjon Blich & Skylstad AS \u2013 Torgallmenningen 1A - 5013 Bergen T: 93262075 / 99234613 \u2013 post@bsarkitektur.no - www.bsarkitektur.no - Org. nr. 918696881 1. Oversikt og analyseomr\u00e5det Tiltaket gjelder oppf\u00f8ring av to frittliggende eneboliger p\u00e5 gnr. 41 bnr. 727 og 732. Bnr. 727 har en st\u00f8rrelse p\u00e5 726,5 m2 og bnr. 732 har en st\u00f8rrelse p\u00e5 882,4 m2. Analyseomr\u00e5dets utstrekning er vurdert ut fra tiltakets art og omfang og omfatter de viktigste m\u00e5lpunkter i hverdagen for m\u00e5lgruppen. Viktige m\u00e5lpunkter vil blant annet v\u00e6re kollektivtrafikk / stoppesteder, infrastruktur for g\u00e5ende og syklende, skole og barnehage samt \u00f8vrige tjenestetilbud. Fig.1 \u2013 Analyseomr\u00e5det. Ven\u00e5sen 10 markert med bl\u00e5 pil. Eiendommen ligger p\u00e5 Hop utenfor Bergen. Det umiddelbare omr\u00e5det rundt eiendommen er avsatt til Ytre fortettingssone (Y) og gr\u00f8ntareal (G). Innenfor det definerte analyseomr\u00e5det er det avsatt omr\u00e5der b\u00e5de til \u00f8vrig byggesone (\u00d8B) mot vest og byfortettingssone (BY) mot \u00f8st. (se nedenfor Fig. 2). Det er flere vedtatte reguleringsplaner og noen p\u00e5g\u00e5ende planforslag i omr\u00e5det. Av spesiell interesse er planforslaget som gjelder utvidelse av sykkelstamveg delstrekning 3 Nesttun \u2013 Fj\u00f8sanger. (PlanID 4601_62880000). Planen s\u00f8ker \u00e5 muliggj\u00f8re forbedret gang og sykkelsti med skille mellom g\u00e5ende og syklende p\u00e5 den gamle Vossebanen. Det er ogs\u00e5 en fortettingsplan for Nyb\u00f8hagen i n\u00e6rheten av eiendommen (PlanID 4601_66180000. Ferdig utbygde planer i umiddelbar n\u00e6rhet er en boligfortettingsplan for Hopsmyren med et st\u00f8rre leilighetsbygg mot \u00f8st (PlanID 4601_62820000. (Se nedenfor Fig. 3). Blich & Skylstad AS \u2013 Torgallmenningen 1A - 5013 Bergen T: 93262075 / 99234613 \u2013 post@bsarkitektur.no - www.bsarkitektur.no - Org. nr. 918696881 Fig. 2 \u2013 Utsnitt fra kommuneplan med eiendommen markert Fig. 3 \u2013 Utsnitt med reguleringsplaner med eiendommen markert Blich & Skylstad AS \u2013 Torgallmenningen 1A - 5013 Bergen T: 93262075 / 99234613 \u2013 post@bsarkitektur.no - www.bsarkitektur.no - Org. nr. 918696881 2. Landskap og historie Omr\u00e5det i Hops\u00e5sen var opprinnelig en del av Hop g\u00e5rd, gardsnummer 41. G\u00e5rden hadde i sin tid grenser mot g\u00e5rdene Skjold i s\u00f8r, Nesttun i s\u00f8r\u00f8st, Tveiter\u00e5s i \u00f8st og Fantoft og Storetveit og deretter Paradis i nord. Det ble etterhvert utskilt en rekke bruk under Hopsg\u00e5rden og blant disse bnr. 45 og bnr. 12 \u00abNedre Nyb\u00f8\u00bb i 1880- \u00e5rene. (Kilde: kultuminnegrunnlag KDP). Eiendommene er skilt ut fra de to nevnte underbruk. Fig. 4. Flyfoto 1951 Fig. 5. Flyfoto 1970 Av eldre ortofoto er det tydelig at omr\u00e5det i Hops\u00e5sen i det vesentlige var landbruksomr\u00e5de frem til 1950 tallet, og videre at boligbyggingen p\u00e5 var kommet godt i gang i 1970. Omr\u00e5det har gjennom tidene gjennomg\u00e5tt en transformasjon til \u00e5 bli et rent boligomr\u00e5de. Landskapet er som navnet tilsier kupert og er en \u00e5srygg mellom omr\u00e5det rundt Troldhaugen og Kloppedalen. Boligtomtene og Ven\u00e5sen er relativt flatt men har en helning mot \u00f8st. Med tanke p\u00e5 at omr\u00e5det i vesentlig grad er utbygd har omr\u00e5det i Ven\u00e5sen etter v\u00e5r vurdering ikke et stort fortettingspotensiale, men det vil egne seg til sk\u00e5nsom boligfortetting i tr\u00e5d med arealform\u00e5let og eksisterende boligstruktur. Blich & Skylstad AS \u2013 Torgallmenningen 1A - 5013 Bergen T: 93262075 / 99234613 \u2013 post@bsarkitektur.no - www.bsarkitektur.no - Org. nr. 918696881 3. Kommunikasjon og m\u00e5lpunkt Tiltaket er plassert i et omr\u00e5de hvor det fremdeles vil v\u00e6re naturlig med noe bilbruk. Dette gjenspeiles i arealkategorien, herunder at det i Ytre fortettingssone er krav til bilparkering med minimum en bilparkeringsplass pr. boenhet for boliger. Det er imidlertid ogs\u00e5 bussholdeplasser og bybanestopp i gangavstand fra eiendommen. Bybanestoppet p\u00e5 Hop med tilh\u00f8rende bussavganger har h\u00f8y frekvens og vil v\u00e6re et naturlig stoppested for fremtidige beboere av eiendommen. Det er ogs\u00e5 en snarvei for g\u00e5ende som ender opp ved Hop Ungdomsskole som er sikret for almennhetens bruk ved tinglyst erkl\u00e6ring p\u00e5 gnr. 41 bnr. 1259. Denne snarveien gj\u00f8r at b\u00e5de ungdomsskolen, barnehagen og buss og bane ikke er langt unna. Det er ogs\u00e5 busstopp v/Fritz Riebers veg og Nesttun terminal som er noe lengre unna mot nordvest. Hovedstamvegen for sykkel \u2013 Vossebanen gir \u00f8kt tilgjengelighet b\u00e5de mot nesttun og mot sentrum for syklende og g\u00e5ende. Fig. 6 Kollektivtilbud, skoletilbud og samferdels\u00e5rer Eiendommen har skoletilh\u00f8righet til Hop ungdomsskole og Paradis barneskole. Det for \u00f8vrig gr\u00f8nne lunger og friluftsomr\u00e5der i n\u00e6rheten som er tydeligere vist i fig.2. Det finnes n\u00e6rbutikk i kort gangavstand og for \u00f8vrig div. tjenestetilbud p\u00e5 Paradis og Nesttun. Blich & Skylstad AS \u2013 Torgallmenningen 1A - 5013 Bergen T: 93262075 / 99234613 \u2013 post@bsarkitektur.no - www.bsarkitektur.no - Org. nr. 918696881 4. Bebyggelse Hop og paradisomr\u00e5det har tradisjonelt v\u00e6rt et eneboligomr\u00e5de med innslag av flermannsboliger og rekkehus. Det har tidligere v\u00e6rt en forholdsvis jevn fordeling innenfor det som er definert som levek\u00e5rssone Paradis. Innenfor levek\u00e5rssonen er det en omtrentlig fordeling p\u00e5 33% blokkleiligheter, 23% sm\u00e5hus og 44% eneboliger som vist i modellen over. Det er klare antakelser om at dette vil forandre seg i lys av fortettingsstrategien. Av statistikk fra 2014 \u2013 2018 som viser boliger under oppf\u00f8ring fremkommer at fordelingen har endret seg i retning av at det bygges langt flere leiligheter i omr\u00e5det. Det vesentlige av leilighetsbyggene f\u00e5r sin plassering i byfortettingssonene og sentrumssonen. I ytre fortettingssone, som dette tiltaket omhandler, er det f\u00e6rre slike prosjekter. Tiltak som gjelder fortetting i utbygde omr\u00e5der vil da mer naturlig skje ved sm\u00e5hus/eneboligfortetting som er i tr\u00e5d med bebyggelsesstrukturen. 5. Bo- og levek\u00e5rsutfordringer Det er foretatt en gjennomgang av levek\u00e5rsunders\u00f8kelsen fra 2019 som er utarbeidet av Bergen kommune. Etter gjennomgangen ser vi at Paradis er et omr\u00e5de med gode oppvekst- og levevilk\u00e5r. Det gis h\u00f8ye positive verdier innenfor flere parametre som gjelder barn og voksne. Blant annet gjelder dette temaene \u00abbarneutflytting\u00bb, \u00abtidlig d\u00f8d (kvinner og menn)\u00bb, \u00abfysisk aktivitet p\u00e5 fritiden (barn 8.trinn)\u00bb, \u00abkosthold (barn 8.trinn)\u00bb, \u00abbarn i kulturskolen\u00bb, \u00abtillit til nabolaget\u00bb, \u00abgjennomf\u00f8ring videreg\u00e5ende oppl\u00e6ring\u00bb, \u00abutdanning\u00bb og \u00ab\u00f8konomi\u00bb. Parametrene gir en indikasjon som tilsier at det innenfor omr\u00e5det er gode oppvekst- og levevilk\u00e5r. 6. Konklusjon Tiltaket er etter sin art og omfang i tr\u00e5d med bebyggelsestrukturen i omr\u00e5det, og vil i liten grad gi negative effekter for omgivelsene. Utformingen av tiltaket er moderne men skiller seg p\u00e5 samme tid ikke vesentlig ut fra bebyggelsen i n\u00e6romr\u00e5det. Utnyttingsgraden er i nedre sjikt for Ytre fortettingssone, og to boenheter vil kun lede til en akseptabel trafikk\u00f8kning som trafikkmyndighetene har godkjent. Tiltaket har tilstrekkelig n\u00e6rhet til viktige m\u00e5lpunkter og tjenestetilbud. Oppf\u00f8ring av eneboliger i et utbygd boligomr\u00e5de med gode levevilk\u00e5r vil etter v\u00e5r vurdering v\u00e6re et positivt tilskudd til \u00f8vrig boligutbygging som i fremtiden i stor grad vil antas \u00e5 skje gjennom ved oppf\u00f8ring av leilighetsbygg. Vi har vurdert det slik at tiltaket samsvarer med langsiktig bystruktur og at det er i samsvar med kvalitetskrav i kommuneplanens arealdel. Blich & Skylstad AS \u2013 Torgallmenningen 1A - 5013 Bergen T: 93262075 / 99234613 \u2013 post@bsarkitektur.no - www.bsarkitektur.no - Org. nr. 918696881 "
}