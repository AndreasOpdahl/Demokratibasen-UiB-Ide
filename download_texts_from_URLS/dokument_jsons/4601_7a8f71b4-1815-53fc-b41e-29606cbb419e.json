{
  "dokument_id": "7a8f71b4-1815-53fc-b41e-29606cbb419e",
  "doc_type": "case_presentation",
  "kommune": 4601,
  "tittel": "Baneveien 16, Gaptrast - S\u00f8knad om ny alminnelig skjenkebevilling for alkoholholdig drikk gruppe 1-3, inne og ute areal, frem til 30.09.2024",
  "url": "https://bergen.kommune.no/politikere-utvalg/api/fil/bk360/9885663/Framstilling-Baneveien-16-Gaptrast-Soknad-om-ny-alminnelig-skjenkebevilling-for-alkoholholdig-drikk-gruppe-1-3-inne-og-ute-areal-frem-til-30-09-2024",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2023/234514-16 Baneveien 16, Gaptrast - S\u00f8knad om ny alminnelig skjenkebevilling for alkoholholdig drikk gruppe 1-3, inne og ute areal, frem til 30.09.2024 Hva saken gjelder: Kontor for skjenkesaker mottok 18. september 2023 s\u00f8knad om ny alminnelig skjenkebevilling for alkoholholdig drikk gruppe 1-3, inne og ute areal, ved Gaptrast, Baneveien 16. Stedet har beliggenhet i en gate med flere n\u00e6ringsbygg. Spisestedet befinner seg p\u00e5 to plan, gateplan og 2. etasje. Uteserveringen er p\u00e5 gateplan ved inngangspartiet. Bevillingss\u00f8ker er Agora AS, org. nr. 983 585 221. Totalt oms\u00f8kt skjenkeareal er 548 kvm, der uteserveringen utgj\u00f8r 58 kvm. (1.etg 206 kvm inne [bar og matbar], 58 kvm uteareal) (2.etg 284 kvm inne [fine dining, bar og vinrom]) Stedet beskrives som et spisested. Forventet matomsetning utgj\u00f8r 45 % av \u00f8konomisk omsetning. Bergen kommune vil f\u00f8re en skjenkepolitikk som er forutsigbar og rettferdig for n\u00e6ringen. Kommunen tildeler salgs- og skjenkebevilling i tr\u00e5d med gjeldende bystyrevedtak og de politiske f\u00f8ringene som legges til grunn for kommunens salgs- og skjenkereglement. Hovedform\u00e5let med reglementet er i st\u00f8rst mulig utstrekning \u00e5 begrense de samfunnsmessige og individuelle skader som alkoholbruk kan inneb\u00e6re. Det er et overordnet m\u00e5l at Bergen skal v\u00e6re en trygg by, og det er et f\u00f8rende premiss for byr\u00e5det \u00e5 f\u00f8re en alkohol- og skjenkepolitikk som st\u00f8tter opp om dette. Politi- og sosialfaglige r\u00e5d skal ivaretas ved tildeling av skjenkebevilling. Etat for sosiale tjenester har ingen spesielle merknader til s\u00f8knaden. Politiet opplister i brev av 11. november 2023, tre (3) tidligere forhold som er b\u00f8telagt, men det vurderes at disse ikke er til hinder for tildeling av bevilling i dette tilfellet. Kontor for skjenkesaker sin vurdering og anbefaling: Notat fra Kontor for skjenkesaker er vedlagt saken, og det vises til dette i sin helhet. Kontor for skjenkesaker anbefaler at s\u00f8knaden om ny alminnelig skjenkebevilling for alkoholholdig drikk gruppe 1-3, inne og ute areal, ved Gaptrast, Baneveien 16, innvilges som oms\u00f8kt. I henhold til alkoholloven stilles det krav om at s\u00f8ker har uklanderlig vandel, oppfyller alkohollovens krav til bevillingshavere og at s\u00f8ker finnes egnet til \u00e5 inneha bevilling. 1 Kontor for skjenkesaker har vurdert forhold opplistet i brev fra Politiet, der samme forhold har v\u00e6rt vurdert ved tidligere fornyelse av skjenkes\u00f8knad der omtalt person var involvert. To av forholdene er av gammel dato. I tillegg til lav alvorlighetsgrad er forholdene tidsmessig i ytterkant av hva som normalt vandelsvurderes. Siste forhold har ogs\u00e5 lav alvorlighetsgrad og er sammen med de to forannevnte forhold vurdert og funnet \u00e5 kunne godkjennes i perioden for hovedfornyelse av alle skjenkebevillinger. Med bakgrunn i dette, finner Kontor for skjenkesaker at det ikke er momenter vedr\u00f8rende vandel i foreliggende s\u00f8knad som tilsier at alminnelig skjenkebevilling for alkoholholdig drikk gruppe 1-3 ikke kan tildeles i dette tilfellet. Den oms\u00f8kte uteserveringen har beliggenhet i direkte tilknytning til skjenkestedet, og ut fra innkommet s\u00f8knad, og befaring p\u00e5 stedet, vurderes ikke uteserveringen \u00e5 v\u00e6re til sjenanse for n\u00e6romr\u00e5det. Kontor for skjenkesaker anbefaler at s\u00f8knaden om ny alminnelig skjenkebevilling for alkoholholdig drikk gruppe 1-3, inne og ute areal, ved Gaptrast, Baneveien 16, innvilges som oms\u00f8kt. Dette med bakgrunn i en konkret helhetsvurdering, herunder det totalkonsept som er skissert for virksomheten. Byr\u00e5dens vurdering og anbefaling/konklusjon: Byr\u00e5den st\u00f8tter Kontor for skjenkesaker sin vurdering og innstiller p\u00e5 at s\u00f8knaden om ny alminnelig skjenkebevilling for alkoholholdig drikk gruppe 1-3, inne og ute areal, ved Gaptrast, Baneveien 16, innvilges. Vedtakskompetanse: Byr\u00e5dets fullmakter \u00a7 28, vedtatt av bystyret 16.12.2020 i sak 378/20: \u00abFullmakter vedr\u00f8rende skjenkesaker\u00bb. Byr\u00e5d for n\u00e6ring, kultur og idrett innstiller til byr\u00e5det \u00e5 fatte f\u00f8lgende vedtak: 1. S\u00f8knaden om ny alminnelig skjenkebevilling for alkoholholdig drikk gruppe 1-3, inne og ute areal, ved Gaptrast, Baneveen 16, innvilges. a) Bevillingshaver er Gaptrast AS, org. nr. 929 369 076. b) Styrer for skjenkebevillingen er \u00d8ystein Ellingsen, f. 30.12.74. Stedfortreder for styrer er Robin Johannesen, f. 12.04.92. c) Bevillingen er til et spisested. Det skal for skjenkebevilling settes krav om at skjenkestedet skal ha gratis og lett tilgjengelig vann i lokalet til kunder for selvbetjening. Det skal informeres om at springvann er gratis i alle menyer der det opplyses om andre drikkevarer. Dersom det finnes oppslagstavle for drikkevarer i baren, skal denne inneholde informasjon om at man kan f\u00e5 gratis springvann. d) Totalt skjenkeareal er 548 kvm, hvor uteserveringen utgj\u00f8r 58 kvm. 2. Bevillingen gis for bevillingsperioden frem til 30.09.2024. 2 3. Etter at det er fattet vedtak om f\u00f8rstegangstildeling av ny bevilling, m\u00e5 bevillingshaver, f\u00f8r bevillingsdokumentet blir utferdiget, og f\u00f8r bevillingen kan tas i bruk, sende inn f\u00f8lgende dokumentasjon til Kontor for skjenkesaker: a) kopi av brukstillatelsen fra bygningsmyndighetene b) kvittering fra Altinn p\u00e5 at oppstartskjema er innsendt til Mattilsynet c) bevillingsgebyr m\u00e5 v\u00e6re betalt d) kopi som viser at alle ansatte har lovlige arbeidskontrakter, og at det er tegnet yrkesskadeforsikring for alle ansatte. Alle ansatte skal registreres i arbeidstakerregisteret s\u00e5 snart som mulig, og senest en m\u00e5ned fra oppstart 4. F\u00f8r tillatelsen til uteservering tas i bruk, skal s\u00f8ker sende kopi til Kontor for skjenkesaker som bekrefter: a) at s\u00f8ker har lovlig adgang til \u00e5 benytte arealet til uteservering b) kopi av leiekontrakt, eller bekreftelse p\u00e5 at arealet ligger p\u00e5 egen grunn c) at Bymilj\u00f8etaten har godkjent uteserveringen med eventuelle innretninger p\u00e5 offentlig areal d) at tiltak som er s\u00f8knadspliktige etter plan- og bygningsloven er godkjent av bygningsmyndigheten F\u00f8r tillatelsen til uteservering tas i bruk skal Kontor for skjenkesaker ha v\u00e6rt p\u00e5 befaring p\u00e5 stedet. Befaring skal finne sted innen 5 virkedager etter at Kontor for skjenkesaker har mottatt skriftlig melding fra bevillingshaver om at befaring kan gjennomf\u00f8res. Overholdes ikke fristen kan tillatelsen tas i bruk uten befaring. 5. S\u00f8ksm\u00e5l om gyldigheten av vedtaket eller krav om erstatning som f\u00f8lge av vedtaket, kan ikke reises f\u00f8r parten har nyttet sin adgang til \u00e5 klage over vedtaket, og klagen er avgjort av klageinstansen. I henhold til bestemmelsen i forvaltningslovens \u00a7 27b kan s\u00f8ksm\u00e5l likevel reises n\u00e5r det har g\u00e5tt 6 m\u00e5neder fra klagen f\u00f8rste gang er fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Dato: 21. februar 2024 Reidar Digranes Byr\u00e5d for n\u00e6ring, kultur og idrett Dokumentet er godkjent elektronisk. Vedlegg: Fagnotat datert 03.01.2024 - Baneveien 16, Gaptrast - S\u00f8knad om ny alminnelig skjenkebevilling for alkoholholdig drikk gruppe 1-3, inne og ute areal, frem til 30.09.2024 3 "
}