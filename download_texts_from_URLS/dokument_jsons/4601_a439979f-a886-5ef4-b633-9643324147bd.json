{
  "dokument_id": "a439979f-a886-5ef4-b633-9643324147bd",
  "doc_type": "case_presentation",
  "kommune": 4601,
  "tittel": "Nummerert brev nr. 4 - Bergen kommunes \u00e5rsregnskap og \u00e5rsmelding 2023",
  "url": "https://bergen.kommune.no/politikere-utvalg/api/fil/bk360/10268929/Framstilling-Nummerert-brev-nr-4-Bergen-kommunes-arsregnskap-og-arsmelding-2023",
  "tekst": " Kontrollutvalget Saksframstilling V\u00e5r referanse: 2024/63251-3 Saksbehandler: Lillian Kristin Bolstad Nummerert brev nr. 4 - Bergen kommunes \u00e5rsregnskap og \u00e5rsmelding 2023 Hva saken gjelder: Revisor skal ta opp vesentlige forhold i \u00abnummererte brev\u00bb, jf. kommuneloven \u00a7 24-7. Brevene nummereres og blir sendt kontrollutvalget med kopi til byr\u00e5det. Kontrollutvalget skal behandle brevene og p\u00e5se at forhold revisor har p\u00e5pekt, blir fulgt opp av byr\u00e5det, jf. forskrift om kontrollutvalg og revisjon \u00a7 3 tredje ledd. F\u00f8r kontrollutvalget sluttbehandler det nummererte brevet, b\u00f8r det innhentes synspunkter fra byr\u00e5det. N\u00e5r tilbakemelding fra byr\u00e5det foreligger, settes det nummererte brevet opp som sak til behandling i kontrollutvalget. Avhengig av sakens innhold og byr\u00e5dets svar, tar kontrollutvalget stilling til om saken skal sendes videre til bystyret. Revisors konklusjon i revisjonsberetningen om Bergen kommunes \u00e5rsregnskap er uten forbehold. I revisjonsrapport nr. 4 skriver revisor at de ved sine revisjonshandlinger ikke har funnet vesentlige feil i det framlagte \u00e5rsregnskapet. Revisor har heller ikke avdekket forhold under IT-revisjonen som p\u00e5virker regnskapet eller konklusjonene i revisjonsberetningen. Det er likevel noen forhold som revisor har kommentert. Revisors p\u00e5pekte forhold i forkortet versjon Indikasjoner p\u00e5 avvik i oppf\u00f8lging av internkontroll for l\u00e5n som forvaltes av Intrum I 2023 har revisor utf\u00f8rt forenklet etterlevelseskontroll med \u00f8konomiforvaltningen knyttet til Bergen kommunes oppf\u00f8lging av internkontroll for l\u00e5n som forvaltes av Intrum. Kontrollen har avdekket indikasjoner p\u00e5 at det foreligger avvik. Konklusjonen baseres p\u00e5 flere forhold: a) kommunen har i forkant av revisjonen ikke innhentet ISAE 3402 Type II rapport fra Intrum b) det foreligger ingen formaliserte skriftlige rutiner for oppf\u00f8lging av avtalen med Intrum knyttet til internkontroll c) kommunen har ikke fulgt opp bestemmelsene knyttet til internkontroll i avtalen med Intrum Konklusjonen fra forenklet etterlevelseskontroll med \u00f8konomiforvaltningen har ingen konsekvens for regnskapet som avlegges for 2023 eller revisjonsberetningen for 2023. Avviket som p\u00e5pekes retter seg utelukkende mot byr\u00e5dets ansvar for internkontroll. Kommunen har en tilfredsstillende praksis for oppf\u00f8lging av de enkelte l\u00e5n. Revisor har 1 konkluderer med at l\u00e5nene som forvaltes av Intrum og rapporteringen av disse i regnskapet er uten vesentlige feil. Regnskapsf\u00f8rt bruk av og avsetning til bundne fond overstiger justert budsjettet vesentlig I investeringsregnskapet er det regnskapsf\u00f8rt bruk av og avsetning til bundne fond som vesentlig overstiger justert budsjett. Avsetning overstiger justert budsjett med 113 mill. kr og bruk med 29 mill. kr. Revisjonen p\u00e5peker bystyrets ansvar for \u00e5 endre \u00e5rsbudsjettet n\u00e5r det er n\u00f8dvendig for \u00e5 oppfylle krav om realisme og balanse, jf. kommuneloven \u00a7 14-5. Revisor vil m\u00f8te i kontrollutvalget for \u00e5 orientere og svare p\u00e5 eventuelle sp\u00f8rsm\u00e5l i saken. Forslag til vedtak: 1. Kontrollutvalget tar oppdragsansvarlig regnskapsrevisor Deloittes rapportering i nummerert brev nr. 4 \u00abRevisjonsrapport for regnskaps\u00e5ret 2023\u00bb til forel\u00f8pig orientering. 2. Kontrollutvalget har merket seg revisors kommentarer i det nummererte brevet og oversender brevet til byr\u00e5det for uttalelse. 3. Kontrollutvalget ber om tilbakemelding fra byr\u00e5det innen 31. mai 2024 med eventuelle kommentarer til brevet og opplysninger om hvordan revisors kommentarer i nummerert brev nr. 4 \u00abRevisjonsrapport for regnskaps\u00e5ret 2023\u00bb vil bli fulgt opp. Dato: 16. april 2024 Eli M. Velle - leder Lillian K. Bolstad - saksbehandler Dokumentet er godkjent elektronisk. Vedlegg: Revisjonsrapport for regnskaps\u00e5ret 2023 2 "
}