{
  "dokument_id": "36c44e9b-df32-5083-a4d8-68cd7ed5b243",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 08052024, Sak 151/24, Retningslinjer og kriterier for tilskudd til frivillige og ideelle organisasjoner innen rus, psykisk helse og sosialomr\u00e5det",
  "url": "https://bergen.kommune.no/politikere-utvalg/api/fil/bk360/10446947/Innstilling-vedtak-Retningslinjer-og-kriterier-for-tilskudd-til-frivillige-og-ideelle-organisasjoner-innen-rus-psykisk-helse-og-sosialomradet-",
  "tekst": "Retningslinjer og kriterier for tilskudd til frivillige og ideelle organisasjoner innen rus, psykisk helse og sosialomr\u00e5det Bergen bystyre behandlet saken i m\u00f8tet 08.05.2024 sak 151/24 og fattet f\u00f8lgende vedtak: 1. Bystyret vedtar retningslinjer og kriterier for tilskuddsordningene slik disse kommer frem i saken. 2. Byr\u00e5det gis myndighet til \u00e5 gj\u00f8re mindre endringer av ikke-prinsipiell karakter i retningslinjene for tilskuddsordningene. Bergen bystyres behandling F\u00f8lgende representanter tok ordet: Eva Synn\u00f8ve Hagewick Steigen (A), Per Arne Larsen (V), Kjersti Pettersen (H), Mailiss Solheim-\u00c5kerblom (R), Joel Ysteb\u00f8 (KrF), Even Oleson S\u00f8rland (A). Forslag fremsatt i bystyret: Per-Arne Hvidsten Larsen (V) fremsatte p\u00e5 vegne av V f\u00f8lgende alternative forslag: Bystyret vedtar retningslinjer og kriterier for tilskuddsordningene slik disse kommer frem i saken, bortsett fra kravene gitt i f\u00f8lgende kulepunkt: - bidra til nytenking og utvikling i henhold til kommunens vedtatte planer og strategier - gi hjelp til selvhjelp - ha overf\u00f8ringsverdi til annen virksomhet som er drevet eller finansiert av Bergen kommune Mailiss Solheim-\u00c5kerblom (R) fremsatte p\u00e5 vegne av R f\u00f8lgende tilleggsforslag: Det legges til et kriterium i tilskuddsordningen som p\u00e5legger s\u00f8kere \u00e5 unders\u00f8ke hvilke tiltak som har v\u00e6rt gjort innenfor deres konkrete prosjektomr\u00e5de(r) tidligere, for \u00e5 sikre kunnskapsoppdatering og optimalisering av prosjektets resultater. Tilskuddsmottakere skal ogs\u00e5 rapportere etter endt prosjekt/tilskuddsperiode, der de beskriver m\u00e5loppn\u00e5else, hva som fungerte og hva som ikke fungerte. Disse rapportene skal tilgjengeliggj\u00f8res i et s\u00f8kbart, offentlig arkiv. Merknader fremsatt i bystyret: Eva Synn\u00f8ve Hagewick Steigen (A) fremsatte p\u00e5 vegne av A f\u00f8lgende merknad: Bystyret p\u00e5peker at Ruspolitisk r\u00e5d ikke er blitt h\u00f8rt i denne saken, og mener det er uheldig gitt den funksjonen r\u00e5det er tiltenkt. Bystyret mener videre det er sv\u00e6rt viktig at de kommunale r\u00e5dene blir h\u00f8rt i saker som denne, og andre saker som ber\u00f8rer de kommunale r\u00e5denes naturlige interesseomr\u00e5de. Bystyret mener i s\u00e5 henseende at terskelen for \u00e5 involvere de kommunale r\u00e5dene skal v\u00e6re lav. Joel Ysteb\u00f8 (KrF) fremsatte p\u00e5 vegne av KrF f\u00f8lgende merknad: Kommunens tilskuddsordninger skal bygge opp under frivillige og ideelle organisasjoners frihet til \u00e5 drive i henhold til sitt verdigrunnlag og egenart. Votering: Alternativt forslag fra V, fremsatt av Per Arne Larsen (V), fikk 28 stemmer (A, SV, V, R, KrF), og var dermed falt. Innstillingen punkt 1-2 ble vedtatt enstemmig. Tilleggsforslag fra R, fremsatt av Mailiss Solheim-\u00c5kerblom (R), fikk 3 stemmer (R), og var dermed falt. Merknad fra A, fremsatt av Eva Synn\u00f8ve Hagewick Steigen (A), fikk 29 stemmer (A, SV, MDG, R, KrF), og var dermed falt. Merknad fra KrF, fremsatt av Joel Ysteb\u00f8 (KrF), fikk 28 stemmer (A, SV, V, R, KrF), og var dermed falt. Utvalg for helse og sosial behandlet saken i m\u00f8tet 24.04.2024 sak 45/24 og avga f\u00f8lgende innstilling: Utvalgets innstilling og bystyrets vedtak er likelydende. Byr\u00e5det behandlet saken i m\u00f8tet 04.04.2024 sak 102/24 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende. 2 "
}