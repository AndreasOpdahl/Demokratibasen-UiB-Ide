{
  "dokument_id": "bbf2dfa2-85ac-597e-b76c-6c71d7dffa07",
  "doc_type": "case_attachment",
  "kommune": 4601,
  "tittel": "Prosjektplan for forvaltningsrevisjon av plansaksbehandling - Bergen kommune",
  "url": "https://bergen.kommune.no/politikere-utvalg/api/fil/bk360/10562017/Prosjektplan-for-forvaltningsrevisjon-av-plansaksbehandling-Bergen-kommune",
  "tekst": "Forvaltningsrevisjon | Bergen kommune Kommunens plansaksbehandling Prosjektplan \u2013 revidert versjon Juni 2024 \u00abForvaltningsrevisjon av kommunens plansaksbehandling \u2013 prosjektplan \u2013 revidert versjon\u00bb Juni 2024 Prosjektplanen er utarbeidet for Bergen kommune av Deloitte AS. Deloitte AS Postboks 6013 Postterminalen, 5892 Bergen tlf: 55 21 81 00 www.deloitte.no forvaltningsrevisjon@deloitte.no Innhold 1 Form\u00e5l og problemstillinger 2 2 Revisjonskriterier 4 3 Metode 8 4 Tid og ressursbruk 10 1 1 Form\u00e5l og problemstillinger 1.1 Bakgrunn Deloitte har i samsvar med bestilling fra kontrollutvalget i m\u00f8te den 23.04.2024, sak 40/24 og m\u00f8te 21.05.24 i sak 56/24, utarbeidet en prosjektplan for forvaltningsrevisjon av kommunens plansaksbehandling i Bergen kommune. Kommunen er lokal planmyndighet.1 Dette inneb\u00e6rer at kommunen har ansvar for \u00e5 lage en kommunal planstrategi og for \u00e5 utarbeide en kommuneplan med samfunnsdel og arealdel (KPA). I tillegg skal kommunene s\u00f8rge for at det utarbeides reguleringsplaner i form av omr\u00e5deregulering eller detaljregulering som skal utformes innen rammen av de overordnede kommunale planene. Det kommunale plansystemet etter plan- og bygningsloven best\u00e5r dermed av f\u00f8lgende planverkt\u00f8y: \u2022 Kommunal planstrategi (vedtas i begynnelsen av hver planperiode) \u2022 Kommuneplan med samfunnsdel og arealdel \u2022 Reguleringsplan, i form av omr\u00e5deregulering eller detaljregulering.2 Disse kan utarbeides b\u00e5de i offentlig og privat regi. Denne prosjektplanen omhandler kommunens arbeid med reguleringsplaner. Det har fra byr\u00e5det blitt signalisert et \u00f8nske om \u00e5, i p\u00e5vente av rullering av kommuneplanens arealdel, ta i bruk mer av handlingsrommet innenfor eksisterende arealdel til kommuneplanen (KPA) slik at blant annet arbeidet med reguleringsplaner kan g\u00e5 raskere. 3 Bergens gjeldende KPA er fra 2018. I risiko- og vesentlighetsvurderingene som ble gjennomf\u00f8rt i forbindelse med kontrollutvalgets planarbeid v\u00e5ren 2024 ble det stilt sp\u00f8rsm\u00e5l ved hvilken hjemmel kommunens planavdeling har til \u00e5 stille ytterligere krav til private planforslag enn de som g\u00e5r fram av kommuneplanens arealdel (KPA). I unders\u00f8kelsen peker ogs\u00e5 flere p\u00e5 at samhandling og rolleforst\u00e5else mellom politikere og administrasjon noen ganger er utfordrende. Det blir ogs\u00e5 pekt p\u00e5 at dialogen mellom administrasjonen og politisk niv\u00e5 n\u00e5r det gjelder planer er ikke god nok. Samtidig ble det vist til at forslagsstillers egen tidsforbruk er betydelig lengre i Bergen enn i de \u00f8vrige ASSS-kommunene, noe som i vesentlig grad forklarer den samlet sett lange prosesstiden for plansakene fra oppstart til bystyrets vedtak. Kommunen peker p\u00e5 at tidsforbruk typisk \u00f8ker n\u00e5r planforslag avviker fra overordnet plan, noe som ogs\u00e5 i relativt hyppig grad medf\u00f8rer innsigelser. 1 Kommunale planoppgaver - regjeringen.no 2 Det er to typer reguleringsplaner; omr\u00e5dereguleringsplan og detaljreguleringsplan. Begge plantypene skal f\u00f8lge opp kommuneplanens arealdel og gi mer detaljerte f\u00f8ringer og beskrivelser av arealbruken for et omr\u00e5de. Reguleringsplaner best\u00e5r av et plankart og bestemmelser, og bestemmelser i reguleringsplaner er juridisk bindende for arealbruken i omr\u00e5det. Omr\u00e5deregulering (\u00a7 12-2) utarbeides av kommunen for \u00e5 avklare arealbruken i et st\u00f8rre omr\u00e5de. Hensikten er \u00e5 avklare hovedstrukturene og prinsippene for bruk, vern og utforming av arealer og fysiske omgivelser i et omr\u00e5de, og/eller legge rammer for videre detaljering. Kommuneplanens arealdel kan stille krav om at det skal utarbeides en omr\u00e5deregulering. Detaljregulering (\u00a7 12-3) er en plan for et avgrenset omr\u00e5de. Planen f\u00f8lger opp og detaljerer hovedtrekkene som er vist i kommuneplanen, eller i en omr\u00e5deregulering om den foreligger for arealene. 3 Klosterhagen-erklaeringen (bergen.kommune.no) 2 I kontrollutvalgets planarbeid ble det videre pekt p\u00e5 at kommunen ikke klarer \u00e5 etterleve lovverket n\u00e5r det gjelder i sikre universell utforming og medvirkning fra ber\u00f8rte parter i reguleringsplanarbeidet. Det blir ogs\u00e5 kommentert at i naturkartlegging kommer for sent inn i planarbeidet i kommunen, eller at det for ofte blir gitt dispensasjoner slik at planfremmere kan se bort fra krav til ivaretakelse av natur. 1.2 Form\u00e5l og problemstillinger Form\u00e5let med prosjektet vil v\u00e6re \u00e5 unders\u00f8ke om kommunen arbeider p\u00e5 en tilstrekkelig involverende, men samtidig effektiv m\u00e5te med reguleringsplansaker. Form\u00e5let er videre \u00e5 unders\u00f8ke om kommunen sikrer ivaretakelse av relevante forhold p\u00e5 et tilstrekkelig tidlig tidspunkt, samt gode prosesser for \u00e5 prioritere og fatte vedtak p\u00e5 rett niv\u00e5. Med bakgrunn i form\u00e5let er det utarbeidet f\u00f8lgende problemstillinger som vil bli unders\u00f8kt: 1. I hvilken grad sikrer kommunen godt tilrettelagt medvirkning i plansaker i samsvar med plan og bygningsloven og tilh\u00f8rende veileder? 2. Sikrer kommunen at hensynet til f\u00f8lgende forhold ivaretas tilstrekkelig tidlig i planarbeidet? a) universell utforming b) naturmangfold c) barn og unges interesser 3. Har kommunen etablert system og rutiner for \u00e5 tydeliggj\u00f8re og dokumentere m\u00e5lkonflikter og konsekvenser av de ulike alternative valgene? 4. Har Bergen kommune rutiner og praksis som sikrer korrekt bruk av rekkef\u00f8lgekrav overfor planfremmere? 5. I hvilken grad er det etablert tydelig rolle og ansvarsdeling omkring politisk involvering og vedtak i plansaker og blir reglene fulgt i praksis? 6. I hvilken grad bidrar planetatens system og rutiner til \u00e5 tydeliggj\u00f8re hvilke krav som er lovp\u00e5lagte og hvilke forhold som kan avgj\u00f8res innenfor politikernes handlingsrom? 7. Har kommunen system og rutiner som ved behov sikrer god og relevant samhandling p\u00e5 tvers i kommunen i forbindelse med behandling av plansaker? 8. Har kommunen oversikt over tidsbruk i plansaker inkludert oversikt over etterlevelse av lovp\u00e5lagte frister? 9. Har kommunen tilstrekkelig kapasitet og kompetanse til \u00e5 a. Veilede planfremmere? b. Saksbehandle plansaker? 3 2 Revisjonskriterier 2.1 Innledning Revisjonskriteriene vil bli hentet fra og utledet av autoritative kilder, rettsregler, politiske vedtak og fastsatte retningslinjer. Revisjonskriteriene under er ikke utt\u00f8mmende for hva som kan v\u00e6re relevant i forvaltningsrevisjonen. Andre kriterium vil kunne komme til dersom det skulle v\u00e6re n\u00f8dvendig for \u00e5 f\u00e5 en fullstendig unders\u00f8kelse og vurdering av problemstillingene. 2.2 Krav til medvirkning i planarbeid Plan og bygningsloven \u00a7 5-1 omhandler medvirkning i planarbeid. Her st\u00e5r det at enhver som fremmer planforslag, skal legge til rette for medvirkning. Det g\u00e5r frem at det er kommunen som skal p\u00e5se at dette er oppfylt i planprosesser som utf\u00f8res av andre offentlige organer eller private. Det st\u00e5r videre at kommunen har et s\u00e6rlig ansvar for \u00e5 sikre aktiv medvirkning fra grupper som krever spesiell tilrettelegging, herunder barn og unge. Det st\u00e5r videre at grupper og interesser som ikke er i stand til \u00e5 delta direkte, skal sikres gode muligheter for medvirkning p\u00e5 annen m\u00e5te. Regjeringen har utarbeidet en veileder for medvirkning.4 Her fremheves det blant annet at i plan- og bygningsloven forst\u00e5s medvirkning som enkeltpersoners og gruppers rett til \u00e5 kunne delta i og p\u00e5virke offentlige utrednings- og beslutningsprosesser. Det blir fremhevet at dette betyr at befolkningen i et samfunn er med p\u00e5 \u00e5 planlegge sin framtid. Medvirkning i planprosessen har et perspektiv om \u201dbest mulig plan\u201d, og har slik det beskrives i veilederen, m\u00e5l om \u00e5: \u2022 sikre gode l\u00f8sninger som tar hensyn til alles behov \u2022 legge til rette for at alle ber\u00f8rte og interesserte akt\u00f8rer kan komme til orde \u2022 fremme kreativitet og engasjement, og v\u00e6re en arena for demokratisk deltakelse i lokalsamfunn \u2022 fremskaffe et godt beslutningsgrunnlag Veilederne skisserer fire prinsipper for medvirkning for \u00e5 fremme en meningsfull involvering av ber\u00f8rte grupper og interesser: \u00ab\u00c5penhet: \u00c5penhet i planarbeidet inneb\u00e6rer at alle, enten som direkte ber\u00f8rt eller interessent, skal ha lik tilgang til n\u00f8dvendig informasjon for \u00e5 ivareta sine interesser eller komme med sine meninger. \u00c5penhet er i seg selv en forutsetning for at ber\u00f8rte parter skal ha tillitt til plansystemet. Styringseffektivitet: I en tid preget av kort utviklingshorisont, med mange aktive interesser og strenge krav til \u00f8konomiske resultater, legges det f\u00f8ringer for en aktiv ledet medvirkningsprosess. Det er ogs\u00e5 viktig \u00e5 sikre tilstrekkelig involvering av allmennheten p\u00e5 et tidlig tidspunkt. I plansaker med latente konflikter kan tilstrekkelig 4 h2302b_veileder_medvirkning.pdf (regjeringen.no) 4 tilrettelegging og belysning av utfordringene bidra til bedre samordning, og dermed p\u00e5virke beslutningsprosessen slik at den blir mer smidig og forutsigbar. Universell utforming: En planprosess med lav terskel for deltakelse og innspill fra ber\u00f8rte parter, kan bidra til \u00e5 sikre et helhetlig bilde av hvilke utfordringer og muligheter som finnes i den aktuelle plansituasjonen. En prosess som legger til rette for universell utforming p\u00e5 alle niv\u00e5er i planleggingen, styrker muligheten til \u00e5 utvikle lokalsamfunn som er inkluderende for alle. Likeverd: Deltakelse p\u00e5 likeverdige vilk\u00e5r, slik at ber\u00f8rte interessegrupper, f.eks. uorganiserte og n\u00e6ringsinteresser, stilles likt med hverandre, er et viktig prinsipp i planprosessen. Jo st\u00f8rre kompleksitet og interessemangfold i plansituasjonen, dess viktigere er ryddige og inkluderende planprosesser fra starten av.\u00bb I veilederen for medvirkning blir ellers fremhevet at en godt tilrettelagt medvirkningsprosess kan identifiseres ved 1. Samarbeid med interne ber\u00f8rte fagavdelinger 2. Sikre politikerdeltakelse 3. S\u00f8rg for den rette sammensetningen av ber\u00f8rte deltakere fra starten av 4. Begynn med befolkningens perspektiv og s\u00f8rg for aktive tilretteleggingstiltak ved behov 5. Gi klare rammer for \u00e5 sikre en meningsfull prosess 6. Sikre god oppstart \u2013 start tidlig med medvirkningsaktiviteter 7. Legg inn fleksibilitet i bruk av metoder 8. Gi rom for kreativitet og muligheter i prosessen 9. Offentliggj\u00f8r innspill og resultater for deltakerne 2.3 Krav til universell utforming Hensynet til universell utforming skal ivaretas i all planlegging, dette fremg\u00e5r av form\u00e5lsparagrafen til plan- og bygningsloven: \u00abPrinsippet om universell utforming skal ivaretas i planleggingen og kravene til det enkelte byggetiltak\u00bb (\u00a7 1-1, femte ledd). Av regjeringens veileder til universell utforming g\u00e5r det frem at l\u00f8sningene skal v\u00e6re langsiktige og at universell utforming i planlegging betyr l\u00f8sninger som er funksjonelle, lett forst\u00e5elige og brukbare for alle. Universell utforming skal v\u00e6re et gjennomg\u00e5ende perspektiv i alle deler av planprosessene fra overordnet planniv\u00e5 til detaljniv\u00e5. Lovens krav og bestemmelser gjelder alle som fremmer planer.5 Samfunns- og arealplanlegging er et viktig virkemiddel for \u00e5 oppn\u00e5 et samfunn der alle kan delta, som er grunnleggende prinsipp i FNs b\u00e6rekraftsm\u00e5l. 2.4 Krav knyttet til \u00e5 ivareta naturmangfold Konvensjon om biologisk mangfold (CBD) og naturavtalen er en global avtale om bevaring, og om b\u00e6rekraftig og rettferdig bruk av biologisk mangfold. Konvensjonen tr\u00e5dte i kraft i desember 1993. Hvert land skal f\u00f8lge opp avtalen med en nasjonal handlingsplan. Regjeringen 5 Veileder i universell utforming - regjeringen.no 5 har varslet at den norske handlingsplanen legges fram som en Stortingsmelding i l\u00f8pet av 2024.6 Naturmangfoldslovens form\u00e5l er at naturen med dens biologiske, landskapsmessige og geologiske mangfold og \u00f8kologiske prosesser tas vare p\u00e5 ved b\u00e6rekraftig bruk og vern. Dette skal gi grunnlag for menneskenes virksomhet, kultur, helse og trivsel, n\u00e5 og i fremtiden. I naturmangfoldloven fremheves blant annet at \u2022 Offentlige beslutninger som ber\u00f8rer naturmangfoldet skal s\u00e5 langt det er rimelig bygge p\u00e5 vitenskapelig kunnskap om artene. (\u00a78) \u2022 N\u00e5r det treffes en beslutning uten at det foreligger tilstrekkelig kunnskap om hvilke virkninger den kan ha for naturmilj\u00f8et, skal det tas sikte p\u00e5 \u00e5 unng\u00e5 mulig vesentlig skade p\u00e5 naturmangfoldet . Foreligger en risiko for alvorlig eller irreversibel skade p\u00e5 naturmangfoldet, skal ikke mangel p\u00e5 kunnskap brukes som begrunnelse for \u00e5 utsette eller unnlate \u00e5 treffe forvaltningstiltak. (f\u00f8re-var-prinsippet\u00a7 9) \u2022 En p\u00e5virkning av et \u00f8kosystem skal vurderes ut fra den samlede belastning som \u00f8kosystemet er eller vil bli utsatt for. \u00a7 10.(\u00f8kosystemtiln\u00e6rming og samlet belastning) \u2022 Tiltakshaveren skal dekke kostnadene ved \u00e5 hindre eller begrense skade p\u00e5 naturmangfoldet som tiltaket volder, dersom dette ikke er urimelig ut fra tiltakets og skadens karakter\u00a7 11.(kostnadene ved milj\u00f8forringelse skal b\u00e6res av tiltakshaver) Naturmangfoldloven \u00a7 7 er en saksbehandlingsregel om begrunnelsesplikt p\u00e5 linje med saksbehandlingsreglene i forvaltningsloven. Mens forvaltningsloven ivaretar s\u00f8kers interesser, ivaretar naturmangfoldloven \u00a7 7 naturmangfoldet. Derfor gjelder begrunnelsesplikten etter \u00a7 7 alltid, ogs\u00e5 ved positive vedtak for s\u00f8keren, dersom beslutningen ber\u00f8rer naturmangfoldet. Unnlatelse av \u00e5 oppfylle kravene er \u00e5 anse som en saksbehandlingsfeil som i visse tilfeller kan f\u00f8re til at vedtaket blir ugyldig. Bergen kommune vedtok i mars 2023 Naturstrategi for Bergen. Av denne g\u00e5r det frem at Bergen kommune skal v\u00e6re arealn\u00f8ytral. Det fremheves samtidig at \u00abDet m\u00e5 arbeides videre med hvordan arealn\u00f8ytralitet skal gjennomf\u00f8res i den bergenske konteksten\u00bb Nytt byr\u00e5d vil imidlertid ikke videref\u00f8re prinsippet om arealn\u00f8ytralitet og skriver i Klosterhagenerkl\u00e6ringen (Det politiske grunnlaget for et byr\u00e5d utg\u00e5tt av H\u00f8yre, Fremskrittspartiet og Senterpartiet 2023-2027) Byr\u00e5det videref\u00f8rer ikke prinsippet om arealn\u00f8ytralitet, men vil vurdere klima, natur og byreparasjon i alle saker og i forbindelse med rullering av kommuneplanens arealdel (KPA). Byr\u00e5det mener det er mulig \u00e5 f\u00f8re en mer offensiv byutviklingspolitikk, samtidig som vi tar vare p\u00e5 natur, jordbruksarealer, matjord og gr\u00f8ntomr\u00e5der.7 2.5 Hensynet til barn og unge Som nevnt over er barn og unges rett til medvirkning fremhevet i plan og bygningslovens form\u00e5lsparagraf. Det er utarbeidet en veileder8 knyttet til hvordan hensynet til barn og unge skal ivaretas i planlegging. Veilederen omtaler hvordan kommunen kan sikre aktiv medvirkning fra barn og hvilke vurderingstema som kan v\u00e6re aktuelle. For eksempel blir det nevnt at i en omr\u00e5deregulering vil aktuelle vurderingstemaer kunne v\u00e6re uteomr\u00e5der, lys og solforhold, 6 Konvensjon om biologisk mangfold (CBD) og naturavtalen - Milj\u00f8direktoratet (miljodirektoratet.no) 7 https://www.bergen.kommune.no/politikere-utvalg/api/fil/bk360/9404667/Klosterhagen-erklaeringen. Denne erkl\u00e6ringen ble lagt frem for bystyret 22.11.23, men det ble ikke fattet vedtak i saken. 8 https://www.regjeringen.no/no/dokumenter/veileder-om-barn-og-unge-i-plan-og-byggesak2/id2884442/ 6 variert terreng, lekeplasser/uteareal p\u00e5 tomten, attraktiv del av tomten og uteareal/lekeplass i n\u00e6rhet til bolig. Det blir videre pekt p\u00e5 at det kan v\u00e6re aktuelt \u00e5 utrede hvordan uteomr\u00e5dene er med hensyn til synsfelt fra bolig, tilgang til gr\u00f8ntstruktur og trafikksikkerhet. Omr\u00e5deregulering kan gi st\u00f8rre muligheter for \u00e5 sikre utearealer og trafikktrygge forbindelser for st\u00f8rre barn mellom bolig og parker, plasser og gr\u00f8nne areal i tettsteder og bystr\u00f8k. 2.6 Om rekkef\u00f8lgekrav i planlegging Etter plan og bygningsloven \u00a7 11-9 kan kommunene, uavhengig av arealform\u00e5l, vedta bestemmelser til kommuneplanens arealdel om det som kalles rekkef\u00f8lgekrav for \u00e5 sikre etablering av samfunnsservice, teknisk infrastruktur, gr\u00f8nnstruktur f\u00f8r omr\u00e5der tas i bruk og tidspunkt for n\u00e5r omr\u00e5der kan tas i bruk til bygge- og anleggsform\u00e5l, herunder rekkef\u00f8lgen p\u00e5 utbyggingen I kommuneplanens arealdel (KPA) for Bergen kommune fra 2018 (gjeldende plan) st\u00e5r det f\u00f8lgende om rekkef\u00f8lgekrav under overskriften \u00abBestemmelser, juridisk bindende\u00bb: \u00ab4.1 Ved regulering skal det settes rekkef\u00f8lgekrav for \u00e5 sikre at n\u00f8dvendig infrastruktur ferdigstilles i \u00f8nsket rekkef\u00f8lge og med rett kvalitet. Hensynet til myke trafikanter skal vektlegges. 4.2 Bl\u00e5gr\u00f8nn struktur, herunder overvann og vegetasjon, og leke- og uteoppholdsarealer, skal v\u00e6re sikret gjennomf\u00f8ring f\u00f8r det gis igangsettingstillatelse til tiltak. Kulturminner som skal vernes m\u00e5 v\u00e6re f\u00f8r brukstillatelse innvilges\u00bb Plan og bygningsloven \u00a7 12-7 omhandler at det i reguleringsplaner kan gis bestemmelser til arealform\u00e5l og hensynssoner. Punkt 10 i denne paragrafen omhandler rekkef\u00f8lgekrav. Her st\u00e5r det at det kan gis bestemmelser om \u00abkrav om s\u00e6rskilt rekkef\u00f8lge for gjennomf\u00f8ring av tiltak etter planen, og at utbygging av et omr\u00e5de ikke kan finne sted f\u00f8r tekniske anlegg og samfunnstjenester som energiforsyning, transport og vegnett, sosiale tjenester, helse- og omsorgstjenester, barnehager, friomr\u00e5der, skoler mv. er tilstrekkelig etablert\u00bb Det er likevel begrensninger knyttet til hva kommunen kan stille av rekkef\u00f8lgekrav til planfremmere og utbyggere. Kravene m\u00e5 dekke reelle behov slik det g\u00e5r frem av h\u00f8yesterett sin dom av 4. mai 2021 der de har uttalt f\u00f8lgende n\u00e5r det gjelder kommunenes adgang til \u00e5 stille rekkef\u00f8lgekrav: \u00abKommunen kan bare oppstille rekkef\u00f8lgebestemmelser for \u00e5 dekke reelle behov som utl\u00f8ses eller forsterkes av utbyggingen, eller for \u00e5 avhjelpe ulemper denne f\u00f8rer til. I dette ligger at det m\u00e5 v\u00e6re en slik relevant og n\u00e6r sammenheng mellom tiltaket og utbyggingsprosjektet at det er berettiget \u00e5 kreve at utbyggingen gjennomf\u00f8res i en bestemt rekkef\u00f8lge. Det er ikke i seg selv tilstrekkelig at infrastrukturtiltaket anses form\u00e5lstjenlig eller \u00f8nskelig hvis tiltaket ikke st\u00e5r i en slik sammenheng med det nye prosjektet. Rent fiskale hensyn kan ikke begrunne vedtak etter \u00a7 12-7 nr. 10.\u00bb9 9 Side 27 i denne presentasjonen fra regjeringsadvokaten: PowerPoint-presentasjon (regjeringen.no) 7 3 Metode Deloitte utf\u00f8rer forvaltningsrevisjon i samsvar med gjeldende standard for forvaltningsrevisjon (RSK 001) /). Alle prosjekt blir kvalitetssikret i samsvar med kravene til kvalitetssikring i Deloitte Policy Manual (DPM). 3.1 Dokumentanalyse Vi vil samle inn informasjon om Bergen kommunes systemer og rutiner for medvirkning og ivaretakelse av universell utforming, naturmangfold og barn og unges interesser i plansaker, Videre vil vi ettersp\u00f8rre og gjennomg\u00e5 eventuelle dokumenter som omhandler h\u00e5ndtering av m\u00e5lkonflikter og bruk av rekkef\u00f8lgekrav, samt rolle og ansvarsdeling mellom administrasjon og politisk niv\u00e5 i plansaker. Innsamlet dokumentasjon vil bli vurdert opp mot revisjonskriteriene. 3.2 Gjennomgang av utvalgte saker Deloitte vil velge ut fem til \u00e5tte reguleringsplansaker for \u00e5 belyse kommunens arbeid knyttet til \u00e5 ivareta medvirkning, samt sikre tidlig ivaretakelse av hensyn til universell utforming, barn og unges interesser, samt naturmangfold i plansaker. Dokumentmengden i reguleringsplansaker kan v\u00e6re betydelig og det kan derfor bli aktuelt \u00e5 diskutere omfang og utvalg av saker med kontrollutvalget n\u00e5r prosjektet har kommet i gang og vi har f\u00e5tt oversikt over mulige saker vi kan unders\u00f8ke n\u00e6rmere. 3.3 Intervju, gruppeintervju og workshops. For \u00e5 f\u00e5 supplerende informasjon til skriftlige kilder vil Deloitte intervjue utvalgte personer fra kommunen. Vi vil intervjue overordnet ledelse i byr\u00e5dsavdeling for byutvikling (kommunaldirket\u00f8r og eventuelt byr\u00e5d), samt etatsdirekt\u00f8r og plansjef i kommunen (tre intervju) I tillegg vil vi intervjue ansatte i kommunens planavdeling som har v\u00e6rt ansvarlig for det utvalget av reguleringsplaner vi skal se n\u00e6rmere p\u00e5, samt planfremmerne for de utvalgte sakene. Samlet vil dette utgj\u00f8re 12 intervju dersom vi velger ut seks saker. De ansatte som intervjues vil ogs\u00e5 f\u00e5r sp\u00f8rsm\u00e5l om etatens systemer og rutiner og erfaringer knyttet til samarbeid, kapasitet og kompetanse. For \u00e5 f\u00e5 kunnskap om hvordan andre enheter i kommunen opplever samarbeidet med kommunens planetat i plansaker, vil vi ogs\u00e5 velge ut en kommunal samarbeidspartner per utvalgt sak for et kort strukturert intervju om deres erfaringer fra samarbeidet. Vi vil videre invitere representanter fra interessenter/ parter som har f\u00e5tt medvirke i de ulike planprosessene til gruppeintervju eller workshop slik at vi kan f\u00e5 frem deres erfaringer knyttet til det \u00e5 medvirke i sakene og for \u00e5 identifisere eventuelle forbedringsomr\u00e5der. Det kan blant annet v\u00e6re aktuelt \u00e5 invitere ledere for kommunale r\u00e5d og bystyreutvalg som har v\u00e6rt involvert i de aktuelle sakene, kommunens representant for barn og unge, men ogs\u00e5 representanter fra ulike organisasjoner og lag, samt andre som har medvirket i planprosessen. Hvis vi tar utgangspunkt i at vi ser n\u00e6rmere p\u00e5 seks plansaker vil vi samlet gjennomf\u00f8re 15 intervju og seks workshops. 8 3.4 Sp\u00f8rreunders\u00f8kelse Deloitte vil sende ut en kort elektronisk sp\u00f8rreunders\u00f8kelse til eldrer\u00e5det, ungdomsr\u00e5det, r\u00e5det for personer med nedsatt funksjonsevne, utvalg for milj\u00f8- og byutvikling og kommunens representant for barn og unge for \u00e5 f\u00e5 innspill til plansaker som kan v\u00e6re relevante \u00e5 f\u00e5 belyst n\u00e6rmere n\u00e5r det gjelder kommunens arbeid knyttet til \u00e5 ivareta medvirkning eller sikre tidlig ivaretakelse av hensyn til universell utforming, barn og unges interesser, samt naturmangfold i plansaker. 3.5 Verifisering og h\u00f8ring Oppsummering av intervju vil bli sendt til de intervjuede for verifisering, og det er informasjon fra de verifiserte intervjureferatene som vil bli benyttet i rapporten. Datadelen av rapporten vil bli sendt til kommunen for verifisering, og eventuelle faktafeil vil bli rettet opp i den endelige versjonen. Deretter vil hele rapporten, inkludert vurderingsdeler og eventuelle forslag til tiltak, bli sendt til kommunen ved byr\u00e5d for byutvikling for uttale. Byr\u00e5dens h\u00f8ringsuttale vil bli vedlagt den endelige rapporten som blir sendt til kontrollutvalget. 9 4 Tid og ressursbruk 4.1 N\u00f8kkelpersonell Birte Bj\u00f8rkelo er oppdragsansvarlig partner p\u00e5 oppdraget. I tillegg vil teamet best\u00e5 av prosjektleder Kari G\u00e5semyr (senior manager), Sandra Elise Bakkevoll (konsulent) og Lise Lorentzen (manager/advokat). Deloitte har satt sammen et team som sikrer at prosjektet blir gjennomf\u00f8rt i samsvar med gjeldende retningslinjer, samt med n\u00f8dvendig kompetanse og erfaring innenfor kommunal revisjon. Deloitte har i forbindelse med prosjektplanleggingen vurdert at prosjektteamet fyller kravet til en uavhengig og objektiv revisjon. Den enkeltes uavhengighet vil ogs\u00e5 bli vurdert l\u00f8pende gjennom hele prosjektperioden. 4.2 Ressursbruk Med utgangspunkt i prosjektet sin karakter og planen som er lagt for hvordan prosjektet skal bli gjennomf\u00f8rt vil det ta totalt 755 timer \u00e5 gjennomf\u00f8re prosjektet. Dette inkluderer forberedelse av prosjektet, utarbeidelse av problemstillinger og prosjektplan, forberedelse og gjennomf\u00f8ring av datainnsamling, analyse av data og utarbeidelse og kvalitetssikring av rapport. Timetallet omfatter ogs\u00e5 presentasjon av ferdig rapport for kontrollutvalget. Timeestimatet inkluderer ikke forberedelse og gjennomf\u00f8ring av presentasjon i bystyreutvalg. En eventuell presentasjon av rapporten i bystyreutvalg vil bli fakturert etter medg\u00e5tt tid, inntil 6 timer i tillegg til det totale timetallet som er presentert over. Se vedlegg for oversikt over timefordeling. 4.3 Gjennomf\u00f8ringsplan Oppstart av prosjektet vil v\u00e6re slutten av juni 2024 og rapporten vil v\u00e6re klar for oversendelse til kontrollutvalget ved sekretariatet innen utgangen av april 2024.10 For \u00e5 kunne gjennomf\u00f8re prosjektet innen denne fristen og med stipulert timebruk er det n\u00f8dvendig at kommunen sender over etterspurt dokumentasjon innen de frister som blir satt, og at utvalgte personer stiller til og verifiserer intervju. Fakturering av kostnadene ved prosjektet vil skje i samsvar med avtale mellom Bergen kommune og Deloitte. 10 Deloitte gjennomf\u00f8rer alltid en uavhengighetssjekk f\u00f8r oppstart av prosjekter for \u00e5 sikre at vi oppfyller uavhengighetskravene som stilles til revisor, jf. forskrift om kontrollutvalg og revisjon \u00a7 16. Gjennomf\u00f8ringen av prosjektet forutsetter at denne sjekken ikke avdekker faktiske uavhengighetskonflikter (for eksempel at vi st\u00e5r i fare for \u00e5 revidere eget arbeid, n\u00e6re relasjoner o.l.) eller tilsynelatende uavhengighetskonflikter (der det ikke er faktiske uavhengighetskonflikter, men det er kan v\u00e6re risiko for at tilliten til v\u00e5re vurderinger og funn svekkes p\u00e5 grunn av ulike forhold knyttet til saken). 10 Bergen, 4. juni 2024 ________________________________ Birte Bj\u00f8rkelo Oppdragsansvarlig partner 11 Deloitte AS and Deloitte Advokatfirma AS are the Norwegian affiliates of Deloitte NSE LLP, a member firm of Deloitte Touche Tohmatsu Limited (\"DTTL\"), its network of member firms, and their related entities. DTTL and each of its member firms are legally separate and independent entities. DTTL (also referred to as \"Deloitte Global\") does not provide services to clients. Please see www.deloitte.no for a more detailed description of DTTL and its member firms. Deloitte Norway conducts business through two legally separate and independent limited liability companies; Deloitte AS, providing audit, consulting, financial advisory and risk management services, and Deloitte Advokatfirma AS, providing tax and legal services. Deloitte is a leading global provider of audit and assurance, consulting, financial advisory, risk advisory, tax and related services. Our network of member firms in more than 150 countries and territories serves four out of five Fortune Global 500\u00ae companies. Learn how Deloitte's 330,000 people make an impact that matters at www.deloitte.no. \u00a9 2024 Deloitte AS "
}