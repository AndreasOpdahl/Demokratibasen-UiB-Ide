{
  "dokument_id": "b1fc4fd7-11dd-5b9f-af85-6fe757706724",
  "doc_type": "case_presentation",
  "kommune": 4601,
  "tittel": "H\u00f8ringssaker til forretningsutvalget 09.04.2024\n",
  "url": "https://bergen.kommune.no/politikere-utvalg/api/fil/bk360/10158569/Framstilling-Horingssaker-til-forretningsutvalget-09-04-2024-",
  "tekst": " Forretningsutvalget Saksframstilling V\u00e5r referanse: 2023/257837-71 Saksbehandler: Anette Hatlemark Drabl\u00f8s H\u00f8ringssaker til forretningsutvalget 09.04.2024 Hva saken gjelder: Bystyrets kontor har mottatt f\u00f8lgende h\u00f8ringssaker: 1. H\u00f8ring av forslag til forskrift om Digital gravferdsmelding og forskriftsendring om periodisering av festeinntekter 2. H\u00f8ring - endringer i \u00f8konomiforskrift til privatskolelova ved innf\u00f8ring av ny tilskuddsmodell for private grunnskoler 3. H\u00f8ring- endringer i prioriteringsforskriften mv. 4. H\u00f8ring - Revisjon av Aktivitetsh\u00e5ndboken, kapittel om fysisk aktivitet ved diabetes type 2 5. H\u00f8ring - Invitasjon til \u00e5 gi h\u00f8ringsinnspill p\u00e5 nasjonale kostr\u00e5d 6. H\u00f8ring \u2013 forslag til nye statlige planretningslinjer for arealbruk og mobilitet 7. H\u00f8ring - Fellesprosjektet Arna - Stanghelle (FAS) omr\u00e5det S\u00f8rfjorden - s\u00f8knad om tillatelse etter forurensingsloven for anleggsarbeid 8. H\u00f8ring - Fellesprosjektet Arna - Stanghelle (FAS) omr\u00e5det Vest - s\u00f8knad om tillatelse etter forurensingsloven for anleggsarbeid Etter \u00a7 6 i fullmakter for byr\u00e5det gjelder f\u00f8lgende for h\u00f8ringsuttalelser: \u00abByr\u00e5det selv avgir h\u00f8ringsuttalelser p\u00e5 vegne av Bergen kommune. H\u00f8ringsuttalelser i prinsipielle saker som samtidig inneb\u00e6rer politiske avveininger, skal avgis av bystyret. H\u00f8ringsuttalelser avgitt av byr\u00e5det sendes uten ugrunnet opphold Bystyrets kontor til orientering.\u00bb I Reglement for Bergen bystyre og utvalgene 2023-2027 kap. 7.3.1 st\u00e5r det at: \u00abForretningsutvalget fordeler innkomne saker til bystyrets organer. Forretningsutvalget avgj\u00f8r hvilke innkommende h\u00f8ringssaker som skal behandles i bystyrets organer og tar stilling til om de skal sluttbehandles i et bystyreutvalg eller bystyret\u00bb. (Vedtatt av bystyret 18.10.2023, sak 368/23). 1 1. H\u00f8ring av forslag til forskrift om Digital gravferdsmelding og forskriftsendring om periodisering av festeinntekter Barne- og familiedepartementet sendte 21.03.24 p\u00e5 h\u00f8ring forslag til forskrift om Digital gravferdsmelding. Digital gravferdsmelding skal testes og forskriften m\u00e5 ta til \u00e5 gjelde. Hjemmel for forskriftsutkastet er gravplassloven \u00a7\u00a7 25 og 26 om digital gravferdsmelding, behandlingsgrunnlag og deling av data. Forslaget til forskrift fyller ut gravplassloven \u00a7\u00a7 25 og 26 slik at Digital gravferdsmelding kan tas i bruk i en f\u00f8rste versjon. Gjeldende gravplasslov \u00a7 26 (senere \u00a7 4 30) gir hjemmel for \u00e5 fylle ut resten av lovens regler. Senere versjoner av Digital gravferdsmelding vil kunne kreve endringer i forskriften. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 21.mai 2024. 2. H\u00f8ring - endringer i \u00f8konomiforskrift til privatskolelova ved innf\u00f8ring av ny tilskuddsmodell for private grunnskoler Utdanningsdirektoratet sendte 22.03.24 forslag om endringer i \u00f8konomiforskrift til privatskolelova ved innf\u00f8ring av ny tilskuddsmodell for private grunnskoler p\u00e5 h\u00f8ring. Regjeringen la 22. mars 2024 frem Prop. 65 L (2023-2024) Endringer i privatskolelova (ny tilskuddsmodell for private grunnskoler). Forslagene i kapittel 4 i proposisjonen omhandler tilskuddsordningen for private grunnskoler. Forslag til ny tilskuddsmodell bygger p\u00e5 de samme prinsippene som i modellen som gjaldt fram til 2020. Tilskuddsgrunnlaget er uendret, og modellen gjenspeiler gjennomsnittlige utgifter til oppl\u00e6ring per elev i offentlig skole. Tilskuddsmodellen vil gi en h\u00f8yere tilskuddssats for elever opp til et knekkpunkt, og en lavere sats for resterende elever. Ny tilskuddsmodell og beregningspraksis er foresl\u00e5tt \u00e5 gjelde fra skole\u00e5ret 2024-25. For at skolene skal f\u00e5 en gradvis innfasing mot nytt tilskuddsniv\u00e5, er det foresl\u00e5tt at det skal innf\u00f8res en overgangsordning. For private skoler som ligger langt unna n\u00e6rmeste offentlige oppl\u00e6ringstilbud foresl\u00e5s det at det innf\u00f8res et s\u00f8knadsbasert distriktstilskudd som skal fastsettes i forskrift. Bystyredirekt\u00f8ren vurderer at forslaget kan ha elementer av prinsipiell karakter og inneb\u00e6re politiske avveininger. P\u00e5 grunn av knapp h\u00f8ringsfrist anbefales det like fullt at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfrist er 3. mai 2024. 3. H\u00f8ring- endringer i prioriteringsforskriften mv. Helse- og omsorgsdepartementet sendte 15. mars 2024 endringer i enkelte forskrifter blant annet i prioriteringsforskriften og forskrift om ventelisteregistrering p\u00e5 h\u00f8ring. Lovendringer i pasient- og brukerrettighetsloven som gjelder reguleringen av pasientrettigheter knyttet til pasientforl\u00f8p i spesialisthelsetjenesten, jf. Prop. 40 L 2 (2022- 2023), trer i kraft 1. juni 2024. Dette n\u00f8dvendiggj\u00f8r endringer i prioriteringsforskriften, forskrift om ventelisteregistrering, forskrift om st\u00f8nad til helsetjenester mottatt i et annet E\u00d8S-land og forskrift om rett til helse- og omsorgstjenester til personer uten fast opphold i riket. Som f\u00f8lge av lovendringene er det n\u00f8dvendig \u00e5 erstatte henvisninger til gjeldende lovparagrafer med de nye lovbestemmelsene. Enkelte steder foresl\u00e5s det ogs\u00e5 ny forskriftstekst med tilsvarende ordlyd som de nye lovbestemmelsene. Lovendringer om avvikling av godkjenningsordningen i fritt behandlingsvalg tr\u00e5dte i kraft 1. januar 2024, jf. Prop. 5 L (2022-2023). Ved en inkurie ble det ikke oppdaget at enkelte bestemmelser i prioriteringsforskriften og forskrift om fastlegeordning i kommunene om fritt behandlingsvalg ogs\u00e5 m\u00e5 endres til pasientens rett til valg av behandlingssted i spesialisthelsetjenesten. Disse endringsforslagene er n\u00e5 foresl\u00e5tt i h\u00f8ringsnotat. Andre forslag til endringsforskrifter er enten spr\u00e5klige justeringer eller av ren teknisk karakter. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfrist er 26.april 2024. 4. H\u00f8ring - Revisjon av Aktivitetsh\u00e5ndboken, kapittel om fysisk aktivitet ved diabetes type 2 Helsedirektoratet reviderer og digitaliserer Aktivitetsh\u00e5ndboken. Direktoratet sendte 25.03.2024 revisjonen p\u00e5 h\u00f8ring. Aktivitetsh\u00e5ndboken inneholder generelle anbefalinger for fysisk aktivitet, begrensning av tid i ro og anbefalinger for bruk av fysisk aktivitet i forebygging og behandling ved ca. 30 ulike tilstander og diagnoser. Aktivitetsh\u00e5ndboken retter seg mot helsepersonell, helsefagstudenter og andre som jobber med fysisk aktivitet. Den reviderte anbefalingen om fysisk aktivitet ved diabetes type 2 er basert p\u00e5 anbefaling med samme navn i nasjonal retningslinje for diabetes og vil erstatte denne. Anbefaling om fysisk aktivitet ved diabetes type 1 ble revidert i 2023. Direktoratet \u00f8nsker s\u00e6rlig tilbakemelding p\u00e5: \u2022 Relevansen av innholdet for helsepersonell som behandler og veileder personer med \u2022 diabetes type 2 og tilbyr tilrettelagt fysisk aktivitet for denne m\u00e5lgruppen \u2022 Faglige innspill til anbefalingens ulike avsnitt, som angitt i tilbakemeldingsskjemaet \u2022 Om det er informasjon som savnes, er gjentagende eller uklar \u2022 Konkrete forbedringsforslag til teksten Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 31. mai 2024 3 5. H\u00f8ring - Invitasjon til \u00e5 gi h\u00f8ringsinnspill p\u00e5 nasjonale kostr\u00e5d Helsedirektoratet sendte 22.03.2024 nasjonale kostr\u00e5d \u00abKostr\u00e5d for god helse og gode liv\u00bb p\u00e5 h\u00f8ring. Nasjonale kostr\u00e5d for god helse og gode liv har til hensikt \u00e5 bidra til \u00e5 fremme folkehelsen og forebygge utvikling av kroniske sykdommer. De nye kostr\u00e5dene er basert p\u00e5 de nye nordiske ern\u00e6ringsanbefalingene (NNR 2023). Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 20.mai 2024. 6. H\u00f8ring \u2013 forslag til nye statlige planretningslinjer for arealbruk og mobilitet Kommunal- og distriktsdepartementet har sendt p\u00e5 h\u00f8ring forslag til nye statlige planretningslinjer for arealbruk og mobilitet. Gjeldende statlige planretningslinjer for samordnet bolig-, areal- og transportplanlegging ble fastsatt ved kgl. res. av 26. september 2014, jf. plan- og bygningsloven av 27. juni 2008, \u00a7 6- 2. Hensikten med retningslinjene er \u00e5 oppn\u00e5 samordning av bolig-, areal- og transportplanleggingen og bidra til mer effektive planprosesser. I tillegg skal de bidra til et godt og produktivt samspill mellom kommuner, stat og utbyggere for \u00e5 sikre god by- og stedsutvikling. Kommunal- og distriktsdepartementet (KDD) lyste h\u00f8sten 2021 ut et konsulentoppdrag for \u00e5 vurdere om de statlige planretningslinjene har virket i samsvar med m\u00e5l og hensikt. Departementet \u00f8nsket ogs\u00e5 en gjennomgang av hvordan retningslinjene blir fulgt opp, og hva som er praksis. Kommunal- og distriktsdepartementet har n\u00e5 utarbeidet forslag til nye statlige planretningslinjer for arealbruk og mobilitet. Disse skal erstatte dagens statlige planretningslinjer for samordnet bolig-, areal- og transportplanlegging. I h\u00f8ringsbrevet vises det i liten grad til hvilke endringer som er gjort, med unntak av at det vises til retningslinjene pkt. 3.5 om at bygging p\u00e5 myr b\u00f8r unng\u00e5s. Bystyredirekt\u00f8ren vurderer at forslaget er av prinsipiell karakter og vil inneb\u00e6re politiske avveininger. Det anbefales at bystyret avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 12. juni 2024. 7. H\u00f8ring - Fellesprosjektet Arna - Stanghelle (FAS) omr\u00e5det S\u00f8rfjorden - s\u00f8knad om tillatelse etter forurensingsloven for anleggsarbeid Statsforvalteren har sendt p\u00e5 h\u00f8ring s\u00f8knad fra Fellesprosjektet Arna - Stanghelle (FAS) om tillatelse etter forurensingsloven for anleggsarbeid i omr\u00e5det S\u00f8rfjorden. De forberedende arbeidene gjelder etablering av de tre sjaktene for nedf\u00f8ring av overskuddsmasser til sj\u00f8deponi (Fossneset/Gamle Fossen, Langhelleneset og Naustvika) herunder undervannsprenging og rensing av tunnelvatn. Anleggsarbeidet for Fellesprosjektet Arna \u2013 Stanghelle (FAS) er delt inn i to hovedfaser: \u2022 Forberedende arbeid (oppstart 2024 \u2013 f\u00f8rste halv\u00e5r 2026) 4 \u2022 Hovedprosjekt (forventet avsluttet 2034) Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 10.mai 2024. 8. H\u00f8ring - Fellesprosjektet Arna - Stanghelle (FAS) omr\u00e5det Vest - s\u00f8knad om tillatelse etter forurensingsloven for anleggsarbeid Statsforvalteren har sendt p\u00e5 h\u00f8ring s\u00f8knad fra Fellesprosjektet Arna - Stanghelle (FAS) om tillatelse etter forurensingsloven for anleggsarbeid i omr\u00e5det Vest, som er fra Trengereid til og med Gaup\u00e5s i Bergen kommune. De forberedende arbeidene gjelder etablering av riggomr\u00e5det p\u00e5 Espeland nord med drift av knuseverk og mellomlager for bunnrenskmasser. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 10.mai 2024 Forslag til vedtak: 1. Byr\u00e5det avgir eventuelt h\u00f8ringssvar til \u00abH\u00f8ring av forslag til forskrift om Digital gravferdsmelding og forskriftsendring om periodisering av festeinntekter\u00bb p\u00e5 vegne av Bergen kommune 2. Byr\u00e5det avgir eventuelt h\u00f8ringssvar til \u00abH\u00f8ring - endringer i \u00f8konomiforskrift til privatskolelova ved innf\u00f8ring av ny tilskuddsmodell for private grunnskoler\u00bb p\u00e5 vegne av Bergen kommune. 3. Byr\u00e5det avgir eventuelt h\u00f8ringssvar til \u00abH\u00f8ring- endringer i prioriteringsforskriften mv.\u00bb p\u00e5 vegne av Bergen kommune. 4. Byr\u00e5det avgir eventuelt h\u00f8ringssvar til \u00abH\u00f8ring - Revisjon av Aktivitetsh\u00e5ndboken, kapittel om fysisk aktivitet ved diabetes type 2\u00bb p\u00e5 vegne av Bergen kommune. 5. Byr\u00e5det avgir eventuelt h\u00f8ringssvar til \u00abH\u00f8ring - Invitasjon til \u00e5 gi h\u00f8ringsinnspill p\u00e5 nasjonale kostr\u00e5d\u00bb p\u00e5 vegne av Bergen kommune. 6. Utvalg for milj\u00f8 og byutvikling innstiller til bystyret som avgir h\u00f8ringssvar til \u00abH\u00f8ring \u2013 forslag til nye statlige planretningslinjer for arealbruk og mobilitet\u00bb p\u00e5 vegne av Bergen kommune. 7. Byr\u00e5det avgir eventuelt h\u00f8ringssvar til \u00abH\u00f8ring - Fellesprosjektet Arna - Stanghelle (FAS) omr\u00e5det S\u00f8rfjorden - s\u00f8knad om tillatelse etter forurensingsloven for anleggsarbeid p\u00e5 vegne av Bergen kommune. 8. Byr\u00e5det avgir eventuelt h\u00f8ringssvar til \u00abH\u00f8ring - Fellesprosjektet Arna - Stanghelle (FAS) omr\u00e5det Vest - s\u00f8knad om tillatelse etter forurensingsloven for anleggsarbeid\u00bb p\u00e5 vegne av Bergen kommune 5 Dato: 4. april 2024 \u00d8ivind Hauge St\u00f8le - Fagleder Anette H. Drabl\u00f8s - F\u00f8rstekonsulent Dokumentet er godkjent elektronisk. Vedlegg: H\u00f8ringsbrev 6 "
}