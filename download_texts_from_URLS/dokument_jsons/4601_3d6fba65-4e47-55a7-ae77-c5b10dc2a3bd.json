{
  "dokument_id": "3d6fba65-4e47-55a7-ae77-c5b10dc2a3bd",
  "doc_type": "case_attachment",
  "kommune": 4601,
  "tittel": "Trafikkvurdering datert 15.12.2023",
  "url": "https://bergen.kommune.no/politikere-utvalg/api/fil/bk360/10626574/Trafikkvurdering-datert-15-12-2023",
  "tekst": "Notat Fra: Sivilingeni\u00f8r Helge Hopen AS Til: Ef En AS v/ Inge Olav Sk\u00e5den Dato: 15.12.2023 Tema: Trafikkvurdering Eidsv\u00e5gveien 115 ____________________________________________________________ Bakgrunn I forbindelse med s\u00f8knad om bruksendring fra kontor til offentlig tjenesteyting for deler av eiendommen Eidsv\u00e5gveien 115, \u00f8nsker tiltakshaver Ef En AS en vurdering av forventet endring i trafikkskapning til eiendommen som f\u00f8lge av bruksendringen. For nytt arealform\u00e5l (tjenesteyting) skal det legges til grunn regneeksempel med planlagt leieforhold (Eidsv\u00e5g dagsenter). Sivilingeni\u00f8r Helge Hopen er engasjert av Ef En AS til \u00e5 utarbeide trafikkvurderingen. Lokalisering av eiendommen Eiendommen er lokalisert i Eidsv\u00e5gveien, med avkj\u00f8rsel ca. 200 meter fra hovedkrysset med E39 i Eidsv\u00e5g. Trafikkmengden langs Eidsv\u00e5gveien inn mot E39 er ca. 3.600 \u00c5DT. Figur 1. Oversiktskart som viser lokaliseringen av Eidsv\u00e5gveien 115. Sivilingeni\u00f8r Helge Hopen AS Telefon : 91 55 33 90 E-post: helge.hopen@bergen.online.no \u00d8yjordslien 26, 5038 Bergen Org.nr.: 988 387 029 MVA 1 Grunnlag for trafikkberegning Det er gjennomf\u00f8rt en trafikkberegning av to alternativer for arealutnyttelse: Alternativ 0, gjeldende regulering (kontor) Alternativ 1, oms\u00f8kt regulering (tjenesteyting), med utleie til Eidsv\u00e5g dagsenter Beregningene av trafikkskapning gjelder de oms\u00f8kte 3 etasjene som i dag er regulert til kontorform\u00e5l, og der det s\u00f8kes om bruksendring for \u00e5 leie disse etasjene ut til Eidsv\u00e5g dagsenter. Andre etasje har godkjent bruk som kontor og s\u00f8kes ikke bruksendret. N\u00e5r det gjelder Alternativ 0, er eiendommen i dag godkjent for bruk til kontorform\u00e5l i de aktuelle etasjene som dagsenteret skal leie. Det er etablert 27 parkeringsplasser i bygget som er aktuelt for bruk til kontorlokalene i alternativ 0. N\u00e5r det gjelder Alternativ 1, er aktuell leietager Eidsv\u00e5g dagsenter som i dag holder til like i n\u00e6rheten, ved Eidsv\u00e5g fabrikker. Eidsv\u00e5g dagsenter gir et tilbud for personer med utviklingshemming ved \u00e5 bringe mennesker ut av sosial isolasjon, gi mulighet for \u00e5 bygge sosiale nettverk - og for \u00e5 gi den enkelte en tilv\u00e6relse preget av meningsfullt innhold i hverdagen. Dette realiseres gjennom varierte aktiviteter p\u00e5 dagsenteret tilpasset den enkelte brukers interesser og behov \u2013 herunder formingsaktiviteter, fysisk aktivitet, kreativ utfoldelse og produksjon av varer og tjenester. Basert p\u00e5 opplysninger fra tiltakshaver vil dagsenteret kunne ha opp til 51 ansatte og 50 brukere (35 ansatte og 42 brukere i dag). Transportm\u00f8nsteret for senteret er organisert slik at brukerne hentes om morgenen og kj\u00f8res hjem om ettermiddagen. Til dette brukes dagsenterets egne minibusser (4 stk.), samt supplering med personbiler enkelte dager etter behov. Transportomfanget varierer fra dag til dag, og kan p\u00e5 enkeltdager omfatte opp mot 4 minibusser og 6-8 personbiler, men normalen er bruk av senterets egne 4 busser + 1 personbil, dvs. 5 biler totalt. Som gjennomsnitt, er det lagt til grunn 7 biler pr. dag (4 minibusser + 3 personbiler). Dagsenteret vil ha opptil 3 disponible parkeringsplasser p\u00e5 eiendommen. Det er ikke parkeringsmuligheter for ansatte p\u00e5 omr\u00e5det og det er derfor lagt opp til at disse i hovedsak vil nyttiggj\u00f8re seg offentlig transport. Trafikkberegning Alternativ 0 Det er forutsatt bruk av alle de tilgjengelige p-plassene til utleier av kontorlokalene (27 p- plasser, fordelt med 20 plasser til ansatte og 7 bes\u00f8ksparkeringsplasser). For Alternativ 0, er det lagt til grunn en forventet trafikkskapning p\u00e5 2,0 YDT (yrkesd\u00f8gntrafikk) pr. parkeringsplass for ansatte, og 4,0 YDT pr. bes\u00f8ksparkeringsplass. P\u00e5 grunn av relativt lav parkeringsdekning for ansatte, er det regnet med at 15% av de ansatte blir transportert/hentet (skyss, kiss&ride), og 5% l\u00f8ser transporten med privat parkering / fremmedparkering i n\u00e6romr\u00e5det. 2 Dette betyr at i et regneeksempel med ca. 100 arbeidsplasser, vil reisemiddelfordelingen v\u00e6re som f\u00f8lger: 20% bilf\u00f8rer (parkering p\u00e5 eiendommen) 15% skyss/K&R 5% privat parkering / fremmedparkering 60% kollektiv, sykkel, gange og samkj\u00f8ring/passasjer Dette vurderes som en realistisk reisemiddelfordeling gitt den tilbudte parkeringskapasiteten (parkering for 1 av 5 ansatte). Dette gir f\u00f8lgende forventede trafikkskapning i Alternativ 0: Tabell 1. Beregnet trafikkskapning (YDT) for alternativ 0. Parkeringsform\u00e5l P-plasser/andel YDT Ansatteplasser 20 40 Bes\u00f8ksplasser 7 28 Privat parkering 5% 10 Skyss/K&R 15 % 30 Annen transport 4 SUM 112 Annen transport er varelevering og servicetransport/mindre leveringer, h\u00e5ndverkere etc. Alternativ 1 I Alternativ 1 er det lagt inn brukertransport morgen og ettermiddag, basert p\u00e5 gjennomsnittlig 7 kj\u00f8ret\u00f8y i bruk. N\u00e5r det gjelder transport av ansatte, er det lagt til grunn f\u00f8lgende reisemiddelfordeling: 10% privat parkering / fremmedparkering 20% skyss/K&R 70% kollektiv, sykkel, gange og samkj\u00f8ring/passasjer Dette vurderes ogs\u00e5 som en realistisk reisemiddelfordeling gitt det tilbudte parkeringskapasiteten (ingen parkering for ansatte). Dette gir f\u00f8lgende forventede trafikkskapning i Alternativ 1: Tabell 2. Beregnet trafikkskapning (YDT) for alternativ 1. Transportbehov Biler/andel YDT Inntransport brukere (7 biler) 14 Uttransport brukere (7 biler) 14 Privat parkering 10 % 10 Skyss/K&R 20 % 20 Annen transport 4 Sum 63 Annen transport er varelevering og servicetransport/mindre leveringer, h\u00e5ndverkere etc. 3 Konklusjon Basert p\u00e5 gitte arealforutsetninger for bruk av arealene til kontor i Alternativ 0 og utleie til Eidsv\u00e5g dagsenter i Alternativ 1, er trafikkskapningen beregne som f\u00f8lger: Alternativ 0, kontorform\u00e5l: 112 YDT Alternativ 1, offentlig tjenesteyting (Eidsv\u00e5g dagsenter): 63 YDT Beregningene er basert p\u00e5 en vurdering av sannsynlig reisemiddelvalg for ansatte gitt den parkeringskapasiteten som er aktuell \u00e5 tilby leietagerne i de to alternativene: Alternativ 0: 27 p-plasser Alternativ 1: 3 p-plasser Trafikkberegningene viser at Alternativ 0, kontorform\u00e5l vil skape nesten dobbelt s\u00e5 mye biltrafikk som Alternativ 1 (dagsenter) med disse parkeringsforutsetningene. I teorien kan man si at det i Alternativ 1 vil v\u00e6re 24 \u00abledige\u00bb parkeringsplasser p\u00e5 eiendommen til bruk for andre leietagere, som eventuelt m\u00e5 legges til forventet trafikkskapning i Alternativ 1 for \u00e5 f\u00e5 en reell sammenligning med Alternativ 0. Det er usikkert i s\u00e5 fall hvilken bruk disse parkeringsplassene vil ha. Legger vi som regneeksempel til grunn 2,0 i YDT pr. plass og 100% utnyttelse, vil dette inneb\u00e6re et tillegg p\u00e5 48 YDT. I sum vil Alternativ 1 med dette skape en biltrafikk p\u00e5 111 YDT, dvs. omtrent det samme som i Alternativ 0. Samlet vurdert vil hovedkonklusjonen v\u00e6re at bruksendringen uansett ikke forventes \u00e5 skape mer biltrafikk til/fra eiendommen er dagens godkjente bruk til kontorform\u00e5l. Mest sannsynlig vil det bli lavere trafikkskapning med dagsenteret, men i hvor stor grad trafikken vil v\u00e6re lavere er avhengig av bruken av de disponible parkeringsplassene i bygget i de to alternativene. 4 "
}