{
  "dokument_id": "f6087fcc-bf30-55e7-8520-bb4049300ec9",
  "doc_type": "case_attachment",
  "kommune": 4601,
  "tittel": "Innstilling-vedtak-Statusmelding-for-sykehjem-behandlingssentre-og-kommunal-allmennmedisinsk-sengepost-2023",
  "url": "https://bergen.kommune.no/politikere-utvalg/api/fil/bk360/11087852/Innstilling-vedtak-Statusmelding-for-sykehjem-behandlingssentre-og-kommunal-allmennmedisinsk-sengepost-2023",
  "tekst": "Statusmelding for sykehjem, behandlingssentre og kommunal allmennmedisinsk sengepost 2023 Utvalg for helse og sosial behandlet saken i m\u00f8tet 21.08.2024 sak 93/24 og avga f\u00f8lgende innstilling: 1. Bystyret tar Statusmelding for sykehjem, behandlingssentre og allmennmedisinsk sengepost 2023 til orientering. 2. Bystyret ber om at f\u00f8lgende inkluderes i neste statusmelding for sykehjem, behandlingssenter og kommunal allmennmedisinsk sengepost: Hvordan h\u00f8rselsutfordringer og synsutfordringer (sansetap) blir ivaretatt for beboere p\u00e5 sykehjem, behandlingssentre og den kommunale allmennmedisinske sengeposten. Merknad 1 Bystyret ber byr\u00e5det beskrive behovet for flere sykehjemsplasser i Bergen b\u00e5de n\u00e5 og i fremtiden mer utfyllende i fremtidige statusmeldinger. Merknad 2 Bystyret ber byr\u00e5det sikre at arbeidet med ern\u00e6ring l\u00f8ftes tydeligere frem i fremtidige statusmeldinger Merknad 3 Bystyret ber byr\u00e5det beskrive mer hvordan kommunale og ideelle sykehjem samarbeider og hvordan samarbeidet med ideelle sykehjem er opp mot kommunen Utvalg for helse og sosials behandling F\u00f8lgende representanter tok ordet: Jeron Joseph (A) Forslag fremsatt i utvalget: Diane A. Berbain (SV) fremsatte p\u00e5 vegne av SV f\u00f8lgende tilleggsforslag i 6 punkter: 1. Bystyret er bekymret for den lave bemanningen i det psykiske helseteamet. Bystyret savner ogs\u00e5 st\u00f8rre satsing p\u00e5 det psykiske helsefeltet p\u00e5 sykehjem, og ber byr\u00e5det om \u00e5 arbeide for at psykisk helseteam blir en innarbeidet del av helsetilbudet p\u00e5 alle sykehjem. 2. Bystyret har i statusmeldingen for 2019 bedt byr\u00e5det om \u00e5 redegj\u00f8re i utfyllende grad for arbeidet innenfor psykisk helse, hvordan psykologstillingene brukes i tjenestene, innhold i Demensomsorgens ABC og de spesialtilpassede avdelinger for personer med alvorlige demensdiagnoser kombinert med atferdsutfordringer i neste statusrapporter. Med dette ville bystyret vite om hvor godt disse tilbudene fungerer for dem som mottar dem. Bystyret kan ikke lese noe utfyllende informasjon om det og ber om \u00e5 f\u00e5 den levert mot bystyret, samt til neste statusmeldinger. 3. Viser til bystyrevedtak 48/21, hvor det ble bedt om at \u00abarbeidet med eldres ern\u00e6ring, inkludert m\u00e5l, resultater og avvik, beskrives i fremtidige statusrapporter for sykehjem og for hjemmebaserte tjenester\u00bb. Bystyret kan ikke se at dette har blitt fulgt opp i rapporten som foreligger, og ber byr\u00e5det om \u00e5 komme tilbake med en tilfredsstillende oppf\u00f8lging av vedtaket. 4. God tannhelse er viktig ogs\u00e5 for den \u00f8vrige helsen. Bystyret ber byr\u00e5det s\u00f8rge for at sykehjemmene har god kunnskap og gode rutiner for munnstell. Byr\u00e5det bes om \u00e5 rapportere p\u00e5 sykehjemmenes arbeid med munnhelse og tannhelse i fremtidige statusrapporter. 5. P\u00e5 tross av ansettelsen av servicemedarbeidere trengs det flere midler til \u00f8kt grunnbemanning. 6. Brukerunders\u00f8kelser kan belyse b\u00e5de positive og negative forhold p\u00e5 sykehjemmene. Bystyret understreker at disse unders\u00f8kelsene ikke n\u00f8dvendigvis gir det fulle og hele bilde av hvordan sykehjemmene kan utvikles i fremtiden. Christian Haugen (FrP) fremsatte p\u00e5 vegne av Eldrer\u00e5det f\u00f8lgende tilleggsforslag: Bystyret meiner statusmeldinga i hovudsak gjev eit realistisk bilete av situasjonen. Bystyret saknar ei n\u00e6rare beskriving av f\u00f8lgjande punkt: 1. Behovet for sjukeheimsplassar. 2. Korleis l\u00f8ysa dette dilemmaet: P\u00e5 eine sida sterk vekst i talet p\u00e5 eldre, og p\u00e5 den andre stadig f\u00e6rre yrkesaktive. 3. Statusmeldinga tek for lett p\u00e5 den samla ern\u00e6ringssituasjonen. 4. Rolla til brukarr\u00e5da er uavklara. 5. Samarbeidet kommunale og private/ideelle institusjonar Christian Haugen (FrP) fremsatte p\u00e5 vegne av Kommunalt r\u00e5d for personer med funksjonsnedsettelse f\u00f8lgende tilleggsforslag: Bystyret ber om at f\u00f8lgende inkluderes i neste statusmelding for sykehjem, behandlingssenter og kommunal allmennmedisinsk sengepost: 1. Bedre beskrivelse av metodebruk og hvilke tall % er regnet ut fra 2. En vurdering av om heltidskulturen har hatt en positiv p\u00e5virkning p\u00e5 bemanningen og om den ivaretar mulighetene for deltidsarbeid for personer som trenger det i forhold til f.eks. funksjonsnedsettelse. 3. Hvordan h\u00f8rselsutfordringer og synsutfordringer (sansetap) blir ivaretatt for beboere p\u00e5 sykehjem, behandlingssentre og den kommunale allmennmedisinske sengeposten. Merknader fremsatt i utvalget: Christian Haugen (FrP) fremsatte p\u00e5 vegne av H, FrP, INP, BL og PP f\u00f8lgende merknader: Merknad 1 Bystyret ber byr\u00e5det beskrive behovet for flere sykehjemsplasser i Bergen b\u00e5de n\u00e5 og i fremtiden mer utfyllende i fremtidige statusmeldinger. 2 Merknad 2 Bystyret ber byr\u00e5det sikre at arbeidet med ern\u00e6ring l\u00f8ftes tydeligere frem i fremtidige statusmeldinger Merknad 3 Bystyret ber byr\u00e5det beskrive mer hvordan kommunale og ideelle sykehjem samarbeider og hvordan samarbeidet med ideelle sykehjem er opp mot kommunen. Jeron Joseph (A) fremsatte p\u00e5 vegne av A f\u00f8lgende merknad: Bystyret viser til den gledelige \u00f8kningen i gjennomsnittlig stillingsprosent og antall ansatte i heltidsstillinger. Arbeidet med heltidskultur gir bedre kvalitet i tjenestene og er positivt for brukere, medarbeidere og for kommunen som arbeidsgiver. Heltidspolitikk og godt partssamarbeid er avgj\u00f8rende for \u00e5 ta vare p\u00e5 viktige yrkesgrupper i m\u00f8te med mangelen p\u00e5 helsepersonell. Bystyret ber byr\u00e5det videref\u00f8re arbeidet med heltidskultur i Bergen kommune. Votering: Innstillingen ble tiltr\u00e5dt enstemmig. Tilleggsforslag punkt 1-6 fra SV, fremsatt av Diane A. Berbain (SV) fikk 3 stemmer (SV, R). Tilleggsforslag punkt 1 fra Eldrer\u00e5det, fremsatt av Christian Haugen (FrP) fikk 1 stemme (R). Tilleggsforslag punkt 2 fra Eldrer\u00e5det, fremsatt av Christian Haugen (FrP) fikk 4 stemmer (A, R). Tilleggsforslag punkt 3 fra Eldrer\u00e5det, fremsatt av Christian Haugen (FrP) fikk 3 stemmer (SV, R). Tilleggsforslag punkt 4 fra Eldrer\u00e5det, fremsatt av Christian Haugen (FrP) fikk 6 stemmer (A, SV, R). Tilleggsforslag punkt 5 fra Eldrer\u00e5det, fremsatt av Christian Haugen (FrP) fikk 3 stemmer (A). Tilleggsforslag punkt 1 fra Kommunalt r\u00e5d for personer med funksjonsnedsettelse, fremsatt av Christian Haugen (FrP) fikk 8 stemmer (A, SV, MDG, R, KrF). Tilleggsforslag punkt 2 fra Kommunalt r\u00e5d for personer med funksjonsnedsettelse, fremsatt av Christian Haugen (FrP) fikk 1 stemme (KrF). Tilleggsforslag punkt 3 fra Kommunalt r\u00e5d for personer med funksjonsnedsettelse, fremsatt av Christian Haugen (FrP) ble tiltr\u00e5dt enstemmig. Merknad 1-3 fra H, FrP, INP, BL og PP, fremsatt av Christian Haugen (FrP) ble tiltr\u00e5dt med 10 stemmer (H, FrP, BL, INP, KrF, PP). Merknad fra A, fremsatt av Jeron Joseph (A) fikk 7 stemmer (A, SV, MDG, R). Byr\u00e5det behandlet saken i m\u00f8tet 08.08.2024 sak 223/24 Byr\u00e5det innstiller til bystyret \u00e5 fatte f\u00f8lgende vedtak: Bystyret tar Statusmelding for sykehjem, behandlingssentre og allmennmedisinsk sengepost 2023 til orientering. 3 "
}