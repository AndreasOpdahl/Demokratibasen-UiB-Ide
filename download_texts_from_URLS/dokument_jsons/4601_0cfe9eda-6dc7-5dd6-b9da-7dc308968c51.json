{
  "dokument_id": "0cfe9eda-6dc7-5dd6-b9da-7dc308968c51",
  "doc_type": "case_attachment",
  "kommune": 4601,
  "tittel": "Fagnotat datert 03.01.2024",
  "url": "https://bergen.kommune.no/politikere-utvalg/api/fil/bk360/9645092/Fagnotat-datert-03-01-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2023/17628-3 (Arbeidssted) Saksbehandler: Yngve L\u00f8tvedt Dato: 03.01.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: Gnr 136 bnr 184. Ingen adresse. Klage over tillatelse til nytt vann og avl\u00f8psanlegg Klager er nabo gnr 136 bnr 470 representert ved A/STAB AS. Klagen er Hvem klager? mottatt 29.11.2023. Tiltakshaver er Statens Vegvesen. S\u00f8knaden gjelder VA-anlegg for deler av nytt Sotrasamband best\u00e5ende av 500 meter med omlegging av eksisterende anlegg og 400 meter med nytt VA-anlegg. VA-anlegg best\u00e5ende av vannledninger 150-250 mm, spillvannledninger 150-200 mm og overvannsledninger 300-500 mm. Tiltaket \u2022 Opparbeiding av lekeplass under gangbro, \u2022 Oppf\u00f8ring av gangbro \u2022 Oppf\u00f8ring av t\u00f8rrsteinsmur \u2022 Oppf\u00f8ring av st\u00f8ttemur i betong \u2022 Oppf\u00f8ring av t\u00f8rrsteinsmur \u2022 Oppf\u00f8ring av t\u00f8rrsteinsmur \u2022 Opparbeiding av lekeplass. Det er videre s\u00f8kt om dispensasjoner fra reguleringsplan 62990000. Vedtaket Det er i vedtak datert 09.11.2023 gitt tillatelse til s\u00f8knaden. KPA 2018 viser eiendommen som \u00d8vrig Byggesone og den ligger innenfor hensynssonene R\u00f8d Veist\u00f8y, gul flyst\u00f8y og gul luftkvalitet. Eiendommen omfattes av reguleringsplan ID 62990000, Laksev\u00e5g, gnr 124 bnr 472 m.fl. Planstatus Rv. 555 Sotrasambandet, parsell Fjell kommunegrense - Storavatnet. ikrafttredelsesdato 21.09.2016 med endring datert 02.12.2021 og er regulert til samferdselsform\u00e5l og lek. Klager anf\u00f8rer at det m\u00e5 stilles vilk\u00e5r om oppdimensjonering av Klagegrunner vannledning som ivaretar klagers framtidige behov. Behov for ytterligere Det er ikke behov for ytterligere saksbehandling ved eventuell omgj\u00f8ring. saksbehandling ved eventuell omgj\u00f8ring Anbefalt vedtak Avslagsvedtak datert 09.11.2023 opprettholdes. Klage tas ikke til f\u00f8lge. Med hilsen Plan- og bygningsetaten Tarje Wanvik Etatsdirekt\u00f8r Ulf S\u00e6terdal Avdelingsleder Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Flere detaljer om hva s\u00f8knaden omfatter: \u2022 VA-anlegg for deler av nytt Sotrasamband best\u00e5ende av 500 meter med omlegging av eksisterende anlegg og 400 meter med nytt VA-anlegg. Va-anlegg best\u00e5ende av vannledninger 150-250mm, spillvannledninger 150-200mm og overvannsledninger 300-500mm. \u2022 Opparbeiding av lekeplass under gangbro, som angitt i landskapsplan datert 25.08.2023. \u2022 Oppf\u00f8ring av gangbro (K309) med total lengde 67,85 meter og bredde 6,2 meter. \u2022 Oppf\u00f8ring av t\u00f8rrsteinsmur (K954), med total lengde 10 meter og maksimal h\u00f8yde 2,6 meter \u2022 Oppf\u00f8ring av st\u00f8ttemur i betong (K955), total lengde 110 meter og maksimal total h\u00f8yde 6,3 m. \u2022 Oppf\u00f8ring av t\u00f8rrsteinsmur (K956), total lengde 17,5 meter og maksimal h\u00f8yde 5,45 meter. \u2022 Oppf\u00f8ring av t\u00f8rrsteinsmur (K957), total lengde 42 meter, maksimal h\u00f8yde 3,2 meter. \u2022 Opparbeiding av lekeplass som angitt i mottatt Landskapsplan datert 25.08.2023, areal ca 700m2. Det er s\u00f8kt om dispensasjon fra reguleringsplan 62990000 for f\u00f8lgende forhold: - For forlengelse av gangbro utover regulert bro (K309). - For utvidelse av omr\u00e5de til form\u00e5l LEK under forlenget bro innenfor byggegrense mot kommunal vei. - For etablering av st\u00f8ttemur K956 i omr\u00e5de avsatt til o_SVG (annen veigrunn gr\u00f8nt) innenfor byggegrense mot vei. - For endret plassering av fortau o_SF9. 1.2. Opplysninger av vesentlig betydning for behandling av klagen Ansvarlig s\u00f8ker opplyser at det er foretatt nabovarsling i samsvar pbl \u00a7 21-3. Det er mottatt merknad fra gnr 136 bnr 271 (Camilla V\u00e5gen Storli), gnr 136 bnr 114 (Lotte Wilhelmsen Silnes), gnr 136 bnr 274 (Irmelin Rubach Kj\u00e6rland) og gnr 136 bnr 470 (Janaveien AS). Merknaden fra gnr 136 bnr 271, gnr 136 bnr 274 og gnr 136 bnr 114 g\u00e5r i hovedsak p\u00e5 f\u00f8lgende: Vei over Janahaugen fra nr. 7 gnr 136 bnr 114 er markert som kommunal vei. Dette er en privateid vei i Janahaugen velforening og bruk av denne m\u00e5 godkjennes av eier. I merknad fra gnr 136 bnr 470 er f\u00f8lgende angitt: Grunneier er n\u00e6rmeste nabo til feltene 4 og 5 i figuren under, hvor felt 5 ogs\u00e5 strekker seg inn p\u00e5 gnr 136 bnr 470. Grunneier har hatt en god dialog med Statens Vegvesen helt fra tidlig i grunnervervsprosessen. Statens Vegvesen forsikret da om god samordning ogs\u00e5 i den videre prosessen. Omlegging av offentlige ledningsanlegg m\u00e5 koordineres med grunneier f\u00f8r oppstart for \u00e5 unng\u00e5 un\u00f8dige runder med grunnarbeid ved legging av r\u00f8rtraseer. Tiltakshaver har ogs\u00e5 en bekymring i forhold til fyllingsfoten til veien som skal etableres n\u00e6r gnr 136 bnr 470. Slik fyllingsfoten er skissert vil den avskj\u00e6re dagens avrenningsm\u00f8nster og det vil oppst\u00e5 st\u00f8rre vannoppsamling langs terrenget. Det er kritisk for n\u00e6ringsvirksomheten p\u00e5 nabotomt at det sikres tilkomst til dette anlegget b\u00e5de under og etter anleggsperioden. S\u00f8ker har kommentert merknadene som f\u00f8lger: Veien ved eiendom Janahaugen 22 var markert som \u00abeksisterende kommunal vei\u00bb. Det ble presisert i nabomerknad at dette er en privat vei. Koordinering av omlegging av offentlige ledningsanlegg med eier av gnr 136 bnr 470 kan ikke tas til f\u00f8lge, da ledningsanlegget er s\u00e5 \u00e5 si ferdig prosjektert og det er ikke rom for \u00e5 justere. Langs hele fyllingsfoten er det planlagt gr\u00f8ft f\u00f8r tilpasning til eksisterende niv\u00e5. Ca. midt p\u00e5 denne gr\u00f8ften er det planlagt et inntak for \u00e5 drenere vannet fra eiendommen og omkringliggende areal. Inntaket og ledningen kan sees p\u00e5 situasjonskart VA. Tiltaket skal derfor ikke bidra til vannoppsamling eller endrer dagens Saksnummer KLAGE-2023/17628 Side 2 av 5 overvannsituasjon p\u00e5 eiendommen. Ansvarlig s\u00f8ker ser viktigheten av \u00e5 opprettholde tilkomsten til n\u00e6ringseiendommen i anleggsperioden. N\u00e5r det gjelder kommentar ang\u00e5ende grunnervervsavtale, s\u00e5 vil dette v\u00e6re en privatrettslig sak mellom grunneier og Statens vegvesen, og vil derfor ikke bli ytterligere kommentert i s\u00f8knaden. Tiltakshaver ser fordeler med koordinering av ledningsanlegg for tilgrensende eiendommer, men det antas at dette forholdet eventuelt m\u00e5 l\u00f8ses privatrettslig eller gjennom p\u00e5legg fra Bergen Vann. S\u00f8knaden er sendt Statsforvalteren og Fylkeskommunen for uttalelse, men det er ikke mottatt noen tilbakemelding. 2. Om klagen Klager anf\u00f8rer at vedtaket m\u00e5 omgj\u00f8res, herunder at det m\u00e5 stilles ytterligere vilk\u00e5r. Klager viser til sine nabomerknader og avholdt dialogm\u00f8te mellom klager og tiltakshaver der det ble opplyst at merknader skulle ivaretas, blant annet framtidig behov og videre fyllingsfotens plassering og avrenning, se vedlegg. Klager viser til at vedtaket ikke har tatt hensyn til behovet for oppdimensjonering. Vedtaket stiller videre ingen krav til eksplisitt overvannsh\u00e5ndtering fra klagers tomt. Kommunen viser til at det vil v\u00e6re en fordel med koordinering av ledningsnettet, men at forholdet eventuelt \u00abm\u00e5 l\u00f8ses privatrettslig eller gjennom p\u00e5legg fra Bergen Vann\u00bb. Klager viser ogs\u00e5 til \u00e5 ha fremforhandlet en utbyggingsavtale med kommunen i tilknytning til realiseringen av tomten, se vedlegg. Utbyggingsavtalen ble signert av klager 16.08.2022, og har v\u00e6rt ute til offentlig ettersyn jf. pbl \u00a7 17-4. Utbyggingen p\u00e5 klagers tomt vil medf\u00f8re et konkret behov for \u00e5 \u00f8ke dimensjonene p\u00e5 det planlagte VA-anlegget. Det vil v\u00e6re behov for at diameter p\u00e5 vannledninger \u00f8kes til 150 mm, og at diameter p\u00e5 spillvannsledninger \u00f8kes til 200 mm. Det vil ogs\u00e5 v\u00e6re behov for eksplisitt overvannsh\u00e5ndtering fra tomten \u2013 noe som ikke er ivaretatt i dagens vedtak. Klagers utbyggingsplaner er i tr\u00e5d med gjeldende arealplan, og kommunen vil p\u00e5 tidspunkt for realisering av utbygging p\u00e5 tomten m\u00e5tte ta stilling til vann- og avl\u00f8pskapasiteten, samt hvordan overvann skal ledes vekk fra tomten. \u00c5 gj\u00f8re de n\u00f8dvendige oppdimensjoneringer n\u00e5r det n\u00e5 skal etableres et helt nytt anlegg, vil v\u00e6re betydelig mindre kostnadskrevende, milj\u00f8krevende og mer samfunns\u00f8konomisk enn \u00e5 m\u00e5tte grave opp igjen gr\u00f8fter og bytte ut r\u00f8r om noen f\u00e5 \u00e5r. Det vises til pbl \u00a7 1-1. Klager anf\u00f8rer at kravene i pbl \u00a7\u00a7 27-1 og 27-2 ogs\u00e5 inneb\u00e6rer at tilstrekkelig kapasitet foreligger. Vedtaket vil medf\u00f8re et \u00e5penbart urimelig resultat for klager. Det foreligger derfor feil ved kommunens vedtak, som derfor m\u00e5 omgj\u00f8res jf. fvl \u00a7 33, og suppleres med n\u00f8dvendige vilk\u00e5r. Vilk\u00e5rene m\u00e5 omfatte n\u00f8dvendig oppdimensjonering av VA- anlegg og h\u00e5ndtering av overvann fra klagers eiendom, i tr\u00e5d med det konkrete behovet som er gjort rede for i innev\u00e6rende klage med vedlegg. Det er ogs\u00e5 vesentlig for klager at dagens oljeutskiller, vann- og avl\u00f8psh\u00e5ndtering sikres funksjon under hele anleggsfasen. Dersom dette ikke er mulig m\u00e5 tiltakshaver \u2013 i samr\u00e5d med klager \u2013 etablere alternative tilfredsstillende l\u00f8sninger slik at funksjonene blir ivaretatt under hele anleggsfasen. Det vises til klagen i sin helhet. 3. V\u00e5r vurdering 3.1 Vilk\u00e5r knyttet til dimensjonering av VA- anlegg. Pbl \u00a7\u00a7 27-1 og 27-2. Klager anf\u00f8rer at det m\u00e5 stilles vilk\u00e5r om oppdimensjonering av r\u00f8r. Saksnummer KLAGE-2023/17628 Side 3 av 5 Pbl \u00a7 27-1 har tilsvarende krav som \u00a7 27-2 og refereres ikke. Det f\u00f8lger av pbl \u00a7 27-2 at; \u00abBygning m\u00e5 ikke f\u00f8res opp eller tas i bruk til opphold for mennesker eller dyr med mindre det er forsvarlig adgang til hygienisk betryggende og tilstrekkelig drikkevann, samt slokkevann. Det samme gjelder opprettelse eller endring av eiendom for slik bebyggelse. Rettighet til \u00e5 f\u00f8re vannledning over annens grunn, alternativt til \u00e5 knytte seg til felles ledningsnett, skal v\u00e6re sikret ved tinglyst dokument eller p\u00e5 annen m\u00e5te som kommunen godtar som tilfredsstillende.\u00bb Vi viser til at bestemmelsene stiller krav i forhold til tiltaket som skal oppf\u00f8res p\u00e5 tomten. Den stiller derimot ikke krav til framtidig behov p\u00e5 naboeiendommene. Vi kan ikke se at kostnadshensyn, milj\u00f8forhold eller samfunnshensyn i seg selv gir grunnlag for at kan stilles krav til framtidig oppdimensjonering til fordel for naboeiendommers behov. Det er s\u00e5ledes ikke hjemmel for \u00e5 kreve at s\u00f8ker tilrettelegger for de eventuelle framtidige behovene som naboeiendommer skulle \u00f8nske. Det f\u00f8lger av pbl \u00a7 21-6 at; \u00abMed mindre annet f\u00f8lger av loven her, skal bygningsmyndighetene ikke ta stilling til privatrettslige forhold ved behandling av s\u00f8knad om tillatelse. En s\u00f8knad skal avvises dersom det fremst\u00e5r som \u00e5penbart for bygningsmyndighetene at tiltakshaver ikke har de privatrettslige rettigheter s\u00f8knaden forutsetter. Dette gjelder likevel ikke n\u00e5r det er reist sak for jordskifteretten om det privatrettslige forholdet. Tillatelse etter denne lov inneb\u00e6rer ingen avgj\u00f8relse av privatrettslige forhold. Kommunen kan fastsette frist for supplering av s\u00f8knaden. Forvaltningsloven kapittel VI om klage og omgj\u00f8ring gjelder ikke for bygningsmyndighetenes avgj\u00f8relser om ikke \u00e5 ta stilling til privatrettslige forhold.\u00bb Vi viser til innholdet i notat fra dialogm\u00f8tet som klager har vist til og utbyggingsavtalen mellom kommunen og tiltakshaver. Vi legger til grunn at vedtaket har tatt stilling til og fastsl\u00e5tt at det ikke foreligger privatrettslige bindinger som medf\u00f8rer noen begrensninger p\u00e5 tiltakshavers rett til oppf\u00f8ring av anlegget slik det er oms\u00f8kt. Det f\u00f8lger av pbl \u00a7 21-6 andre ledd at det er ikke klagerett p\u00e5 denne avgj\u00f8relse. Vi kan etter en gjennomgang av tillatelsen ikke se at det foreligger feil eller mangler ved denne. N\u00e5r det gjelder overvannsh\u00e5ndtering s\u00e5 er det redegjort for dette og det legges til grunn at dette vil bli ivaretatt. Vurderinger og konklusjoner tiltres i klageomgang. 3. Konklusjon Avslagsvedtak datert 09.11.2023 opprettholdes. Klage tas ikke til f\u00f8lge. Vedlegg: 1. Situasjonskart 2. Situasjonsplan 3. Flyfoto 4. Klage over vedtak 5. Tillatelse til tiltak p\u00e5 vilk\u00e5r, vann og avl\u00f8psanlegg Saksnummer KLAGE-2023/17628 Side 4 av 5 6. Uttalelse fra Bymilj\u00f8etaten 7. S\u00f8knad 8. Tegninger 9. Nabomerknader 10. Uttalelser fra Bergen Vann Saksnummer KLAGE-2023/17628 Side 5 av 5 "
}