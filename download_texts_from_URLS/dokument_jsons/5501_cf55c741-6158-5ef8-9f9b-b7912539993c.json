{
  "dokument_id": "cf55c741-6158-5ef8-9f9b-b7912539993c",
  "doc_type": "case_presentation",
  "kommune": 5501,
  "tittel": "Opph\u00f8r av tildelt fast tilskudd til Gatemagasinet Virkelig",
  "url": "https://innsyn.tromso.kommune.no/application/getMoteDokument?dokid=2002032644",
  "tekst": "Arkivsaksnr. 25/05870-1 Saksbehandler Anne Beate B\u00e5tnes Saksgang M\u00f8tedato Formannskapet 08.04.2025 Opph\u00f8r av tildelt fast tilskudd til Gatemagasinet Virkelig Kommunedirekt\u00f8rens innstilling til vedtak: \u2022 Tildelt tilskudd p\u00e5 kr. 625 000,- til Gatemagasinet Virkelig trekkes tilbake og utbetales ikke. \u2022 Frigjorte midler behandles av Kommunestyret i Handlingsprogrammet for 2026-2029. Stig Tore Johnsen Magne Nicolaisen Kommunedirekt\u00f8r Avdelingsdirekt\u00f8r Helse og omsorg 1 Hva saken gjelder I Handlingsprogrammet 2025-2028 ble det vedtatt at Gatemagasinet Virkelig f\u00e5r et fast tilskudd p\u00e5 kr 625 000. Styret i Gatemagasinet Virkelig har begj\u00e6rt oppbud, og torsdag den 20.03.2025 \u00e5pnet Nord-Troms og Senja tingrett konkurs i selskapet. Tilskuddet er ikke utbetalt til organisasjonen. Saksutredning Administrasjonen ble gjort kjent via avisa Nordlys 16.12.24 at Gatemagasinet Virkelig ble \u00e5 avvikle virksomheten og holdt derfor tilbake utbetalingen av tilskuddet for 2025. Det ble igangsatt n\u00e6rmere unders\u00f8kelser. Tidligere daglig leder Alf Krogseth opplyser i mail til Troms\u00f8 kommune at oppbuds- og konkursbegj\u00e6ring ble sendt til Nord-Troms og Senja Tingrett med bistand fra Advokat B\u00e5rdlund. Han opplyser videre at organisasjonen er under avvikling. Daglig leder og styret har trukket seg, lokalene er t\u00f8mt, leieavtale er opph\u00f8rt og driften er blitt avviklet. Administrasjonen har ogs\u00e5 v\u00e6rt i kontakt med Advokat B\u00e5rdlund som bekrefter dette. If\u00f8lge kjennelse fra tingretten er det ansl\u00e5tt at konkursboet organisasjonen har en samlet gjeld p\u00e5 kr. 258 116 og samlede verdier er ansl\u00e5tt til kr 486 890. Administrasjonen har f\u00e5tt henvendelse fra en tidligere journalist som \u00f8nsket \u00e5 fortsette prosjektet dersom mulighet for fortsatt tilgjengelig tilskudd var til stede. Det er imidlertid ingen formalia p\u00e5 plass og det er n\u00e5 \u00e5pnet konkurs i selskapet. Siden organisasjonen Gatemagasinet Virkelig er under avvikling og driften er innstilt vurderes det at det tildelte tilskuddet b\u00f8r trekkes tilbake og ikke utbetales. Behandlingen av frigjorte midler vil man kunne komme tilbake til ved Kommunestyrets behandling av Handlingsprogrammet for 2026-2029. Konklusjon Kommunedirekt\u00f8ren anbefaler at: \u2022 Tildelt tilskudd p\u00e5 kr. 625 000,- til Gatemagasinet Virkelig trekkes tilbake og utbetales ikke. \u2022 Frigjorte midler behandles av Kommunestyret i Handlingsprogrammet for 2026-2029. Vedtakskompetanse Formannskapet Vedlegg 250320 Konkurs\u00e5pningskjennelse 241216_Etter 20 \u00e5r det er slutt_artikkel i Nordlys 250324 N\u00e5 er de sl\u00e5tt konkurs_artikkel i Nordlys 2 "
}