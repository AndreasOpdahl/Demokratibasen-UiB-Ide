{
  "dokument_id": "44d65602-f2d0-5f54-8e79-e3f3090b6d7d",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 53 fra Mailiss Solheim-\u00c5kerblom (R) om Vognst\u00f8len 7 i Utvalg for milj\u00f8 og byutvikling",
  "url": "https://bergen.kommune.no/politikere-utvalg/api/fil/bk360/9940632/Svar-pa-skriftlig-sporsmal-nr-53-fra-Mailiss-Solheim-Akerblom-R-om-Vognstolen-7-i-Utvalg-for-miljo-og-byutvikling",
  "tekst": " Byr\u00e5dsavdeling for byutvikling Til Intern korrespondanse Bystyrets kontor V\u00e5r referanse: 2024/31816-3 Saksbehandler: Malene Nesse Gr\u00f8nningen Fra Dato: 27. februar 2024 Byr\u00e5d for byutvikling Svar p\u00e5 skriftlig sp\u00f8rsm\u00e5l nr. 53 fra Mailiss Solheim-\u00c5kerblom (R) om Vognst\u00f8len 7 i Utvalg for milj\u00f8 og byutvikling V\u00e5ren 2020 s\u00f8kte eigaren av Vognst\u00f8len 7 om tillating til \u00e5 etablere ein ny avk\u00f8yrsel til huset p\u00e5 eigedomen. I oktober mottak vedkommande ei uttale om godkjenning fr\u00e5 Bymilj\u00f8etaten. Kontaktperson hos Statens Vegvesen bekrefta at dei forstod denne uttalen som ei godkjenning for oppstart av arbeid, med gyldigheit p\u00e5 3 \u00e5r. I desember blei det s\u00f8kt om tillating til \u00e5 starte gravearbeid, som blei godkjend, men pga. vinter og frost m\u00e5tte arbeidet utsettast. I februar 2021 blei ny s\u00f8knad om \u00e5 starte gravearbeid send inn og godkjend. I august 2021 sende entrepren\u00f8r ferdigattest. Midt i denne prosessen fekk tiltakshavar beskjed om at det mangla godkjenningar, og sidan november 2020 har vedkommande motteke dagsb\u00f8ter. Dei siste \u00e5ra har tiltakshavar og nettverket rundt vedkommande jobba for \u00e5 finne ut kva som er galt, og kva som trengs for \u00e5 f\u00e5 retta opp eventuelle feil slik at dagsb\u00f8tene kan stoppe. I mars 2023 sendte st\u00f8ttepersonane til tiltakshavar inn eit brev til kommunen, der dei ber om svar p\u00e5 fem konkrete sp\u00f8rsm\u00e5l for \u00e5 kome vidare i saka. Berre tre av desse blei svara p\u00e5. Blant svara finn vi at Bymilj\u00f8etaten har gitt ei positiv uttale til s\u00f8knaden, men at avk\u00f8yrselen ikkje er endeleg godkjend og at det er byggesaksavdelinga som gjer endeleg vedtak i saka. Ikkje f\u00f8r dette svaret har tiltakshavar f\u00e5tt beskjed om at det m\u00e5 sendast inn fleire s\u00f8knader. I dialog med plan- og bygningsetaten i november 2023 f\u00e5r tiltakshavar beskjed om at det er korrekt at BME har godkjent at det blir etablert avk\u00f8yrsel p\u00e5 eigedomen. I tillegg f\u00e5r tiltakshavar for fyrste gong beskjed om at dette er eit tiltak som ogs\u00e5 m\u00e5 godkjennast etter plan og bygningsloven. Det blir samtidig gitt beskjed om at ved usikkerheit rundt kva s\u00f8knaden skal innehalde og korleis ein g\u00e5r fram, s\u00e5 blir det oppfordra til \u00e5 bestille ein forh\u00e5ndskonferanse med byggesakavadeliga. Problemet her, er at tiltakshavar hadde slik konferanse allereie hausten 2020. Tiltakshavar er forst\u00e5eleg sv\u00e6rt fortvila over situasjonen, og har motteke dagsb\u00f8ter sidan hausten 2020. Det har vore sv\u00e6rt vanskeleg \u00e5 f\u00e5 svar p\u00e5 sp\u00f8rsm\u00e5l for \u00e5 l\u00f8yse saka. Difor stiller underteikna sp\u00f8rsm\u00e5l til byr\u00e5den i dette skriftlege sp\u00f8rsm\u00e5let no. Sp\u00f8rsm\u00e5l til byr\u00e5den: 1. I brevet fr\u00e5 mars 2023 st\u00e5r framleis usvart. Kan byr\u00e5den svare p\u00e5 om \u00abBergen kommune har godkjend 2 gravemeldingar p\u00e5 eigedomen i denne perioden\u00bb? 2. Sp\u00f8rsm\u00e5l 5 i brevet er ikkje svara p\u00e5. Kan byr\u00e5den svar p\u00e5 om \u00abBergen kommune har gitt tillating til \u00e5 utf\u00f8re eit ikkje godkjend tiltak\u00bb? 3. Er byr\u00e5den av den oppfatninga at dette tiltaket er ei gravesak, eller ein byggesak, og slik kven som har myndigheit til \u00e5 gi (endeleg) tillating til ny avk\u00f8yrsel p\u00e5 eigedomen? 4. Dagsb\u00f8tene har no g\u00e5tt i tre \u00e5r og er naturleg nok ein utruleg stor, \u00f8konomisk p\u00e5kjenning for tiltakshavar. Kven set summen for dagsb\u00f8tene? 5. Kva m\u00e5 til for at tiltakshavar kan f\u00e5 godkjend avk\u00f8yrselen sin og/eller avslutta saka og dagsb\u00f8tene? Svar fr\u00e5 byr\u00e5den: 1. Det vert lagt til grunn at brevet sp\u00f8rjar omtaler er brevet Bymilj\u00f8etaten mottok som vedlegg til e-post av 17.03.2023 (2020/41538-5). Sp\u00f8rsm\u00e5la som vart stilt i brevet vart svara p\u00e5 i brev fr\u00e5 Bymilj\u00f8etaten datert 30.03.2023. Det g\u00e5r fram av Bymilj\u00f8etatens svar til sp\u00f8rsm\u00e5l 1 at: \"Bergen kommune har godkjent to gravemeldingar p\u00e5 dei gitte datoane. Avk\u00f8yrsla fekk ikkje positiv uttale fr\u00e5 Bymilj\u00f8etaten f\u00f8r seinare, 13.10.2020.\". Eit gravel\u00f8yve er if\u00f8lgje kommunens nettsider omtalt p\u00e5 denne m\u00e5ten: \"N\u00e5r du skal grave i kommunale vegar, parkomr\u00e5de og friomr\u00e5de m\u00e5 du s\u00f8ke om arbeidsvarsling og gravetillating. Hensikten er \u00e5 sikre at arbeidet vert utf\u00f8rt p\u00e5 ein trygg og effektiv m\u00e5te i samsvar med gjeldande regelverk, og \u00e5 s\u00f8rge for trafikkflyt og framkomelegheit\" (Bergen kommune - S\u00f8k om gravetillatelse p\u00e5 og langs kommunal vei og grunn). 2. Det er noko usikkert kva som er meint med om \"Bergen kommune har gitt \u00e5 utf\u00f8re et ikke godkjent tiltak\". Det har over tid vore p\u00e5g\u00e5ande ulovlegheitsoppf\u00f8lgingar p\u00e5 eigedomen, og det har ikkje vorte motteke s\u00f8knad om legalisering for nokon av forholda eller dokumentasjon p\u00e5 retting. 3. N\u00e5r det gjeld graving vises det til svar p\u00e5 sp\u00f8rsm\u00e5l 1. Gravel\u00f8yver som omtalt er ikkje det same som ein s\u00f8knad etter plan- og bygningslova. Det er utf\u00f8rt tiltak p\u00e5 eigedomen som er s\u00f8knadspliktige etter plan- og bygningslova. Sidan desse er utf\u00f8rte utan godkjenning er det ulovlegheitsoppf\u00f8lging p\u00e5 eigedomen. Sj\u00f8lv om dei ulike arbeida har vore avhengige av andre godkjenningar, som gravel\u00f8yve for graving p\u00e5 kommunalt fortau, betyr ikkje det at dei er godkjende etter plan- og bygningslova. N\u00e5r det gjeld fr\u00e5segna fr\u00e5 Bymilj\u00f8etaten, g\u00e5r det fram at dette er ei uttale. Det kjem ikkje fram av uttalen at det er ei godkjenning. Tiltakshavar har f\u00e5tt informasjon om at tiltaka p\u00e5 eigedomen er s\u00f8knadspliktige i oppf\u00f8lginga fr\u00e5 tilsynsavdelinga. 4. Den gjeldande delegasjonen til plan- og bygningsetaten byggjer p\u00e5 ei negativ avgrensing av fullmaktene. Dette inneber at all myndighet som ikkje er halde att p\u00e5 politisk niv\u00e5/kommunaldirekt\u00f8r innanfor v\u00e5re oppg\u00e5ver og tenester er lagt til etatsdirekt\u00f8ren i Plan- og bygningsavdelinga. Sj\u00e5 sak i Bystyre 370/20: Bergen kommune - S\u00f8k i politiske saker Plan- og bygningsetaten har kompetanse til \u00e5 fastsetje engangsmulkt p\u00e5 inntil kr. 200.000.-, og l\u00f8pande tvangsmulkt p\u00e5 inntil kr. 10.000.- pr. dag. Dersom det er aktuelt med h\u00f8gare bel\u00f8p enn dette m\u00e5 saka avgjerast av Byr\u00e5det. Sj\u00e5 Byr\u00e5dssak 1170/14: https://www.bergen.kommune.no/politikk/saker/70213 (dette kjem fram av vedlegget som heiter konkretisering av byr\u00e5dets fullmakter midt p\u00e5 side 4). Ramma for p\u00e5legg av overtredelsesgebyr kjem fram av Byr\u00e5dssak 1280/16: Fastsatte storleikar for tvangsmulkt er innanfor desse rammene. Dokument \u00abPBE - Veileder for klassifisering av st\u00f8rrelse p\u00e5 tvangsmulkt (engangsmulkt og l\u00f8pende dagmulkt)\u00bb, ID 13365 - BkKvalitet (extend.no) 5. Tiltakshavar m\u00e5 enten s\u00f8ke om legalisering av tiltaka som er gjenstand for ulovlegheitsoppf\u00f8lging, eller rette seg etter p\u00e5legga om retting. I ein s\u00f8knad om legalisering m\u00e5 uttale fr\u00e5 Bymilj\u00f8etaten leggjast ved. N\u00e5r det gjeld avk\u00f8yrsel har tiltakshavar vore informert om dette sidan varsel om p\u00e5legg datert 31.07.2020. Avslutningsvis vert det opplyst at det er ein p\u00e5g\u00e5ande prosess i domstolane knytt til avk\u00f8yrsel. Christine Kahrs \u2013 Byr\u00e5d for byutvikling Dokumentet er godkjent elektronisk. "
}