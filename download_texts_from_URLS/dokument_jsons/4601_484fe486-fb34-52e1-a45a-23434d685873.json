{
  "dokument_id": "484fe486-fb34-52e1-a45a-23434d685873",
  "doc_type": "case_presentation",
  "kommune": 4601,
  "tittel": "H\u00f8ringsuttalelse til forslag til endringer i skiltforskriften",
  "url": "https://bergen.kommune.no/politikere-utvalg/api/fil/bk360/10059032/Framstilling-Horingsuttalelse-til-forslag-til-endringer-i-skiltforskriften",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/05755-6 H\u00f8ringsuttalelse til forslag til endringer i skiltforskriften Hva saken gjelder: Statens vegvesen har lagt forslag til endringer i forskrift om offentlige trafikkskilt, vegoppmerking, trafikklyssignaler og anvisninger (skiltforskriften) ut p\u00e5 offentlig h\u00f8ring. H\u00f8ringen omfatter f\u00f8lgende endringsforslag: - Nytt servicesymbol for d\u00f8gnhvileplass - Klargj\u00f8ring av at vegoppmerking skal anlegges p\u00e5 ensfarget dekke - Ny tekst for vegoppmerking som viser bildeling - Retting av feil utforming av vegoppmerkingssymbol 1041 \u201cLiten elektrisk motorvogn\u201d - Oppjustering av egenandelsatsene for serviceskilt og virksomhetsvisning Oversendelsesbrev og h\u00f8ringsnotat med beskrivelse av forslag til endringer ligger vedlagt (vedlegg 1 og 2). H\u00f8ringsfrist: H\u00f8ringsfristen var i utgangspunktet satt til 8. april 2024. Bergen kommune har i e-post av 06.02.2024 f\u00e5tt utvidet h\u00f8ringsfrist til etter bystyrem\u00f8tet 8.mai (vedlegg 3). Innspill fra fagetat: Bymilj\u00f8etaten har p\u00e5 grunnlag av byr\u00e5dsbestilling av 30. januar 2024 gjort en faglig vurdering av h\u00f8ringsforslaget (vedlegg 4). Bymilj\u00f8etaten vurderer oppsummert at: - Oppmerking av gangfelt b\u00f8r utformes p\u00e5 en ensartet og konsekvent m\u00e5te. Vi stiller imidlertid sp\u00f8rsm\u00e5l ved problematiseringen av farge p\u00e5 mellomarealene, og ettersp\u00f8r dokumentasjon p\u00e5 at farge p\u00e5 asfalt har negativ innvirkning p\u00e5 trafikksikkerhet og universell utforming av gangfelt. - Plass for bildelingsbiler m\u00e5 fortsatt kunne merkes med dagens symbol som vist i figur 1. Symbolet er godt innarbeidet, hindrer feilparkering, er forst\u00e5elig for internasjonale trafikanter og t\u00e5ler godt nordiske vegforhold. Bymilj\u00f8etaten ser ellers positivt p\u00e5 initiativ til \u00e5 standardisere symbol for vegoppmerking, og \u00f8nsker gjerne \u00e5 bidra med erfaringer og kunnskap. Byr\u00e5dets vurdering og forslag til h\u00f8ringsuttalelse: Gjeldende skiltforskrift \u00a7 21 nr. 3 angir at farge p\u00e5 veioppmerkingen enten skal v\u00e6re hvit eller gul, uten videre presisering av farge p\u00e5 dekket mellom oppmerkingen. Bergen kommune har imidlertid gode erfaringer med kul\u00f8rt dekke mellom veioppmerkingen, og ettersp\u00f8r bredere dokumentasjon p\u00e5 at farge p\u00e5 asfalt eventuelt vil kunne ha negativ innvirkning p\u00e5 trafikksikkerheten. Kommunale sykkelfelt med r\u00f8dt bakgrunnsdekke har for eksempel til hensikt \u00e5 bedre b\u00e5de synlighet og oppmerksomhet fra trafikantene, og s\u00e5ledes h\u00f8yne 1 trafikksikkerheten. Det er heller ikke slik at byens fem regnbuegangfelt har medf\u00f8rt en \u00f8kning i antall ulykker. Bergen kommune oppfordrer vegvesenet til \u00e5 finne l\u00f8sninger som b\u00e5de bedrer trafikksikkerheten og samtidig ser p\u00e5 muligheten for \u00e5 gi veiforvaltningen anledning til \u00e5 fargelegge bakgrunnsdekket mellom veioppmerkningen. Bergen kommune st\u00f8tter at det arbeides for \u00e5 standardisere bruk av skilt og oppmerking gjennom Wienkonvensjonen (Convention on Road Signs and Signals). Bruk av teksten \u00abBILDELING\u00bb som vegvesenet foresl\u00e5r, legger imidlertid ikke opp til forst\u00e5else for fremmedspr\u00e5klige/internasjonale trafikanter: I tillegg medf\u00f8rer tekstoppmerking med \u00abBILDELING\u00bb lite nytt til underskiltet det brukes i kombinasjon med. Bergen kommune mener vi i dag benytter et mer egnet symbol for bildeling p\u00e5 v\u00e5re 222 bildelingsplasser: Symbolet benyttes i kombinasjon med skilt nr. 552 med underskilt tekstet \u00abreservert bildeling med gyldig tillatelse\u00bb. B\u00e5de oppmerking og skilting er godkjent av Statens vegvesen. Symbolene er oppmerket i termoplast, og ingen av disse har tegn p\u00e5 unormal slitasje. Bymilj\u00f8etaten melder om gode erfaringer med bruk av bildelingssymbolet, og at det respekteres av trafikantene. St\u00f8rrelsen (1600x1200) og fargebruken p\u00e5 symbolet i Bergen gj\u00f8r det enkelt \u00e5 f\u00e5 \u00f8ye p\u00e5: 2 Bilde fra etablering av Holbergsallmenningen mobilpunkt - Bergen. Symbolet anvendes sammen med skilt 552 med underskilt. Foto: Lars Ove Kvalbein Symbolet er utviklet gjennom EU-prosjektet Share NORTH, og anvendes i flere byer i Europa i dag. Symbolet er ogs\u00e5 en del av en st\u00f8rre symbolpakke for ulike delte mobilitetstilbud. Bergen kommune anbefaler at videre forskriftsarbeid vurderer bildelingssymbolet som anvendes i Bergen kommune i dag.\u00bb Begrunnelse for framleggelse til bystyret: Byr\u00e5dets fullmakter \u00a7 6, vedtatt av bystyret 16. desember 2020 i sak 378/20: H\u00f8ringsuttalelser i prinsipielle saker som samtidig inneb\u00e6rer politiske avveininger, skal avgis av bystyret. Forretningsutvalget har i m\u00f8te 30.01.2024 i sak 31/24 fattet f\u00f8lgende vedtak: Utvalg for milj\u00f8 og byutvikling innstiller til bystyret som avgir h\u00f8ringssvar til \u00abH\u00f8ring - forslag til endringer i skiltforskriften\u00bb p\u00e5 vegne av Bergen kommune. Byr\u00e5det innstiller til bystyret \u00e5 fatte f\u00f8lgende vedtak: Bergen kommune avgir h\u00f8ringsuttalelse til \u00abH\u00f8ring av forslag til endringer i skiltforskriften\u00bb slik den fremkommer av byr\u00e5dets forslag. Dato: 19. mars 2024 Christine B. Meyer Christine Kahrs Byr\u00e5dsleder Byr\u00e5d for byutvikling Dokumentet er godkjent elektronisk. Vedlegg: 1. Statens vegvesens oversendelsesbrev, datert 08.01.2024. 2. H\u00f8ringsnotat med beskrivelse av forslag til endringer i skiltforskriften, datert 08.01.2024. 3. E-post fra Statens vegvesen med utvidet frist, datert 06.02.2024. 4. Faglig innspill fra Bymilj\u00f8etaten, datert 11.03.2024. 3 "
}