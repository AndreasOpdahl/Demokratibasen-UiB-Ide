{
  "dokument_id": "63d1dacb-63d4-5fc1-8f90-18d75317e2b2",
  "doc_type": "case_attachment",
  "kommune": 4601,
  "tittel": "_ KLAGE-2023_13128-11 Klageavgj_C3_B8relse_20i_20byggesak_20-_20Bergen_20105_141_20-_20Hjellesta 1091481_1_1",
  "url": "https://bergen.kommune.no/politikere-utvalg/api/fil/bk360/9862287/-KLAGE-2023-13128-11-Klageavgj-C3-B8relse-20i-20byggesak-20-20Bergen-20105-141-20-20Hjellesta-1091481-1-1",
  "tekst": " V\u00e5r dato: V\u00e5r ref: 11.12.2023 2023/8634 Deres dato: Deres ref: 2022/79303 BERGEN KOMMUNE Kontakt saksbehandler Postboks 7700 Tor Magne Gr\u00f8nnestad, 51568947 5020 BERGEN tor.magne.gronnestad@statsforvalteren.no Klageavgj\u00f8relse i byggesak - gnr. 105 bnr. 141, Hjellestadvegen, Bergen kommune - tiltakshaver: Ole Kristian Pahr Alvheim Statsforvalteren i Vestland har p\u00e5klaget kommunens vedtak om tillatelse og dispensasjon til oppf\u00f8ring av flytebrygge. Statsforvalteren gj\u00f8r om kommunens vedtak til avslag. Vi viser til Kommunal- og distriktsdepartementets oversendelse av 18.07.2023, der Statsforvalteren i Rogaland ble oppnevnt som settestatsforvalter. Sakens bakgrunn Saken gjelder s\u00f8knad om tillatelse og dispensasjon fra kommuneplanens arealdel for anleggelse av flytebrygge, utligger og landgang. Tiltaket er for allerede utf\u00f8rt og er angitt med en st\u00f8rrelse p\u00e5 ca. 11 m2. Flytebryggen ligger i midten av naustrekken p\u00e5 bilde nedenfor. E-postadresse: Postadresse: Bes\u00f8ksadresse: Telefon: 51 56 87 00 sfropost@statsforvalteren.no Postboks 59 Lag\u00e5rdsveien 44 www.statsforvalteren.no/ro Sikker melding: 4001 Stavanger www.statsforvalteren.no/melding Org.nr. 974 763 230 Side: 2/7 Bymilj\u00f8etaten har i uttale datert 09.05.2022 frar\u00e5det at dispensasjon blir gitt. Tiltaket ble f\u00f8rst avsl\u00e5tt i vedtak datert 19.05.2022. Avslaget ble p\u00e5klaget 09.06.2022, hvoretter byr\u00e5det behandlet saken 16.03.2023 og innstilte p\u00e5 \u00e5 opprettholde vedtaket. Bergen kommune v/Utvalg for milj\u00f8 og byutvikling (\u00abUMBY\u00bb) behandlet deretter klagen og fattet 25.04.2023 f\u00f8lgende vedtak politisk: \u00ab1. Med hjemmel i fvl. \u00a7 33 andre ledd oppheves Fagetatens avslag datert 19.05.2022. 2. Med hjemmel i pbl. \u00a7 19-2 innvilges dispensasjon fra kommunens arealdel \u00a7 3 plankrav, \u00a7 6.1 byggegrense langs sj\u00f8 og \u00a7 32.2 bruk og vern. 3. Klagen tas til f\u00f8lge.\u00bb Vedtaket ble p\u00e5klaget av Statsforvalteren i Vestland i brev datert 12.05.2023. Klager anf\u00f8rer i det vesentlige at oms\u00f8kt tiltak f\u00f8rer til nedbygging av sj\u00f8omr\u00e5det i sundet, noe som vil ha negative konsekvenser for s\u00e5rbart naturmilj\u00f8 og bidra til privatisering av strandsonen. Klager anf\u00f8rer ogs\u00e5 at tiltaket er i strid med de statlige planretningslinjene for differensiert forvaltning av strandsonen langs sj\u00f8en. I sin begrunnelse skriver klager at tiltaket ligger i en del av kommunen med verdifullt naturmilj\u00f8 og friluftsverdier, som er utstrakt nedbygget og under sterkt press for videre nedbygging og privatisering. Videre viser klager til, og st\u00f8tter, f\u00f8lgende uttalelse Bymilj\u00f8etaten datert 09.05.2022: \u00abI aktuelle omr\u00e5de er det viktige naturverdier som m\u00e5 bevares. Den marine naturtypen skjellsand som utgj\u00f8r tiltaksomr\u00e5det i sj\u00f8, er viktig for det biologiske mangfoldet. Dette fordi skjellsand har en viktig funksjon som gyte- og oppvekstomr\u00e5de for fisk og skalldyr. Videre er tiltaksomr\u00e5det ogs\u00e5 registrert som den marine naturtypen st\u00f8rre kamskjellforekomster. Grunnet hard beskatning i andre deler av utbredelsesomr\u00e5det er denne naturtypen ogs\u00e5 sv\u00e6rt viktig \u00e5 ivareta for \u00e5 sikre det biologiske mangfoldet i sj\u00f8. Videre ligger Sel\u00f8yskjera naturreservat i utl\u00f8pet av Sel\u00f8ysundet. Dette er et sj\u00f8fuglreservat som i dag fungerer som hekkeomr\u00e5de for svartbak. Ettersom det er viktige naturverdier tilknyttet omr\u00e5det, er det vist som hensynssone naturmilj\u00f8 i KPA. Her skal naturmangfold viee tungt, jf. retningslinjer til KPA \u00a7 35.4. Det er ogs\u00e5 store friluftsverdier tilknyttet omr\u00e5det, da det er popul\u00e6rt for blant annet kajakkturer. S\u00e6l\u00f8ysundet utgj\u00f8r en mer avskjermet del av sj\u00f8omr\u00e5de rundt Milde og Hjellestad med deler av Raunefjorden, som egner seg godt til padling ogs\u00e5 p\u00e5 dager hvor mer eksponerte omr\u00e5der er v\u00e6rutsatt. Strandsonen rundt Sel\u00f8ysundet er s\u00e6rlig verdifull for biologisk mangfold og friluftsliv og under sterkt press for nedbygging og privatisering. Bymilj\u00f8etaten vurderer at oms\u00f8kte tiltak bidrar ytterligere til dette. Landgangen, flytebryggen og utriggeren har sammenlagt en vesentlig lengde, hvor den strekker seg over 14m ut fra kaien. Samtidig vurderer vi at tiltaksomr\u00e5det p\u00e5 land uavhengig av tiltaket er privatisert og utilgjengelig for allmenn ferdsel, da fire av naustene er lovlig etablerte.\u00bb Klager viser ogs\u00e5 til sine generelle uttalelser til Bergen kommune om dispensasjoner i strandsonen, hvor de stiller seg kritisk til det relativt store antall dispensasjonssaker i strandsonen i Bergen. Bergen kommune behandlet klagen administrativt 14.06.2023 og opprettholdt kommunens tidligere vedtak. Side: 3/7 Statsforvalteren viser ellers til sakens dokumenter, herunder ogs\u00e5 e-poster fra tiltakshaver med tilleggskommentarer datert 15.09.2023, 26.09.2023 og 02.10.2023. Tiltakshaver har ogs\u00e5 kommet med kommentarer i telefonsamtale med saksbehandler 20.09.2023. Tiltakshaver tok videre kontakt med Statsforvalteren i Vestland i e-post datert 16.10.2023. Oversendelsen inneholdt nye momenter og forslag til alternativ l\u00f8sning. Statsforvalteren i Vestland besvarte henvendelsen i e-post datert 13.11.2023 slik: \u00abGenerelt vil tiltak for ekstra tilrettelegging for allmennhetens tilkomst til s\u00f8kers brygge/flytebrygge kunne v\u00e6re en forbedring mht det nasjonale strandsonevernet. I dette tilfellet kan vi imidlertid ikke se at det vil ha betydning ut fra de konkrete forholdene. Naustene ligger p\u00e5 rekke tett til sj\u00f8en. Tilkomst til flytebryggene synes \u00e5 v\u00e6re gjennom naustene, i hvert fall vanskelig \u00e5 komme til ellers. Det er andre hensyn som er \u00e5rsak til klagen, se denne. I rekken av naust og flytebrygger er det ogs\u00e5 andre flytebrygger som mangler tillatelse. Det samlete bildet av og sj\u00f8arealet for flytebryggene og virkningen for omgivelsene har st\u00f8rre betydning. Denne flytebryggen er en av dem som g\u00e5r lengst ut i sj\u00f8en. Momentene som tiltakshaver fremmer er derfor underordnet det samlede negative konsekvensene ved oms\u00f8kte tiltak som fortsatt vil ha vesentlig negativ grad for strandsonevernet.\u00bb Statsforvalteren i Rogaland mottok e-post fra tiltakshaver 13.11.2023, hvor vi ble anmodet om \u00e5 stille behandlingen av klagesaken i bero inntil tiltakshavers henvendelse til Bymilj\u00f8etaten var besvart. I henvendelsen har tiltakshaver bedt om dokumentasjon p\u00e5 at naturtypen st\u00f8rre kamskjellforekomster finnes i omr\u00e5det hvor flytebryggen er utlagt. Han har i tillegg bedt om dokumentasjon p\u00e5 at flytebryggen skader det biologiske mangfoldet i sj\u00f8en, og at den forstyrrer eller skader hekkeomr\u00e5det for svartbak. Videre ba han om kommunen om \u00e5 redegj\u00f8re for hvorfor Sel\u00f8ysundet anses for \u00e5 v\u00e6re under sterkt press for nedbygging og privatisering, og viser til at omtrent alle nausttomtene allerede har adkomstbrygger. Til slutt ber han kommunen om \u00e5 klargj\u00f8re begrunnelsen som l\u00e5 til grunn i sin frar\u00e5ding fra \u00e5 gi dispensasjon. Statsforvalteren har forst\u00e5else for tiltakshavers \u00f8nske om \u00e5 f\u00e5 utdypet kommunens dispensasjonsvurdering, men slik vi ser det gir ikke tiltakshavers henvendelse til kommunen og Statsforvalteren grunn til \u00e5 stille behandlingen av klagesaken i bero. Klagesaken er etter v\u00e5r vurdering tilstrekkelig opplyst til at den kan tas under behandling. Statsforvalterens vurdering Statsforvalteren legger til grunn at klager har klagerett og at klagefristen er overholdt, jf. forvaltningslovens (fvl.) kap. VI og plan- og bygningsloven (pbl.) \u00a7 1-9. Ved behandling av klagen kan klageinstansen pr\u00f8ve alle sider av saken og ta hensyn til nye omstendigheter, jf. fvl. \u00a7 34 andre ledd. Klageinstansen skal vurdere de synspunktene som klager kommer med, og kan ogs\u00e5 ta opp forhold som ikke er ber\u00f8rt av klager. Klageinstansen kan selv treffe nytt vedtak i saken eller oppheve det og sende saken tilbake til kommunen for helt eller delvis ny behandling. Vi vil understreke at vurderingen av vilk\u00e5rene for \u00e5 gi dispensasjon er rettsanvendelsesskj\u00f8nn som kan pr\u00f8ves fullt ut av Statsforvalteren. S\u00f8knadsplikt og planstatus Utlegging av flytebrygge og landgang krever tillatelse av kommunen etter pbl. \u00a7 20-2 jf. 20-1 bokstav a. Kommunen skal gi tillatelse dersom tiltaket ikke er i strid med plan- og bygningslovgivningen, jf. pbl. \u00a7 21-4 f\u00f8rste ledd. Ved s\u00f8knad om ettergodkjenning skal s\u00f8knaden vurderes som om tiltakene ikke var oppf\u00f8rt. Side: 4/7 Avgrensning Statsforvalterens klagebehandling er begrenset til \u00e5 gjelde tiltaket slik det er s\u00f8kt om. I den grad tiltakshaver \u00f8nsker \u00e5 endre p\u00e5 tiltaket ved \u00e5 gj\u00f8re flytebryggen mindre i st\u00f8rrelse, m\u00e5 dette s\u00f8kes om og behandles av kommunen. Det er ogs\u00e5 kommunen som m\u00e5 ta stilling til tiltakshavers forslag om \u00e5 tinglyse en rettighet for allmennheten til \u00e5 bruke flytebryggen, hvor kommunen skal v\u00e6re eneste representant til \u00e5 kunne slette rettigheten. Eiendommen er uregulert. I gjeldende kommuneplanen, vedtatt 19.06.2019, er eiendommen avsatt til fritidsbebyggelse \u2013 n\u00e5v\u00e6rende p\u00e5 land, og bruk og vern av sj\u00f8 og vassdrag med tilh\u00f8rende strandsone i sj\u00f8. Omr\u00e5det er ogs\u00e5 vist med hensynssone H550_1 hensyn landskap \u2013 funksjonell strandsone, og H560_126 bevaring naturmilj\u00f8 - viltomr\u00e5de. Tiltaket krever dispensasjon Kommuneplanbestemmelsene pkt. 6.1.1 fastsetter byggegrense mot sj\u00f8 i \u00f8vrig byggesone til 50 m i uregulerte omr\u00e5der og 25 m i regulerte omr\u00e5der. Oms\u00f8kt flytebrygge er plassert utenfor byggegrensen og krever derfor dispensasjon fra nevnte bestemmelse. Tiltaket krever videre dispensasjon fra kommuneplanbestemmelsene \u00a7 3 om plankrav og \u00a7 32.2 om bruk og vern av sj\u00f8 og vassdrag. Etter pbl. \u00a7 19-1 kan dispensasjon gis etter grunngitt s\u00f8knad. Dispensasjonsvilk\u00e5rene Vilk\u00e5rene for \u00e5 kunne gi dispensasjon fremg\u00e5r av pbl. \u00a7 19-2. S\u00f8knaden m\u00e5 vurderes opp mot de offentlige hensyn som skal ivaretas gjennom plan- og bygningsloven og den aktuelle planen, og spesielt hensynet til en forsvarlig og fornuftig areal- og ressursdisponering. Dispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale og regionale interesser, blir vesentlig tilsidesatt. I tillegg m\u00e5 fordelene ved \u00e5 gi dispensasjon v\u00e6re klart st\u00f8rre enn ulempene etter en samlet vurdering. Plan- og bygningsloven forutsetter en snever adgang til \u00e5 gi dispensasjon fra arealplaner, jf. departementets uttalelse i tilknytning til \u00abkan\u00bb-skj\u00f8nnet i pbl. \u00a7 19-2 f\u00f8rste ledd i forarbeidene, Ot.prp. nr. 32 (2007-2008) s. 242: \u00abAvvik fra arealplaner reiser s\u00e6rlige sp\u00f8rsm\u00e5l. De ulike planene er som oftest blitt til gjennom en omfattende beslutningsprosess og er vedtatt av kommunens \u00f8verste folkevalgte organ, kommunestyret. Planene omhandler dessuten konkrete forhold. Det skal ikke v\u00e6re en kurant sak \u00e5 fravike gjeldende plan. Dispensasjoner m\u00e5 heller ikke undergrave planene som informasjons- og beslutningsgrunnlag. Ut fra hensynet til offentlighet, samr\u00e5d og medvirkning i planprosessen, er det viktig at endringer i planer av betydning ikke skjer ved dispensasjoner, men behandles etter reglene om kommuneplanlegging og reguleringsplaner. Innstrammingen er likevel ikke til hinder for at det f.eks. dispenseres fra eldre planer som ikke er fullt utbygget, og der reguleringsbestemmelsene er til hinder eller direkte motvirker en hensiktsmessig utvikling av de gjenst\u00e5ende eiendommene.\u00bb Statsforvalteren legger til grunn at departementets uttalelse ovenfor inneb\u00e6rer at det generelt skal vises tilbakeholdenhet med \u00e5 dispensere fra arealplaner, ogs\u00e5 n\u00e5r de rettslige vilk\u00e5rene i pbl. \u00a7 19-2 er til stede, jf. Sivilombudets uttalelse i SOM-2019-5891. Selv om det siterte direkte gjelder kommunens frie skj\u00f8nn, gir det uttrykk for et generelt standpunkt som inneb\u00e6rer at terskelen for at vilk\u00e5rene i andre ledd skal v\u00e6re innfridd, ogs\u00e5 er h\u00f8y. 1 Dispensasjon fra eldre reguleringsplaner - Sivilombudet Side: 5/7 Statsforvalteren vil bemerke at n\u00e5r det gjelder dispensasjon fra plan- og bygningslovens byggeforbud i strandsonen, jf. pbl. \u00a7 1-8 andre ledd, har departementet uttalt f\u00f8lgende i forarbeidene til pbl. \u00a7 19-2, Ot.prp. nr. 32 (2007-2008) s. 243: \u00abDet er et nasjonalt m\u00e5l at strandsonen skal bevares som natur- og friluftsomr\u00e5de tilgjengelig for alle. Regjeringen \u00f8nsker en strengere og mer langsiktig strandsoneforvaltning. Det er derfor n\u00f8dvendig med en streng praksis ved behandlingen av dispensasjoner i 100-metersbeltet lands sj\u00f8en. Forbudet i \u00a7 1-8 mot bygging i 100-metersbeltet langs sj\u00f8en veier tungt. Det skal sv\u00e6rt mye til f\u00f8r dispensasjon kan gis til bygging her, spesielt i omr\u00e5der med stort utbyggingspress.\u00bb Lovgiver har med dette gitt uttrykk for en sv\u00e6rt snever adgang til \u00e5 gi dispensasjon til deling og utbygging i strandsonen. Hensikten er \u00e5 unng\u00e5 en uheldig utvikling, hvor strandsonen bygges ned bit for bit og bygge- og deleforbudet gradvis blir uthulet. Istedenfor skal utbygging skje gjennom planprosesser. Slike prosesser sikrer bred medvirkning og demokratisk forankrede beslutninger, hvor blant annet sektormyndighetene har mulighet til \u00e5 fremsette innsigelse, jf. SOM-2019-4028.[1] I de statlige planretningslinjene for differensiert forvaltning av strandsonen er Bergen kommune plassert i sone to.[2] Dispensasjoner skal her s\u00e6rlig unng\u00e5s i sentrale omr\u00e5der der presset p\u00e5 arealene er stort, jf. retningslinjene pkt. 9.1. Statsforvalteren vil presisere at det f\u00f8lger av planretningslinjene punkt 6 at avklaring av arealbruk i strandsonen skal skje gjennom planlegging, og ikke gjennom enkeltvise dispensasjoner. Vurdering av dispensasjon fra kommuneplanens byggegrense Statsforvalteren vil f\u00f8rst vurdere om hensynene bak byggegrensen mot sj\u00f8 blir vesentlig tilsidesatt dersom det gis dispensasjon til flytebryggen. Statsforvaltere legger til grunn at hensynene bak byggegrensen i kommuneplanen i det vesentlige er \u00e5 ivareta de samme hensyn som plan- og bygningslovens byggeforbud i 100-metersbeltet langs sj\u00f8en skal ivareta, jf. pbl. \u00a7 1-8 andre ledd. Vi legger derfor i det videre til grunn at byggegrensen i kommuneplanen skal verne strandsonen mot byggetiltak og terrenginngrep slik at hensynet til natur- og kulturmilj\u00f8, friluftsliv, landskap og andre allmenne interesser i strandsonen ivaretas, jf. pbl. \u00a7 1-8 f\u00f8rste ledd. Dersom det er tale om tiltak som vil skape fysiske eller psykiske barrierer for allmennhetens ferdselsmuligheter, skal det lite til for \u00e5 konstatere vesentlig tilsidesettelse av hensynene bak byggeforbudet, jf. SOM-2019-40282. Flytebryggen er s\u00f8kt utlagt fra godkjent naust og kai, i en etablert naustrekke. Utformingen er gjort slik at flytebryggen ikke vanskeliggj\u00f8r tilkomst til de \u00f8vrige naustene, samtidig som den er stabil og robust mot skiftende v\u00e6rforhold. Tiltakshaver har vist til at flytebryggen ligger mellom to andre flytebrygger, og at det dermed er de andre flytebryggene som i s\u00e5 fall tilsidesetter ferdselsinteresser og landskapshensyn. Statsforvalteren er ikke enig med tiltakshaver i at flytebryggen i seg selv ikke utgj\u00f8r et fremmedelement i omr\u00e5det, og at utlegging ikke p\u00e5virker ferdselsmulighetene sett hen til flytebryggene p\u00e5 begge sider. Vi er derfor uenig i at dispensasjon ikke vil skje p\u00e5 bekostning av ovennevnte hensyn. Oms\u00f8kt brygge er relativt stor og slik vi ser det vil den i ikke ubetydelig grad bidra til \u00e5 forsterke det eksisterende inntrykket av privat bebyggelse og tekniske inngrep i strandsonen i omr\u00e5det. Slik vi ser det vil derfor landskapsinteressene i strandsonen bli satt til side dersom det gis dispensasjon. 2 Systematisk-undersokelse-av-dispensasjoner-i-strandsonen-Mandal.pdf (sivilombudet.no) Side: 6/7 Videre er det et vilk\u00e5r om at fordelene med dispensasjonen er klart st\u00f8rre enn ulempene, jf. pbl. \u00a7 19-2 andre ledd. Det f\u00f8lger av forarbeidene at relevante fordeler begrenses til \u00abforhold som ivaretar generelle areal- og ressursdisponeringshensyn\u00bb, jf. Prop. 169 L (2020-2021) p\u00e5 side 55. Det m\u00e5 p\u00e5vises relevante, klare og positive fordeler med dispensasjonen. Personlige fordeler kan bare unntaksvis tillegges vekt. Statsforvalteren legger til grunn at fordeler av en art som ivaretar de ovennevnte hensyn bak byggeforbudet vil ha betydelig vekt i en dispensasjonsvurdering hvor det er sp\u00f8rsm\u00e5l om utbygging i strandsonen. Tiltakshaver har vist til at det er lokale forhold som gj\u00f8r at tiltakets st\u00f8rrelse og omfang m\u00e5 v\u00e6re som oms\u00f8kt. Det er hovedsakelig vist til at ferdsel med b\u00e5t er eneste tilkomstmulighet til fritidsboligen, og videre til dybdeforhold, plassering i naustrekken og v\u00e6rforhold. Tiltakshaver begrunner ogs\u00e5 tiltaket ut fra sikkerhetsmessige forhold p\u00e5 grunn av sm\u00e5 barn, og at er det viktig med et kaianlegg som er trygt \u00e5 bruke. Flytebryggen er dimensjonert for b\u00e5ten de i dag bruker. Slik saken er opplyst har tiltakshaver tidligere hatt en mindre b\u00e5t, men at de fikk behov for en st\u00f8rre b\u00e5t. Statsforvalteren har forst\u00e5else for tiltakshavers behov for sj\u00f8veis atkomst til eiendommen og vi er enig i at mulighet for sj\u00f8veis atkomst til eiendommen i utgangspunktet kan v\u00e6re en objektiv fordel for fritidseiendommen. St\u00f8rrelsen p\u00e5 oms\u00f8kt tiltak g\u00e5r imidlertid etter v\u00e5r vurdering utover det som kan anses n\u00f8dvendig for \u00e5 kunne benytte sj\u00f8veis atkomst til eiendommen. Vi kan i denne sammenheng ikke se at det kan legges vesentlig vekt p\u00e5 tiltakshavers opplysninger om bryggens st\u00f8rrelse har sammenheng med kj\u00f8p av en 19 fots b\u00e5t etter at familien fikk sitt tredje barn. Statsforvalteren vurderer etter dette at det vil v\u00e6re en fordel for eiendommen at det tillates adkomstbrygge, men at denne fordelen ikke fremst\u00e5r som klart st\u00f8rre enn ulempene det er pekt p\u00e5 ovenfor n\u00e5r det gjelder \u00e5 ivareta landskapshensyn i strandsonen. Statsforvaltere finner etter dette at lovens formelle vilk\u00e5r for \u00e5 kunne gi dispensasjon ikke er oppfylt og at s\u00f8knaden derfor m\u00e5 avsl\u00e5s. Tiltaket blir med dette endelig avsl\u00e5tt av forvaltningen. Kommunen har plikt til \u00e5 f\u00f8lge opp det eksisterende tiltaket etter plan- og bygningsloven kapittel 32, s\u00e5 langt det m\u00e5tte v\u00e6re grunnlag for det. Partene har i s\u00e5 fall rett p\u00e5 forh\u00e5ndsvarsel f\u00f8r kommunen gir p\u00e5legg eller vedtar tvangsmulkt, jf. pbl. \u00a7 32-2. Statsforvalteren vil avslutningsvis bemerke at vi ikke har tatt stilling til tiltakshavers forslag om en mindre flytebrygge. Dersom tiltakshaver \u00f8nsker \u00e5 unders\u00f8ke mulighetene for \u00e5 anlegge en mindre flytebrygge p\u00e5 eiendommen er dette noe tiltakshaver eventuelt kan ta opp med kommunen gjennom en ny s\u00f8knad. Vedtak: Statsforvalteren gj\u00f8r om kommunens vedtak av 25.04.2023 til avslag. Det blir ikke gitt dispensasjon til utlegging av flytebrygge med landgang p\u00e5 eiendommen gnr. 105 bnr. 141 i Bergen kommune. Klagen tas til f\u00f8lge. Vedtaket kan ikke p\u00e5klages til overordnet forvaltningsorgan, jf. fvl. \u00a7 28. Side: 7/7 [2] https://www.regjeringen.no/no/dokumenter/statlige-planretningslinjer-for-differensiert- forvaltning-av-strandsonen-langs-sjoen/id2850282/ [3] https://www.regjeringen.no/no/dokumenter/statlige-planretningslinjer-for-differensiert- forvaltning-av-strandsonen-langs-sjoen/id2850282/ Erik Thomsen (e.f.) Tor Magne Gr\u00f8nnestad seniorr\u00e5dgiver juridisk r\u00e5dgiver Dokumentet er elektronisk godkjent Kopi til: Ole Kristian Pahr Alvheim Nordb\u00f8 7 5009 BERGEN STATSFORVALTAREN I VESTLAND Nj\u00f8savegen 2 6863 LEIKANGER "
}