{
  "dokument_id": "b42b5505-78f4-52e0-a0b7-ff034ebadd36",
  "doc_type": "case_minutes",
  "kommune": 4601,
  "tittel": "Saksprotokoll FORUTV, 16012024, Sak 16/24, Eventuelt forretningsutvalget 16.01.2023",
  "url": "https://bergen.kommune.no/politikere-utvalg/api/fil/bk360/9706151/Innstilling-vedtak-Eventuelt-forretningsutvalget-16-01-2023",
  "tekst": "Eventuelt forretningsutvalget 16.01.2023 Forretningsutvalget behandlet saken i m\u00f8tet 16.01.2024 sak 16/24: 1. Geir Steinar Dale (A) stilte sp\u00f8rsm\u00e5l om politisk behandling av byr\u00e5dssak 1008/23 - Bobilparkering i Bergen, som er satt p\u00e5 sakskartet til byr\u00e5dsm\u00f8te 18.01.2024. Byr\u00e5dsleder Christine Meyer svarte at saken er innenfor byr\u00e5dets fullmakter. Geir Steinar Dale (A) fremsatte p\u00e5 vegne av A f\u00f8lgende forslag: Byr\u00e5dssak 1008/24 sendes utvalg for milj\u00f8 og byutvikling, som innstiller til bystyret. Votering: Forslag fra Geir Steinar Dale (A) ble vedtatt enstemmig. 2. Thor Haakon Bakke (MDG) stilte sp\u00f8rsm\u00e5l om NTP og Hordfast. Blir det fremmet ny sak til bystyret? Og n\u00e5r kan man forvente at den kommer. Byr\u00e5dsleder Christine Meyer svarte at det legges frem en ny sak til bystyret. Byr\u00e5dsleder vil komme tilbake til forretningsutvalget n\u00e5r det gjelder tidspunkt for n\u00e5r saken legges frem for bystyret. 3. Ingrid Nergaard Fjeldstad (V) stilte sp\u00f8rsm\u00e5l om status p\u00e5 bybaneutredningen (tunnel i sentrum), og n\u00e5r vil den bli lagt frem for bystyret. Byr\u00e5dsleder Christine Meyer svarte at sak om tidsplan og rammer for arbeidet er under forberedelse i byr\u00e5det. S\u00e5 snart denne foreligger vil byr\u00e5dsleder komme tilbake med n\u00e6rmere informasjon. "
}