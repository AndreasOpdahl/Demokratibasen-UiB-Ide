{
  "dokument_id": "40b4c8f8-4dc8-540c-931e-661bca6ccde6",
  "doc_type": "case_minutes",
  "kommune": 4601,
  "tittel": "Saksprotokoll FORUTV, 17092024, Sak 308/24, Kj\u00f8replan bystyrets m\u00f8te 02. oktober 2024",
  "url": "https://bergen.kommune.no/politikere-utvalg/api/fil/bk360/11153467/Innstilling-vedtak-Kjoreplan-bystyrets-mote-02-oktober-2024",
  "tekst": "Kj\u00f8replan bystyrets m\u00f8te 02. oktober 2024 Forretningsutvalget behandlet saken i m\u00f8tet 17.09.2024 sak 308/24 og fattet f\u00f8lgende vedtak: Vedlagte kj\u00f8replan legges til grunn for avviklingen av bystyrets m\u00f8te 2. oktober 2024 med f\u00f8lgende endringer: 1. Byr\u00e5dets fremlegging og overlevering av forslag til budsjett for 2025 og \u00f8konomiplan for 2025 \u2013 2028 utg\u00e5r og flyttes til bystyrem\u00f8te 30. oktober. 2. Byr\u00e5det starter med \u00e5 svare ut budsjettekniske sp\u00f8rsm\u00e5l snarest mulig. 3. Bystyrets kontor kommer tilbake i neste m\u00f8te i forretningsutvalget med forslag til dato, tidspunkt og kostnader for et ekstram\u00f8te i bystyret i oktober for \u00e5 ta igjen etterslep av saker. Dette skal ogs\u00e5 ses i sammenheng med oppstartstidspunkt for bystyrem\u00f8tet 2. oktober. Forretningsutvalgets behandling F\u00f8lgende representanter tok ordet. Rune Bakervik (A), Mikkel Gr\u00fcner (SV), Thor Haakon Bakke (MDG), Ingrid Nergaard Fjeldstad (V), Mailiss Solheim-\u00c5kerblom (R), Eivind N\u00e6vdal-Bolstad (H), Kjersti Pettersen (H), Linn Kristin Eng\u00f8 (A) Fungerende byr\u00e5dsleder Byr\u00e5d Marte Monstad (FrP) orienterte om at byr\u00e5det \u00f8nsker \u00e5 legge frem forslag til budsjett for 2025 og \u00f8konomiplan for 2025-2028 p\u00e5 bystyrem\u00f8tet 30. oktober, og ikke 2. oktober slik det fremg\u00e5r av saken. Forslag fremsatt i utvalget: Rune Bakervik (A) fremsatte p\u00e5 vegne av A f\u00f8lgende forslag: 1. Budsjettet legges frem fra byr\u00e5det 2. oktober i hht vedtatt plan. 2. Byr\u00e5det starter med \u00e5 svare ut budsjettekniske sp\u00f8rsm\u00e5l snarest mulig. Ingrid Nergaard Fjeldstad (V) fremsatte p\u00e5 vegne av V f\u00f8lgende forslag: Bystyrets kontor kommer tilbake i neste m\u00f8te i forretningsutvalget med forslag til dato, tidspunkt og kostnader for et ekstram\u00f8te i bystyret i oktober for \u00e5 ta igjen etterslep av saker. Dette skal ogs\u00e5 ses i sammenheng med oppstartstidspunkt for bystyrem\u00f8tet 2. oktober. Votering: Forslag punkt 1 fra A, fremsatt av Rune Bakervik (A) fikk 6 stemmer og var dermed falt. (A, SV, MDG, R, KrF). Forslag punkt 2 fra A, fremsatt av Rune Bakervik (A) ble vedtatt enstemmig. Forslag punkt 1-2 fra V, fremsatt av Ingrid Nergaard Fjeldstad (V) ble vedtatt enstemmig. Forslaget til vedtak fikk 0 stemmer. Forslag til vedtak: Vedlagte kj\u00f8replan legges til grunn for avviklingen av bystyrets m\u00f8te 2. oktober 2024. 2 "
}