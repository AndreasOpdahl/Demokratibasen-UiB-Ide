{
  "dokument_id": "e7bbab9b-b48f-54f6-8762-4e5bfa6dd160",
  "doc_type": "case_attachment",
  "kommune": 4601,
  "tittel": "S\u00f8knad om dispensasjon",
  "url": "https://bergen.kommune.no/politikere-utvalg/api/fil/bk360/10052787/Soknad-om-dispensasjon",
  "tekst": "Plan- og bygningsetaten Bergen kommune Postboks 7700 5020 Bergen Vedlegges elektronisk s\u00f8knad Bergen, den 10. oktober 2023 V\u00e5r ref: 10354 Deres ref.: L\u00d8NNINGSFLATEN 22 \u2013 S\u00d8KNAD OM DISPENSASJON Eiendom: 4601-110/71 Tiltakets adresse: L\u00f8nningsflaten 22 Tiltakets art: Tilbygg Tiltakshaver: L\u00d8NNINGSFLATEN 22 EIENDOM AS 1. INNLEDNING Det vises til s\u00f8knad om oppf\u00f8ring av tilbygg p\u00e5 eiendommen 110/71 L\u00f8nningsflaten 22. I forbindelse med rammes\u00f8knad s\u00f8kes det om f\u00f8lgende dispensasjoner: - Arealform\u00e5let friluftsomr\u00e5det i sj\u00f8 og vassdrag - Byggegrense mot vassdrag KPA2018 \u00a7 6.2.2 - Byggegrense mot fylkesveg i vest KDP \u00a7 26.1 2. S\u00d8KNAD OM DISPENSASJON I henhold til plan- og bygningsloven \u00a7 19-2 kan det i s\u00e6rlige tilfeller gis dispensasjon dersom hensynene til bestemmelsene det dispenseres fra, eller hensynene i lovens form\u00e5lsbestemmelse ikke blir vesentlig tilsidesatt. I tillegg m\u00e5 fordelene ved \u00e5 gi dispensasjon v\u00e6re klart st\u00f8rre enn ulempene etter en samlet vurdering. Det skal s\u00e6rlig legges vekt p\u00e5 konsekvenser for helse, milj\u00f8, jordvern, sikkerhet og tilgjengelighet. Det er med andre ord to vilk\u00e5r som m\u00e5 v\u00e6re oppfylt for at det skal kunne bli gitt dispensasjon. For det f\u00f8rste m\u00e5 dispensasjonen ikke inneb\u00e6re at hensynene bak bestemmelsen det dispenseres fra eller lovens form\u00e5lsbestemmelse blir \u00abvesentlig tilsidesatt\u00bb. For det andre m\u00e5 fordelene ved dispensasjon v\u00e6re \u00abklart st\u00f8rre\u00bb enn ulempene. I tillegg skal det legges s\u00e6rlig vekt p\u00e5 konsekvenser for helse, milj\u00f8, jordvern, sikkerhet og tilgjengelighet. I det f\u00f8lgende vurderes hver bestemmelse det s\u00f8kes dispensasjon fra hver for seg. Advokatfirmaet Landsvik & Larsen AS | Kanalveien 7, 5068 Bergen | post@llco.no | Org.nr.: 924 394 420 3. AREALFORM\u00c5LET FRILUFTSOMR\u00c5DE I SJ\u00d8 OG VASSDRAG 3.1 Innledning Reguleringsplanen har et begrenset omr\u00e5de p\u00e5 eiendommen regulert til friluftsomr\u00e5de i sj\u00f8 og vassdrag. Omr\u00e5det skal delvis bebygges med tilbygg, og delvis skal det anlegges parkomr\u00e5de. Det aktuelle arealform\u00e5let er et mindre areal p\u00e5 i underkant av 150 kvm som er avsatt til friluftsomr\u00e5de i sj\u00f8 og vassdrag inne p\u00e5 eiendommen. Arealform\u00e5let ligger omtrent p\u00e5 samme sted der det tidligere var et lite tjern med navn Ljosartj\u00f8rna. Ljosartj\u00f8rna ble fylt igjen og planert i byggesak 200105679 da eiendommen ble tillatt bebygget og omr\u00e5det ble planert. Det ble gitt ferdigattest til nybygg og planering den 31. januar 2003. Utklipp fra bergenskart.no Det er ingen planer om \u00e5 reetablere et mindre Ljosartj\u00f8rna, og det m\u00e5 legges til grunn at arealform\u00e5let ble inntatt i KDP BL\u00c5E ved en inkurie. Selv om arealform\u00e5let synes uintendert er arealet formelt avsatt til arealform\u00e5let. Det s\u00f8kes derfor om dispensasjon fra arealform\u00e5let friluftsomr\u00e5de i sj\u00f8 og vassdrag for oms\u00f8kte tiltak. 3.2 Vurdering av hensyn Hensynet bak arealform\u00e5l er \u00e5 kunne regulere og styre bruk av arealer, slik at det tilrettelegges for en b\u00e6rekraftig og \u00f8nskelig utvikling av kommunen. De samfunnsmessige, milj\u00f8messige og \u00f8konomiske faktorene spiller inn som b\u00e6rende prinsipper i vurderingen av hvilke arealform\u00e5l som skal legges til grunn i arealplanen. For arealomr\u00e5det friluftsomr\u00e5de i sj\u00f8 og vassdrag er hensynet som hovedregel \u00e5 verne om, og legge til rette for bruk av omr\u00e5det ved sj\u00f8er, vann og vassdrag for rekreasjon, friluftsliv og naturopplevelser. Rekreasjon og friluftsliv, bevaring av naturskj\u00f8nnhet og tilgang til vann er blant hovedhensyn ved det aktuelle arealform\u00e5let. 2 Som nevnt er det et sv\u00e6rt lite areal som er regulert til friluftsomr\u00e5det i sj\u00f8 og vassdrag. Basert p\u00e5 st\u00f8rrelsen p\u00e5 arealform\u00e5let og byggesakshistorikken synes det som nevnt som om arealform\u00e5let utilsiktet ble inntatt i kommunedelplanen. Videre er omr\u00e5det rundt det aktuelle arealform\u00e5let det s\u00f8kes dispensasjon fra regulert til industriform\u00e5l. Det er dermed ikke aktuelt at omr\u00e5det benyttes som tilgang til vann, eller rekreasjon og bevaring av naturskj\u00f8nnhet slik hensynet bak arealform\u00e5let friluftsliv i sj\u00f8 og vassdrag skal legge til rette for. En dispensasjon fra arealform\u00e5let vil ikke tilsidesette hensynene bak arealform\u00e5let eller lovens form\u00e5lsbestemmelse for \u00f8vrig. 3.3 Vurdering av fordeler og ulemper Fordelen med en dispensasjon i saken er at omr\u00e5det kan benyttes til regulert arealform\u00e5l. Eiendommen er regulert til industri/kontor et arealform\u00e5l det er mangel p\u00e5 i bergensomr\u00e5det. Det m\u00e5 vurderes som en klar fordel at byggeklare eiendommer innenfor etablerte industriomr\u00e5der kan benyttes bebygges. Videre vil en dispensasjon medf\u00f8re at tiltakshaver f\u00e5r utviklet og utnyttet eiendommen i tr\u00e5d med form\u00e5let som resterende deler av eiendommen er regulert til. Som gjengitt ovenfor fremst\u00e5r ikke omr\u00e5det som egnet til \u00e5 benyttes for det form\u00e5l som friluftsomr\u00e5det i sj\u00f8 og vassdrag normalt skal hensynta. Det fremst\u00e5r derfor ikke som sannsynlig at det medf\u00f8rer noen ulempe at det gis dispensasjon fra arealform\u00e5let friluftsliv i sj\u00f8 og vassdrag. Etter dette vurderes fordelene med \u00e5 gi dispensasjon for oppf\u00f8ring av tilbygg og \u00e5 anlegge parkomr\u00e5de i omr\u00e5det regulert for arealform\u00e5l friluftsliv i sj\u00f8 og vassdrag til \u00e5 veie ut eventuelle ulemper. P\u00e5 denne bakgrunn er det en klart st\u00f8rre fordel for \u00e5 gi dispensasjon for oms\u00f8kt tiltak. 3.4 Konklusjon P\u00e5 bakgrunn av det ovennevnte er v\u00e5r vurdering at en dispensasjon fra arealform\u00e5l friluftsliv i sj\u00f8 og vassdrag for det oms\u00f8kte tiltak ikke vil medf\u00f8re en vesentlig tilsidesettelse av hensynet bak arealform\u00e5let. Videre overstiger fordelene med en dispensasjon i saken klart ulempene etter en samlet vurdering. Vi kan ikke se at en dispensasjon i saken har konsekvenser for helse, milj\u00f8, jordvern, sikkerhet og tilgjengelighet. Etter dette er vilk\u00e5rene i \u00a7 19-2 etter v\u00e5r vurdering oppfylt for oms\u00f8kt dispensasjon. 3 4. BYGGEGRENSE MOT VASSDRAG KPA2018 \u00a7 6.2.2 4.1 Innledning Etter KPA2018 \u00a7 6.2.2 gjelder det byggegrense p\u00e5 begge sider av vassdrag p\u00e5 20 meter i \u00f8vrige omr\u00e5der for bebyggelse og anlegg. Det s\u00f8kes dermed om dispensasjon fra byggegrense etter KPA 2018 \u00a7 6.2.2. 4.2 Vurdering av hensyn Hensynet bak byggegrensen mot vassdrag er f\u00f8rst og fremst knyttet til \u00e5 ivareta randsonen rundt vassdrag slik at hensynet til naturen og naturmangfoldet blir ivaretatt i arealplanlegging og byggesaksbehandlinge. Hovedhensyn er flomforebygging og sikkerhet, vern av natur og \u00f8kosystemer, erosjonskontroll og landskaps- og estetiske hensyn. Som redegjort for ovenfor under dispensasjon fra arealform\u00e5let friluftsomr\u00e5de i sj\u00f8 og vassdrag eksisterer det ikke noe vassdrag p\u00e5 eiendommen. Tjernet som tidligere var p\u00e5 eiendommen, ble fylt igjen og planert i 2002 da eiendommen ble bebygd. Det foreligger ingen planer om \u00e5 reetablere et mindre tjern p\u00e5 i underkant av 150 kvm, og det er f\u00f8lgelig ikke noe naturmilj\u00f8 og ivareta. Store deler av eiendommen, og naboeiendommene for \u00f8vrig, er regulert og bebygget med n\u00e6ringsvirksomhet og industri. De aktuelle hensynene gj\u00f8r seg dermed ikke gjeldende, ettersom det er et begrenset omr\u00e5de omringet av industri- og n\u00e6rings-arealer. Omr\u00e5det er ikke utsatt for flom og det foreligger ikke verneverdig natur- eller \u00f8kosystemer. Landskaps- og estetiske hensyn kan ikke sies \u00e5 gj\u00f8re seg gjeldende i det aktuelle omr\u00e5det, p\u00e5 eiendommen for det oms\u00f8kte tiltaket. Etter dette kan man ikke se at en dispensasjon vil vesentlig tilsidesette hensynet bak bestemmelsen. 4.3 Vurdering av fordeler og ulemper Fordelen med tiltaket er at tiltakshaver f\u00e5r utvikle og benytte eiendommen p\u00e5 en mer hensiktsmessig m\u00e5te. Bruken av eiendommen vil videre v\u00e6re i tr\u00e5d med den \u00f8nskede bruken av eiendommen og omr\u00e5det rundt eiendommen. Det m\u00e5 videre vurderes som en vektig samfunnsmessig fordel at regulerte industriomr\u00e5der kan benyttes til form\u00e5let, slik at arealbruken blir mest mulig effektiv. 4 Vi kan ikke se at tiltaket medf\u00f8rer noen ulemper med hensyn til form\u00e5let bak bestemmelsen i KPA2018, ettersom det rent faktisk ikke er noe sj\u00f8 eller vassdrag p\u00e5 eiendommen, og dermed heller ikke noe verneverdige interesser som lider noen ulempe ved at det gis dispensasjon fra bestemmelsen. Etter dette er tiltakshavers vurdering at fordelene med tiltaket avveier ulempene. 4.4 Konklusjon Etter dette kan vi ikke se at en dispensasjon fra byggegrense mot vassdrag for oms\u00f8kte tiltak vil medf\u00f8re en vesentlig tilsidesettelse av hensynet bak bestemmelsen. Videre overstiger fordelene med en dispensasjon i saken klart ulempene etter en samlet vurdering. Etter v\u00e5r vurdering er vilk\u00e5rene i \u00a7 19-2 oppfylt for s\u00f8knad om dispensasjon fra byggegrense mot vassdrag, jf. 6.2.2 i KPA2018. 5. BYGGEGRENSE MOT FYLKESVEG I VEST KDP \u00a7 26.1 5.1 Innledning Etter KDP \u00a7 26.1 er det byggegrense p\u00e5 50 meter mot ny hovedveg (fylkesveg) mellom Hjellestadvegen ved kryss I ved \u00c5dland og Flyplassvegen. Det er regulert vegstrekning som delvis strekker seg inn p\u00e5 eiendommen, men som ikke kommer i konflikt med tiltaket. Oms\u00f8kt tiltak er plassert 37,6 meter fra midtlinjen til eksisterende veg. Det s\u00f8kes dermed om dispensasjon fra bestemmelsen. 5.2 Vurdering av hensyn Hensynet bak byggegrense mot veg er \u00e5 regulere og begrense byggeaktivitet i n\u00e6rheten av veier av hensyn til trafikksikkerhet, trygghet og funksjonen til veisystemet. Trygg adkomst, fremkommelighet, trafikksikkerhet og st\u00f8yskjerming er noen av hovedhensynene bak byggegrenser mot veg. Den regulerte vegstrekningen kommer som nevnt ikke i konflikt med tiltaket. Tiltaket p\u00e5virker ikke trafikkavviklingen p\u00e5 negativ m\u00e5te. Videre strekker vegstrekningen seg langs den s\u00f8r-vestlige delen av eiendommen, hvor det vil etableres et parkomr\u00e5det som fungerer som en buffer mot bygninger p\u00e5 eiendommen. Tiltaket har ikke p\u00e5virkning p\u00e5 vegen eller den fremtidige etableringen av den. Etter dette kan man ikke se at en dispensasjon vil vesentlig tilsidesette hensynet bak bestemmelsen. 5 5.3 Vurdering av fordeler og ulemper Fordelen med dispensasjon er at tiltakshaver kan utvikle og benytte eiendommen i tr\u00e5d med form\u00e5let den er regulert til. Tiltaket muliggj\u00f8r en god og fleksibel arealdisponering p\u00e5 egen tomt. Det er videre i et samfunnsperspektiv en fordel at tomten utnyttes optimalt i tr\u00e5d med reguleringsplanens bestemmelser for omr\u00e5det. Vi kan ikke se at tiltaket medf\u00f8rer noen ulemper for den fremtidige etablering av ny veg, eller ulemper for \u00f8vrig. Etter dette er tiltakshavers vurdering at fordelene med tiltaket avveier ulempene. 5.4 Konklusjon Etter dette kan vi ikke se at en dispensasjon fra byggegrense mot fylkesveg for oms\u00f8kte tiltak vil medf\u00f8re en vesentlig tilsidesettelse av hensynet bak bestemmelsen. Videre overstiger fordelene med en dispensasjon i saken klart ulempene etter en samlet vurdering. Etter v\u00e5r vurdering er vilk\u00e5rene i \u00a7 19-2 oppfylt for s\u00f8knad om dispensasjon fra byggegrense mot fylkesveg i vest, jf. \u00a7 26.1 i KDPBL\u00c5E. 6. OPPSUMMERING P\u00e5 bakgrunn av ovennevnte vurderes vilk\u00e5rene etter \u00a7 19-2 \u00e5 v\u00e6re oppfylt for de oms\u00f8kte dispensasjoner, slik at det etter kommunens vurdering kan gis dispensasjon som oms\u00f8kt. Advokatfirmaet Landsvik & Larsen AS Arne Christian Landsvik Advokat M.N.A. e/ ac@llco.no m/ 93424469 6 "
}