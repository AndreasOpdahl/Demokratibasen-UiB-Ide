{
  "dokument_id": "463ba274-27f5-5aee-8a00-0d040834d8c6",
  "doc_type": "case_presentation",
  "kommune": 4601,
  "tittel": "H\u00f8ringssaker til forretningsutvalget 03.09.2024",
  "url": "https://bergen.kommune.no/politikere-utvalg/api/fil/bk360/11025856/Framstilling-Horingssaker-til-forretningsutvalget-03-09-2024",
  "tekst": " Forretningsutvalget Saksframstilling V\u00e5r referanse: 2023/257837-144 Saksbehandler: Anette Hatlemark Drabl\u00f8s H\u00f8ringssaker til forretningsutvalget 03.09.2024 Hva saken gjelder: Bystyrets kontor har mottatt f\u00f8lgende h\u00f8ringer: 1. H\u00f8ring - forslag til endringer i forskrift om standarder og nasjonale e-helsel\u00f8sninger (\u00f8kning i betalingen for 2025 for nasjonale e-helsel\u00f8sninger mv.) 2. H\u00f8ring - Forslag til ny forskrift om forbud mot markedsf\u00f8ring av visse n\u00e6ringsmidler rettet mot barn 3. H\u00f8ring \u2013 Endring av forskrift om bruk av kj\u00f8ret\u00f8y \u2013 \u00f8kt totalvekt fra 50 til 54/56 for utvalgte vogntog \u2013 fjerning av bruksklasser 4. H\u00f8ring - mindre endring i byggevareforskriften (permanente forankringsanordninger og sikkerhetskroker) 5. H\u00f8ring - Innspel om prinsipp og tiltak for effektivisering av rutetilbodet i Vestland 6. H\u00f8yring Samlingssentrum - nytt fellesmagasin Etter \u00a7 6 i fullmakter for byr\u00e5det gjelder f\u00f8lgende for h\u00f8ringsuttalelser: \u00abByr\u00e5det selv avgir h\u00f8ringsuttalelser p\u00e5 vegne av Bergen kommune. H\u00f8ringsuttalelser i prinsipielle saker som samtidig inneb\u00e6rer politiske avveininger, skal avgis av bystyret. H\u00f8ringsuttalelser avgitt av byr\u00e5det sendes uten ugrunnet opphold Bystyrets kontor til orientering.\u00bb I reglement for bystyret og utvalgene kap. 7.3.1 st\u00e5r det at: \u00abForretningsutvalget fordeler innkomne saker til bystyrets organer. Forretningsutvalget avgj\u00f8r hvilke innkommende h\u00f8ringssaker som skal behandles i bystyrets organer og tar stilling til om de skal sluttbehandles i et bystyreutvalg eller bystyret\u00bb. (Vedtatt av bystyret 18.10.2023, sak 368/23). 1. H\u00f8ring - forslag til endringer i forskrift om standarder og nasjonale e- helsel\u00f8sninger (\u00f8kning i betalingen for 2025 for nasjonale e-helsel\u00f8sninger mv.) Helse- og omsorgsdepartementet har sendt p\u00e5 h\u00f8ring forslag til endringer i forskrift 1. juli 2015 nr. 853 om standarder og nasjonale e-helsel\u00f8sninger. Departementet foresl\u00e5r, p\u00e5 bakgrunn av vekst i kostnader til forvaltning og drift, endringer i bel\u00f8pene som virksomheter skal betale for de fire nasjonale e-helsel\u00f8sningene; helsenettet med grunndata og helseID, e-resept, kjernejournal og helsenorge.no. Forslagene til endring i betaling er basert p\u00e5 tallgrunnlaget og forslag til justering i prismodellen for helsenettet fra Norsk helsenett SF, vurderingen fra det tekniske beregningsutvalget for nasjonale e-helsel\u00f8sninger og dr\u00f8ftinger i Nasjonalt e- 1 helser\u00e5d. Betalingsendringene inneb\u00e6rer en \u00f8kning i betalingen fra 2024 til 2025 p\u00e5 totalt 8,9 mill. kroner for regionale helseforetak og 10 mill. kroner for kommunene. I tillegg kommer prisjustering basert p\u00e5 Statistisk sentralbyr\u00e5s publiserte endring i konsumprisindeks de siste 12 m\u00e5neder. Endringene inneb\u00e6rer at de minste akt\u00f8rene f\u00e5r en reduksjon i betalingen, de mellomstore f\u00e5r en \u00f8kning og de st\u00f8rste akt\u00f8rene en betydelig \u00f8kning i betalingen. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 15. november 2024. 2. H\u00f8ring - Forslag til ny forskrift om forbud mot markedsf\u00f8ring av visse n\u00e6ringsmidler rettet mot barn Helse- og omsorgsdepartementet har sendt p\u00e5 h\u00f8ring forslag til ny forskrift om forbud mot markedsf\u00f8ring av visse n\u00e6ringsmidler rettet mot barn og forslag til ny hjemmel i matloven \u00a7 26 a for \u00e5 kunne ilegge overtredelsesgebyr ved brudd p\u00e5 forskriften. Den nye forskriften foresl\u00e5s for \u00e5 ivareta form\u00e5let om \u00e5 fremme helse, jf. lov 19. desember 2003 nr. 124 om matproduksjon og mattrygghet mv. (matloven) \u00a7 1. Forslaget til ny forskrift har sin bakgrunn i anmodnings-vedtak fra Stortinget, anbefalinger fra Verdens helseorganisasjon (WHO), regjeringens ambisjoner i folkehelsemeldingen, og i kjente utfordringer knyttet til markedsf\u00f8ring av n\u00e6ringsmidler som det er anbefalt at ikke utgj\u00f8r en stor del av kostholdet. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 22. november 2024. 3. H\u00f8ring \u2013 Endring av forskrift om bruk av kj\u00f8ret\u00f8y \u2013 \u00f8kt totalvekt fra 50 til 54/56 for utvalgte vogntog \u2013 fjerning av bruksklasser Vegdirektoratet har sendt p\u00e5 offentlig h\u00f8ring forslag til endringer i reglene om tillatte vekter og dimensjoner for kj\u00f8ret\u00f8y og vogntog p\u00e5 norske veger i forskrift om bruk av kj\u00f8ret\u00f8y 25. januar 1990 nr. 92 kapittel 5 (\u00abbruksforskriften\u00bb). Endringene som foresl\u00e5s gjelder \u00e5 \u00f8ke tillatt totalvekt fra 50 til 54/56 tonn for et begrenset utvalg lastebiler og vogntogkombinasjoner. Forslaget vil kun gjelde p\u00e5 veger som i dag er tillatt for 60 tonn totalvekt for t\u00f8mmer- og modulvogntog. Vegdirektoratet foresl\u00e5r i tillegg \u00e5 gj\u00f8re det mulig \u00e5 tillate 54/56 tonn vekter p\u00e5 veger som i dag er begrenset til totalvekt p\u00e5 50 tonn, der bruene kan t\u00e5le slike vekter. Dette vil i s\u00e5 fall ogs\u00e5 kreve endring i veglistene. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 18. november 2024. 4. H\u00f8ring - mindre endring i byggevareforskriften (permanente forankringsanordninger og sikkerhetskroker) 2 Direktoratet for byggkvalitet har sendt p\u00e5 offentlig h\u00f8ring mindre endring i forskrift om omsetning og dokumentasjon av produkter til byggverk. Bakgrunnen er at EU- kommisjonen har foresl\u00e5tt en delegert rettsakt som fastsetter terskelniv\u00e5er og ytelsesklasser for permanente forankringsinnretninger og sikkerhetskroker. Rettsakten er E\u00d8S-relevant og vil bli tatt inn i E\u00d8S-avtalen, og Norge er forpliktet til \u00e5 gjennomf\u00f8re den i norsk rett. Rettsakten etablerer terskelniv\u00e5er og ytelsesklasser for nevnte innretninger og kroker, samt de vesentlige egenskapene til disse produktene som produsenten er p\u00e5lagt \u00e5 spesifisere i ytelseserkl\u00e6ringen nevnt byggevareforordningen artikkel 4. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 7. oktober 2024. 5. H\u00f8ring - Innspel om prinsipp og tiltak for effektivisering av rutetilbodet i Vestland Vestland fylkeskommune v/Skyss har invitert til \u00abInnspel om prinsipp og tiltak for effektivisering av rutetilbodet i Vestland\u00bb. Dette er ikke en ordin\u00e6r h\u00f8ring, men en invitasjon til \u00e5 komme med tilbakemeldinger og innspill til en politisk sak som er fremlagt for politiske utvalg i fylkeskommunen, og som skal sluttbehandles i fylkesutvalget 19. september. Saken skal ogs\u00e5 presenteres i Samordningsr\u00e5det for betre kollektivtransport 24. september. Dette samordningsr\u00e5det er en del av det l\u00f8pende samarbeidet om kollektivsektoren mellom Vestland fylkeskommune og Bergen kommune, som vedtatt i bystyret 16. juni 2021 (sak 215/21). Her m\u00f8ter byutviklingsbyr\u00e5den sammen med leder for utvalg for milj\u00f8 og byutvikling og leder for st\u00f8rste opposisjonsparti i samme utvalg. Bakgrunn for saken er vedtak av fylkesbudsjettet i Vestland for 2024, og saken inng\u00e5r som del av grunnlaget for videre behandling av fylkesbudsjettet for 2025. I saken presenteres ulike prinsipp for effektivisering av kollektivtilbudet i distriktet og i byomr\u00e5det. Prinsippene som legges til grunn for byomr\u00e5det er: - Tilpasse tilbud til ettersp\u00f8rsel - Unng\u00e5 parallelle ruter - Akseptere bytter - Akseptere gangavstand - Reduserte \u00e5pningstider I saken foresl\u00e5s ogs\u00e5 en rekke konkrete tiltak, b\u00e5de p\u00e5 distriktsruter og p\u00e5 linjer i byomr\u00e5det. Innsparingspotensial for tiltak er ogs\u00e5 redegjort for i saken. Etter bystyredirekt\u00f8rens vurdering har saken i seg selv prinsipielle sider og vil inneb\u00e6re politiske avveininger. Samtidig inng\u00e5r denne saken som en del av det l\u00f8pende samarbeidet om kollektivtransport mellom Vestland fylkeskommune og Bergen kommune, som er regulert gjennom egen avtale og som tidligere er lagt frem for bystyret. Fristen for innspill gir heller ikke praktisk anledning til behandling i bystyrets organer. Bystyredirekt\u00f8ren anbefaler derfor at byr\u00e5det avgir h\u00f8ringsuttalelse p\u00e5 vegne av Bergen kommune i saken. H\u00f8ringsfristen er 10. september 2024. 3 6. H\u00f8yring Samlingssentrum -nytt fellesmagasin Den 23.08.24 sendte Vestland fylkeskommune p\u00e5 \u00abH\u00f8yring -Samlingssentrum - nytt fellesmagasin\u00bb. Hovedutvalg for kultur, idrett og inkludering vedtok den 26.06.24 at saken om Samlingssentrum - nytt fellesmagasin for museene i Hordaland skal sendes p\u00e5 h\u00f8ring til aktuelle samarbeidspartner. Fylkeskommunen \u00f8nsker at h\u00f8ringsinstansene kommer med innspill hvem som skal ha byggherreansvar, hvem som skal eie bygget, og hvilken driftsmodell som er tjenlig for Samlingssentrum. Bergen kommune har v\u00e6rt s\u00e6rskilt bedt om \u00e5 ta stilling til kommunal medfinansiering. For \u00e5 kunne realisere et nytt fellesmagasin for museene i Hordaland vil et f\u00f8rste og avgj\u00f8rende skritt v\u00e6re \u00e5 sikre finansieringsplan av selve bygget. Det er lagt til grunn en tredelt finansiering fra stat, fylke og kommuner. Flere av disse museene forvalter b\u00e5de bygg og samlinger p\u00e5 vegne av kommunen som eier. Selv om magasinbehovet ogs\u00e5 gjelder museer i flere av de andre kommunene, s\u00e5 er dette av et mindre omfang. Det vises til at det derfor er naturlig at Bergen kommune er s\u00e6rskilt utfordret p\u00e5 den kommunale delen av finansieringen. Vestland fylkeskommune ber derfor Bergen kommune om \u00e5 bidra i spleiselaget med 1/3 av bygge kostnader, dvs. 120 mill. kroner. Med dette som utgangspunkt \u00f8nsker fylkeskommunen at h\u00f8ringspartnere tar stilling til byggherreansvar, eierskap og driftsmodell: - Hvem skal ta byggherreansvaret? - Hvem b\u00f8r st\u00e5 som eier av bygget? - Hvordan kan drift av fellesmagasinet organiseres, og hvilken driftsmodell vil v\u00e6re tjenlig? Bystyredirekt\u00f8ren mener at saken kan inneholde prinsipielle politiske avveininger og ber\u00f8rer i s\u00e6rlig grad Bergen kommune. Derfor anbefales at bystyret avgir h\u00f8ringssvar p\u00e5 vegne av Bergen kommune. H\u00f8ringsfristen er 01. desember 2024. Forslag til vedtak: 1. Byr\u00e5det avgir eventuelt h\u00f8ringssvar til \u00abH\u00f8ring - forslag til endringer i forskrift om standarder og nasjonale e-helsel\u00f8sninger (\u00f8kning i betalingen for 2025 for nasjonale e- helsel\u00f8sninger mv.)\u00bb p\u00e5 vegne av Bergen kommune. 2. Byr\u00e5det avgir eventuelt h\u00f8ringssvar til \u00abH\u00f8ring - Forslag til ny forskrift om forbud mot markedsf\u00f8ring av visse n\u00e6ringsmidler rettet mot barn\u00bb p\u00e5 vegne av Bergen kommune. 3. Byr\u00e5det avgir eventuelt h\u00f8ringssvar til \u00abH\u00f8ring \u2013 Endring av forskrift om bruk av kj\u00f8ret\u00f8y \u2013 \u00f8kt totalvekt fra 50 til 54/56 for utvalgte vogntog \u2013 fjerning av bruksklasser\u00bb p\u00e5 vegne av Bergen kommune. 4. Byr\u00e5det avgir eventuelt h\u00f8ringssvar til \u00abH\u00f8ring - mindre endring i byggevareforskriften (permanente forankringsanordninger og sikkerhetskroker)\u00bb p\u00e5 vegne av Bergen kommune. 5. Byr\u00e5det avgir eventuelt h\u00f8ringssvar til \u00abInnspel om prinsipp og tiltak for effektivisering av rutetilbodet i Vestland)\u00bb p\u00e5 vegne av Bergen kommune. 4 6. Utvalg for finans, kultur og n\u00e6ring innstiller til bystyret som avgir h\u00f8ringssvar til \u00abH\u00f8yring Samlingssentrum -nytt fellesmagasin\u00bb p\u00e5 vegne av Bergen kommune Dato: 27. august 2024 \u00d8ivind Hauge St\u00f8le - Fagleder Anette H. Drabl\u00f8s - F\u00f8rstekonsulent Dokumentet er godkjent elektronisk. Vedlegg: H\u00f8ringsbrev 5 "
}