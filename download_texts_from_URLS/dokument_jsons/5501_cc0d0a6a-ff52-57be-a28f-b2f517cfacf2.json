{
  "dokument_id": "cc0d0a6a-ff52-57be-a28f-b2f517cfacf2",
  "doc_type": "case_attachment",
  "kommune": 5501,
  "tittel": "Oversendelse av klagesak til Formannskapet - Kirkens SOS",
  "url": "https://innsyn.tromso.kommune.no/application/getMoteDokument?dokid=2001759090",
  "tekst": " Unntatt offentlighet, jf. offl. \u00a7 13 Referanse: Dato: Notat 24/09910-1 27.05.2024 Til: Bj\u00f8rn Hagen, Seksjon for virksomhetsstyring og internkontroll Fra: Magnus Kjeldsberg Oversendelse av klagesak til Formannskapet - Kirkens SOS Kommunedirekt\u00f8rens innstilling til vedtak Klagen tas ikke til f\u00f8lge. Vedtaket fra Helse-og velferdsutvalgets m\u00f8te 3.05.24. sak 21/24 opprettholdes. Hva saken gjelder Saken \u2013 s\u00f8knader om tilskudd til frivillige organisasjoner for 2024, ble behandlet i Helse-og velferdsutvalget 06.03.24. Kirkens SOS har p\u00e5klaget vedtaket. Klagen ble mottatt innen fristen. Klagen er behandlet av helse- og velferdsutvalget 3.05.2024 sak 7/24, klagen tas ikke til f\u00f8lge. Vedtaket opprettholdes og klagesaken sendes til Formannskapet for behandling. Saksutredning Klage p\u00e5 vedtak Kirkens SOS klager p\u00e5 vedtak fra Helse- og velferdsutvalget som har f\u00f8lgende begrunnelse for avslag: \u201cbegrenset \u00f8konomisk ramme\u201d. Hovedpunktet i klagen fra Kirkens SOS er f\u00f8lgende: \u00abKirkens SOS og Girku SOS sine aktiviteter virker \u00e5 ha et regionalt perspektiv og blir dermed nedprioritert\u00bb. Gjennom en epost-utveksling mellom saksbehandler og daglig leder i Kirkens SOS 12.03.24, har administrasjonen i tillegg gitt f\u00f8lgende supplerende begrunnelse for avslag p\u00e5 s\u00f8knaden: \u201cVi har full forst\u00e5else for at du \u00f8nsker mer informasjon om grunnen for avslag. For det f\u00f8rste s\u00e5 har vi sv\u00e6rt begrensede midler \u00e5 dele ut, noe som gj\u00f8r at b\u00e5de administrasjonen og det politiske utvalget er n\u00f8dt til \u00e5 gj\u00f8re harde prioriteringer. En hovedlinje er at tilskuddsordningen er for aktiviteter innenfor Troms\u00f8 kommunes grenser slik midlene treffer m\u00e5lgruppene best mulig. Kirkens SOS og Girku SOS sine aktiviteter virker \u00e5 ha et regionalt perspektiv og blir dermed nedprioritert.\u201d I sin klage nevner Kirkens SOS at de trekker s\u00f8knaden for Girku SOS som de p\u00e5peker er et regionalt tiltak. Bakgrunn for tilskuddsordningen Tilskuddsordningen til frivillige organisasjoner har en \u00f8konomisk ramme for 2024 p\u00e5 kr. 15 140 198. Troms\u00f8 kommune \u00f8nsker gjennom tilskuddsordningen \u00e5 st\u00f8tte opp om frivillige og ideelle organisasjoners innsats i Troms\u00f8. I tillegg \u00f8nskes det \u00e5 stimulere til nytenking om hvordan tiltak kan videreutvikles og tilpasses innbyggere og brukergruppers \u00f8nsker og behov i st\u00f8rre grad. Tilskuddene skal supplere kommunens egen innsats overfor lokalsamfunn, borgere og brukere, og styrke muligheten for \u00e5 gjennomf\u00f8re ulike arrangement for spesifikke m\u00e5lgrupper. Tilskuddet er forankret i kommunens handlingsprogram 2024-2027. Form\u00e5let med ordningen er \u00e5 forebygge sosialt utenforskap, og bidra til bedre levek\u00e5r og aktiv Troms\u00f8 Kommune Referanse: 24/09910-1 Dato: 27.05.2024 Side 1 av 3 Side 2 av 3 samfunnsdeltakelse for innbyggere i Troms\u00f8 kommune som er utviklingshemmede, og som har utfordringer knyttet til psykisk helse, rus og annen avhengighetsproblematikk. Tildelingskriterier \u2013 dette vektlegges \u2022 Om s\u00f8knaden bidrar til form\u00e5let med tilskuddsordningen. \u2022 Det skal framg\u00e5 av s\u00f8knaden hvilke konkrete oppgaver de frivillige akt\u00f8rene skal bidra \u2022 med. \u2022 Vise hvordan tiltaket utfyller Troms\u00f8 kommune sine tilbud. \u2022 Stimulerer tiltaket til samhandling, hvordan og med hvem? \u2022 Fokus p\u00e5 hjelp til selvstendighet, likepersonst\u00f8tte. \u2022 Fremmer innbyggermedvirkning. \u2022 Inkludering av \u00f8konomisk og sosialt vanskeligstilte. \u2022 S\u00f8knader innrettet mot nasjonale f\u00f8ringer, overordnet strategi og kommunens \u2022 m\u00e5lsettinger p\u00e5 omr\u00e5dene forebygging, frivillighet, innbyggermedvirkning og \u2022 likemannsarbeid skal prioriteres. \u2022 S\u00f8ker bes opplyse om mottak av andre st\u00f8tteordninger, b\u00e5de \u00f8konomisk og annen \u2022 st\u00f8tte som for eksempel gratis lokaler, dekning av str\u00f8m. Organisasjoner som mottar \u2022 100 000 kroner eller mer, m\u00e5 innen 1. april \u00e5ret etter sende inn \u00e5rsrapport og revidert \u2022 regnskap som synliggj\u00f8r den samlede virksomheten og \u00f8konomien i organisasjonen. \u2022 For s\u00f8knader om tilskudd over 500 000 kroner i kommunal st\u00f8tte, skal organisasjonene \u2022 ha vurdert samarbeidsavtale/intensjonsavtale med andre frivillige organisasjoner som \u2022 det vil v\u00e6re naturlig \u00e5 samarbeide med, eller med kommunens tjenester Satsningsomr\u00e5der for 2024 \u2022 P\u00e5r\u00f8rendearbeid (barn, s\u00f8sken, ektefelle, familie og annet nettverk). \u2022 Forebyggende fokus p\u00e5 avhjelping av ensomhet gjennom \u00e5 bygge fellesskap, skape \u2022 samskapningsarenaer og trygge rom. \u2022 Dyktiggj\u00f8ring til \u00e5 st\u00e5 i egne liv. \u2022 M\u00f8teplasser (spesielt kveld, helg og h\u00f8ytid). \u2022 Tiltak som bidrar til bedre levek\u00e5r, sosial inkludering, aktiv samfunnsdeltaking i \u2022 Troms\u00f8samfunnet og \u00f8kt selvstendiggj\u00f8ring. Det har v\u00e6rt mulig \u00e5 s\u00f8ke p\u00e5 to typer tilskudd: ordin\u00e6rt tilskudd og forprosjekt til utvikling av nye samarbeidstiltak. Denne s\u00f8knaden gjelder ordin\u00e6rt tilskudd. Begrunnelse for avslag p\u00e5 tilskudd for 2024 fremg\u00e5r nedenfor: Administrasjonens begrunnelse: Begrenset \u00f8konomisk ramme. I klagen angir Kirkens SOS en rekke tiltak og aktiviteter som gj\u00f8res lokalt. Ingen av disse aktivitetene er konkretisert i den behandlede s\u00f8knaden. Kirkens SOS og Girku SOS har sendt inn en felles s\u00f8knad p\u00e5 kr 250 000. Den innsendte s\u00f8knaden fremhever Girku SOS sine aktiviteter. I klagen skrives f\u00f8lgende: \u00abFor Girku SOS trekker vi v\u00e5r s\u00f8knad da avslag er gitt med riktig begrunnelse\u00bb. Dette tolker administrasjonen som at klager er enig i at Girku SOS er et regionalt tiltak, og dermed ikke oppfyller vilk\u00e5r for tildeling. Lokale aktiviteter under Kirkens SOS er ikke konkretisert i s\u00f8knaden. S\u00f8knaden treffer deler av m\u00e5lgruppen, im\u00f8tekommer delvis form\u00e5let og satsingsomr\u00e5dene, men synliggj\u00f8r ikke i s\u00f8knaden at de m\u00f8ter tildelingskriteriene. Tildelingen Side 3 av 3 skjer p\u00e5 bakgrunn av en begrenset \u00f8konomisk ramme, og det er ingen disponible midler i denne tilskuddsordningen for innev\u00e6rende \u00e5r. Konklusjon Klagen tas ikke til f\u00f8lge. Vedtaket fra Helse-og velferdsutvalgets m\u00f8te 3.05.24. sak 21/24 opprettholdes. Vedtakskompetanse Formannskapet Vedlegg \u2022 Innkommet s\u00f8knad fra Kirkens SOS \u2022 Innkommet klage fra Kirkens SOS \u2022 Utlysningstekst 2024 \u2022 Oversikt over alle innkomne s\u00f8knader inkl vedlegg 2024 \u2022 Saksprotokoll HV sak 7_24, S\u00f8knader til helse- og velferdsform\u00e5l 2024 til behandling helse og velferdsutvalget, 06.03.2024 \u2022 Saksprotokoll HV sak 18_24, Klage p\u00e5 avslag fra Kirkens SOS p\u00e5 s\u00f8knad til helse og velferdsform\u00e5l sak 07_24, 03.05.2024 \u2022 Vedtak fra Helse-og velferdsutvalget 3.05.2024 "
}