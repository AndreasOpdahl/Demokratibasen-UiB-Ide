{
  "dokument_id": "4790bdf1-3ed4-51fd-bf03-9d6f3adfea66",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 16 fra Chris J\u00f8rgen K. R\u00f8dland (H) om oppf\u00f8lgning av sikkerhetstiltak i kryss i Olsvikveien - Utv",
  "url": "https://bergen.kommune.no/politikere-utvalg/api/fil/bk360/9795338/Svar-pa-skriftlig-sporsmal-nr-16-fra-Chris-Jorgen-K-Rodland-H-om-oppfolgning-av-sikkerhetstiltak-i-kryss-i-Olsvikveien-Utv",
  "tekst": " BBU - kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2024/09286-3 Saksbehandler: Malene Nesse Gr\u00f8nningen Fra Dato: 29. januar 2024 Byr\u00e5d for byutvikling Svar p\u00e5 skriftlig sp\u00f8rsm\u00e5l nr. 16 fra Chris J\u00f8rgen K. R\u00f8dland (H) om oppf\u00f8lgning av sikkerhetstiltak i kryss i Olsvikveien - Utvalg for milj\u00f8 og byutvikling 2024 Sp\u00f8rrer viser til henvendelse fra lokalbefolkningen i Olsvik. P\u00e5 fredag 12 januar holdt et barn p\u00e5 7 \u00e5r p\u00e5 \u00e5 bli p\u00e5kj\u00f8rt da han skulle krysse veien fra hjemmet sitt i Olsvikveien 93. I f\u00f8lge vitner var det flaks at det ikke skjedde en alvorlig p\u00e5kj\u00f8rsel. P\u00e5 nettopp dette stedet har det v\u00e6rt kjempet lenge for et gangfelt, da barna som bor her er n\u00f8dt til \u00e5 krysse sterkt trafikkert fylkesvei uten gangfelt for \u00e5 komme til/fra skolen. Krysningspunktet m\u00e5 ogs\u00e5 skje like ved et busstopp, noe som introduserer et ekstra farlig sikkerhetselement i tillegg til ordin\u00e6r trafikk. Denne kryssingen av veien p\u00e5 vei til skolen har v\u00e6rt farlig lenge, men stengning av veien i Godviksvingene har f\u00f8rt til \u00f8kt trafikk rundt Olsvik. Se link: https://sotralink.no/aktuelt/viktig-presisering-angaende-stenging-av-godviksvingene/ og: https://www.ba.no/fortviler-over-endelose-koer-vestover-etter-endring/s/5-8-2489442 FAU og Olsvik Idrettslag har sendt mange mailer til vegvesen, Bergen kommune/fylkeskommunen og andre for \u00e5 be om at det kommer et gangfelt p\u00e5 plass. Men liten respons s\u00e5 langt, og n\u00e5 er lokalbefolkningen virkelig bekymret for at det skal skje noe alvorlig med v\u00e5re eller andre sine barn her. Her finnes ogs\u00e5 mer informasjon om saken, samt bilde av krysningspunktet. https://www.bergen.kommune.no/hvaskjer/bymiljo/trafikkvakter-skal-sikre-trygg-skolevei- etter-broulykken-i-olsvik Sp\u00f8rsm\u00e5l til byr\u00e5den: Kan byr\u00e5den f\u00f8lge opp saken med rett instans/forvaltningsniv\u00e5 med sikte p\u00e5 at det etableres en sikrere l\u00f8sning for myke trafikanter? Svar fra byr\u00e5den: Byr\u00e5det jobber kontinuerlig med trafikksikkerhet og er sv\u00e6rt opptatt av at vi skal ha trygge skoleveier i kommunen. Kommunen samarbeider med fylkeskommunen i trafikksikkerhetsarbeidet, blant annet gjennom arbeid knyttet til omr\u00e5desatsingen i Olsvik. I forbindelse med omr\u00e5desatsingen har det v\u00e6rt gjennomf\u00f8rt befaring og blitt vurdert ulike trafikksikkerhetstiltak i omr\u00e5det. Det er veieiers ansvar \u00e5 vurdere trafikksituasjonen og sikkerheten, og det er Vestland fylkeskommune som m\u00e5 gj\u00f8re de konkrete vurderingene av krysset representanten viser til. Vestland fylkeskommune har tidligere svart p\u00e5 generelt grunnlag at de vurderer gangfelt etter regelverk og krav i Statens vegvesen sine h\u00e5ndb\u00f8ker der det blant annet er krav til kryssingsmengder, sikt, belysning, fartsniv\u00e5 mm. Fylkeskommunen \u00f8nsker ikke \u00e5 etablere gangfelt p\u00e5 strekninger der disse kravene ikke er oppfylt. Eventuelle tiltak m\u00e5 vurderes og prioriteres opp mot \u00f8vrige trafikksikkerhetstiltak p\u00e5 fylkesveinettet. Christine Kahrs - Byr\u00e5d for byutvikling Dokumentet er godkjent elektronisk. "
}