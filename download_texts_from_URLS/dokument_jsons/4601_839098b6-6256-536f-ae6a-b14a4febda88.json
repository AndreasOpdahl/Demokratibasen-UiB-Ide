{
  "dokument_id": "839098b6-6256-536f-ae6a-b14a4febda88",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 02102024, Sak 364/24, Representantforslag fra Mailiss Solheim-\u00c5kerblom, Hege Mikkelsen og Tora Kristiane Madsen Finne om \u00e5 utvide tilbudet om \u00f8konomisk r\u00e5dgivning og pr\u00f8veprosjekt med kvelds\u00e5pent tilbud",
  "url": "https://bergen.kommune.no/politikere-utvalg/api/fil/bk360/11271546/Innstilling-vedtak-Representantforslag-fra-Mailiss-Solheim-Akerblom-Hege-Mikkelsen-og-Tora-Kristiane-Madsen-Finne-om-a-utvide-tilbudet-om-okonomisk-radgivning-og-proveprosjekt-med-kveldsapent-tilbud",
  "tekst": "Representantforslag fra Mailiss Solheim-\u00c5kerblom, Hege Mikkelsen og Tora Kristiane Madsen Finne om \u00e5 utvide tilbudet om \u00f8konomisk r\u00e5dgivning og pr\u00f8veprosjekt med kvelds\u00e5pent tilbud Bergen bystyre behandlet saken i m\u00f8tet 02.10.2024 sak 364/24 og fattet f\u00f8lgende vedtak: Bystyret avviser representantforslaget p\u00e5 bakgrunn av byr\u00e5dets svar. Bergen bystyres behandling F\u00f8lgende representanter tok ordet: Mailiss Solheim-\u00c5kerblom (R), Diane Alexandra Berbain (SV), Christine Henriksen \u00d8degaard (MDG), Ole-Ansger Nepomuk Martini (V). Forslag fremsatt i bystyret: Mailiss Solheim-\u00c5kerblom (R) fremsatte p\u00e5 vegne av R f\u00f8lgende alternative forslag i 7 punkt: 1. Bystyret ber byr\u00e5det sette i gang et pr\u00f8veprosjekt med lavterskel \u00f8konomisk r\u00e5dgivning i regi av NAV, men utenfor NAV-kontorene, for eksempel p\u00e5 Innbyggerservice. Tilbudet skal ha kvelds\u00e5pent minst en dag i uken. Tillitsvalgte skal inkluderes i utformingen av pr\u00f8veprosjektet, og det skal tydeliggj\u00f8res utad at tilbudet kan brukes uavhengig av om en mottar ytelser fra NAV eller ikke. 2. Bystyret ber byr\u00e5det legge frem en egen sak om hvordan et kvelds\u00e5pent tilbud for lavterskel, \u00f8konomisk r\u00e5dgivning kan gjennomf\u00f8res. Tilbudet skal kunne brukes uavhengig av om brukeren mottar ytelser fra NAV eller ikke. Saken skal belyse mulige lokasjoner og kostnader ved et slikt tilbud. 3. Bystyret ber byr\u00e5det utrede muligheten for \u00e5 flytte ut \u00f8konomisk r\u00e5dgivning fra NAV- systemet til en egen enhet i kommunen. Dette med form\u00e5l om \u00e5 n\u00e5 ut til folk som av ulike grunner vegrer seg for \u00e5 kontakte NAV om sin \u00f8konomiske situasjon. 4. Bystyret ber byr\u00e5det sikre \u00f8kt kompetanse og bevissthet rundt \u00f8konomiske problemer hos helsetilbud som helsestasjoner og \u00abRask psykisk helsehjelp\u00bb. 5. Bystyret ber byr\u00e5det gjennomf\u00f8re en informasjonskampanje om \u00f8konomisk r\u00e5dgivning. 6. Bystyret ber byr\u00e5det sikre at kommunen opps\u00f8ker steder hvor m\u00e5lgruppen for \u00f8konomisk r\u00e5dgivning og sosialhjelp s\u00f8ker hjelp, og gir informasjon om kommunens tjenester. For eksempel matutdelingstjenester og gratis fritidstilbud med voksne brukere. 7. Bystyret ber byr\u00e5det etablere rutiner som sikrer at alle som arbeider med \u00f8konomisk r\u00e5dgivning har forst\u00e5else for stigmaet og den psykiske og sosiale belastningen det er \u00e5 v\u00e6re fattig i et rikt samfunn. Diane Alexandra Berbain (SV) fremsatte p\u00e5 vegne av SV f\u00f8lgende tilleggsforslag: Bystyret ber byr\u00e5det om \u00e5 kartleggje brukargrupper som risikerer \u00e5 oppleve tenestene som vanskeleg tilgjengeleg, grunnen til det og tersklane dei m\u00f8ter, og vurdere tiltak som kan b\u00f8te p\u00e5 det for kvar gruppe. Dette gjerast saman med samarbeidspartnarar, kommunens tenester p\u00e5 ulike niv\u00e5 og brukarar. Byr\u00e5det vert samtidig beden om \u00e5 identifisere form\u00e5lstenlege informasjonstiltak, ogs\u00e5 p\u00e5 kommunens nettsider og utad, som gjer det mogleg \u00e5 n\u00e5 ut til brukarar som risikerer \u00e5 ikkje ta imot dei opplysingane dei treng for \u00e5 klare \u00e5 kome i kontakt med tenestene og rettane dei kan ha krav p\u00e5. Med hensikt til \u00e5 betre tilgang til informasjon om rettar til r\u00e5dgjevarar og brukarar, i samarbeid med frivilligheita og sosialtenestene. Kartlegging vert f\u00f8lgt opp av ein handlingsplan med m\u00e5l om \u00e5 avgrense underforbruk av tenester for kvar enkelt gruppe. Christine Henriksen \u00d8degaard (MDG) fremsatte p\u00e5 vegne av MDG f\u00f8lgende tilleggsforslag: Bystyret ber byr\u00e5det kartlegge mulig underforbruk av NAV sine tjenester, og vurdere videre tiltak for \u00e5 im\u00f8teg\u00e5 problemstillingen basert p\u00e5 denne kartleggingen. Votering: Alternativt forslag punkt 1 fra R, fremsatt av Mailiss Solheim-\u00c5kerblom (R) fikk 13 stemmer (SV, V, R) og var dermed falt. Alternativt forslag punkt 2 fra R, fremsatt av Mailiss Solheim-\u00c5kerblom (R) fikk 32 stemmer (A, SV, MDG, V, R, KrF) og var dermed falt. Alternativt forslag punkt 3, 4 og 5 fra R, fremsatt av Mailiss Solheim-\u00c5kerblom (R) fikk 19 stemmer (SV, MDG, V, R, KrF) og var dermed falt. Alternativt forslag punkt 6 og 7 fra R, fremsatt av Mailiss Solheim-\u00c5kerblom (R) fikk 15 stemmer (SV, V, R, KrF) og var dermed falt. Innstillingen ble vedtatt med 39 stemmer (H, FrP, MDG, BL, INP, Sp, PP). Tilleggsforslag fra SV, fremsatt av Diane Alexandra Berbain (SV) fikk 12 stemmer (SV, R, KrF) og var dermed falt. Tilleggsforslag fra MDG, fremsatt av Christine Henriksen \u00d8degaard (MDG) fikk 16 stemmer (SV, MDG, R, KrF) og var dermed falt. Bergen bystyre behandlet saken i m\u00f8tet 04.09.2024 sak 310/24: Saken ble trukket, og settes opp p\u00e5 neste bystyrem\u00f8te, den 2.oktober 2024. Utvalg for helse og sosial behandlet saken i m\u00f8tet 21.08.2024 sak 98/24 og avga f\u00f8lgende innstilling: Utvalgets innstilling og bystyrets vedtak er likelydende. Forslag til vedtak: 1. Bystyret ber byr\u00e5det \u00f8ke bemanningen av \u00f8konomiske r\u00e5dgivere og sikre at disse er tilgjengelige p\u00e5 alle NAV-kontor. 2. Bystyret ber byr\u00e5det sikre en styrking i bemanning og kompetanseheving av \u00f8konomiske r\u00e5dgivere p\u00e5 alle NAV-kontor 3. Bystyret ber byr\u00e5det sette i gang et pr\u00f8veprosjekt med kvelds\u00e5pen \u00f8konomisk r\u00e5dgivning, for eksempel p\u00e5 Innbyggerservice. Tillitsvalgte skal inkluderes i utformingen av pr\u00f8veprosjektet. 2 4. Bystyret ber byr\u00e5det sikre \u00f8kt kompetanse og bevissthet rundt \u00f8konomiske problemer hos helsetilbud som helsestasjoner og \u201cRask psykisk helsehjelp\u201d. 5. Bystyret ber byr\u00e5det gjennomf\u00f8re informasjonskampanje om \u00f8konomisk r\u00e5dgivning. 6. Bystyret ber byr\u00e5det sikre at kommunen opps\u00f8ker steder hvor m\u00e5lgruppen for \u00f8konomisk r\u00e5dgivning og sosialhjelp s\u00f8ker hjelp, og gir informasjon om kommunens tjenester. For eksempel matutdelingstjenester og gratis fritidstilbud med voksne brukere. 7. Bystyret ber byr\u00e5det legge frem en egen sak som skal ta for seg ulike modeller for \u00e5 gj\u00f8re gjeldsr\u00e5dgivningstjenesten mer lavterskel enn den er i dag, der man sikrer at ogs\u00e5 innbyggere med mindre gjeldsproblemer sikres \u00e5 f\u00e5 hjelpsikt. 3 "
}