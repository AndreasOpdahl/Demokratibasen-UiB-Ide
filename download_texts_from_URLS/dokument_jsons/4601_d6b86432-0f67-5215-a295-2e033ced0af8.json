{
  "dokument_id": "d6b86432-0f67-5215-a295-2e033ced0af8",
  "doc_type": "case_attachment",
  "kommune": 4601,
  "tittel": "Fagnotat datert 10.01.2025",
  "url": "https://bergen.kommune.no/politikere-utvalg/api/fil/bk360/11874420/Fagnotat-datert-10-01-2025",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/18300-3 (Arbeidssted) Saksbehandler: Runar Sagstad Haugen Dato: 10.01.2025 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 41/343/0/0 Nyb\u00f8vegen 16B. S\u00f8knad om mur. Strutek AS v/Tuan Minh Tran den 05.12.2024, p\u00e5 vegne av tiltakshaver Hvem klager? Morten Ner\u00e5s. Tiltaket Oppf\u00f8ring av forst\u00f8tningsmur. S\u00f8knad om tillatelse til oppf\u00f8ring av forst\u00f8tningsmur med plassering over VA-ledning avsl\u00e5s, jf. plan- og bygningsloven \u00a7 29-4. S\u00f8knad om dispensasjon fra plan- og bygningsloven \u00a7 29-4 til oppf\u00f8ring Vedtaket av forst\u00f8tningsmur med plassering over VA-ledning og 3 meter fra nabogrensen mot g\u00e5rdsnummer 41, bruksnummer 210 avsl\u00e5s, jf. plan- og bygningsloven \u00a7 19-2. I KPA2018 ligger eiendommen innenfor Bebyggelse og anlegg \u2013 Ytre Fortettingssone. Planstatus I KDP for Fana m.fl. er eiendommen vist som boligomr\u00e5de. Eiendommen er ikke regulert. Tiltakshaver har bygget tiltaket, og det ble gjort f\u00f8r han senere kj\u00f8pte aktuell eiendom. Det m\u00e5 derfor innfortolkes at han har f\u00e5tt en tillatelse til Klagegrunner tiltaket. Overdekkingen av vannledning er tilstrekkelig utf\u00f8rt. Klager viser til at det er gitt et skriftlig samtykke fra eier av Nyb\u00f8vegen 16A. Klager anf\u00f8rer at det foreligger saksbehandlingsfeil. S\u00f8knad om dispensasjon fra kommunedelplanens \u00a7 1 krav om reguleringsplan, er ikke behandlet. For vurdering av dispensasjon se Behov for ytterligere vedtaket av 14.11.2024 punkt 3.7. saksbehandling ved Saken m\u00e5 endres til en rammes\u00f8knad, og utf\u00f8rte terrenginngrep m\u00e5 eventuell omgj\u00f8ring v\u00e6re en del av s\u00f8knaden. Det m\u00e5 innhentes samtykke fra begge eierne av gbnr. 41/227 (Nyb\u00f8vegen 16). Anbefalt vedtak Vedtaket datert 14.11.2024 opprettholdes. Klagen tas ikke til f\u00f8lge. Med hilsen Plan- og bygningsetaten Ulf S\u00e6terdal avdelingsleder Tarje Iversen Wanvik etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Vi viser innledningsvis til Statsforvalteren i Vestland sin stadfestelse i fortsatt p\u00e5g\u00e5ende ulovlighetssak (Statsforvalteren sak: 2021/10618, datert 24.08.2021). Statsforvalteren konkluderer der med at b\u00e5de muren og utvidelse/utfylling av vei er s\u00f8knadspliktig. Statsforvalteren oppsummerer dette med: \u00abVeg/utbetring/utfylling Det er ikkje etablert ny veg p\u00e5 eigedommen, men opphaveleg bru langs vegen er blitt fjerna og fylt igjen for \u00e5 etablere k\u00f8yreveg ned til huset ditt. Kommunen seier at det er noko vanskeleg \u00e5 berekne kor mykje som er fylt igjen, men sidan oppf\u00f8rt mur er opplyst \u00e5 ha fundament knytt til brua, er det naturleg \u00e5 anta at det er fylt igjen ca. 3 meter i h\u00f8gda. Vi er p\u00e5 bakgrunn av det ovannemnde samd i kommunen si vurdering av at utfyllinga m\u00e5 reknast som eit \u00abvesentleg terrenginngrep\u00bb som er s\u00f8knadspliktig etter pbl. \u00a7 20-1 f\u00f8rste ledd bokstav k, jf. byggesaksforskrifta (SAK 10) \u00a7 4-1 f\u00f8rste ledd bokstav f nr. 7. Kommunen seier at det ikkje er gitt l\u00f8yve til slik utfylling. Det ligg dermed f\u00f8re eit ulovleg tiltak p\u00e5 eigedommen. Mur Det er etablert mur p\u00e5 ca. 3 meter i nabogrensa mot gbnr. 41/227. Vi er samd i kommunen si vurdering av at muren m\u00e5 reknast som ein \u00abkonstruksjon\u00bb som er s\u00f8knadspliktig etter pbl. \u00a7 20-1 f\u00f8rste ledd bokstav a. Kommunen seier at det ikkje er gitt l\u00f8yve til oppf\u00f8ring av mur. Det ligg dermed f\u00f8re eit ulovleg tilh\u00f8ve p\u00e5 eigedommen. Vi viser elles til kommunen si tilvising til dei tekniske krava for oppf\u00f8ring av t\u00f8rrmur, og at det er tiltakshavar som har ansvaret for at dei tekniske krava er oppfylte\u00bb. Det er derav ikke omtvistet at tiltakene er s\u00f8knadspliktig. Fagetaten ser at s\u00f8knaden ikke omfatter terrenginngrepene/utvidelsen av vei. Av p\u00e5g\u00e5ende ulovlighetssak s\u00e5 m\u00e5 disse inkluderes, og ulovlighetssaken kan ikke avsluttes f\u00f8r tillatelse til b\u00e5de muren og terrenginngrepene eventuelt gis. Det m\u00e5 derfor inkluderes i s\u00f8knaden eller en fornyet s\u00f8knad. 1.2. Opplysninger av vesentlig betydning for behandling av klagen Forholdet til eiendommen gbnr. 41/343 (Nyb\u00f8vegen 16). Det er levert ved et nabosamtykke der en av to eiere av Nyb\u00f8vegen 16 signerer p\u00e5 at han samtykker til byggetiltaket (datert 22.07.2024). Dette er ikke tilstrekkelig i denne saken av flere grunner. I befaringsrapport datert 01.07.2020 fra Bergen kommune under tilsynssak (201909476) er det konstatert at den aktuelle muren er bygget ca. 60 centimeter inn p\u00e5 naboeiendommen Nyb\u00f8vegen 60, og dagens kart tilsier ogs\u00e5 at muren er bygget delvis over naboeiendommen. Vi kan ikke se at s\u00f8knaden omtaler dette. I nabosamtykket som er signert av den ene eieren fremkommer det at tiltakene skal gj\u00f8res p\u00e5 Nyb\u00f8vegen 16 B (tiltakshaver sin grunn). Bygningsmyndigheten kan ikke gi tillatelse til et tiltak p\u00e5 annen person sin grunn, det krever i s\u00e5 tilfelle et skriftlig samtykke fra begge eierne av den aktuelle eiendommen. Saksnummer KLAGE-2024/18300 Side 2 av 9 F\u00f8r det kan gis en tillatelse m\u00e5 derfor begge eierne av Nyb\u00f8vegen 16 (b\u00e5de Oddbj\u00f8rn Klanderud og Karatac Figen Klanderud) gi et skriftlig samtykke, der det klart fremkommer at Nyb\u00f8vegen 16 B f\u00e5r tillatelse til \u00e5 plassere muren innp\u00e5 eiendommen Nyb\u00f8vegen 16. Det b\u00f8r ogs\u00e5 fremkomme hvor langt innp\u00e5 eiendommen muren er tillatt plassert. Samtykke m\u00e5 v\u00e6re signert av begge eierne av Nyb\u00f8vegen 16. Et slik samtykke anses ogs\u00e5 \u00e5 innfri kravene til at kommunen kan gi en tillatelse i forhold til pbl \u00a7 29-4 hva gjelder denne eiendommen. Bilder fra befaring i 2020 der grensemerket er p\u00e5vist mellom Nyb\u00f8vegen 16 og 16B. Som viser at muren g\u00e5r omtrent 60 centimeter inn p\u00e5 Nyb\u00f8vegen 16. Fagetaten ser at ulovlighetssaken har valgt \u00e5 ikke problematisere grenseproblematikken videre, og at tiltakshaver der oppgir at grensene er feilplassert. Det blir derimot vanskelig i selve s\u00f8knaden \u00e5 unnlate \u00e5 ta opp dette, n\u00e5r bygningsmyndigheten ikke kan gi tillatelse til tiltak p\u00e5 annen person sin grunn uten et skriftlig samtykke. S\u00e5 lenge grensen er der den er i dag, m\u00e5 vi ved en s\u00f8knad om legalisering forholde oss til den, eller s\u00e5 m\u00e5 tiltakshaver utf\u00f8re en ny oppm\u00e5ling for \u00e5 kartlegge grensen p\u00e5 ny dersom den faktisk er feil. S\u00f8knadstype: S\u00f8knaden er lagt frem som en ett-trinnss\u00f8knad. Det kreves da at alle ansvarsretter er vedlagt (Ansvarlig, PRO og UTF). Det er ikke vedlagt ansvarsrett for Utf\u00f8rende/UTF, og slik s\u00f8knaden er n\u00e5 m\u00e5 den derfor endres til en rammes\u00f8knad om en skal gi tillatelse. Nabovarsling: Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og det er mottatt merknad fra g\u00e5rdsnummer 41 bruksnummer 210 (Janne Nesttun, Nyb\u00f8vegen 16A). Saksnummer KLAGE-2024/18300 Side 3 av 9 Merknaden g\u00e5r p\u00e5 at muren og terrenginngrepene er bygget inntil merknadshaver sin eiendom og over hennes vannr\u00f8r, uten hennes samtykke. Det foreligger usikkerhet rundt kvaliteten p\u00e5 byggetiltaket og hvordan vannr\u00f8rene er overdekket. Merknadshaver p\u00e5peker at hun m\u00e5 ha tilgang til sine vannr\u00f8r ved vedlikehold/reparasjon, og hun \u00f8nsker ikke noen utgifter/merarbeid som f\u00f8lge av at det er bygget en mur over vannr\u00f8rene. Merknadshaver bestrider derfor plasseringen av muren og terrenginngrepene. Ansvarlig s\u00f8ker sitt tilsvar datert 31.10.2024 (oppsummert), fremkommer ogs\u00e5 i s\u00f8knaden: Det vises til at overdekkingen av ledningen er gjort p\u00e5 en god m\u00e5te. \u00abEtter samtale med Bergen vann s\u00e5 er min fremgangsm\u00e5te i orden\u00bb. Det er gjort en avtale om kj\u00f8p av areal, og veirett med Janne (merknadshaver) der avtalen blant annet var at tiltakshaver kan kj\u00f8re ned og snu med lastebil. Merknadshaver sin merknad anses som merkelig da vannr\u00f8rene f\u00e5r en bedre og tryggere overdekking etter tiltaket enn f\u00f8r. Om tiltak over private ledninger i grunnen: Vi viser i stor grad til TUDEP-2012-994-2 som blant annet sier: \u00abHensynet til ledninger i grunnen er et av flere hensyn som kommunen skal vurdere ved tiltakets plassering etter pbl. \u00a7 29-4\u00bb. \u00abDet f\u00f8lger av forskrift om byggesak (SAK10) \u00a7 5-4 tredje ledd bokstav i) at \u00abminsteavstand til annen bebyggelse, kraftlinjer, vegmidte, vann- og avl\u00f8psledninger\u00bb kan v\u00e6re relevante opplysninger ved s\u00f8knad om byggetillatelse. Tiltakshaver skal alts\u00e5 opplyse om dette. I vedlegg til Byggblankett 5174 \u00abOpplysninger om tiltakets ytre rammer og bygningsspesifikasjon\u00bb fremkommer det at dersom vann og avl\u00f8psledninger kan v\u00e6re i konflikt med tiltaket, s\u00e5 m\u00e5 avklaring med ber\u00f8rt rettighetshaver v\u00e6re dokumentert. En mulig konflikt mellom et tiltak og eksisterende ledninger vil i de aller fleste tilfeller l\u00f8ses i byggesaken med et vilk\u00e5r om at eksisterende ledning sikres eller flyttes. Hvis kommunen har grunn til \u00e5 mistenke at et tiltak kommer i konflikt med ledninger som ikke kan flyttes eller sikres, for eksempel gjennom merknader fra en nabo, m\u00e5 kommunen be om ytterligere dokumentasjon\u00bb: I SOMB-2009-533 st\u00e5r det: \u00abOmbudsmannen la til grunn at nabointeresser er sentrale hensyn b\u00e5de bak plasseringsbestemmelsen i plbl. \u00a7 70 nr. 1 og avstandsregelen i \u00a7 70 nr. 2. Tilfredsstillende vann og avl\u00f8p er ikke bare en privat interesse i snever forstand, men ogs\u00e5 et offentlig anliggende. Hensynet til ledningene i grunnen skulle derfor blitt vektlagt under vurderingen etter plbl. \u00a7 70 nr. 1, b\u00e5de som relevant nabointeresse og som offentlig interesse. Under dispensasjonsvurderingen vil de generelle lovform\u00e5lene supplere de mer konkrete hensynene den enkelte lovbestemmelsen, som det dispenseres fra, skal b\u00e6re. Hensynet til vann- og avl\u00f8psledningene i grunnen skulle derfor ogs\u00e5 v\u00e6rt vektlagt under dispensasjonsvurderingen etter plbl. \u00a7 7 jf. \u00a7 70 nr. 2\u00bb Plasseringen av vannledninger er derav et relevant hensyn i vurderingen kommunen skal gj\u00f8re, b\u00e5de i vurderingen av plasseringen/tiltaket og er et moment i dispensasjonsvurderingen, selv om det er private vannledninger. Saksnummer KLAGE-2024/18300 Side 4 av 9 I denne saken s\u00e5 gjelder det en noe st\u00f8rre konstruksjon/anlegg som kan p\u00e5virke rettighetshaver sin eiendom (vannledning) og servitutt til \u00e5 ha ledninger i grunnen under tiltakshaver sin eiendom/vei. Og en eventuell tillatelse og dispensasjon b\u00f8r l\u00f8ses ved vilk\u00e5r som sikrer vannledningen og ulemper for eier av VA-ledning. Illustrasjon som viser hvor Nyb\u00f8vegen 16A sin vannledning krysser tiltaket (mur og vei) under Nyb\u00f8vegen 16B sin eiendom (eiendom som Nyb\u00f8vegen 16B kj\u00f8pte av 16A i 2013 og fikk oppm\u00e5lt i 2018). Bilde som viser en gangvei/bro f\u00f8r muren/veien ble bygget. Bildet er fra google street view fra september. 2010. Saksnummer KLAGE-2024/18300 Side 5 av 9 Saken er ikke sendt p\u00e5 h\u00f8ring til noen instanser. 2. Om klagen \u00abB\u00e5de eg og S\u00d8K har skrevet dette mange ganger i s\u00f8knaden og p\u00e5 vedlegg. Da utbedringen av vegen skjedde s\u00e5 var det eigar av Nyb\u00f8vegen 16a, Janne, som eigde arealet der som muren og vegen g\u00e5r n\u00e5, det er p\u00e5 seinare tidspunkt eg kj\u00f8pe ut vegen, da eg kj\u00f8pe ut dette s\u00e5 var b\u00e5de mur og veg over vannledning utf\u00f8rt. Med andre ord s\u00e5 fikk eg tillatelse til \u00e5 bygge dette n\u00e5r det var eigar av 16a, Janne som eigde arealet.\u00bb Klager viser ellers til at vannledningen til Nyb\u00f8vegen 16A er isolert og overdekt p\u00e5 en god m\u00e5te. Videre at det er vanlig \u00e5 bygge over private vannledninger i Norge. Vannledningen under veien er ogs\u00e5 tryggere for eieren av vannledningen i forhold til frost og mulige skader. Det anf\u00f8res at det ikke er et behov for \u00e5 s\u00f8ke om dispensasjon fra avstandskravet da det er gitt skriftlig samtykke fra eier av 16A for at 16B kan bygge vei som ogs\u00e5 omfatter at den g\u00e5r over vannledning. (fagetaten nevner at vi ikke kan se at det er vedlagt en slik skriftlig avtale). Det anf\u00f8res \u00e5 foreligge saksbehandlingsfeil da det ikke er gitt utrykk tidligere for at vannledningen blir et problem. Det er ellers vist til en tolkningsuttale om vannr\u00f8r som er fra 2013, da byggingen av veien skjedde i 2010 kan ikke denne v\u00e6re relevant. Saksbehandler har heller ikke referert til tilsvar til nabomerknad som ogs\u00e5 m\u00e5 v\u00e6re en feil. Det vises ellers til klagen datert 05.12.2024 i sin helhet. 3. Vurdering av klagen Redegj\u00f8relse og forslag til l\u00f8sning i saken: Det aktuelle arealet og muren ligger innenfor en \u00abstripe\u00bb med eiendom som tiltakshaver (Nyb\u00f8vegen 16B) kj\u00f8pte av Nybyb\u00f8vegen 16A (gbnr. 41/210) tilbake i 2013, og det ble s\u00f8kt om \u00e5 matrikkelf\u00f8re dette i 2018. Dette ble utf\u00f8rt som en grensejustering og matrikkelf\u00f8rt den 02.03.2018 (201801345/9). I protokollen for grensejusteringen pkt. 7 st\u00e5r det: \u00abEksisterende gang rett som bnr 343 har over bnr 210 har blitt utvidet til veirett \u2013 Se grunnboks info. 2018/379015/1/200\u00bb. (ordet gang rett er ikke helt tydelig, men ut ifra konteksten antar fagetaten at det er det som st\u00e5r/er ment. Det spiller uansett ikke er rolle i saken). Saksnummer KLAGE-2024/18300 Side 6 av 9 Arealet som ble grensejustert utgjorde 65 m2, og er 3 meter bredt. Ut ifra utformingen av arealet, konteksten rundt kj\u00f8pet og oppm\u00e5lingen, og tinglyst veirett s\u00e5 fremst\u00e5r det som klart at hensikten var at Nyb\u00f8vegen 16B skulle kunne bygge en vei ned til eiendommen sin. I e-post fra eier av Nyb\u00f8vegen 16A til 16B (med kommune som kopimottaker) skrev eieren blant annet at: \u00abJeg har tidligere solgt en del av tomten min til deg for at du skulle bygge kj\u00f8revei ned til huset ditt. Dette prosjektet er ikke ferdig, og jeg har p\u00e5klaget dette arbeidet pga at min vannledning ligger under denne veien uten at det er laget tilkomst til vannledningen.\u00bb Det er etter fagetatens syn i utgangspunktet gode grunne som taler for \u00e5 innvilge n\u00f8dvendige dispensasjoner i saken, for at tiltakshaver kan bygge vei/mur. Derimot er fagetaten enig med eieren av Nyb\u00f8vegen 16A sine bekymringer ang\u00e5ende vannledningen, spesielt siden muren og veien er bygd uten s\u00f8knad med tilh\u00f8rende n\u00f8dvendige ansvarsretter, som skaper usikkerhet. Fagetaten mener at tiltakshaver b\u00f8r im\u00f8tekomme Nyb\u00f8vegen 16A p\u00e5 en m\u00e5te som sikrer at hun ikke f\u00e5r utgifter/ulemper ved at muren/veien er plassert over hennes vannledning. En tillatelse uten at dette sikres anser fagetaten som urimelig ovenfor Nyb\u00f8vegen 16A, og kan medf\u00f8re fremtidige kostnader for Nyb\u00f8vegen 16A og un\u00f8dvendige konflikter. Forslag til l\u00f8sning er derav at avslaget opprettholdes, og s\u00f8ker sender inn en ny s\u00f8knad der f\u00f8lgende er avklart: - Det foreligger en skriftlig tillatelse fra begge eiere av gbnr. 41/227 (Nyb\u00f8vegen 16) for plassering av tiltaket delvis inn p\u00e5 egen grunn. (basert p\u00e5 dette vil det ogs\u00e5 kunne gis en tillatelse etter pbl \u00a7 29-4 (3) b)). - Den nye s\u00f8knaden inkluderer terrenginngrepene. Og overdekkingen av vannledningen inkluderes i anvsarsbeleggingen. - Tiltakshaver m\u00e5 sikre en akseptabel l\u00f8sning ovenfor gbnr. 41/210 (Nyb\u00f8vegen 16A) for \u00e5 sikre at eier av vannledningen ikke skal f\u00e5 utgifter/ulemper ved et eventuelt n\u00f8dvendig fremtidig behov. Vi antar at dette kan sikres ved enten: o En tinglyst avtale som sikrer at eier av vannledning ved et n\u00f8dvendig behov f\u00e5r umiddelbar tilgang til vannledningen uten at det skal medf\u00f8re merkostnader for henne eller o En omlegging av vannledningen, eller o Eventuelt at det fremlegges en annen akseptabel l\u00f8sning i s\u00f8knaden, eller det fremlegges dokumentasjon p\u00e5 at tiltakshaver har f\u00e5tt samtykke til \u00e5 bygge muren/veien over vannledningen. Anf\u00f8rsler i klagen ellers: Klager viser til at tiltaket ble bygget n\u00e5r eiendommen fortsatt var under eierskapet til Nyb\u00f8vegen 16A, og at tiltakshaver har f\u00e5tt en tillatelse til dette av Nyb\u00f8vegen 16A. Fagetaten nevner her at ulovlige tiltak alltid skal vurderes ut ifra s\u00f8knadstidspunktet. Fagetaten mener ogs\u00e5 at det er n\u00e6rliggende \u00e5 konkludere med at konflikten/problemet i saken om vannr\u00f8ret ville v\u00e6rt l\u00f8st dersom tiltakshaver hadde s\u00f8kt til kommunen f\u00f8r tiltaket Saksnummer KLAGE-2024/18300 Side 7 av 9 ble utf\u00f8rt. Tiltakshaver (eier av Nyb\u00f8vegen 16B) som utf\u00f8rte tiltaket m\u00e5 selv ta ansvaret da dette ikke ble gjort. Klager skriver videre at: \u00abDet er ingen behov for at det skal s\u00f8kes om dispensasjon fra avstandskravet, n\u00e5r det er gitt en skriftlig samtykke fr\u00e5 eigar av Nyb\u00f8vegen 16a, at det vegen blir utbedret som g\u00e5r ned til 16b, det gjelder ogs\u00e5 at vegen g\u00e5r over 16a sin vannledning. Som har ved avtale som er gjort med tidlegare ektefelle og med samtykke fr\u00e5 eigar av 16a. Det vil gjelde alt av arbeid som er gjort p\u00e5 det arealet\u00bb. Fagetaten kan ikke se at det er fremlagt en slik skriftlig samtykke som klager viser til. Dersom det finnes et skriftlig samtykke til dette s\u00e5 b\u00f8r tiltakshaver legge det frem, og han b\u00e6rer selv ansvaret for at det ikke er fremlagt i s\u00f8knadsprosessen. (vedlagt e-post som nylig er sendt til/fra tidligere ektefelle anses ikke som tilstrekkelig). Som tidligere redegjort for s\u00e5 tviler ikke fagetaten p\u00e5 at det er gitt en tillatelse til \u00e5 legge veien en gang i tiden. Derimot s\u00e5 er konflikten n\u00e5 at tiltakshaver har bygget uten \u00e5 s\u00f8ke (som blant annet medf\u00f8rer manglende ansvarsretter for tilstrekkelig sikkerhet ved tiltaket, og overdekking av vannledningen), og at det ved bygging ikke synes \u00e5 v\u00e6re hensyntatt vannr\u00f8rene under. Det er dette fagetaten mener m\u00e5 sikres f\u00f8r en tillatelse gis. Ellers anf\u00f8rer klager saksbehandlingsfeil da tilsvar til nabomerknad datert 31.10.2024 ikke er gjengitt i vedtaket. Fagetaten ser at klager sin s\u00f8knad tar opp de samme momentene som tilsvaret den 31.10.2024, og disse er klippet inn i vedtaket. Det har ikke blitt sett p\u00e5 som n\u00f8dvendig \u00e5 gjengi ogs\u00e5 merknaden datert 31.10.2024, selv om den ligger i saken. Det anses ikke som en saksbehandlingsfeil. Dispensasjoner som ikke er behandlet: Eiendommen ligger innenfor KDP Fana. KDP Ny- Paradis, Hop, Nesttun, Nesttun Vest (id. 15700000) vedtatt 15.01.2001. Eiendommen ligger innenfor omr\u00e5der \u00abR\u00bb hvor det er et plankrav (KDP \u00a71) for tiltak som var omfattet av plan- og bygningsloven av 1985 \u00a7\u00a7 86a og 93. Blant annet omfatter \u00a7 93 bokstav a) tiltak som \u00abOppf\u00f8ring, tilbygging, p\u00e5bygging, underbygging eller plassering av bygning, konstruksjon eller anlegg\u00bb, som det oms\u00f8kte tiltaket vil falle under, og det er s\u00e5ledes et plankrav. Det er ogs\u00e5 derfor saken sendes til politisk behandling jf. delegasjonsfullmakter. Det m\u00e5 derfor behandles en dispensasjon fra plankravet. Fagetaten er positiv til en slik dispensasjon, se vedtaket av 14.11.2024 pkt. 3.7. Det vises ellers til vedtaket datert 14.11.2024 for resterende vurderinger. 4. Konklusjon Vedtaket datert 14.11.2024 opprettholdes. Klagen tas ikke til f\u00f8lge. Saksnummer KLAGE-2024/18300 Side 8 av 9 Vedlegg: 1. Oversiktskart 2. Oversiktsfoto 3. Situasjonsplan 4. Avslag datert 14.11.2024 5. Klage datert 05.12.2024 6. Nabomerknad 7. Nabosamtykke 8. S\u00f8knad om mur og dispensasjoner 9. Tegninger Saksnummer KLAGE-2024/18300 Side 9 av 9 "
}