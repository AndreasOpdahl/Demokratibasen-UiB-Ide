{
  "dokument_id": "d922fd08-c285-5e25-944a-d3f462778933",
  "doc_type": "case_attachment",
  "kommune": 4601,
  "tittel": "Vedtak - Lovlighetskontroll - Bergen - revidert budsjett 2024",
  "url": "https://bergen.kommune.no/politikere-utvalg/api/fil/bk360/11362309/Vedtak-Lovlighetskontroll-Bergen-revidert-budsjett-2024",
  "tekst": " V\u00e5r dato: V\u00e5r ref: 21.10.2024 2024/13666 Dykkar dato: Dykkar ref: 2024/103805-9 Bergen kommune Saksbehandlar, innvalstelefon Postboks 7700 Hugo Morken, 5557 2117 5020 BERGEN H\u00e5vard R\u00f8d, 5557 2143 Lovlegkontroll \u2013 bystyret, sak 176/24 - revidert budsjett 2024 f\u00f8rste tertialrapport Statsforvaltaren viser til Bergen kommune si oversending den 13.09.2024 med referanse 2024/103805-9. Vedtak Bergen bystyre sitt vedtak 19.06.2024 i sak 176/24 er lovleg. Bakgrunn for saka Bergen bystyre gjorde i m\u00f8te den 19.06.2024 (sak 176/24) vedtak om revidert budsjett for 2024. Ved brev motteken av bystyrets kontor den 24.06.2024 sette representantane Mikkel Gr\u00fcner, Eira Garrido og Andreas Madsen Berg fram krav om lovlegkontroll av vedtaket. Dei peikar p\u00e5 at budsjettet legg opp til at ein oppg\u00e5vegjennomgang skal gje innsparingar utan at desse er fordelt p\u00e5 budsjettomr\u00e5de. Dei meiner dei uspesifiserte innsparingane gjer at det reviderte budsjettet er vedteken med meirforbruk og ikkje er i balanse. Representantane meiner budsjettvedtaket med dette er ulovleg. Bystyret handsama kravet i m\u00f8te den 04.09.2024. Vedtaket i sak 176/24 vart oppretthalde. Saka er etter dette sendt til Statsforvaltaren for handsaming, jf. kommunelova \u00a7 27-1 f\u00f8rste ledd siste punktum. Om lovlegkontroll Etter kommunelova \u00a7 27-1 f\u00f8rste ledd kan tre eller fleire medlemmer av kommunestyret saman setje fram krav om at departementet skal kontrollere om eit kommunalt vedtak er lovleg. Kravet m\u00e5 vere sett fram innan tre veker etter at vedtaket vart gjort. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvaltaren.no/vl Sikker melding: 6863 Leikanger Solheimsgaten 13, Bergen www.statsforvaltaren.no/melding Fjellvegen 11, F\u00f8rde Org.nr. 974 760 665 Side: 2/3 For kommunale vedtak er statsforvaltarane delegert avgjerdsmakt, jf. forskrift 30.08.2019 nr. 1096 om delegering av myndighet etter kommuneloven, pkt. IX. Ved lovlegkontrollen skal det takast stilling til om innhaldet i vedtaket er lovleg, om det er gjort av nokon som har mynde til \u00e5 gjere eit slikt vedtak, og om det har vorte til p\u00e5 ein lovleg m\u00e5te, jf. kommunelova \u00a7 27-3. Lovlegkontrollen kan likevel avgrensast til det som er gjort gjeldande i kravet. Lovlegkontrollen kan berre omfatte dei offentlegrettslege sidene av vedtaket. Kommunen si ut\u00f8ving av forvaltningsskj\u00f8nn kan ikkje pr\u00f8vast. Dersom Statsforvaltaren ved lovlegkontrollen kjem til at det er gjort slike feil som gjer vedtaket ugyldig, skal det opphevast. Statsforvaltaren har ikkje kompetanse til \u00e5 gjere nytt vedtak. Statsforvaltaren si vurdering Vi fastsl\u00e5r f\u00f8rst at kravet om lovlegkontroll er sett fram av nokon som har rett til \u00e5 krevje lovlegkontroll, og at kravet er framsett innanfor fristen. Det sp\u00f8rsm\u00e5let saka reiser er om vedtaket av revidert budsjett er i samsvar med lova sine krav. N\u00e6rmare bestemt reiser kravet sp\u00f8rsm\u00e5l ved om budsjettet inneheld uspesifiserte innsparingar, og om dette eventuelt er i strid med kommunelova sine krav om realisme og balanse, jf. kommunelova \u00a7 14-4 tredje ledd. Det vert ogs\u00e5 peika p\u00e5 kriteria for innmelding i ROBEK. Statsforvaltaren vil peike p\u00e5 at uspesifiserte innsparingar (og eventuell innmelding i ROBEK) m\u00e5 sj\u00e5ast i samanheng med netto driftsresultat og disposisjonsfond. Kommunen har h\u00f8ve til \u00e5 budsjettere med netto driftsunderskot s\u00e5 lenge det er tilstrekkelege midlar p\u00e5 disposisjonsfondet til \u00e5 dekke det inn. Dersom forutsett innsparing p\u00e5 kr 95 mill. ikkje er realistisk, vil det bidra til eit tilsvarande svakare netto driftsresultat i \u00e5r. I det opprinnelege budsjettvedtaket for Bergen kommune for 2024 var det eit netto driftsoverskot p\u00e5 kr 14,4 mill., det vil seie eit ubetydeleg overskot samanlikna med driftsinntektene. Etter at budsjettet vart oppdatert p\u00e5 grunnlag av detaljering, vart netto driftsresultat i budsjettet redusert til eit netto driftsunderskot p\u00e5 kr 16,2 mill. Bergen kommune sitt disposisjonsfond var ved utgangen av 2023 p\u00e5 om lag 4,0 mrd. Dersom den uspesifiserte innsparinga i sin heilskap ikkje er realistisk, vil meirutgiftene kunne verte dekka inn med tilsvarande st\u00f8rre bruk av disposisjonsfondet. Det er lagt opp til bruk av del av disposisjonsfondet i perioden 2024-2027 for \u00e5 finansiere delar av investeringane (mindre l\u00e5neopptak). Dersom den nemnde uspesifiserte innsparinga ikkje er realistisk, vil det bety relativt lite for storleiken p\u00e5 disposisjonsfondet i \u00e5r. Det vil ikkje vere grunnlag for innmelding i ROBEK som f\u00f8lgje av nemnde uspesifiserte innsparing. Statsforvaltaren konkluderer etter dette med at Bergen bystyre sitt vedtak i sak 176/24 er lovleg. Etter dette finn vi at bystyret sitt vedtak er lovleg. Det er ikkje klagerett p\u00e5 Statsforvaltaren sitt vedtak Side: 3/3 Vi ber Bergen kommune orientere kravstillarane om resultatet av lovlegkontrollen. Med helsing Anne Kjersti Sande Hugo Morken fung. seksjonsleiar seniorr\u00e5dgjevar Dokumentet er elektronisk godkjent "
}