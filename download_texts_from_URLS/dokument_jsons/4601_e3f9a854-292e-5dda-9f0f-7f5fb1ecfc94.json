{
  "dokument_id": "e3f9a854-292e-5dda-9f0f-7f5fb1ecfc94",
  "doc_type": "case_presentation",
  "kommune": 4601,
  "tittel": "Om mellombels butilbod og bustadsosialt arbeid i Bergen kommune - vurdering av behov for justering i p\u00e5g\u00e5ande forvaltningsrevisjon ",
  "url": "https://bergen.kommune.no/politikere-utvalg/api/fil/bk360/9864318/Framstilling-Om-mellombels-butilbod-og-bustadsosialt-arbeid-i-Bergen-kommune-vurdering-av-behov-for-justering-i-pagaande-forvaltningsrevisjon",
  "tekst": " Kontrollutvalet Saksframstilling V\u00e5r referanse: 2023/241049-5 Saksbehandler: Lillian Kristin Bolstad Om mellombels butilbod og bustadsosialt arbeid i Bergen kommune - vurdering av behov for justering i p\u00e5g\u00e5ande forvaltningsrevisjon Kva saka gjeld: I kontrollutvalsm\u00f8tet 23.01.2024 informerte leiar om at det i neste m\u00f8te vil bli lagt fram sak om mellombels butilbod og bustadsosialt arbeid, inkludert sp\u00f8rsm\u00e5l om \u00e5 gjere eventuelle endringar av prosjektplanane til p\u00e5g\u00e5ande forvaltningsrevisjonar. Bakgrunnen for dette er blant anna det som har kome fram i Statsforvaltaren sitt tilsyn av mellombels bustadtilbod i Bergen kommune1, og kommunen si oppf\u00f8lging2 av dette tilsynet. Dersom det er behov for det, kan kontrollutvalet eventuelt endre bestillingane sine, slik at same tema ikkje blir f\u00f8lgt opp av fleire instansar samtidig. Form\u00e5l og problemstillingar i forvaltningsrevisjon av bustadsosialt arbeid3 Form\u00e5let med en forvaltningsrevisjon av kommunen sitt bustadsosiale arbeid er \u00e5 unders\u00f8ke om kommunen sikrar nok bustader og trygge bustader til dei mest vanskelegstilte p\u00e5 bustadmarknaden. F\u00f8lgande overordna problemstillingar er utarbeida: 1. I kva grad klarer kommunen \u00e5 hjelpe vanskelegstilte p\u00e5 bustadmarknaden til \u00e5 f\u00e5 midlertidig og varig bustad? 2. Sikrar kommunen at det blir gjennomf\u00f8rt tilstrekkelege risikovurderingar og utarbeida tilh\u00f8yrande handlingsplanar for kommunens ulike butiltak for s\u00e6rleg utsette grupper? a. I kva grad inng\u00e5r vurderingar av st\u00f8ttetiltak, bemanningsbehov og tryggleikstiltak i risikovurderingane? b. I kva grad har tilbakemeldingar fr\u00e5 relevante parter, som for eksempel brukarar og tryggleikspersonell, blitt innhenta i arbeidet med risikovurderingane? 3. I kva grad f\u00f8lger kommunen opp at eventuelle handlingsplaner med tiltak som er utarbeida p\u00e5 bakgrunn av risikovurderingar av kommunen sitt butilbod blir gjennomf\u00f8rt? 4. Kva erfaringar har representantar fr\u00e5 ulike brukargrupper med kommunen sitt butilbod og bistand knytt til \u00e5 skaffe midlertidig og varig bustad? 1 Sj\u00e5 lenke i saksframlegg. Tilsynsrapporten vart ogs\u00e5 lagt fram under Saker til gjennomsyn i kontrollutvalets m\u00f8te 12.12.2023 2 Sj\u00e5 vedlegg 2: Plan for retting av lovbrot 3 Sak 98/23 fr\u00e5 m\u00f8te i kontrollutvalet 04.10.2023 1 Form\u00e5l og problemstilling i forvaltningsrevisjon av innkj\u00f8p4 Form\u00e5let er \u00e5 unders\u00f8ke om organiseringa av innkj\u00f8psarbeidet i utvalde byr\u00e5dsavdelingar i Bergen kommune er hensiktsmessig. Dei mest aktuelle problemstillingane er i denne samanhengen punkt 4 bokstav e. og f: 4. I kva grad blir reglane for offentlege anskaffing og rutinar for oppf\u00f8lging av kontraktar f\u00f8lgt i byr\u00e5dsavdelingane sine innkj\u00f8p? (...) e. Blir utvalde kontraktar f\u00f8lgt opp i samsvar med inng\u00e5tt avtale og ev. kommunens retningslinjer for dette (eksempelvis kvalitetsavtalar knytt til midlertidige butilbod)? f. Korleis sikrar tilsette i NAV at det blir stilt krav til kvalitet i enkeltkj\u00f8p av midlertidige bustadar og korleis blir det f\u00f8lgt opp at kvaliteten i tilbodet er tilstrekkeleg? Sekretariatet si vurdering: Kontrollutvalet har mynde til \u00e5 justere og endre tidlegare bestilte prosjektplanar. Utvalet kan ogs\u00e5 prioritere og sette i gang unders\u00f8kingar p\u00e5 eige initiativ, dersom det oppst\u00e5r behov det.5 Revisor vil i m\u00f8tet kunne svare p\u00e5 kva planendringar det er mogleg \u00e5 gjennomf\u00f8re. I prosjektet om bustadsosialt arbeid er revisjonen framleis i ein startfase. I innkj\u00f8psprosjektet har revisor kome godt i gang med intervju og skrivearbeid. Dersom utvalet ikkje er klar for \u00e5 justere bestillinga i m\u00f8tet 20. februar, kan ein eventuelt be revisor om \u00e5 f\u00e5 framlagt justert(e) prosjektplan(ar) i eit seinare m\u00f8te. For \u00e5 f\u00e5 saka best mogleg opplyst, har vi invitert inn byr\u00e5d for barnevern og sosiale tenester, Charlotte Spurkeland, for \u00e5 orientere om byr\u00e5dsavdelinga sitt arbeid p\u00e5 feltet. Vi har ogs\u00e5 sendt invitasjon til Statsforvaltaren, ved avdeling for helse, omsorg og sosialtenester, for \u00e5 orientere om deira arbeid med tilsyn. Forslag til vedtak: 1. Kontrollutvalet tar opplysningane fr\u00e5 byr\u00e5d for barnevern og sosiale tenester og Statsforvaltaren i Vestland, til orientering. 2. Kontrollutvalet ber revisor legge fram justert prosjektplan for forvaltningsrevisjon av bustadsosialt arbeid i kontrollutvalets neste m\u00f8te 12. mars, i tr\u00e5d med innspela som kom fram i m\u00f8tet 20. februar. Alternativt: 3. Kontrollutvalet gjer f\u00f8lgande endringar i prosjektplan for forvaltningsrevisjon av bustadsosialt arbeid / forvaltningsrevisjon av innkj\u00f8p: Dato: 12. februar 2024 Eli M. Velle - leiar Lillian K. Bolstad - r\u00e5dgjevar Dokumentet er godkjent elektronisk. 4 Sak 86/23 fr\u00e5 m\u00f8te i kontrollutvalet 06.09.23 5Bystyrevedtak 14.12.2022 sak 349/22 \u00abRullering - plan for forvaltningsrevisjon og eierskapskontroll 2021-2024\u00bb 2 Vedlegg: 1. Presentasjon til UHSO 17.01.24 - byr\u00e5d Charlotte Spurkeland 2. Plan for retting av lovbrot \u2013 brev til Statsforvaltaren fr\u00e5 byr\u00e5dsavdeling for barnevern, sosiale tenester og mangfald, datert 19. januar 2024 3 "
}