{
  "dokument_id": "5b3369a9-5de1-5f71-9b61-a820f8b81952",
  "doc_type": "case_attachment",
  "kommune": 4601,
  "tittel": "Medvirkningsrapport om lekeareal for barn og unge_datert 01.04.2022",
  "url": "https://bergen.kommune.no/politikere-utvalg/api/fil/bk360/11250738/Medvirkningsrapport-om-lekeareal-for-barn-og-unge-datert-01-04-2022",
  "tekst": " Medvirkningsdokumentasjon Areal for lek og opphold for barn og unge Sanddalsringen \u00f8st, helse- og omsorgsinstitusjon Fana, gnr. 43, bnr. 817, mfl. Arealplan-ID 70810000 Dato: 11.10.2022 asplanviak.no Versjon: 01 Dokumentinformasjon Oppdragsgiver: Bergen kommune Tittel p\u00e5 rapport: Medvirkningsdokumentasjon Oppdragsnavn: Kommunale utleieboliger Bergen Oppdragsnummer: 606936-02 Utarbeidet av: Nina Gjester Hoel, Marit Selberg Sigurdsson, Torbj\u00f8rn Eidsheim B\u00f8e Oppdragsleder: Monica Stoknes Tilgjengelighet: \u00c5pen 02 11. okt. 2022 Justeringer vedtak og ny oppstart NGH HH 01 1. apr. 2022 Utkast MSS/NGH HH Ver Dato Beskrivelse Utarb. av KS Rapport \u2013 Medvirkningsdokumentasjon 1 Forord Asplan Viak har v\u00e6rt engasjert av Bergen kommune v/Etat for utbygging for \u00e5 utarbeide detaljregulering for Fana, gnr. 43, bnr. 817, mfl. Sanddalsringen \u00f8st i Bergen kommune. Planen skal legge til rette for 15 kommunale utleie- boliger med tilh\u00f8rende infrastruktur. Prosjektet inng\u00e5r i Boligprogrammet til Bergen kommune, som har som m\u00e5l \u00e5 redusere boligk\u00f8en og etablere tilstrekkelig og tilfredsstillende boliger for vanskeligstilte. Bestiller av boligene er Bergen kommune ved Byr\u00e5dsavdeling for kultur, sosial og inkludering (BKSI). Friluftsomr\u00e5det Preikestolen ligger innenfor planomr\u00e5det, og brukes aktivt av barnehage, skole og beboere i n\u00e6romr\u00e5det. Gjennom medvirknings- prosessen har dagens bruk av planomr\u00e5det blitt kartlagt, og det har blitt innhentet innspill om mulige avb\u00f8tende tiltak som kan ivareta barn og unges interesser. M\u00e5let har v\u00e6rt \u00e5 f\u00e5 et mer presist beslutningsgrunnlag og avdekke konkrete behov til avb\u00f8tende tiltak. Medvirkningsprosessen fant sted i februar og mars 2022. Tiltakets plassering har i ettertid blitt justert som f\u00f8lge av medvirkningsprosessene med barn og unge, og innspill som kom til oppstart juni-august 2022. Oppdragsleder for Asplan Viak er Monica Stoknes. Medvirkningsprosessen er ledet av Marit Selberg Sigurdson og Nina Gjester Hoel, med Torbj\u00f8rn Eidsheim B\u00f8e som ressurs p\u00e5 GIS og temakart. Prosjektleder i Etat for utbygging har v\u00e6rt Bjarte Hegren\u00e6s, og assisterende prosjektleder har v\u00e6rt Erik Hesjedal. Byr\u00e5dsavdeling for kultur, sosial og inkludering har v\u00e6rt delaktige i planlegging av medvirkningens omfang og aktiviteter. Medvirkningsopplegget er ogs\u00e5 blitt dr\u00f8ftet med Barn og unges representant i Bergen kommune. Alle fotografier er tatt av Asplan Viak, og tillatelse til bruk av bildene er gitt av styrer ved Kjenndalslia barnehage og rektor ved Kringlebotn skole. Bergen, 01.04.2022 Monica Stoknes Nina Gjester Hoel Oppdragsleder Fagansvarlig plan Rapport \u2013 Medvirkningsdokumentasjon 2 Innholdsfortegnelse 1. Sammendrag 4 2. Innledning 5 3. Om planomr\u00e5det 6 4. Tidligere utf\u00f8rt medvirkning for barn og unge 7 5. Medvirkningsprosessen \u2013 informanter og aktiviteter 11 5.1. Bakgrunn for valgt medvirkningsopplegg, forarbeid 11 5.2. Gjennomf\u00f8rte aktiviteter 14 6. Innspill fra informantene 15 6.1. Innspill fra elever ved Hop oppveksttun skole 15 6.2. Innspill fra elever ved Kringlebotn skole 18 6.3. Innspill fra barn og ansatte i Kjenndalslia barnehage 25 7. Registreringer i kart 31 Rapport \u2013 Medvirkningsdokumentasjon 3 1. Sammendrag Tiltaket legger beslag p\u00e5 nord\u00f8stlige deler av friluftsomr\u00e5det \u00abPreikestolen\u00bb. Friluftsomr\u00e5det brukes aktivt av n\u00e6rmilj\u00f8et, og s\u00e6rlig av barnehage og barneskole. Kjenndalslia barnehage, Kringlebotn skole og Hop oppveksttun skole har deltatt i medvirkningsprosessen for arbeidet med detaljreguleringsplanen Sanddalsringen \u00f8st om kartlegging av dagens bruk og behov for eventuelle avb\u00f8tende tiltak. Det ble gjennomf\u00f8rt arbeidsverksted med et utvalg ungdommer ved Hop oppveksttun skole som bor i n\u00e6romr\u00e5det. De bruker ikke omr\u00e5det selv n\u00e5, men ser at barn, barne- familier og hundeluftere kan ha stor glede av skogen. De foresl\u00e5r avb\u00f8tende tiltak med elementer som kan gi resterende deler av friluftsomr\u00e5det et l\u00f8ft og \u00f8kt bruksverdi for barna. Det blir trukket frem at eventuelle installasjoner b\u00f8r v\u00e6re \u00abskogsaktige\u00bb og naturlige. En naturlig skjerming mot botiltaket og brukerne blir viktig, for at beboerne skal respektere at barn bruker friluftsomr\u00e5det. For elevr\u00e5det ved Kringlebotn barneskole var det befaring med registrering i kart, samt p\u00e5f\u00f8lgende arbeidsverksted med informasjon, samtale og gruppearbeid. Barna oppgir at de s\u00e6rlig brukte omr\u00e5det i skoletiden i 1.-3. klasse, men at de n\u00e5 fortsatt kan g\u00e5 dit selv p\u00e5 fritiden. Barna syns det er leit med utbygging, men foresl\u00e5r avb\u00f8tende tiltak som utbedringer/installasjoner som kan gi nye kvaliteter til omr\u00e5det. For Kjenndalslia barnehage var det satt opp befaring med barn og ansatte, samt p\u00e5f\u00f8lgende arbeidsm\u00f8te med ansatte etterp\u00e5 om mulige avb\u00f8tende tiltak. De ansatte oppgir at de bruker hele friluftsomr\u00e5det \u00abPreikestolen\u00bb, og at omr\u00e5det som tiltaket legger beslag p\u00e5 er uerstattelig. En utbygging av institusjonsform\u00e5l som beskrevet i skogen vil ogs\u00e5 gj\u00f8re det lite attraktivt \u00e5 bruke det som gjenst\u00e5r av friluftsomr\u00e5det, mener barne- hagen. Barnehagen foreslo s\u00e5ledes ingen erstatningsomr\u00e5der eller andre avb\u00f8tende tiltak. Rapporten dokumenterer kun selve medvirkningsarbeidet som ble utf\u00f8rt med barn og unge. I etterkant av medvirkningsarbeidet er tiltakets plassering flyttet noe lenger nord\u00f8st i planomr\u00e5det, for nettopp \u00e5 ivareta lekeomr\u00e5der i skogen, av hensyn til terreng og naturmangfold. Vurderinger omkring avb\u00f8tende tiltak/ny plassering er ikke en del av rapporten, men er dokumentert i planbeskrivelsen. Rapport \u2013 Medvirkningsdokumentasjon 4 2. Innledning Det er utarbeidet planforslag for Fana, gnr. 43, bnr. 817, mfl., Sanddalsringen \u00f8st, helse- og omsorgsinstitusjon, plan-ID 4601_70810000. Bergen kommune er forslagsstiller og grunneier for st\u00f8rstedelen av planomr\u00e5det. Hovedform\u00e5let i reguleringsplanen er helse- og omsorgsinstitusjon, for \u00e5 legge til rette for kommunale utleieboliger for en beboergruppe med rusproblematikk. Driften av utleie- boligene krever d\u00f8gnbemanning og vektertjeneste. Innbyggerforslaget mot tiltaket ble avvist av Bystyret 27.04.22, med vedtak om \u00e5 redusere antall enheter fra (6+9) enheter, til (6+6) enheter. Planforslaget legger derfor til rette for 12 boenheter med personalbase og tilh\u00f8rende infrastruktur. Boenhetene er samlokalisert for \u00e5 optimalisere drift og sikkerhet. Planlagt botiltak var tidligere del av p\u00e5g\u00e5ende omr\u00e5deregulering for Sanddalsringen \u00f8st, planID 61310000. Omr\u00e5deregulering skulle etter planen bli lagt ut p\u00e5 begrenset h\u00f8ring v\u00e5ren 2021. Den 20.10.21 konkluderte Plan- og bygningsetaten i m\u00f8te med Byr\u00e5ds- avdeling for klima, milj\u00f8 og byutvikling med at planlagt botiltak med tilh\u00f8rende arealer skulle bli skilt ut som en egen detaljreguleringsplan. I forbindelse med planarbeid for omr\u00e5deregulering av Sanddalsringen er det utf\u00f8rt f\u00f8rst enkel barnetr\u00e5kkregistrering i mars 2021 av Kjenndalslia barnehage, for \u00e5 kartlegge dagens bruk av friluftsomr\u00e5det Preikestolen som tiltaket legger beslag p\u00e5. Disse registreringene fra arbeidet med omr\u00e5dereguleringen er tatt med i denne rapporten, og er grunnlag for utvidet medvirkningsarbeid for barn og unge i detaljreguleringsplanen utf\u00f8rt i 2022. Rapport \u2013 Medvirkningsdokumentasjon 5 3. Om planomr\u00e5det Planomr\u00e5det ligger i Fana Bydel, like nord\u00f8st for Midtun, ca. 13 km fra Bergen sentrum. Avstand til n\u00e6rmeste bydelssenter Nesttun er 2 km. Dominerende bygningstype n\u00e6rmest tiltaket er st\u00f8rre leilighetsbygg med 8-10 leiligheter per lavblokk, med boenheter p\u00e5 70- 130 m2. Lenger unna planomr\u00e5det er det ogs\u00e5 rekkehusbebyggelse og noe tomannsboliger. Planomr\u00e5det har tilkomst fra Sanddalsringen, og er i gangavstand fra Kjenndalslia Kanvas barnehage og Kringlebotn skole. Friluftsomr\u00e5det Preikestolen inng\u00e5r i planomr\u00e5det. Preikestolen brukes aktivt av skole og barnehage, samt beboere i omr\u00e5det. Figur 1 Oversiktskart benyttet i medvirkningsprosessene februar-mars 2022. Form\u00e5lsgrense (januar 2022) er vist med svart stiplet linje. Kalt \u00abPlanlagt byggeomr\u00e5de\u00bb i planprosessen med barn og unge. Plangrense er i etterkant redusert, og byggeomr\u00e5de flyttet noe lenger nord-\u00f8st. Dette er beskrevet i planbeskrivelsen. Rapport \u2013 Medvirkningsdokumentasjon 6 4. Tidligere utf\u00f8rt medvirkning for barn og unge I mars 2021 ble det sendt foresp\u00f8rsel om deltagelse i forenklet barnetr\u00e5kkregistrering til Kjenndalslia barnehage, Espira Helldals\u00e5sen barnehage, og Kringlebotn skole. Oppgavene med registreringskart ble sendt p\u00e5 e-post til relevante skoler og barnehager, og fulgt opp med sp\u00f8rsm\u00e5l p\u00e5 e-post og telefon. Smittesituasjonen med covid-19 var en utfordring. Kun Kjenndalslia Kanvas barnehage hadde den gang kapasitet til \u00e5 utf\u00f8re registrering innen tidsrammen. Det ble foretatt en utsjekk med Kringlebotn skole og Espira Helldals\u00e5sen barnehage om deres bruk av Preikestolen friluftsomr\u00e5de. 4.1.1. Kjenndalslia barnehage Kjenndalslia barnehage er en privat barnehage med ca. 64 barn fordelt p\u00e5 4 avdelinger. Barnehagen er en del av boligomr\u00e5det Kjenndalen. Selve barnehagen ligger omkranset av boligbebyggelse og parkeringsanlegg mot vest og nord, mot \u00f8st et vegetasjonsbelte og mot s\u00f8r grenser den til fylkevegen Sanddalsringen og Kjenndalslia bussholdeplass. Barnehagen har fokus p\u00e5 b\u00e6rekraftig utvikling. Det vektlegges pedagogiske opplegg ute i naturen; matte og naturfag, matlagning, observasjoner av dyr, rom for teater og lek. Barnehagen har i forbindelse med omr\u00e5dereguleringsplan for Sanddalsringen \u00f8st i mars 2021 deltatt i arbeidet med forenklet barnetr\u00e5kkregistrering. Dette var f\u00f8r botiltaket ble skilt ut fra omr\u00e5dereguleringsplanen i oktober 2022 som egen detaljreguleringsplan. Disse registreringene har v\u00e6rt grunnlag for medvirkningsarbeidet for barn og unge i detaljreguleringsplanen utf\u00f8rt i 2022. Barnehagen har selv registrert hvilke omr\u00e5der og stier/ruter de bruker n\u00e5r de bruker friluftsomr\u00e5det Preikestolen. Det har v\u00e6rt en dialog etter registreringen der de har utdypet og forklart sine registreringer. Alle registreringene til barnehagen er innenfor friluftsomr\u00e5det \u00abPreikestolen\u00bb, tilgrensende omr\u00e5der er bratt og ulendt eller ligger under kraftledninger. Barnehagen bruker ikke andre naturomr\u00e5der. Figur 2 viser 7 omr\u00e5der som brukes av barnehagen. Omr\u00e5dene er i kort gangavstand og i daglig bruk av Kjenndalslia barnehage. Rapport \u2013 Medvirkningsdokumentasjon 7 Figur 3 Kart som viser ruter og omr\u00e5der som Kjenndalslia Kanvas-barnehage bruker. Bl\u00e5 stiplet linje viser tidligere form\u00e5lsgrense. Denne har blitt flyttet i ettertid, se planbeskrivelse. Mars, 2021, Kjenndalslia barnehage. Omr\u00e5dene som er markert i kart og navngitt: 1. De tre sm\u00e5 grisers plan: h\u00f8yest brukerfrekvens, brukes av de minste barna pga. tilgjengelighet. De st\u00f8rre barna passerer dette omr\u00e5det p\u00e5 veien til de andre turomr\u00e5dene. 2. Valentinplassen: brukes som leirplass og samlingsplass for fortellinger 3. Kongeriket: brukes som leirplass og teaterlek. 4. Menneskeskogen: brukes til lek og turm\u00e5l. 5. Trolledammen: denne ligger i tilknytning til bekk (denne er ikke med i kartgrunnlag). Om sommeren brukes dette omr\u00e5det spesielt mye til vassing og fisking. 6. Tusseskogen: brukes til lek og leirplass. 7. Gapahuk: i dette omr\u00e5det er det plassert 2 gapahuker. Alle omr\u00e5dene som er registrert blir sett p\u00e5 som like viktige for barnehagen, de har ingen spesielle favorittplasser. Noen deler av skogen er perfekt n\u00e5r barna trenger ly, andre steder g\u00e5r barna til for \u00e5 f\u00e5 sol. Noen steder kan barna klatre og rutsje. Rapport \u2013 Medvirkningsdokumentasjon 8 E-post fra Kjenndalslia barnehage til AV, datert 23.03.2021 \u2022 \u00abFor oss er skogen lett tilgjengelig og daglig i bruk. Tilgjengeligheten er slik at alle aldersgrupper kan benytte omr\u00e5det. \u2022 Vi er en barnehage tett til trafikkert vei og lite andre naturomr\u00e5der \u2022 Mye av det omr\u00e5det som ikke er ment til utbygging ligger under str\u00f8mnett og n\u00e6r str\u00f8manlegg. I tillegg er det bratt og ulendt pga trefelling rundt kraftledninger. \u2022 Barnehagen har fokus p\u00e5 b\u00e6rekraftig utvikling. V\u00e5rt m\u00e5l er at barn skal f\u00e5 et godt forhold til naturen gjennom \u00e5 bruke den og dermed bli glad i den. Det man er glad i verner man om. \u2022 Barnas fysiske og psykiske helse blir ivaretatt gjennom motoriske utfordringer og gode opplevelser med matlaging p\u00e5 b\u00e5l. \u2022 Vi vektlegger pedagogiske opplegg i matte og naturfag ute. Her f\u00e5r barna erfaring med spiselige vekster. Blant annet plukker vi granskudd, vi lager te av blader, vi plukker rogn til rogneb\u00e6rgele, plukker bl\u00e5b\u00e6r og vi samler sevje. \u2022 Vi bruker skogen som et rom for teater og lek. \u2022 Skogen n\u00e6r barnehagen gj\u00f8r det lettere \u00e5 dele i sm\u00e5 grupper. \u2022 Det er lite friomr\u00e5der i Helldals\u00e5sen. Omr\u00e5det her er fullt av hjortetr\u00e5kk. Vi har sammen med barna flere ganger kunne studere hjort i dens rette element. Det er ellers observert stjertmeis i omr\u00e5det. \u2022 Vi har fuglekasser og uglekasser hengt opp i hele omr\u00e5de. Allerede har flere kj\u00f8ttmeis flyttet inn. \u2022 Vi plukker boss og l\u00e6rer barna \u00e5 ta ansvar \u2022 Vi har to gapahuken \u2022 Vi verner om og studerer mange store maurtuer. \u2022 Det bor ekorn der som vi ofte ser og barna plukker konglene som de har spist av. \u2022 Vi har fortellinger som knyttes til en del av plassene og store deler av skogomr\u00e5der har navn. \u2022 Noen deler av skogen er perfekt n\u00e5r vi trenger ly, andre steder g\u00e5r vi til for \u00e5 f\u00e5 sol. Noen steder kan barna klatre og rutsje. \u2022 Bekken leker vi i og vasser i om sommeren. Fiskestenger brukes flittig i bekken av barna. \u2022 Hver p\u00e5ske lager barna sm\u00e5 harehus av mose og kvister. I husene legger vi gulr\u00f8tter og f\u00e5r sm\u00e5 p\u00e5skeegg tilbake. \u2022 I kongeriket kommer Askeladden p\u00e5 bes\u00f8k og i Trolldammen kan trollene f\u00e5 drikke n\u00e5r det ikke regner. Under Valentin treet samles gode ord og gode fortellinger. \u2022 Tap av skogen er et tap for en hel generasjon barn og voksne. Det er et omr\u00e5de med mange sm\u00e5barnsfamilier, barnehager og skole. \u2022 Barn l\u00e6rer gjennom \u00e5 erfare med kroppen. Dersom skogen forsvinner hvordan skal de f\u00e5 den unike l\u00e6rdommen om naturen som de n\u00e5 f\u00e5r? \u2022 Fjerning av skogen er permanent og vi st\u00e5 for all ettertid. \u2022 Det ser ut til at det er resten av en gammel vei i omr\u00e5det, kan dette v\u00e6re en gammel postvei?\u00bb Rapport \u2013 Medvirkningsdokumentasjon 9 Figur 4 Utsnitt presentert i medvirkningsarbeidet i februar og mars 2022, som viser tidligere planlagt bygg og uteareal i forhold til friluftsomr\u00e5det. Form\u00e5lsgrense i bl\u00e5tt. I ettertid har b\u00e5de tiltak og f\u00f8lgelig form\u00e5lsgrense blitt flyttet lenger nord- \u00f8st, se planbeskrivelse. 4.1.2. Espira Helldals\u00e5sen barnehage Espira Helldals\u00e5sen hadde ikke mulighet til \u00e5 delta i registrering av forenklet barnetr\u00e5kk. Det ble foretatt en utsjekk om deres bruk av Preikestolen friluftsomr\u00e5de. Espira Helldals\u00e5sen oppga at de benytter seg verken av friluftsomr\u00e5det eller omr\u00e5det som foresl\u00e5s regulert til institusjon til turomr\u00e5de. 4.1.3. Kringlebotn skole Kringlebotn skole hadde heller ikke mulighet til \u00e5 gj\u00f8re registreringer av forenklet barnetr\u00e5kk mars 2021. Det svarte f\u00f8lgende p\u00e5 sp\u00f8rsm\u00e5l om deres bruk av Preikestolen friluftsomr\u00e5de: Kringlebotn skole benytter friluftsomr\u00e5det som turomr\u00e5de for skolens elever, b\u00e5de i skoletiden og p\u00e5 SFO. Det varierer hvor ofte turomr\u00e5det blir brukt; fra flere ganger i uken til en gang i m\u00e5neden. Det ligger flere st\u00f8rre friluftsomr\u00e5der i n\u00e6rmere avstand til skolen: Sanddalskollen, Sanddalsringen/Kringlebotn, Bergendal g\u00e5rd- Helldals\u00e5ta og Myravatnet/Rambj\u00f8ra. Fortau i fylkesvegen Sanddalsringen, like nord for Preikestolen friluftsomr\u00e5de, brukes som skoleveg av deres elever. Rapport \u2013 Medvirkningsdokumentasjon 10 5. Medvirkningsprosessen \u2013 informanter og aktiviteter Tiltaket legger beslag p\u00e5 deler av friluftsomr\u00e5det Preikestolen som aktivt brukes av barnehage, skole og beboere i n\u00e6romr\u00e5det. Gjennom medvirkningsprosessen har dagens bruk av planomr\u00e5det blitt kartlagt, og det har blitt innhentet innspill om mulige avb\u00f8tende tiltak som kan ivareta barn og unges interesser. M\u00e5let har v\u00e6rt \u00e5 f\u00e5 et mer presist beslutningsgrunnlag og avdekke konkrete behov til avb\u00f8tende tiltak. I uke 8 og uke 10 2022 ble det gjennomf\u00f8rt medvirkningsaktiviteter med barn og unge. Under f\u00f8lger en kort oversikt over aktivitetene, mens mer utfyllende informasjon og oppsummering av innspillene blir presentert mer grundig i kapittel 6. Alle medvirkningsaktivitetene ble gjennomf\u00f8rt av representanter fra plankonsulent, samt med trygge voksne barna var kjent med. 5.1. Bakgrunn for valgt medvirkningsopplegg, forarbeid Etat for utbygging ved Bergen kommune, og bestiller Byr\u00e5dsavdeling for arbeid, sosial og bolig var deltagende i arbeidet om \u00e5 definere omfang og rammer for medvirkningsopplegget. Det ble ogs\u00e5 diskutert med Barn- og unges representant i Bergen kommune og leder av ungdomsr\u00e5det i Bergen kommune. For \u00e5 sikre bred medvirkning var det \u00f8nske om \u00e5 ha med ungdommer fra Hop oppveksttun skole ogs\u00e5, i tillegg til barneskole og barnehage, samt ha med barn fra en organisasjon eller fritidsklubb. 5.1.1. Medvirkningsplan Dr\u00f8ftingene munnet ut i en medvirkningsplan, som beskriver overordnede m\u00e5l, metode og \u00f8nskede deltagere, samt detaljert opplegg for hver enkelt gruppe. FORM\u00c5L Det er planlagt botiltak for vanskeligstilte i Sanddalsringen, gnr. 43, bnr. 817. Tiltaket legger beslag p\u00e5 friluftsomr\u00e5der som aktivt brukes av barnehage, skole og n\u00e6romr\u00e5det. Gjennom en tilrettelagt medvirkningsprosess med barn og unge som m\u00e5lgruppe, skal bruken av planomr\u00e5det og konkrete behov til et eventuelt erstatningsareal kartlegges. Det skal innhentes innspill til forbedringer av Rapport \u2013 Medvirkningsdokumentasjon 11 eksisterende friluftsomr\u00e5der, og innspill til avb\u00f8tende tiltak. M\u00c5L Gjennom kartlegging av hvordan barn og unge bruker planomr\u00e5det i dag og f\u00e5 frem konkrete behov til avb\u00f8tende tiltak, er m\u00e5let \u00e5 f\u00e5 et mer presist beslutningsgrunnlag. DELTAKERE \u2022 Barn og unge fra: \u02d7 Kjenndalslia barnehage \u02d7 Kringlebotn skole \u02d7 Hop oppveksttun skole \u02d7 Kringlebotn IL og/eller Milj\u00f8agentene (p.t. ikke bekreftet) \u2022 Styrer og ansatte fra Kjenndalslia barnehage. \u2022 Rektor fra Kringlebotn skole \u2022 Kontaktl\u00e6rer for elevr\u00e5det ved Hop oppveksttun skole; trener, veileder eller annen voksen fra Kringlebotn IL eller Milj\u00f8agentene PROSESSLEDERE \u2022 Samfunnsplanlegger/prosessleder fra Asplan Viak \u2022 Arealplanlegger fra Asplan Viak METODE/VERKT\u00d8Y \u2022 Barn og unge: - Befaring med kartregistrering av punkt, gangforbindelser og viktige omr\u00e5der - Verksted med kart og dr\u00f8ftingsoppgaver \u2022 Styrer og ansatte fra Kjenndalslia barnehage: - Deltar p\u00e5 befaring med barnehagebarna - Etterf\u00f8lgende dialog-/arbeidsm\u00f8te \u2022 Rektor / l\u00e6rer / trener: - Inviteres med for \u00e5 sikre god gjennomf\u00f8ring for barna/ungdommene. 5.1.2. Rekruttering til medvirkning 2022 \u00c5 rekruttere deltagere til aktiv medvirkning i en pandemi var fortsatt utfordrende i starten av 2022. Barnehager og skoler var sterkt rammet av smittesituasjonen, og slet med \u00e5 ha nok ansatte p\u00e5 jobb. Fritidsorganisasjoner var krevende \u00e5 f\u00e5 dialog med. Rapport \u2013 Medvirkningsdokumentasjon 12 Vi fikk etter hvert avtalt tid for medvirkning med Hop oppveksttun skole, Kringlebotn skole og Kjenndalslia barnehage i uke 8. Dessverre ble barnehagen rammet av sykdom blant de ansatte, og vi utsatte avtalen til uke 10. Rektor ved Kringlebotn skole ble bedt komme med innspill til organisasjoner som kunne v\u00e6re aktuelle \u00e5 invitere med p\u00e5 medvirkning. Hun tipset om Milj\u00f8agentene p\u00e5 Bergendal G\u00e5rd, og om Kringlebotn IL. Disse ble kontaktet, i tillegg til Fana Idrettslag sin orienteringsgruppe. Fana IL Orientering sin styreleder for orientering var vi i kontakt med per telefon. Han oppga at friluftsomr\u00e5det Preikestolen ikke brukes til orientering av deres gruppe. Han presenterte ogs\u00e5 kartl\u00f8sning som viste at ingen orienteringslag har oppgitt dette omr\u00e5det for orienteringsbruk. Organisasjonen Milj\u00f8agentene Bergendalen g\u00e5rd var vi i kontakt med leder over telefon (14.02.22), og fulgte opp med e-post. Vi ble vist videre til nestleder per telefon. Hun viste igjen videre til en annen person som var bedre egnet, men hadde kun e-post som kontaktinformasjon. Vi sendte e-post til denne personen, men fikk aldri noe svar. Telefonnummer var ikke \u00e5 oppdrive, og det ble krevende \u00e5 ha kapasitet til \u00e5 f\u00f8lge opp videre. Vi fokuserte videre kun p\u00e5 Kringlebotn IL. Kringlebotn IL var vi i kontakt med styreleder over telefon (14.02.22), som var positiv til medvirkning. Vi fulgte opp samtalen med utfyllende e-post samme dag, med avtale om snarlig tilbakemelding. Vi skisserte at vi \u00f8nsket \u00e5 f\u00e5 til medvirkning i uke 8. 16.02.22 fulgte vi opp styreleder per telefon, som fortsatt var positiv, men han hadde ikke h\u00f8rt noe fra de ulike personene i idrettslaget han hadde kontaktet. Han skulle ta kontakt med oss n\u00e5r han visste mer. I uke 9 tirsdag 01.03.22 f\u00f8lger vi igjen opp med e-post om at vi \u00f8nsker snarlig gjennomf\u00f8ring av medvirkningsopplegget. Han svarer samme dag at han vil komme tilbake til oss snarest. I uke 10 den 07.03.22 sender han kontaktinformasjon til to andre i idrettslaget vi kan kontakte, med vedkommende p\u00e5 kopi, og skriver at disse er b\u00e5de aktive i idrettslaget og flittige brukere av omr\u00e5det. De ville kunne koordinere barne og ungdomsbrukere som benytter omr\u00e5det, mente han. Asplan Viak kontaktet disse over e- post den 09.03.22 med utfyllende informasjon. Men videre fikk vi ingen respons p\u00e5 v\u00e5r foresp\u00f8rsel. Det ble s\u00e5 vurdert i m\u00f8te med EFU i Bergen kommune 28.03.22 at innspillene vi har f\u00e5tt fra barnehage, barneskole og ungdomsskole er tilstrekkelig. Det var fors\u00f8kt \u00e5 invitere med organisasjoner, og disse ble fulgt opp over tid med oppfordringer om \u00e5 delta og mulighet Rapport \u2013 Medvirkningsdokumentasjon 13 for fleksibel gjennomf\u00f8ring. Med manglende tilbakemeldinger s\u00e5 vi oss n\u00f8dt til \u00e5 g\u00e5 videre med arbeidet uten organisasjoner, med visshet om at de hadde f\u00e5tt anledning til \u00e5 delta. 5.2. Gjennomf\u00f8rte aktiviteter Det er gjennomf\u00f8rt tre medvirkningsaktiviteter rettet mot barn og unge i n\u00e6romr\u00e5det til planomr\u00e5det i 2022. De tre aktivitetene ble gjennomf\u00f8rt i en toukers periode mellom 23. februar og 10. mars 2022. Alle digitale kartregistreringer er gjort i appen ArcGIS Field Map. Hop oppveksttun skole 23. februar ble det gjennomf\u00f8rt arbeidsm\u00f8te med fem elever i 8.-10. trinn ved Hop oppveksttun skole. Asplan Viak tok kontakt med rektor, som videreformidlet kontakt med kontaktl\u00e6rer for elevr\u00e5det. Sammen med leder for elevr\u00e5det ved skolen rekrutterte de fire andre elever som bor i n\u00e6romr\u00e5det til planomr\u00e5det. Det var satt av 1,5 timer til arbeidsm\u00f8te med elevene. Elevene hadde god kjennskap til planomr\u00e5det, og siden skolen ligger et godt stykke unna planomr\u00e5det, ble det ikke gjennomf\u00f8rt befaring med denne aldersgruppen. Det var to representanter fra Asplan Viak som fasiliterte arbeidsm\u00f8tet. Kringlebotn skole 24. februar ble det gjennomf\u00f8rt et medvirkningsopplegg med elevr\u00e5det ved Kringlebotn skole. Asplan Viak tok kontakt med rektor ved skolen, som satte av 3,5 timer til befaring og arbeidsm\u00f8te med elevr\u00e5det ved skolen. Det var syv elever fra 4.-7. trinn som deltok, samt rektor. Det var to representanter fra Asplan Viak som fasiliterte aktivitetene. Befaringen tok rundt 1,5 time, og felles lunsj og arbeidsm\u00f8te tok rundt 2 timer. Kjenndalslia Kanvas barnehage 10. mars ble det gjennomf\u00f8rt befaring i planomr\u00e5det sammen med Kjenndalslia Kanvas barnehage. Med p\u00e5 befaringen var \u00e9n ansatt fra Asplan Viak, 12 barn i alderen 5-6 \u00e5r, og to ansatte i barnehagen. Befaringen tok rundt 75 minutter. I etterkant av befaringen ble det gjennomf\u00f8rt et dialogm\u00f8te med styrer og to ansatte. To representanter fra Asplan Viak deltok p\u00e5 m\u00f8tet. Rapport \u2013 Medvirkningsdokumentasjon 14 6. Innspill fra informantene 6.1. Innspill fra elever ved Hop oppveksttun skole I arbeidsverkstedet med Hop oppveksttun skole deltok 5 elever inkludert elevr\u00e5dsleder, som alle bor i n\u00e6romr\u00e5det til det planlagte tiltaket. Det var satt av 1 1\u20442 time til informasjon, samtale og gruppearbeid. 6.1.1. Informasjon og samtale AV startet med \u00e5 presentere planarbeidet, og det ble forklart hva avb\u00f8tende tiltak er. Elevene kom med umiddelbare sp\u00f8rsm\u00e5l og refleksjoner rundt hva den planlagte utbyggingen kan bety for omr\u00e5det. Elevene var bekymret for at barn i n\u00e6romr\u00e5det kanskje vil oppleve m\u00f8ter med beboerne i tiltaket som oppfattes skremmende for barna. Likevel viste de forst\u00e5else for tiltaket og var enige om at alle trenger en god plass \u00e5 bo. Men de var sv\u00e6rt sp\u00f8rrende til hvorfor tiltaket er planlagt midt i den delen av skogen som har best tilkomst og som er mest brukt. De spilte inn et felles \u00f8nske om at byggeomr\u00e5det heller blir planlagt nord for planomr\u00e5det \u2013 i et omr\u00e5de som er mye mindre brukt, eller lengre \u00f8st, mot Hardangerveien. Dersom tiltaket skal bygges i planomr\u00e5det var elevene opptatt av at det b\u00f8r settes opp noe som tydelig markerer grensen mellom omr\u00e5det tilknyttet institusjonsomr\u00e5det og den delen av planomr\u00e5det som fremdeles blir tilgjengelig for barn. Hekk eller gjerde ble nevnt. Elevene mente at beboerne p\u00e5 denne m\u00e5ten kanskje tok mer hensyn i det omr\u00e5det som barna beveger seg i. P\u00e5 sp\u00f8rsm\u00e5l om hvem som bruker skogen og hvordan den blir brukt svarte elevene: - Familier med mindre barn - Barneskolen og barnehagen - Folk som g\u00e5r tur med hunder - Mye hjort i omr\u00e5det Rapport \u2013 Medvirkningsdokumentasjon 15 6.1.2. Resultat fra gruppearbeidet Sp\u00f8rsm\u00e5l 1: Deler av Preikestolen vil trolig bli utbygd, og da vil lekeomr\u00e5dene i denne delen av skogen forsvinne. Er det noe i skogen dere vil savne? Her svarte elevene dette: - Turomr\u00e5det - Barnehagens leke- og n\u00e6rturomr\u00e5de - Det varierte terrenget Sp\u00f8rsm\u00e5l 2: Har dere forslag til hvor kommunen kan tilrettelegge for et omr\u00e5de for barn og naboer i n\u00e6rmilj\u00f8et? Ungdommene diskuterte mulighetene i n\u00e6romr\u00e5det, og markerte et omr\u00e5de p\u00e5 kartet som er vist under. De spilte inn at dette krever nytt overgangsfelt, lengre s\u00f8r enn i dag. De mente at dersom et eventuelt erstatningsareal blir lagt lengre unna m\u00e5 kommunen ordne med buss eller annen type transport for barnehagen og barneskolen, slik at de hyppig kommer seg p\u00e5 tur, slik som i dag. Figur 5 Forslag til eventuelt erstatningsareal fra elever ved Hop oppveksttun skole Rapport \u2013 Medvirkningsdokumentasjon 16 Sp\u00f8rsm\u00e5l 3: Hva b\u00f8r v\u00e6re i et oppgradert/nytt skogsomr\u00e5de for at det skal v\u00e6re godt \u00e5 v\u00e6re der for barn og familier? Her hadde elevene f\u00f8lgende innspill: - Naturlekeplass - Variert terreng - Vann eller bekk \u00e5 lage demninger i - Muligheter for \u00e5 klatre - Noe \u00e5 slenge seg i - Noe \u00e5 balansere p\u00e5 - Svingdisser - Gapahuk med b\u00e5lplass - Trollskog - Zip-line - Benker som passer inn i skogen - Stier (ikke grus eller asfalt) Elevene mente at barn ikke trenger mange lekeapparat i en skog og at det er viktig at omr\u00e5det er s\u00e5 naturlig som mulig; \u00abman m\u00e5 f\u00e5 skogsf\u00f8lelsen\u00bb. En naturlig skog med god tumleplass ble vurdert som viktigere for barn og unge enn et opparbeidet lekeomr\u00e5de. Rapport \u2013 Medvirkningsdokumentasjon 17 6.2. Innspill fra elever ved Kringlebotn skole Dagen startet med oppm\u00f8te ved skolen, og gange til friluftsomr\u00e5det Preikestolen. Det var to representanter fra Asplan Viak, rektor, samt syv elever fra elevr\u00e5det, med en representant fra hver klasse. Elevene g\u00e5r i 4. til 7. trinn. Etter befaring var det arbeidsverksted med elevr\u00e5det. 6.2.1. Registreringer fra befaringen Befaringen startet med en samtale om hva det var \u00f8nskelig at elevene skulle bidra med. M\u00e5let med befaringen var at elevene skulle vise planomr\u00e5det og fortelle om steder i skogen der de liker \u00e5 v\u00e6re, og hva de gj\u00f8r der. Det ble forklart at punktene og kommentarene ble registrert i en kart-app, og at det kom til \u00e5 bli tatt noen bilder underveis. Litt lengre inn i skogen var det allerede mange barn p\u00e5 tur, som var i gang med lek og grilling p\u00e5 b\u00e5l. Befaringen i skogen varte en god time, med de syv elevene som guider og lokalkjente. Alle, bortsett fra \u00e9n elev, har v\u00e6rt i skogen f\u00f8r, og noen har v\u00e6rt der mange ganger. (4. trinn har ikke brukt skogen grunnet vanskelig tilkomst for elev i rullestol.) Punktene som ble registrert underveis er fremstilt i kartet i kapittel 7. Bilde 1 Elevr\u00e5det fra Kringlebotn skole i friluftsomr\u00e5det Preikestolen, i omr\u00e5det barnehagen kaller \u00abMenneskeskogen\u00bb. Andre skoletrinn fra Kringlebotn skole benyttet ogs\u00e5 omr\u00e5det mens vi var p\u00e5 befaring. Rapport \u2013 Medvirkningsdokumentasjon 18 Bilde 2 \u00abMenneskeskogen\u00bb, med bekken i midten av bildet. 6.2.2. Informasjon og samtale Etter befaringen ble det gjennomf\u00f8rt et arbeidsverksted innend\u00f8rs p\u00e5 skolen. \u00d8kten startet med en presentasjon av planprosessen og det planlagte tiltaket, og det ble forklart hva et avb\u00f8tende tiltak er. Informasjonen ble tilpasset til barneskoleelever, og det ble vektlagt \u00e5 gj\u00f8re informasjonen s\u00e5 forst\u00e5elig som mulig. Det ble \u00e5pnet for sp\u00f8rsm\u00e5l underveis og etter presentasjonen. Som p\u00e5 ungdomskolen var ogs\u00e5 elevene p\u00e5 barneskolen veldig opptatt av hvorfor tiltaket skal planlegges akkurat i Preikestolen, som blir mye brukt av barn og andre i n\u00e6rmilj\u00f8et deres. De var ogs\u00e5 sp\u00f8rrende til hvorfor tiltaket blir planlagt midt i det omr\u00e5det av skogen som er best tilrettelagt for barn og n\u00e6rmest barnehagen og skolen, og ikke lengre nord\u00f8st for planomr\u00e5det. De var opptatt av at de andre skogsomr\u00e5dene i bydelen ligger for langt unna for de sm\u00e5 barna, b\u00e5de de i barnehagen og p\u00e5 sm\u00e5trinnet (1.-4. trinn). Rapport \u2013 Medvirkningsdokumentasjon 19 Etter sp\u00f8rsm\u00e5lsrunden ble det lagt opp til en samtale rundt bordet. F\u00f8rst ble elevene spurt om de kunne fortelle litt mer om hva de pleier \u00e5 gj\u00f8re i skogen der tiltaket planlegges. En elev fortalte at han og noen venner pleier \u00e5 sykle med terrengsykkel p\u00e5 stiene, og at dette er veldig g\u00f8y. En annen elev sa at han bor n\u00e6rme skogen, og at han pleier \u00e5 g\u00e5 dit n\u00e5r han vil v\u00e6re alene. I starten av koronapandemien, da han ikke fikk leke med s\u00e5 mange, s\u00e5 fikk han lov til \u00e5 g\u00e5 til skogen i Preikestolen for \u00e5 f\u00e5 frisk luft og leke alene. Det han setter mest pris p\u00e5 er \u00e5 h\u00f8re p\u00e5 fuglesangen og se p\u00e5 naturen. En annen elev liker \u00e5 pr\u00f8ve \u00e5 finne ekorn i skogen, og se etter spor etter hjort. Elevene var opptatt av at det er mye hjort i skogen, og at dette er spennende. Andre ting som ble nevnt var: - Klatre i tr\u00e6r - Kappl\u00f8p i veltede tr\u00e6r - B\u00e5l og grilling - Lage demninger i bekken - Hente froskeegg og rumpetroll, og sette de ut igjen senere - Gjemsel - Bygge hytter og borger Neste sp\u00f8rsm\u00e5l var om hvem som bruker skogen. Her sa elevene dette: - Familier g\u00e5r p\u00e5 tur der - Barn leker i skogen p\u00e5 fritiden og bygger borg og s\u00e5nn - Skolen og barnehagen - Dyrene Etter dette ble elevene spurt om hva de liker best med skogen i Preikestolen og skogen omkring. Elevene var alle opptatt av at naturen i skogen der er fin \u00e5 v\u00e6re i. De snakket om fuglesang, dyreliv, tr\u00e6rne, bekkene, at det er stille og fredelig\u2013 og at skogen gir dem en god f\u00f8lelse. De sa at det er et fint omr\u00e5de \u00e5 bevege seg i, og at det var herlig med all mosen p\u00e5 skogbunnen. En elev sa at hun hadde mange gode minner fra barndommen knyttet til denne skogen. Hun var mye der og lekte, med b\u00e5de barnehagen, venner og med familien. Elevene ble ogs\u00e5 spurt om det er noe de ikke liker i skogen i Preikestolen. Rapport \u2013 Medvirkningsdokumentasjon 20 Noen av elevene mente at det er for mange veltede tr\u00e6r over stiene, og at de ikke liker dette. De andre mente at de veltede tr\u00e6rne er supre \u00e5 klatre p\u00e5 og over, og at dette er noe som gj\u00f8r skogen ekstra g\u00f8y \u00e5 v\u00e6re i. Noen sa ogs\u00e5 at da de var mindre var de litt engstelige for \u00e5 falle ned de bratte skr\u00e5ningene. 6.2.3. Resultat fra gruppearbeidet med barneskolen Etter samtalen rundt bordet ble elevene delt inn i to grupper. De fikk utdelt hvert sitt ark med fire sp\u00f8rsm\u00e5l som de skulle diskutere og svare p\u00e5. De fikk ogs\u00e5 utdelt et kart over n\u00e6romr\u00e5det, som de skulle bruke for \u00e5 svare ut sp\u00f8rsm\u00e5l 2 (se under). Elevene jobbet i grupper i rundt 30 minutter, f\u00f8r de presenterte svarene sine i plenum. Bilde 3 Gruppearbeid med elevr\u00e5det p\u00e5 Kringlebotn skole. Rapport \u2013 Medvirkningsdokumentasjon 21 Sp\u00f8rsm\u00e5l 1: Er det noe i skogen i Preikestolen dere kommer til \u00e5 savne? Her svarte elevene dette: - Skogen - Fred og ro - Ur\u00f8rt natur - Lekene vi leker der - B\u00e5lplassen - Lage demninger i bekken - Skogsmilj\u00f8et - \u00d8kosystemet - Turstiene - Gode klatretr\u00e6r, b\u00e5de de tr\u00e6rne som st\u00e5r og de tr\u00e6rne som har falt ned er g\u00f8ye \u00e5 klatre i - At vi enkelt kommer oss til skogen - At skogen er s\u00e5 n\u00e6rme Sp\u00f8rsm\u00e5l 2: Har dere forslag til hvor i skogen eller omr\u00e5det rundt kommunen kan lage et fint sted for barn og familier? Elevene tok utgangspunkt i kartet de fikk utdelt, og diskuterte mulige steder b\u00e5de innenfor og utenfor planomr\u00e5det. Utenfor planomr\u00e5det ble disse skogsomr\u00e5dene trukket frem: - Indianerskogen - Pitteskogen \u2013 opp bak g\u00e5rden (for langt for barnehagebarna) - Gr\u00f8nnhaugen - Rett over veien fra aktivitetshuset (dette er et lite omr\u00e5de som helst passer for de minste barna. Er ikke mye plass til lek) Innenfor planomr\u00e5det pekte begge gruppene p\u00e5 det samme omr\u00e5det, avmerket i kartet under. Rapport \u2013 Medvirkningsdokumentasjon 22 Figur 6 Forslag til et eventuelt erstatningsareal fra elever ved Kringlebotn skole. Sp\u00f8rsm\u00e5l 3: Hva b\u00f8r v\u00e6re i skogsomr\u00e5det etter det er bygget boliger der, for at skogen fortsatt skal v\u00e6re god \u00e5 v\u00e6re i for barn og familier? P\u00e5 dette sp\u00f8rsm\u00e5let kom elevene med disse innspillene: - B\u00e5lplasser - Plass til \u00e5 leke - Slengdisser - Hytte/gapahuk - Bekk - Tursti - Stillhet i skogen uten lyder fra biler - Tr\u00e6r som er gode \u00e5 klatre i Rapport \u2013 Medvirkningsdokumentasjon 23 Sp\u00f8rsm\u00e5l 4: Har dere sett noe eller lekt med noe i en annen skog, som hadde v\u00e6rt g\u00f8y \u00e5 ha her? Her hadde elevene flere ideer: - En liten klatrepark, med stiger til \u00e5 komme seg opp, balansetau mellom tr\u00e6rne og en taubane/zipline. - Stolpesklie - Lekekj\u00f8kken - L\u00f8pekarusell som er formet som et flatt hjul - \u00abBrannmannstolper\u00bb, som man kan skli ned Elevene hadde ogs\u00e5 andre forslag, som de kommenterte at de visste at ikke er mulig i skogen, men som de likevel \u00f8nsker seg i n\u00e6romr\u00e5det: - Omr\u00e5de med minibiler - Fotballbane Rapport \u2013 Medvirkningsdokumentasjon 24 6.3. Innspill fra barn og ansatte i Kjenndalslia barnehage Medvirkning 10. mars 2022 startet med oppm\u00f8te ved Kjenndalslia barnehage, og befaring med 12 barn og 3 ansatte til friluftsomr\u00e5det Preikestolen. Barna var p\u00e5 forh\u00e5nd informert om hensikten med turen, og at barna skulle vise omr\u00e5det og fortelle hva de pleier \u00e5 gj\u00f8re i skogen. Etter turen var det arbeidsm\u00f8te om erstatningsareal, der 3 ansatte fra barnehagen deltok. Bilde 4 Barn som leker og klatrer i tr\u00e6r og r\u00f8tter. 6.3.1. Befaring med barna Befaringen startet ved barnehagen og videre inn i skogen. Befaringen startet vest i planomr\u00e5det, i den delen som barnehagen kaller \u00abMenneskeskogen\u00bb. Denne delen av skogen er lett tilgjengelig for de minste barnehagebarna. I dette lekeomr\u00e5det, som er noks\u00e5 flatt og lunt, har de b\u00e5lplass, de klatrer i tr\u00e6r og p\u00e5 en stor stein. Her setter de ogs\u00e5 opp teaterstykker, og bruker bakken opp mot veien som tribune. Barna har bygd seg flere sm\u00e5 \u00abtrehytter\u00bb ved \u00e5 legge granbar, pinner og stokker opp mot trestammer og r\u00f8ttene til veltede tr\u00e6r. De fortalte at her leker de familie, Rapport \u2013 Medvirkningsdokumentasjon 25 brannkonstabel og troll. I dette omr\u00e5det er det ogs\u00e5 mye hjort og ekorn, og barna fortalte at de likte \u00e5 g\u00e5 p\u00e5 jakt etter spor etter dyrene. Befaringen fortsatte videre nord\u00f8stover, til bekken som g\u00e5r gjennom planomr\u00e5det. Det er bekken som skiller \u00abMenneskeskogen\u00bb og \u00abTusseskogen\u00bb. Barna fortalte entusiastisk om bekken og hva de liker \u00e5 gj\u00f8re her: hoppe over, kaste steiner i vannet, lage demning og fiske, var noen av lekene de trakk frem. Barnehagen har satt opp en fuglekasse i dette omr\u00e5det, og det var spennende \u00e5 f\u00f8lge med p\u00e5 om det var noen som flyttet inn her. I dette omr\u00e5det ligger ogs\u00e5 \u00abTrolledammen\u00bb, ett av mange steder i skogen der de ansatte i barnehagen forteller eventyr til barna. Hvert \u00e5r lager barnehagebarna sm\u00e5 hus i mosen og legger ut gulr\u00f8tter til p\u00e5skeharen. N\u00e5r de kommer tilbake for \u00e5 sjekke, har p\u00e5skeharen spist gulr\u00f8ttene og lagt igjen sjokolader til barna i de sm\u00e5 husene. Bilde 5 \"Trolldammen\" i friluftsomr\u00e5det. Bilde 6 \"Kongeriket\" i friluftsomr\u00e5det. Derfra gikk barna s\u00f8r\u00f8stover, til \u00abSolplassen\u00bb. Her har barnehagen bygd en gapahuk. Rapport \u2013 Medvirkningsdokumentasjon 26 Litt lengre vest ligger et omr\u00e5de som barnehagen kaller \u00abKongeriket\u00bb. Dette er et lekeomr\u00e5de som i hovedsak blir brukt av de st\u00f8rre barnehagebarna. Heksa \u00abGurine\u00bb bor i dette omr\u00e5det, og barna f\u00e5r bruke b\u00e5lplassen hennes n\u00e5r de er p\u00e5 tur. Her er det gode klatretr\u00e6r og en bratt skr\u00e5ning som de t\u00f8ffeste aker ned, sommer som vinter. Bilde 7 Heksa Gurine sin b\u00e5lplass i \u00abKongeriket\u00bb. Bilde 8 Mosedekke i \u00abTusseskogen\u00bb Rapport \u2013 Medvirkningsdokumentasjon 27 Bilde 9 Et godt klatretre if\u00f8lge barna. Bilde 10 Rusjebakken \u00abFritt fall\u00bb 6.3.2. Arbeidsm\u00f8te med ansatte i barnehagen Etter befaringen ble det gjennomf\u00f8rt et dialogm\u00f8te med styrer og to ansatte i Kjenndalslia Kanvas barnehage, samt to personer fra Asplan Viak. M\u00f8tet startet med informasjon om planen og planprosessen, og planomr\u00e5det ble vist p\u00e5 kart. Det ble ogs\u00e5 informert om avb\u00f8tende tiltak, som for eksempel oppgraderinger, tilskudd eller erstatningsareal. Det var i hovedsak tre sp\u00f8rsm\u00e5l som ble diskutert i m\u00f8tet. Sp\u00f8rsm\u00e5l 1: Hvordan vil utbyggingen virke inn p\u00e5 hverdagen i barnehagen? Representantene fra barnehagen innledet med \u00e5 si at da barnehagen ble bygget i 1990 s\u00e5 benyttet barnehagen skogen Kjenndalsbr\u00e5tet som tur- og lekeomr\u00e5de. Da dette omr\u00e5det ble bygget ut p\u00e5 2000-tallet fikk barnehagen Preikestolen som erstatningsareal for det tur- og lekeomr\u00e5det de mistet i Kjenndalsbr\u00e5tet. Representantene synes derfor det er ubegripelig at dette friomr\u00e5det, som er det eneste skogsomr\u00e5det som er tilgjengelig for barna i barnehagen og barna i n\u00e6romr\u00e5det, ogs\u00e5 skal bli bygd ut. Videre fortalte de mer om hvordan barnehagen bruker dette skogsomr\u00e5det: Rapport \u2013 Medvirkningsdokumentasjon 28 - Barnehagen har 64 barn, og til sammen bruker de ulike avdelingene skogen hver dag, \u00e5ret rundt. - Barnehagen har barn med fysiske utfordringer. Skogen blir aktivt brukt til mobilitetstrening med disse barna, og dette gir stor motorisk framgang. - \u00c5 bevege seg i natur er viktig for alle barn, og sv\u00e6rt l\u00e6rerikt. - Barna har det godt i naturen, de leker bedre, krangler mindre og har gode naturopplevelser sammen. Det er ingen mulige erstatningsomr\u00e5der, er barnehagens vurdering. Barna er for sm\u00e5 til \u00e5 g\u00e5 lengre enn det de gj\u00f8r i dag. Sp\u00f8rsm\u00e5l 2: Hvilke grep tenker dere at m\u00e5 tas for \u00e5 kompensere det som dere mister? Hva kan gj\u00f8res for at barnehagen fremdeles kan bruke skogen p\u00e5 en god m\u00e5te? - Det er bra at den s\u00f8rvestlige delen av skogen blir mer eller mindre bevart, men representantene for barnehagen er redde for at framkommeligheten forsvinner, og ikke minst at ny bebyggelse og infrastruktur f\u00f8rer til at omr\u00e5det mister skogspreget og f\u00f8lelsen av \u00e5 v\u00e6re langt uti naturen. - Tusseskogen i Preikestolen forsvinner, og dette gj\u00f8r at mangfoldet i skogen forsvinner og at skogsopplevelsene forringes. - Bekken som renner gjennom skogen er det eneste vannet i omr\u00e5det, og \u00e5 sikre tilgangen til denne er vesentlig \u2013 den har stor verdi for barna. Sp\u00f8rsm\u00e5l 3: Hvilke n\u00e6rliggende arealer kan tas i bruk for \u00e5 gi barnehagen/n\u00e6rmilj\u00f8et et eventuelt erstatningsareal? Omr\u00e5det s\u00f8rvest for h\u00f8yspentledningene har blitt benyttet til de st\u00f8rste barna da det var r\u00f8dt niv\u00e5 grunnet koronapandemien, og kohortene m\u00e5tte holde avstand og v\u00e6re ute hele tiden. Omr\u00e5det er s\u00e5pass bratt at b\u00e5de de ansatte og de eldste barna sliter med framkomsten. De m\u00e5tte trene mye p\u00e5 \u00e5 komme seg opp og ned skr\u00e5ningen. Omr\u00e5det er ikke i bruk s\u00e5 lenge man ikke absolutt m\u00e5, og er ikke aktuelt som erstatningsareal if\u00f8lge representantene fra barnehagen. Det lille omr\u00e5det som er flatt og derfor mer tilgjengelig p\u00e5 s\u00f8rvestsiden av h\u00f8yspentledningene, er kloss i bilveien, smalt og lite attraktivt. Duringen fra trafostasjonen er ogs\u00e5 sv\u00e6rt merkbar i dette omr\u00e5det. Rapport \u2013 Medvirkningsdokumentasjon 29 Av og til g\u00e5r barnehagen til Bergendal g\u00e5rd. Det tar mellom 2-3 timer \u00e5 komme seg frem og tilbake, for de st\u00f8rste barna. For de minste barna er ikke denne g\u00e5rden/omr\u00e5det tilgjengelig. Representantene fra barnehagen ser ingen mulige erstatningsareal for det omr\u00e5det barnehagen mister tilgangen til. Foto: Mosedekke i \u00abTusseskogen\u00bb Rapport \u2013 Medvirkningsdokumentasjon 30 7. Registreringer i kart Underveis i befaringene med barnehagen og barneskolen ble innspillene fra barna registrert. I kartet under er registreringene fra begge befaringene lagt inn. Figur 7 Registreringer fra befaring med barn fra Kringlebotn skole, og Kjenndalslia barnehage, uke 8 og uke 10 i 2022. Rapport \u2013 Medvirkningsdokumentasjon 31 Rapport \u2013 Medvirkningsdokumentasjon 32 "
}