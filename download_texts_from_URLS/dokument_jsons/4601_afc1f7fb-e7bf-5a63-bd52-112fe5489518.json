{
  "dokument_id": "afc1f7fb-e7bf-5a63-bd52-112fe5489518",
  "doc_type": "case_attachment",
  "kommune": 4601,
  "tittel": "Fagnotat, datert 17.11.2023",
  "url": "https://bergen.kommune.no/politikere-utvalg/api/fil/bk360/9416842/Fagnotat-datert-17-11-2023",
  "tekst": " Plan- og bygningsetaten Til Fagnotat BKMB - Seksjon byutvikling (Arbeidssted) V\u00e5r referanse: PLAN-2022/23825-50 Saksbehandler: Malin Aasen Dato: 17.11.2023 Fra Plan- og bygningsetaten Forslag til oppheving av eldre reguleringsplan anbefales vedtatt \u00c5rstad. Bergensdalens midtre del, Arealplan-ID 20000 Om planforslaget Plan- og bygningsetaten (PBE) i Bergen kommune foresl\u00e5r \u00e5 oppheve en eldre reguleringsplan for Bergensdalens midtre del, arealplan-ID 20000, vedtatt i 1923. Planomr\u00e5det ligger i \u00c5rstad bydel, og omfatter flere st\u00f8rre omr\u00e5der mellom S\u00f8ndre Skogveien mot vest, mot Ibsens gate i nord, mot Nattlandsveien mot \u00f8st og Fager\u00e5sveien mot s\u00f8r. Reguleringsplanen omfatter veisystem, noe gr\u00f8ntomr\u00e5der og vassdrag, samt plassering av noen bygninger. Planen best\u00e5r av plankart, men har ingen reguleringsbestemmelser. Figur til venstre viser planomr\u00e5det og figur til h\u00f8yre viser planavgrensning med plankartet til reguleringsplan for Bergensdalens midtre del. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN Oppheving av reguleringsplanen er en del av et prosjekt som er bestilt av kommunaldirekt\u00f8ren i \u00e5rsoppdraget for 2022/2023. Reguleringsplanen er utdatert i form og innhold, og samsvarer ikke med utbygget situasjon flere steder. Reguleringsplanen er i stor grad tilsidesatt av nyere overordnet plan, og egner seg ikke som et godt styringsverkt\u00f8y i byggesaksbehandling av nye tiltak. Intensjonen med planforslaget er rydde i planregisteret og forenkle plangrunnlaget i byggesaksbehandling, slik at kommunens plangrunnlag er entydig, oppdatert og et godt styringsverkt\u00f8y i byggesaker. Viktige tema i planprosessen har v\u00e6rt vegforhold knyttet til \u00f8kt byggegrense mot offentlig veg og endret vedtakskompetanse, og ivaretakelsen av viktige kvaliteter; gr\u00f8ntarealer og gangforbindelser. Etter oppheving kan saker innenfor planomr\u00e5det behandles etter overordnede planer eller gjennomg\u00e5 ny regulering. Planforslaget omfattes ikke av forskrift om konsekvensutredninger Se planbeskrivelsen med vedlegg for utfyllende opplysninger. Planprosess og medvirkning Merknader og uttalelser ved offentlig ettersyn Planforslaget ble sendt p\u00e5 h\u00f8ring og lagt ut til offentlig ettersyn 26.08.2023. H\u00f8ringsfristen var 10.10.2023. Det kom inn 2 private merknader og 4 uttalelser fra h\u00f8ringsinstanser. Disse er oppsummert og kommentert i merknadsskjema datert 19.10.2023. Materialet er gjennomg\u00e5tt og vurderes som dekkende. I uttalelsene og merknadene blir det i hovedtrekk pekt p\u00e5 f\u00f8lgende: \u2022 Fra privat: det er viktig for dem at byggegrenser tilsvarende som i gjeldende plan sikres, f.eks. gjennom kommuneplanens arealdel, slik at tiltak som i dag tillates, ikke vil kreve dispensasjon i fremtiden. \u2022 Ingen vesentlige merknader til opphevelse av reguleringsplanen. Endringer etter offentlig ettersyn Kort oppsummert inneb\u00e6rer endringene: \u2022 Oppdatert planbeskrivelse med datoer for offentlig ettersyn. \u2022 Oppdatert byggegrense mot offentlig veg med forbehold om kartanalysen. Til varsel om oppstart er det blitt avholdt m\u00f8te med vegmyndighetene, herunder Statens vegvesen, Vestland fylkeskommune og Bymilj\u00f8etaten. Det er ogs\u00e5 avholdt m\u00f8te med Bymilj\u00f8etaten hvor konsekvenser for vegforvaltning, regulerte tverrforbindelser og kommunens egne prosjekter er blitt dr\u00f8ftet og belyst. Vurdering av planforslaget Plan- og bygningsetaten kommenterer sakens sentrale problemstillinger. \u00d8vrige tema anses som tilfredsstillende l\u00f8st og belyst. Saksnummer PLAN-2022/23825 Side 2 av 7 Plan- og bygningsetaten anbefaler oppheving av eldre reguleringsplan. Forhold til overordnet plan I kommuneplanens arealdel KPA 2018 (planID 65270000, vedtatt i 2019) er planomr\u00e5det avsatt til byfortettingssone, gr\u00f8nnstruktur, grav- og urnelund, ytre fortettingssone og idrettsanlegg, ref. figur 3. Deler av planomr\u00e5det omfattes ogs\u00e5 av kommunedelplan (KDP) for Land\u00e5s (planID 9730000, vedtatt i 1996), hvor planomr\u00e5det er avsatt til boligomr\u00e5der, friomr\u00e5der, offentlig bygning, byggeomr\u00e5de og idrettsanlegg, ref. figur 4. Figur 3 Utsnitt fra arealform\u00e5l i KPA 2018, Figur 4 Utsnitt fra arealform\u00e5l i kommunedelplan, planomr\u00e5det i gr\u00f8nt omriss. planomr\u00e5det i gr\u00f8nt omriss. Vestland fylkeskommune forutsetter i sin uttale til offentlig h\u00f8ring at bestemmelser og f\u00f8ringer i kommuneplanens arealdel (KPA) 2018 vil v\u00e6re utfyllende som grunnlag for saksbehandling p\u00e5 den enkelte eiendom innenfor planomr\u00e5det. Reguleringsplanen for Bergensdalens midtre del er av eldre dato. Det generelle plankravet i KPA 2018 inntrer for en rekke nye tiltak innenfor planomr\u00e5det i dag. Reguleringsplanen har plankart, men ingen bestemmelser. Plankartet har ingen formelle arealform\u00e5l, men hovedintensjonen med planen er \u00e5 vise veisystemet. Veisystemet innenfor planomr\u00e5det er etablert, men ikke akkurat som vist p\u00e5 plankartet. Vegstatuskartet til kommunen viser hvor vegene er etablert i dag, og er et bedre verkt\u00f8y for \u00e5 vise dagens vegnett. Det er i hovedsak bestemmelsene og f\u00f8ringene i KPA 2018 som gir premissene for videre utvikling av planomr\u00e5det. Det er kun en begrenset utbygging som er mulig \u00e5 f\u00e5 gjennomf\u00f8rt i byggesak, uten en ny reguleringsplan grunnet det generelle plankravet i KPA 2018 \u00a7 3.1. For s\u00f8knad om nye tiltak, som f\u00e5r unntak fra plankravet, vurderer Plan- og bygningsetaten at bestemmelsene og f\u00f8ringene i overordnede planer til \u00e5 v\u00e6re tilfredsstillende plangrunnlag i byggesaksbehandling. Saksnummer PLAN-2022/23825 Side 3 av 7 Bl\u00e5gr\u00f8nne verdier Gr\u00f8ntomr\u00e5der vist i reguleringsplanen for Bergensdalens midtre del, og som er ubebygget i dag, er i hovedsak avsatt til arealform\u00e5l gr\u00f8nnstruktur i KPA 2018. Unntaket er gr\u00f8ntarealet p\u00e5 eiendom 162/1211, men dette er kommunalt eid og ligger i tilknytning til en kommunal gang- og sykkelvegtrase. Bymilj\u00f8etaten vurderer i sin uttale til offentlig ettersyn at eksisterende gr\u00f8ntomr\u00e5der er tilstrekkelig ivaretatt ved oppheving. Byggegrenser mot vassdrag er bedre ivratett i KPA 2018. Plan- og bygningsetaten vurderer bl\u00e5gr\u00f8nne verdier innenfor planomr\u00e5det til \u00e5 v\u00e6re tilstrekkelig ivaretatt i overordnet plan. Kulturmilj\u00f8verdier Reguleringsplanen for Bergensdalens midtre del sikrer ikke verdier knyttet til kulturminner eller kulturmilj\u00f8. Omr\u00e5der som har kulturmilj\u00f8verdier, er omfattet av hensynssone for kulturmilj\u00f8 i KPA 2018. I KPA 2018 er det hensynssone for kulturmilj\u00f8 p\u00e5 deler av planomr\u00e5det p\u00e5 f\u00f8lgende steder (oppgitt i dekningsgrad av planomr\u00e5det): Minde-Nymark (47,3 %), Danmarksplass- Kronstad (20,6 %), Land\u00e5s (5,2 %), Solheim (3,2 %) og historiske veifar (2,1 %). Byantikvaren motsetter seg ikke oppheving av planen. Plan- og bygningsetaten vurderer kulturmilj\u00f8verdier til \u00e5 v\u00e6re tilstrekkelig ivaretatt i overordnet plan. Forhold til eksisterende reguleringsplan Reguleringsplan for Bergensdalens midtre del er foresl\u00e5tt opphevet i dette planarbeidet. Utfordringen med \u00e5 fortsatt ha reguleringsplanen som gjeldende plangrunnlag for eiendommene er at regulert situasjon p\u00e5 plankartet ikke stemmer overens med slik omr\u00e5det faktisk er blitt utbygget flere steder innenfor planomr\u00e5det. Dette gir ukorrekt arealstatus for flere av eiendommene. Reguleringsplanen er teknisk utdatert og ikke vektorisert (ikke gitt digitale arealform\u00e5l). Planen er heller ikke egnet til \u00e5 vektoriseres (\u00e5 gj\u00f8res digital) grunnet at planen ikke er utarbeidet p\u00e5 en m\u00e5te som er forenelig med dagens krav og standard. Det kan dermed v\u00e6re utfordrende \u00e5 finne og forst\u00e5 plansituasjonen for eiendommene innenfor planomr\u00e5det for grunneiere. I tillegg dannes det ulik praksis for hvordan kommunen h\u00e5ndterer planinformasjonen. For s\u00f8knad om nye tiltak m\u00e5 kommunen og grunneiere forholde seg til det som er regulert og vist i planen, s\u00e5 lenge reguleringsplanen er gjeldende. Dette skaper en uhensiktsmessig saksbehandling i en eventuell byggesak for nye byggetiltak innenfor planomr\u00e5det. Plan- og bygningsetaten vurderer at intensjonen for den eldre reguleringsplanen for Bergensdalens midtre del er oppfylt ved at byggetiltak i plan er ferdig etablert. Plan- og bygningsetaten vurderer at reguleringsplanen for Bergensdalens midtre del ikke har de n\u00f8dvendige forutsetningene for \u00e5 fungere som et godt plangrunnlag i dag, og at oppheving av reguleringsplanen vil gi et mer egnet plangrunngrunnlag som samsvarer med dagens situasjon og planlovverk. Saksnummer PLAN-2022/23825 Side 4 av 7 Gangforbindelser Etablerte gangforbindelser innenfor planomr\u00e5det er ivaretatt i KPA 2018 \u00a7\u00a7 11.2 og 29.3, og vises i vegstatuskartet til kommunen. Gangforbindelser som er regulert, men som ikke eksisterer i dag, vil svekkes ved oppheving av reguleringsplanen. Uetablerte tverrforbindelser over privat grunn vil forsvinne ved oppheving. I vedlegget notat gr\u00f8ntarealer og gangforbindelser plan 20000, som f\u00f8lger saken, er temaet ytterligere belyst. Bymilj\u00f8etaten har ingen merknader til oppheving av reguleringsplanen med tanke p\u00e5 temaet mobilitet. Plan- og bygningsetaten vurderer det ikke hensiktsmessig \u00e5 ta vare p\u00e5 gangforbindelser som er regulert, men som ikke er etablert i dag. Det anbefales dermed \u00e5 oppheve hele reguleringsplanen slik at plangrunnlaget forbedres. Forhold til vegloven Oppheving av eldre reguleringsplan for Bergensdalens midtre del medf\u00f8rer \u00f8kt byggegrense mot offentlig veg. Vedtaksmyndigheten knyttet til byggegrensen mot offentlig veg endres fra planmyndighet til vegmyndighet for omr\u00e5der uten en reguleringsplan, og hvor det ikke er fastsatt andre byggegrenser i kommuneplanens arealdel som gjelder foran. Dette gjelder ogs\u00e5 tillatelse til nye avkj\u00f8rsler og utvidet bruk av avkj\u00f8rsler. Virkninger og konsekvenser er omtalt i planbeskrivelsen kapittel 8.1. Ved oppheving av reguleringsplanen vil det v\u00e6re dagens veglov som fastsetter byggegrense mot offentlig veg, jf. vegloven \u00a7 29. Dette inneb\u00e6rer at byggegrensen mot offentlig veg \u00f8ker fra 3,5 meter m\u00e5lt fra ytterkant veg, til 15 meter for kommunal veg m\u00e5lt fra midtlinje veg, og fra 12 meter i byfortettingssone, til 50 meter for riks- og fylkesveg, samt til 15 meter for offentlig gang- og sykkelveg i planomr\u00e5det. I kryssomr\u00e5der er byggegrensen enda st\u00f8rre. Dette gir vegmyndighetene \u00f8kt mulighet til \u00e5 avgrense bygging n\u00e6r veg, og grunneiere vil samtidig f\u00e5 innskrenket handlingsrom p\u00e5 egen eiendom som f\u00f8lge av \u00f8kt byggegrense. Endringen av byggegrensen er illustrert i vedlegget \u00abbyggegrense mot offentlig veg\u00bb. Ber\u00f8rte parter ble bedt om \u00e5 uttale seg til offentlig ettersyn. Statens vegvesen er enig med Bergen kommune om at denne planen med fordel kan oppheves. Vestland fylkeskommune ved avdeling for infrastruktur er enige i vurderingen til plan- og bygningsetaten. De mener at virkningene for vegmyndighet og grunneiere er godt grunngitt i plandokumentene. Derfor stiller de seg positiv til oppheving av den eldre reguleringsplanen. Bymilj\u00f8etaten har ingen kommentarer til opphevelsen av reguleringsplanen med tanke p\u00e5 temaene mobilitet og trafikk, og samlet sett har Bymilj\u00f8etaten ingen kommentarer til opphevelsen av reguleringsplanen. Det kom en merknad fra en privat som p\u00e5peker at det er viktig for dem at byggegrenser tilsvarende som i gjeldende plan sikres, for eksempel gjennom kommuneplanens arealdel, slik at tiltak som i dag tillates, ikke vil kreve dispensasjon i fremtiden. Merknadsgiver er ellers positiv til at det ryddes opp i kommunens planregister. En eventuell innarbeiding av ny byggegrense mot offentlig veg i kommuneplanens arealdel er avhengig av ny planprosess for kommuneplanens arealdel og at alle parter \u00f8nsker \u00e5 etablere byggegrense tilsvarende som i gjeldende plan. Dette er utenfor ansvarsomr\u00e5det i denne planprosessen. I motsetning til dispensasjon fra byggegrense gitt i arealplan som planmyndighet behandler og sender p\u00e5 uttale til vegmyndighet er det ikke knyttet gebyr p\u00e5 s\u00f8knad om dispensasjon fra byggegrense mot offentlig veg eller behandling av avkj\u00f8rselss\u00f8knader hos vegmyndighetene i dag. Saksnummer PLAN-2022/23825 Side 5 av 7 Med bakgrunn i uttalelsene til offentlig ettersyn vurderer plan- og bygningsetaten at reguleringsplan for Bergensdalens midtre del kan anbefales opphevet. Blir omr\u00e5det regulert i en ny reguleringsplan eller det blir fastsatt byggegrense i kommuneplanens arealdel som gjelder foran vil det v\u00e6re disse byggegrensene og eventuelt regulerte avkj\u00f8rsler som gjelder, og kommunens plan- og bygningsmyndighet som behandler s\u00f8knader for disse forholdene. Dette gjelder uansett om det er riksveg, fylkesveg eller kommunal veg. Det er gebyr for behandling av en dispensasjon fra en arealplan. Forhold til nye byggetiltak Det er ikke planlagt ny regulering eller nye byggetiltak i dette planarbeidet. Planarbeidet skal kun oppheve eldre reguleringsplan etter samme bestemmelser som for utarbeiding av ny plan, jf. \u00a7 pbl. 12-14 f\u00f8rste ledd. Naturmangfold skal vurderes i alle plan- og byggesaker, og rikspolitiske retningslinjer for barn og unge skal legges til grunn for arealplanleggingen, samt universell utforming skal omtales i fagnotatet. Forslaget om oppheving av eldre reguleringsplan vurderes ikke \u00e5 gi negative konsekvenser for disse temaene. Temaene er bedre ivaretatt i overordnet plan, byggteknisk forskrift og plan- og bygningsloven, samt annet lovverk. Etter et vedtak om oppheving av reguleringsplanen vurderer Plan- og bygningsetaten at nye byggetiltak, som f\u00e5r unntak fra det generelle plankravet, er tilstrekkelig ivaretatt i overordnet plan, byggteknisk forskrift (TEK 17 eller nyere) og plan- og bygningsloven, samt andre lover og forskrifter. Anbefalt vedtak: 1. I medhold av plan- og bygningsloven \u00a7 12-14, vedtas f\u00f8lgende forslag til oppheving av reguleringsplan: a. \u00c5rstad. Bergensdalens midtre del, arealplan-ID 20000, vist p\u00e5 plankartene, vedtatt 03.07.1923 Plan- og bygningsetaten Tarje Iversen Wanvik Etatsdirekt\u00f8r Aslaug Aalen Avdelingsleder Dette dokumentet er godkjent elektronisk. Saksnummer PLAN-2022/23825 Side 6 av 7 Vedlegg: Plankart 20000 vedtatt 03.07.1923 Plankart 20000a vedtatt 03.07.1923 Planavgrensning plan 20000, datert 20.04.2022 Planbeskrivelse datert 23.10.2023 Merknadsskjema datert 19.10.2023 Detaljkart for gjeldende omr\u00e5der av planID 20000 Notat gr\u00f8ntarealer og gangforbindelser plan 20000, datert 30.05.2023 Evalueringsskjema plan 20000 datert 31.05.2023 Byggegrenseanalyse mot offentlig veg Fullstendig dokumentoversikt og saksgang, se https://www.bergen.kommune.no/omkommunen/offentlig- innsyn/innsynplanogbyggesak saksnr PLAN-2022/23825 Saksnummer PLAN-2022/23825 Side 7 av 7 "
}