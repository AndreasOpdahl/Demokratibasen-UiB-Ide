{
  "dokument_id": "e1c15692-18fd-5531-9cb0-84be1f4824b6",
  "doc_type": "case_history",
  "kommune": 5501,
  "tittel": "0059/23, Kommune- og byutviklingsutvalget, 07.12.2023",
  "url": "https://innsyn.tromso.kommune.no/application/getMoteDokument?dokid=2001550238",
  "tekst": " Saksprotokoll Utvalg: Kommune- og byutviklingsutvalget Arkivsaknr. 23/17479 Saksbehandler Eirin Sundby Behandlet av M\u00f8tedato Saknr 1 Formannskapet 14.11.2023 130/23 2 Kommunestyret 22.11.2023 141/23 3 Hasteutvalg for fellesskap og sosial utjevning 16.11.2023 3/23 4 Kommunalt r\u00e5d for mennesker med nedsatt 04.12.2023 36/23 funksjonsevne 5 Eldrer\u00e5det 04.12.2023 40/23 6 Helse- og velferdsutvalget 06.12.2023 42/23 7 Milj\u00f8-, idrett-, kultur- og 06.12.2023 14/23 samfunnsutviklingsutvalget 8 Kommune- og byutviklingsutvalget 07.12.2023 59/23 9 Oppvekst- og utdanningsutvalget 08.12.2023 43/23 Orienteringssak - Troms\u00f8 vet, helhetlig kunnskapsgrunnlag for Troms\u00f8 kommune til bruk i planstrategiarbeidet Kommune- og byutviklingsutvalget har behandlet saken i m\u00f8te 07.12.2023 sak 59/23 M\u00f8tebehandling Matias Hogne Kjerstad (SV) foreslo: St\u00f8ttet av: Hanne Stenvaag (R\u00f8dt) Tilleggsforslag - Forhold som kan vektlegges Tilleggsforslag: I arbeidet med ny planstrategi kan det vektlegges: A. At Troms\u00f8samfunnets befolkningsutvikling i til tillegg til drivkrefter til flytting, ogs\u00e5 er avhengig av f\u00f8dselstall, og at i hvilken grad Troms\u00f8 lykkes med \u00e5 tilrettelegge for barnef\u00f8dsler ogs\u00e5 er en del av kommunens rolle som samfunnsutvikler og tjenesteprodusent. (s. 14-15) B. At kommunen har vedtatt og implementert et mer spisset anskaffelseskrav i Anskaffelsesstrategien 2020-2023 enn det statlige kravet som trer i kraft 1. januar 2024, slik at virksomheter som vektlegger milj\u00f8hensyn i anbudene allerede kan ha bedre forutsetninger i Troms\u00f8 kommune enn andre. I Anskaffelsesstrategien 2020-2023 vektes milj\u00f8 med minimum 40% for anskaffelser med potensiell st\u00f8rre milj\u00f8p\u00e5virkning, b\u00e5de lokalt og andre steder, og Milj\u00f8direktoratet har tilf\u00f8rt kommunen en stillingsressurs, der gjennomf\u00f8ringen av kravet er en del av prosjektet. (s. 38) C. At kystfiskefl\u00e5ten og havg\u00e5ende fiskefl\u00e5te har ulike problemer n\u00e5r det gjelder klimagassutslipp, og at utslippene fra havg\u00e5ende fiskefl\u00e5te er st\u00f8rre per kilo fisk som er fanget enn kystfiskefl\u00e5ten. Det er derfor tvilsomt om det er kystfiskefl\u00e5ten alene som er den st\u00f8rste utfordringen. (s. 42) D. At handelsn\u00e6ringen utgj\u00f8r den st\u00f8rste enkeltdelen av n\u00e6ringslivet i Troms\u00f8, og bidrag til ordnede forhold og forutsigbar utvikling er viktig for Troms\u00f8samfunnet, slik at et eget fokus slik 1 som reiselivsn\u00e6ringen, kunnskapsn\u00e6ringen, kulturn\u00e6ringen, reindriftsn\u00e6ringen, bl\u00e5 n\u00e6ring/sj\u00f8fart og landbruk kunne v\u00e6rt p\u00e5 sin plass. (s. 39-43) E. At h\u00f8yt sykefrav\u00e6r og h\u00f8y turnover m\u00e5 sees i sammenheng med arbeidsmilj\u00f8. Kvinnedominerte arbeidsplasser i Troms\u00f8 kommune er ofte preget av h\u00f8y fysisk belastning, h\u00f8ye jobbkrav og lite kontroll over egne arbeidsoppgaver, noe som har klar sammenheng med h\u00f8yt sykefrav\u00e6r (\u2013 Kvinnene har mest belastning i jobben (forskning.no)). \u00d8kt grunnbemanning og \u00f8kt grad av kontroll over egne arbeidsoppgaver vil v\u00e6re viktige bidrag til lavere sykefrav\u00e6r og lavere vikarbruk. (s. 46-48) F. At Troms\u00f8 kommune opplever utfordringer med rekruttering og stabilisering ogs\u00e5 utenfor skolesektoren og helsesektoren, og i forslaget til Handlingsprogram 2023-2027 er det tiltakene til rekruttering og stabilisering innenfor barnevern som er utvalgt som satsningsomr\u00e5de. (s. 47) G. At kommunene er underfinansiert i forhold til de \u00f8kende behovene i befolkningen og stadig \u00f8kt overf\u00f8ring av oppgaver til kommunene. Troms\u00f8 kommune m\u00e5 synliggj\u00f8re behovet for \u00f8kte bemanningsressurser innenfor helse og utdanningssektoren, noe som forutsetter \u00f8kte bevilgninger til kommunene. Motmelding til NOU 2023:4 (Motmelding til NOU 2023: 4 (legeforeningen.no)) stiller kritiske sp\u00f8rsm\u00e5l ved premisset om at vi \u00abikke kan bemanne oss ut av utfordringene i helsevesenet\u00bb og et m\u00e5l om nullvekst i helsepersonell p\u00e5 tross av den s\u00e5kalte eldreb\u00f8lgen. Den peker p\u00e5 at bruken av ressurser til helse er et sp\u00f8rsm\u00e5l om politisk prioritering, og at en utarming av det offentlige helsevesenet vil f\u00f8re til privatisering og et todelt helsevesen. (s. 10, 23 og 46-48) Votering Voteringspunkt Innstilling Enstemmig for 10 (AP, FrP, H, MDG, R\u00f8dt, SV, V) Voteringspunkt Tilleggsforslag - Forhold som kan vektlegges Flertallet voterte mot: 8 (AP, FrP, H, MDG, V) og 2 (R\u00f8dt, SV) stemte for Kommune- og byutviklingsutvalgets vedtak Kunnskapsgrunnlaget Troms\u00f8 vet med vedlegg tas til orientering og legges til grunn for det videre arbeidet med ny planstrategi. 2 "
}