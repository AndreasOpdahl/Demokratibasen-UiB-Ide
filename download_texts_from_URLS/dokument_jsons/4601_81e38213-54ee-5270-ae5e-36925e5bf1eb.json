{
  "dokument_id": "81e38213-54ee-5270-ae5e-36925e5bf1eb",
  "doc_type": "case_attachment",
  "kommune": 4601,
  "tittel": "Framstilling-Byradets-arbeid-med-rullering-av-kommuneplanens-arealdel",
  "url": "https://bergen.kommune.no/politikere-utvalg/api/fil/bk360/11361129/Framstilling-Byradets-arbeid-med-rullering-av-kommuneplanens-arealdel",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/136902-1 Byr\u00e5dets arbeid med rullering av kommuneplanens arealdel Saken gjelder klargj\u00f8ring av byr\u00e5dets arbeid med rullering (endring) av kommuneplanens arealdel (KPA). Dette inkluderer valg av niv\u00e5 p\u00e5 rulleringen, samt innretningen av prosess og planlagt fremdrift. Saken er ikke en formell oppstart av arbeidet med KPA. Formell oppstart av planarbeidet etter plan- og bygningsloven \u00a7\u00a7 11-12 og 11-13 vil komme p\u00e5 et senere tidspunkt, sammen med h\u00f8ring og offentlig ettersyn av planprogram. Alle kommuner skal etter plan- og bygningsloven ha en samlet kommuneplan. Kommuneplanen best\u00e5r av en samfunnsdel med en handlingsdel (handlings- og \u00f8konomiplan H\u00d8P) og en arealdel. Kommuneplanens arealdel skal minimum best\u00e5 av en planbeskrivelse, et plankart og bestemmelser. Kommuneplanens samfunnsdel (KPS) tar for seg overordnede m\u00e5lsettinger, strategier og prioriteringer for utvikling av Bergenssamfunnet og for utvikling av kommunen som organisasjon og virksomhet. Arealdelen konkretiserer disse m\u00e5lene gjennom \u00e5 gi retning for langsiktig arealforvaltning, og setter rammer for hvordan arealene skal forvaltes gjennom tiltak og bruk, samt fastsette hvilke hensyn som skal ivaretas. En god kobling mellom KPS og KPA sikrer at arealene forvaltes p\u00e5 en m\u00e5te som er i tr\u00e5d med kommunens overordnede m\u00e5lsettinger og behov. Arbeidet med rullering av KPS og utarbeidelse av ny kommunal planstrategi er i prosess, og byr\u00e5det tok stilling til innretningen av prosessen i byr\u00e5dssak 1063/2, den 21.03.2024. Der ble det blant annet besluttet at sp\u00f8rsm\u00e5let om h\u00e5ndtering av arealstrategi m\u00e5 sees i sammenheng med \u00f8vrig arbeid knyttet til KPA. Byr\u00e5det vedtok oppstart av arbeid med KPS samt \u00e5 legge kombinert planstrategi og planprogram for KPS ut p\u00e5 h\u00f8ring i m\u00f8te 13.06.2024 (sak 1166/24). H\u00f8ringsfristen var 15.08.2024. Byr\u00e5det har i Klosterhagen-erkl\u00e6ringen uttrykt f\u00f8lgende politiske ambisjoner: - Byr\u00e5det vil rullere kommuneplanens samfunnsdel (KPS) og arealdel (KPA), med m\u00e5l om \u00e5 legge til rette for flere boliger og en mindre detaljert kommuneplan. - Byr\u00e5det vil at saksbehandling og planprosesser skal bli vesentlig raskere og mer effektive. - Byr\u00e5det vil f\u00f8re en god fortettingspolitikk med lavere konfliktniv\u00e5. - Byr\u00e5det har et m\u00e5l om \u00e5 sette i gang arbeidet med KPS og KPA parallelt. Gjeldende kommuneplanens arealdel (KPA 2018) Bystyret vedtok i 2013 oppstart av arbeid med felles planprogram for kommuneplanens samfunnsdel og arealdel. Det felles planprogrammet, BERGEN MOT 2030, ble vedtatt av bystyret i 2014, og gjeldende KPS ble vedtatt av bystyret i 2015. Oppstart av arbeid med ny arealdel ble kunngjort i 2015. 1 I forbindelse med arbeidet med KPA 2018 ble det utarbeidet en arealstrategi i form av et strategisk temakart. Temakartet var ikke juridisk bindende, men ble vedtatt av bystyret og ga dermed f\u00f8ringer for utarbeidelsen av KPA 2018. Dette var \u00e9n av fire prinsippsaker (strategisk temakart, rullebane 2, byggeh\u00f8yder/byggeskikk og parkering) som bystyret behandlet i 2016. Intensjonen var \u00e5 gi bystyret anledning til \u00e5 vedta f\u00f8ringer for utarbeidelsen av arealdelen. Planforslaget var p\u00e5 h\u00f8ring i 2017, hvor det kom inn n\u00e6rmere 700 innspill. KPA 2018 ble vedtatt av bystyret 19.06.2019. Intensjonen med rulleringen i forrige runde var en tydeligere og strammere arealforvaltning, i tr\u00e5d med statlige, regionale og lokale f\u00f8ringer. Det ble lagt opp til f\u00f8lgende hovedgrep: - En firedeling av byggesonen med ulike krav til innhold og kvaliteter. - Ny senterstruktur med utvidede omr\u00e5der for fortetting. - Nye kvalitetskrav til bomilj\u00f8. - Krav til stedsanalyse for \u00e5 vurdere enkeltprosjekter i sammenheng. - \u00c5 ta ut tidligere boligomr\u00e5der, som l\u00e5 langt fra senterstruktur og med d\u00e5rlig kollektivdekning. Evaluering av KPA 2018 Byr\u00e5den er opptatt av \u00e5 spille p\u00e5 lag med n\u00e6ringslivet og \u00e5 v\u00e6re lydh\u00f8r ovenfor de andre byutviklingsakt\u00f8rene, noe som ogs\u00e5 m\u00e5 reflekteres i arbeidet med rullering av KPA. Byr\u00e5den har derfor gjennomf\u00f8rt en evaluering av KPA 2018. Evalueringen ble utarbeidet som en digital sp\u00f8rreunders\u00f8kelse og formidlet til en rekke bransjeakt\u00f8rer og internt i kommunen til utvalgte etater og byr\u00e5dsavdelinger. Evalueringen ble gjennomf\u00f8rt i perioden fra 19.06.2024- 04.07.2024, og det kom inn totalt 142 svar. Det var flest respondenter fra Bergen kommune (26 %) og etter det plankonsulenter (14 %) og eiendomsutviklere (11 %). Det er i tillegg utarbeidet en egen intern evaluering til Plan- og bygningsetaten, som pr september 2024 nylig er avsluttet. Mange respondenter peker p\u00e5 at KPA, med sine hovedgrep, fungerer bra. Sonestrukturen virker \u00e5 v\u00e6re godt innarbeidet og er noe som flere anbefaler \u00e5 videref\u00f8re. Samtidig pekes det p\u00e5 forbedringsmuligheter; mindre detaljfokus, st\u00f8rre fleksibilitet og mer forutsigbarhet i plan- og byggesaker. Det nevnes at ny KPA m\u00e5 legge til rette for bygging av flere boliger, i alle byggesoner. Konkret nevnes at bestemmelsene om plankrav, \u00f8vrig byggesone og n\u00e6ring b\u00f8r v\u00e6re i fokus ved rullering. Det er laget en rapport som oppsummerer resultatene, som er vedlagt denne saken. Niv\u00e5et p\u00e5 rullering av KPA Byr\u00e5det har en tydelig intensjon om \u00e5 rullere gjeldende KPA med m\u00e5l om forenkling og effektivisering. Dette m\u00e5let kan oppn\u00e5s p\u00e5 ulikt vis og m\u00e5 vurderes opp mot \u00f8nsket fremdrift og ressursbruk. \u00c5 gjennomf\u00f8re en full eller en avgrenset rullering av KPA har sine fordeler og ulemper, med store forskjeller i tid- og ressursbruk, gevinst og risiko. For \u00e5 sikre en riktig innretning av prosess og organisering er det viktig \u00e5 tidlig f\u00e5 avklart omfanget av \u00f8nsket rullering. Alternativene er sammenstilt i tabell 1, og utdypet og vurdert i avsnittene nedenfor. 2 Tabell 1. Alternativer ved rullering av kommuneplanens arealdel Alternativer Gevinst Risiko Kommentar 1. Rullering av - Mulighet for rask prosess - Skyver potensielt konflikttema til - Forutsetter sv\u00e6rt bestemmelser - Mange grep som enkelt kan neste planniv\u00e5 (reguleringsplan), begrensede endringer av (kan ogs\u00e5 inneb\u00e6re gj\u00f8res for et bedre styringsverkt\u00f8y som kan inneb\u00e6re fortsatt plankartet. behov for mindre - St\u00f8rre forutsigbarhet uforutsigbarhet i - Flere av utfordringene justeringer i plankart) - Kan svare ut mange av reguleringsplanprosesser (uklare bestemmelser ol.) problemstillingene med KPA 2018 med \u00f8vrig byggesone som ulike akt\u00f8rer har pekt p\u00e5 (sone 4) vil kunne l\u00f8ses kun gjennom endringer av bestemmelser. Det samme gjelder til dels ogs\u00e5 for temaet n\u00e6ring. 2. Avgrenset/tematisk - Mulighet for rask prosess - H\u00f8yere risiko for \u00f8kt tidsbruk og Krever tydelig avgrensning rullering - Spisset innsats kan begrense at planprosess og ressursbruk blir i omfang, som ressursbruk mer omfattende enn tiltenkt opprettholdes gjennom - Muligheter for prioritering av hele planprosessen. viktigste satsingsomr\u00e5der, tydelig Eksempler p\u00e5 tema: innhold og avgrensning Bolig, n\u00e6ring, \u00abplanvask\u00bb (oppheving av eldre/utdaterte planer), matjord/natur. 3. Full revisjon - St\u00f8rre helhet og sammenheng i - Lang tidsbruk og vesentlig st\u00f8rre En full revisjon av KPA er plan risiko for \u00f8kt ressursbruk f\u00f8rst og fremst tid- og - Alle sentrale tema av interesse - Lang overgangsperiode mellom ressurskrevende. Det for ulike akt\u00f8rer og parter vil kunne gjeldende og ny KPA, som kan gi vurderes ikke mulig \u00e5 vurderes mer uforutsigbarhet kunne vedta en ny KPA i - Kan gi st\u00f8rre legitimitet - Stor risiko knyttet til behov for innev\u00e6rende flere h\u00f8ringsrunder bystyreperiode ved en full - Vurderes som usannsynlig \u00e5 revisjon. kunne vedta ny KPA i innev\u00e6rende bystyreperiode Alternativ 1. Rullering av bestemmelser Det f\u00f8rste alternativet omfatter \u00e5 se p\u00e5 planbestemmelsene med det form\u00e5l \u00e5 forenkle, tydeliggj\u00f8re og gi et bedre handlingsrom i p\u00e5f\u00f8lgende plan- og byggesaker. Bestemmelsene i kommuneplanens arealdel utgj\u00f8r sammen med plankartet det juridiske grunnlaget for s\u00f8knader om tiltak etter plan- og bygningsloven. Bestemmelsene skal supplere arealform\u00e5lene og hensynssonene som er vist p\u00e5 plankartet, og utformingen av bestemmelsene har stor betydning for hvordan f\u00f8ringer og juridiske rammer i KPA oppfattes og praktiseres. Dette alternativet kan forbedre flere av de forhold som b\u00e5de interne og eksterne har pekt p\u00e5 som vanskelige med KPA 2018, som at KPA er for detaljfokusert og at bestemmelsene er utydelige, med en uklar vekting av hensyn. Endringer av bestemmelsene kan ogs\u00e5 svare ut flere av \u00f8nskene i politisk plattform, som \u00e5 forenkle og tilrettelegge for \u00f8kt boligbygging, og sikre raskere og mer effektive p\u00e5f\u00f8lgende reguleringsplanprosesser. Dette er grep som ikke vil kreve endringer i plankartet. Alternativet med rullering av bestemmelsene kan gjennomf\u00f8res hurtigere enn alternativ 2 og 3, og inneb\u00e6rer generelt en lavere prosessrisiko. Dette forutsetter imidlertid at nasjonale og regionale f\u00f8ringer i liten grad utfordres, og at reduksjon av innsigelsesrisiko blir et f\u00f8rende premiss i prosessen. Det vil ogs\u00e5 trolig v\u00e6re mindre behov for utredninger/kartlegginger, som vil holde tids- og ressursbruk p\u00e5 et lavere niv\u00e5. Begrensningene er at dette alternativet forutsetter at det ikke gj\u00f8res st\u00f8rre endringer i plankartet. Erfaringsmessig vil det komme inn mange merknader og uttaler hvor akkurat dette er \u00f8nskelig. 3 Alternativ 2. Avgrenset/tematisk rullering I tillegg til \u00e5 omfatte innholdet fra alternativ 1, inneb\u00e6rer dette alternativet at det ogs\u00e5 velges ut enkelttema og at rulleringen avgrenses til \u00e5 h\u00e5ndtere innspill og merknader som omhandler utvalgte tema. Eksempler p\u00e5 tema som kan omfattes av en slik rullering er arealbruk knyttet til bolig og n\u00e6ring. Dette medf\u00f8rer at hovedgrepene i KPA 2018 best\u00e5r, men at det gj\u00f8res tematiske endringer og hensiktsmessige justeringer i planbeskrivelse, bestemmelser og plankart. Fordelene er at rulleringen blir tydelig avgrenset i omfang, noe som kan v\u00e6re tids- og ressursbesparende, og mer oversiktlig i forhold til medvirkning. Alternativet forutsetter imidlertid en sv\u00e6rt tydelig avgrensing av rulleringen, og at denne fastholdes gjennom prosessen. Det er stor usikkerhet om det vil v\u00e6re mulig \u00e5 vedta planforslaget innv\u00e6rende bystyreperiode om det gjennomf\u00f8res en tematisk rullering. Alternativet medf\u00f8rer behov for utredninger, med tilh\u00f8rende ressursbruk, men omfanget vil avhenge av valg av tema. Alternativ 3. Full revisjon En full revisjon inneb\u00e6rer at alle aspekter av planen vil kunne vurderes p\u00e5 nytt, b\u00e5de plangrepet, plankart og bestemmelser. Gitt noen f\u00f8ringer og tydelig retning kan denne tiln\u00e6rmingen legge til rette for mer helhet og sammenheng i planarbeidet. Alternativ 3 vil kunne omfatte mange ulike tema. Samtidig vil alternativ 3 kreve mest tid og ressurser, og det vurderes som usannsynlig \u00e5 kunne vedta ny KPA innenfor denne bystyreperioden dersom det \u00e5pnes for innspill og merknader p\u00e5 alle tema, omr\u00e5der og eiendommer. Til sammenligning tok det 6 \u00e5r fra planprogrammet for KPA 2018 og KPS ble utarbeidet til endelig vedtak av arealdelen i 2019. Planressurser vil ogs\u00e5 beslaglegges i lengre tid, med den konsekvens at ressurser til andre planoppgaver m\u00e5 nedprioriteres. En full revisjon vil utl\u00f8se det st\u00f8rste behovet for kartlegginger og utredninger, med tilh\u00f8rende kostnader. Byr\u00e5den anbefaler f\u00f8lgende: Byr\u00e5den har vurdert alle tre alternativene opp mot risiko, gevinster og ambisjonen om \u00e5 f\u00e5 vedtatt planforslaget i innev\u00e6rende bystyreperiode. Med bakgrunn i dette vil byr\u00e5den frar\u00e5de valg av alternativ 3, som inneb\u00e6rer en full revisjon. Byr\u00e5den viser til at erfaringer og innspill fra evalueringen ikke tilsier at det er et behov for et helt nytt plangrep, og at fokuset b\u00f8r ligge p\u00e5 \u00e5 forbedre eksisterende plan. En full revisjon er forbundet med h\u00f8y prosessrisiko, og byr\u00e5den ser heller ikke at det vil v\u00e6re mulig \u00e5 vedta ny KPA i denne bystyreperioden, om en full revisjon skal gjennomf\u00f8res. Byr\u00e5den ser at ogs\u00e5 alternativ 2 kan bli for omfattende til \u00e5 rekke et endelig vedtak innen juni 2027. Byr\u00e5den mener at hovedgrepet i KPA 2018 b\u00f8r videref\u00f8res. Inndelingen i fire byggesoner har fungert godt, noe som underbygges av resultatene fra evalueringen av KPA 2018. \u00c5rlige byutviklingstall (figur 1) for Bergen kommune viser ogs\u00e5 at en klar overvekt av nye boliger bygges i fortettingssonene (sentrum, sone 2 og sone 3), i tr\u00e5d med intensjonen i KPA 2018 og arealstrategien Strategisk temakart Bergen 2030. 4 Figur 1. Boligbygging i 2023 fordelt p\u00e5 fortettingssonene i KPA Ettersom soneinndelingen er godt innarbeidet og enkel \u00e5 forst\u00e5, b\u00e5de innad i kommuneorganisasjonen og blant eksterne, vil det \u00e5 videref\u00f8re inndelingen sikre mer forutsigbarhet i prosessen for alle akt\u00f8rer. Grepet med soneinndelingen er dessuten i tr\u00e5d med nasjonale og regionale f\u00f8ringer om samordnet areal- og transportplanlegging, noe som vil redusere prosessrisiko knyttet til innsigelser. Ved \u00e5 beholde hovedrammene blir det mulig \u00e5 konsentrere innsatsen til \u00e5 forbedre KPA 2018, fremfor \u00e5 lage et helt nytt plangrep. Etter byr\u00e5dens vurdering er det flere fordeler i forhold til tid- og ressursbesparelse ved \u00e5 avgrense rulleringen til \u00e5 kun omhandle bestemmelsene og retting av tekniske forhold i plankartet (alternativ 1). Byr\u00e5den mener det er gode muligheter for \u00e5 kunne vedta en vesentlig forbedret KPA i innv\u00e6rende bystyreperiode ved \u00e5 velge dette alternativet. Byr\u00e5den anbefaler derfor at det legges opp til en rullering av bestemmelsene, og at prosess og organisering rigges for \u00e5 h\u00e5ndtere dette. Byr\u00e5den vurderer at en rullering av bestemmelsene vil kunne ivareta \u00f8nsket om en raskere prosess, samt ivareta \u00f8nsket om en enklere kommuneplan. M\u00e5lsettingene i politisk plattform vil i stor grad ogs\u00e5 vil kunne oppn\u00e5s, herunder flere boliger i alle bydeler, raskere saksbehandlingstid, forenkling og nye vurderinger av bestemmelsene om arkitektur og parkering. Arealstrategi En arealstrategi er et strategisk verkt\u00f8y som ofte utarbeides i sammenheng med kommuneplanens samfunnsdel og arealdel. Arealstrategien skal v\u00e6re en viktig kobling mellom KPS og KPA, for \u00e5 sikre sammenheng mellom kommunens samfunnsm\u00e5l og langsiktig arealplanlegging. En arealstrategi best\u00e5r ofte av en kartskisse, og noen prinsipper for arealutviklingen. Bergen kommune sin arealstrategi, Strategisk temakart Bergen 2030 viser blant annet prioriterte omr\u00e5der for fortetting, bydelssenter, kollektivakser og n\u00e6ringsomr\u00e5der (figur 2). Figur 2. Strategisk temakart Bystyret vedtok i 2016 (sak 225-16) at \u00abtemakartet BERGEN 2030 skal gi f\u00f8ringer for utarbeidelse av arealdelen og v\u00e6re retningsgivende for saksbehandling av arealrelaterte saker i kommende planperiode\u00bb. 5 I evalueringen av KPA 2018 svarte halvparten av respondentene at hovedgrepene i arealstrategien st\u00e5r seg, men det er behov for justeringer, blant annet i hvordan arealstrategien brukes i praksis. I sak 1063/2, om klargj\u00f8ring av arbeidet med KPS behandlet i byr\u00e5det den 21.03.2024, ble det besluttet at sp\u00f8rsm\u00e5let om h\u00e5ndtering av arealstrategi m\u00e5 sees i sammenheng med \u00f8vrig arbeid knyttet til KPA. Byr\u00e5den anbefaler f\u00f8lgende: Byr\u00e5den anbefaler at gjeldende arealstrategi i utgangspunktet videref\u00f8res, men at denne oppdateres i henhold til f\u00f8ringer i ny KPS. Omfanget av endringer er p\u00e5 dette tidspunktet ikke kjent. Tema som m\u00e5 inng\u00e5 i alle alternativer Dagens KPA 2018 har et st\u00f8rre hvitt felt uten arealform\u00e5l (figur 3). Dette er planomr\u00e5det til kommunedelplan for Birkeland, Liland, \u00c5dland og Espeland (KDP BL\u00c5E, vedtatt 2017, figur 4). Begge planene ble utarbeidet relativt parallelt, med intensjon om at KDP BL\u00c5E skulle innarbeides i KPA f\u00f8r vedtaket av KPA 2018. Av ulike grunner ble dette ikke gjennomf\u00f8rt. Det er verken i plan- og bygningsloven eller i Nasjonal produktspesifikasjon for arealplan gitt anledning for \u00e5 videref\u00f8re denne karttekniske l\u00f8sningen. KDP BL\u00c5E m\u00e5 derfor innarbeides i sin helhet i ny KPA, uansett hvilket alternativ for rullering som velges. Etter vedtak av KDP BL\u00c5E i 2017 er det ogs\u00e5 erfart at det foreligger st\u00f8rre utfordringer med gjennomf\u00f8ring av grepene som er vist i kommunedelplanen; herunder sv\u00e6rt kostbare infrastrukturtiltak som er n\u00f8dvendige for \u00e5 m\u00f8te den store bolig- og n\u00e6ringsutviklingen kommunedelplanen \u00e5pner for. Det m\u00e5 tidlig i prosessen med KPA-arbeidet avklares hvorvidt KPA ogs\u00e5 skal revurdere plangrepet i KDP BL\u00c5E, som vil v\u00e6re n\u00f8dvendig for \u00e5 l\u00f8se de mest sentrale problemstillingene i KDP BL\u00c5E. Figur 3. Omriss av KDP BL\u00c5E i KPA Figur 4. Plankartet til KDP BL\u00c5E Byr\u00e5den anbefaler f\u00f8lgende: Det m\u00e5 i det videre planarbeidet avklares og vurderes hvordan KDP BL\u00c5E kan innarbeides i ny KPA. M\u00e5lsetting for arbeidet Tydelig retning og rammer er viktig for arbeidet med KPA. H\u00f8ye ambisjoner om rask fremdrift i prosjektet forsterker behovet for klare m\u00e5l og god prosjektstyring. Det er derfor viktig at byr\u00e5det er tydelige p\u00e5 sine forventinger og m\u00e5l for planprosessen f\u00f8r formell oppstart. 6 Byr\u00e5den anbefaler f\u00f8lgende: Tabell 2. M\u00e5lsettinger for planarbeidet Prosess/resultatm\u00e5l: Effektm\u00e5l: \u2022 God tverrpolitisk forankring underveis i \u2022 Revidert KPA er aktuell og tilpasset dagens prosessen og fremtidens utfordringer \u2022 Godt opplegg for involvering internt (p\u00e5 tvers \u2022 Revidert KPA gir et godt styringsverkt\u00f8y for av fag- og ansvarsomr\u00e5der) fremtidig by- og stedsutvikling \u2022 Gode medvirkningsprosesser eksternt \u2022 Revidert KPA svarer til forventningene om (organisasjoner, n\u00e6ringslivet, private, mer boligbygging, forenkling og overordnede myndigheter) effektivisering \u2022 Levere en innsigelsesfri plan til endelig \u2022 Revidert KPA har legitimitet hos politisk vedtak ledelse, internt i Bergen kommune, eksterne \u2022 Tydelig avgrensing av omfang som muliggj\u00f8r akt\u00f8rer og overordnede myndigheter. vedtak innev\u00e6rende bystyreperiode. Politisk forankring og medvirkning Byr\u00e5den er opptatt av at prosessen med rullering av KPA skal sikre \u00e5penhet, forutsigbarhet og medvirkning for alle. Slik medvirkning er krevende \u2013 spesielt for et kommuneplanarbeid som kjennetegnes av stor bredde i de tema som tas opp. Arbeidet med KPA favner diskusjoner p\u00e5 overordnede, strategiske tema og innspill helt ned p\u00e5 niv\u00e5 med enkelteiendommer. Erfaring fra tidligere prosesser viser at det er b\u00e5de fordelaktig og n\u00f8dvendig med tidlig involvering av bystyresiden for \u00e5 sikre forankring, skape bred offentlig debatt om viktige tema i kommuneplanen samt forebygge forsinkelser senere i prosessen. I arbeidet med KPA 2018 ble bystyret forelagt fire prinsippsaker. Dav\u00e6rende bystyre var positive til denne type forankring. Byr\u00e5den mener at tidlig forankring av f\u00f8ringer og premisser for planarbeidet i bystyret vil v\u00e6re sv\u00e6rt fordelaktig for \u00e5 sikre at ny KPA oppfyller bystyrets viktigste politiske intensjoner og kriterier. Byr\u00e5den anbefaler f\u00f8lgende: Det tas sikte p\u00e5 \u00e5 videref\u00f8re ordningen med prinsippsaker som en metode for forankring av planarbeidet i bystyret. Det er p\u00e5 n\u00e5v\u00e6rende tidspunkt ikke avklart hvor mange prinsippsaker som kan v\u00e6re aktuelle, eller hvilke tema som kan ha behov for forankring i bystyret. Byr\u00e5den gj\u00f8r oppmerksom p\u00e5 at utarbeidelse og den p\u00e5f\u00f8lgende politiske behandlingen av prinsippsakene tar tid og kan forlenge KPA-prosessen. Samtidig vil prinsippsakene kunne gi \u00f8kt forutsigbarhet med tanke p\u00e5 sluttbehandlingen av planforslaget i bystyret. For \u00e5 ikke forsinke prosessen vesentlig anbefaler byr\u00e5den \u00e5 avgrense antall prinsippsaker. Hvordan medvirkning er tenkt h\u00e5ndtert ellers vil redegj\u00f8res for i planprogrammet som blir forelagt byr\u00e5det p\u00e5 et senere tidspunkt. Fremdriftsplan Med anbefaling om kun rullering av bestemmelsene og mindre tekniske justeringer av plankartet, foresl\u00e5s det en grov fremdriftsplan, som vist i tabell 3. Det gj\u00f8res oppmerksom p\u00e5 at fremdriftsplanen er optimistisk og at den ikke inkluderer prinsippsaker, herunder eventuelt vedtak av ny arealstrategi. Etter at byr\u00e5det har tatt stilling til valg av niv\u00e5 p\u00e5 rulleringen av KPA vil fremdriftsplanen konkretiseres og presenteres som del av saken om h\u00f8ring og offentlig ettersyn av planprogrammet (formell oppstart etter pbl \u00a7\u00a7 11-12 og 11-13). Dersom bystyret skal vedta en ny KPA innen juni 2027, b\u00f8r byr\u00e5det v\u00e6re klar til \u00e5 innstille til bystyret allerede medio mars 2027, for \u00e5 sikre tilstrekkelig tid til det politiske arbeidet i bystyret. Innstilling om vedtak m\u00e5 v\u00e6re avgitt av byr\u00e5det senest innen medio april 2027 for \u00e5 rekke vedtak av planen i bystyret i juni m\u00f8tet 2027. 7 Tabell 3. Tentativ fremdriftsplan, uten prinsippsaker og arealstrategi. \u00d8konomiske og administrative konsekvenser Det er ikke satt av egne midler til kommuneplanprosessen i budsjettvedtaket for 2024, arbeidet med forberedelser av kommuneplanprosessen har v\u00e6rt h\u00f8yt prioritert og h\u00e5ndtert gjennom disponering av interne ressurser. Arbeidet med en kommuneplan krever involvering p\u00e5 tvers av alle byr\u00e5dsavdelingene, men samtidig b\u00f8r arbeidet innrettes s\u00e5 effektivt som mulig. Det forutsettes at det settes av nok interne ressurser i hele byr\u00e5dsorganisasjonen for \u00e5 sikre tilstrekkelig kapasitet til arbeidet og god kobling til avdelingenes oppf\u00f8lging. Ressurser til n\u00f8dvendige utredninger kommunen selv ikke har kompetanse p\u00e5, vil m\u00e5tte h\u00e5ndteres ved omdisponering (f\u00e5r konsekvenser for annet planarbeid), justering eller ved at det avsettes midler i kommende budsjettprosesser. Byr\u00e5dens anbefaling og konklusjon: Behandlingen av denne byr\u00e5dssaken klargj\u00f8r det videre arbeidet med kommuneplanens arealdel. Tidsbruk og prosess vil avhenge av omfanget av rulleringen, men et kommuneplanarbeid er uansett et langsiktig og omfattende arbeid som er tid- og ressurskrevende. En forsvarlig fremdrift og organisering er avgj\u00f8rende for \u00e5 sikre en forutsigbar prosess og for \u00e5 oppn\u00e5 \u00f8nsket resultat. Byr\u00e5den anbefaler at det videre arbeidet med rullering av kommuneplanens arealdel gjennomf\u00f8res i tr\u00e5d med byr\u00e5dens anbefalinger i saksframstillingen; - planarbeidet avgrenses i hovedsak til rullering av bestemmelsene, karttekniske justeringer og innarbeiding av KDP BL\u00c5E - arealstrategi oppdateres i tr\u00e5d med utviklingsm\u00e5l i KPS - eventuelle prinsippsaker avgrenses - planarbeidet f\u00f8lger prosessm\u00e5l og effektm\u00e5l som beskrevet i saken - planarbeidet skal organiseres med ambisjon om planvedtak i innv\u00e6rende bystyreperiode. Byr\u00e5det anbefaler samtidig at KPA rulleres p\u00e5 nytt snarlig etter at denne rulleringen er gjennomf\u00f8rt. Det vurderes at det da kan v\u00e6re behov for en mer omfattende rullering. 8 Vedtakskompetanse: Byr\u00e5dets fullmakter \u00a7 2.4, vedtatt av bystyret 16.12.2020 i sak 378/20: Byr\u00e5det har ansvar og myndighet til \u00e5 forest\u00e5 den l\u00f8pende drift av kommunens virksomhet. Byr\u00e5d for byutvikling innstiller til byr\u00e5det \u00e5 fatte f\u00f8lgende vedtak: 1. Byr\u00e5d for byutvikling organiserer arbeidet med rullering av kommuneplanens arealdel s\u00e5nn at arbeidet kan levere p\u00e5 fremdrift og m\u00e5l, i tr\u00e5d med anbefalinger i denne saken. 2. Planarbeidet skal avgrenses i hovedsak til rullering av bestemmelsene, karttekniske justeringer og innarbeiding av KDP BL\u00c5E. 3. Det tas sikte p\u00e5 at arbeidet med ny kommuneplan finansieres innenfor vedtatte budsjettrammer ved omdisponering av eksisterende personalressurser. I forbindelse med arbeidet med revidert budsjett vil det vurderes om det er behov for \u00e5 fremme bevilgningsforslag for bystyret. 4. Melding om vedtak sendes Bystyrets kontor og sekretariatene for Eldrer\u00e5det, Kommunalt r\u00e5d for personer med funksjonsnedsettelse og Ungdomsr\u00e5det. Dato: 15. oktober 2024 Christine Kahrs Byr\u00e5d for byutvikling Dokumentet er godkjent elektronisk. Vedlegg: Sammendrag av evaluering av KPA 2018 9 "
}