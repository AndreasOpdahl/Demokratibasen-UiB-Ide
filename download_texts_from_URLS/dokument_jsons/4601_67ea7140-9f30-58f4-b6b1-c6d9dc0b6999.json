{
  "dokument_id": "67ea7140-9f30-58f4-b6b1-c6d9dc0b6999",
  "doc_type": "case_attachment",
  "kommune": 4601,
  "tittel": "Bestemmelser datert 02.01.2024",
  "url": "https://bergen.kommune.no/politikere-utvalg/api/fil/bk360/12277478/Bestemmelser-datert-02-01-2024",
  "tekst": " Reguleringsplan, detaljregulering for: jf. plan- og bygningsloven (pbl) kap. 12 Arna. Gnr. 306, bnr. 1 mfl. Gaup\u00e5s h\u00f8ydebasseng Nasjonal arealplan-ID 4601_71150000 2022/20721 Vedtatt av bystyret dd.mm.\u00e5\u00e5\u00e5\u00e5 Siste revisjonsdato bestemmelser 02.01.2025 (vedtatt av bystyret) Det bekreftes at bestemmelsene er i samsvar med bystyrets vedtak. ______________________________ avdelingsleder Side 1 av 5 Reguleringsbestemmelser Arealplan-ID 4601_71150000 REGULERINGSBESTEMMELSER (pbl \u00a7 12-7) 1. Planens hensikt Hensikten med planen er \u00e5 legge til rette for etablering av drikkevannsbasseng (h\u00f8ydebasseng) med tilh\u00f8rende anlegg og adkomstveg p\u00e5 Gaup\u00e5s, i tr\u00e5d med intensjonene i Hovedplan for vannforsyning 2019- 2028 pkt. 6.4.2.2. Hensyn til landskap, naboer, naturmangfold, friluftsliv og fjernvirkning ivaretas p\u00e5 best mulig m\u00e5te. Tiltaket er vesentlig del av planlagt/fremtidig ny hovedvannforsyning til Bergen nord (\u00c5sane) fra Espeland vassbehandlingsanlegg (Gullfjellet) \u2013 hoveddrikkevannbasseng /hovedh\u00f8ydebasseng) /reserve for hele sonen nord (\u00c5sane-Arna) som vil knytte sammen planlagt ny overf\u00f8ringsledning mellom Espeland/Arna og V\u00e5gsbotn/\u00c5sane. 2. Fellesbestemmelser for hele planomr\u00e5det 2.1. Estetisk utforming (\u00a7 12-7 nr. 4) 2.1.1. H\u00f8ydeassengene skal utf\u00f8res i materialer med h\u00f8y arkitektonisk kvalitet. Utforming og fargevalg skal tilpasses landskapet. Av hensyn til fjernvirkning skal det ikke benyttes reflekterende overflater. Vegger skal kles med naturfarget trepanel. Tak skal dekkes med material i m\u00f8rk naturfarge. 2.2. Terrengbehandling (\u00a7 12-7 nr. 4) 2.2.1. Terrengbehandling skal utf\u00f8res mest mulig sk\u00e5nsomt, virkninger p\u00e5 landskapet skal bli s\u00e5 sm\u00e5 som mulig. Det skal sikres gode overganger mellom eksisterende terreng og turstier, samt tiltaket inkludert h\u00f8ydebasseng, tilkomstvei og gjerder. Un\u00f8dvendig utsprenging skal unng\u00e5s. Tilbakef\u00f8ring av terreng og terrengbearbeiding skal utf\u00f8res i myke naturlige landskapsformer. 2.2.2. Prinsipp for naturlig revegetering skal benyttes ved istandsettelse av terreng. 2.2.3. Eksisterende vegetasjon som kan bidra til skjerming av tiltaket skal bevares der det er mulig. 2.3. Masseh\u00e5ndtering (\u00a7 12-7 nr. 4) 2.3.1. Masser skal i st\u00f8rst mulig grad behandles lokalt. Eventuelle overskuddsmasser skal fraktes til n\u00e6rmeste godkjente deponi. 2.4. Overvannsh\u00e5ndtering (\u00a7 12-7 nr. 4) 2.4.1. Overvannsh\u00e5ndteringen skal l\u00f8ses iht. VA-rammeplan og den til enhver tid gjeldende VA-norm for Bergen kommune. 2.5. Samfunnssikkerhet - Skredfare (\u00a7 12-7 nr. 4 nr. 12) 2.5.1. Dersom det under arbeidet oppdages uforutsette grunnforhold som kan medf\u00f8re fare for ras/skred m\u00e5 videre arbeider avklares med geoteknisk fagkyndig. 2.5.2. Det skal utf\u00f8res geotekniske vurderinger som del av prosjekteringen. Geoteknisk vurdering av det prosjekterte tiltaket vil m\u00e5tte inkludere eventuell fare ut over prosjektets grenser. Dersom kunnskapsgrunnlaget tilsier sannsynlighet for \u00f8kt risiko for naboeiendommer, skal det gjennomf\u00f8res n\u00f8dvendige tiltak. Eventuelle n\u00f8dvendige sikringstiltak utenfor planomr\u00e5det som avdekkes i prosjekterings- eller gjennomf\u00f8ringsfasen, skal gjennomf\u00f8res av tiltakshaver. 2.6. Verneverdier kulturmilj\u00f8 / naturmangfold (\u00a7 12-7 nr. 6) 2.6.1. Dersom det under anleggsarbeid avdekkes hittil ukjente automatisk fredede kulturminner, skal arbeidet stanses omg\u00e5ende og rette myndighet kontaktes. Side 2 av 5 Reguleringsbestemmelser Arealplan-ID 4601_71150000 2.6.2. Det skal ikke utf\u00f8res anleggsarbeid i hekketiden for fugl, som er 15. mars til 1. august. 2.6.3. Det skal ikke etableres lys som er til sjenanse for dyreliv og naboer. 2.7. Dokumentasjonskrav (\u00a712-7 nr. 12) 2.7.1. Milj\u00f8kvalitet 2.7.2. Det skal dokumenteres at st\u00f8ykrav oppfylles i henhold til enhver tids gjeldende retningslinjer b\u00e5de under bygge- og anleggsfasen og ved permanent situasjon. 2.7.3. Illustrasjonsplan Illustrasjonsplan datert 25.10.2024, skal legges til grunn for utforming og tilplanting av gr\u00f8ntarealer. 2.7.4. Rigg- og marksikringsplan Det skal utarbeides rigg- og marksikringsplan (RM-plan), som viser hvordan vegetasjon og terreng skal sikres i anleggsperioden. Den skal ogs\u00e5 vise hvordan trafikksikkerhet ivaretas i anleggsfasen, spesielt for myke trafikanter. 2.7.5. VA-rammeplan VA-rammeplan, E03, datert 24.04.2024, skal legges til grunn for gjennomf\u00f8ring av reguleringsplanen. 2.7.6. Vannh\u00e5ndteringsplan Det skal utarbeides en vannh\u00e5ndteringsplan for anleggsfasen, som viser hvordan forurensning unng\u00e5s og vannkvalitet dokumenteres. 3. Bestemmelser til arealform\u00e5l 3.1. Bebyggelse og anlegg (\u00a7 12-5 nr. 1) 3.1.1. Boligbebyggelse \u2013 frittliggende (felt BF1-2) 3.1.1.a. Innenfor form\u00e5let tillates det videref\u00f8rt eksisterende frittliggende boligbebyggelse. 3.1.1.b. Maksimal utnyttelse for BF1 er %-BRA=45%. 3.1.2. Vannforsyningsanlegg (felt VF1) 3.1.2.a. Innenfor form\u00e5let tillates det etablert opptil fire h\u00f8ydebasseng med tilh\u00f8rende anlegg og teknisk utstyr, plass til man\u00f8vrering og snumuligheter for lastebil, samt sikringsgjerde. Sikringsgjerde skal plasseres innenfor form\u00e5let. 3.1.2.b. Maksimal utnyttelse er %-BRA=40%. 3.1.2.c. For felt VF1 beregnes BRA uten tillegg for tenkte plan jf. TEK17 \u00a7 5-4, 2. ledd. 3.1.2.d. Bunnplater i h\u00f8ydebasseng skal plasseres p\u00e5 planeringsh\u00f8yde (PL) maks k+131. Maksimal m\u00f8neh\u00f8yde (MH) er k+143. 3.1.2.e. Byggegrenser ligger i form\u00e5lsgrensen. 3.1.3. Trykk\u00f8kningsstasjon (felt VF2) 3.1.3.a. Innenfor form\u00e5let tillates det etablert trykk\u00f8kningsstasjon. 3.1.3.b. Det tillates oppstillingsplass for bil innenfor form\u00e5let. 3.1.3.c. Maksimal utnyttelse er %-BRA=95%. Side 3 av 5 Reguleringsbestemmelser Arealplan-ID 4601_71150000 3.1.3.d. Byggegrenser ligger i form\u00e5lsgrensen. 3.1.3.e. Maks gesimsh\u00f8yde (GH) er k+78. 3.2. Samferdselsanlegg og teknisk infrastruktur (\u00a7 12-5 nr. 2) 3.2.1. Fellesbestemmelser for samferdselsanlegg og teknisk infrastruktur (felt o_KV1, V1, V2, AVG) 3.2.1.a. o_KV1 med tilh\u00f8rende fortau skal videref\u00f8res som i dag. 3.2.1.b. V1 er adkomstvei til h\u00f8ydebasseng. Denne skal utformes med gruset dekke og minimum bredde p\u00e5 4 m. Vegen skal stenges med bom. V1 skal v\u00e6re tilgjengelig for allmenheten, som turvei. 3.2.1.c. V1 skal utf\u00f8res i skogsbilvegstandard, jf. H\u00e5ndbok for Normaler for landbruksveier \u2013 med byggebeskrivelse. Det skal etableres bom eller tilsvarende tiltak som hindrer kj\u00f8rende, unntatt kj\u00f8ring til boligeiendommene og vedlikeholdstransport til h\u00f8ydebasseng. Ved siden av bommen skal det v\u00e6re \u00e5pning med utforming som ikke er til hinder for myke trafikanter. 3.2.1.d. V2 er adkomstveg til BF1. 3.2.1.e. Innenfor AVG6 skal skj\u00e6ringer i st\u00f8rst mulig grad opparbeides og revegeteres slik at de inng\u00e5r som del av det naturlige terrenget etter ferdigstillelse. 3.3. Gr\u00f8nnstruktur (\u00a7 12-5 nr. 3) 3.3.1. Vegetasjonsskjerm (felt VS) 3.3.1.a. Det tillates fylling av masser, fra etablering av h\u00f8ydebasseng og adkomstveg, opp til k+134. 3.3.1.b. Ved oppfylling/endring av terreng skal nytt terreng utformes med myke overganger mot nytt tiltak og naturlig terreng. Omr\u00e5det skal istandsettes etter prinsipp i illustrasjonsplanen. 3.3.1.c. Innenfor VS tillates det tilrettelegging for friluftsliv og uteopphold, i form av stier, benker, trapper eller tilsvarende. 3.4. Landbruks-, natur- og friluftsform\u00e5l (\u00a7 12-5 nr. 5) 3.4.1. Fellesbestemmelser for landbruks-, natur- og friluftsomr\u00e5der (felt LNF1-3) 3.4.1.a. Innenfor LNF1-3 videref\u00f8res dagens arealbruk. 3.4.1.b. Det tillates etablering av stier der det er hensiktsmessig innenfor alle LNF-areal. 4. Hensynssoner (\u00a7\u00a7 12-6, 12-7 og 11-8) 4.1. Sikringssoner (\u00a7 11-8 a) (sone H140_1-4) 4.1.1. Innenfor frisiktsonene H140 som vist p\u00e5 plankartet skal terrenget holdes fritt for sikthindrende vegetasjon og gjenstander slik at disse ikke rager mer enn 50 cm over planet mellom tilst\u00f8tende veier/avkj\u00f8rsler. 4.2. Faresoner, flomfare (\u00a7 11-8 a) (sone H320_1-2) 4.2.1. Hensynssoner H320_1 og H320_2 er areal som ivaretar frie flomveier for ekstremnedb\u00f8r og overvann, for bekken/vannsiget i omr\u00e5det. 4.2.2. Det tillates ikke tiltak eller permanente inngrep som er til hinder for funksjonen som fri flomvei innenfor hensynssonene. Side 4 av 5 Reguleringsbestemmelser Arealplan-ID 4601_71150000 5. Bestemmelsesomr\u00e5der (\u00a7 12-7 nr. 1) 5.1. Midlertidig bygge- og anleggsomr\u00e5de (omr\u00e5de #MBA1-5) 5.1.1. Omr\u00e5det kan benyttes til midlertidig bygge- og anleggsvirksomhet ifm. etablering av tilkomstvei, h\u00f8ydebasseng og pumpestasjon. Det er tillatt med mellomlagring av masser, brakkerigg, og parkering av anleggsmaskiner og utstyr. Stedegne jordmasser som blir ber\u00f8rt skal mellomlagres lokalt. 5.1.2. Det er bare areal n\u00f8dvendig for gjennomf\u00f8ring av anleggsarbeidet som skal benyttes til midlertidige bygge- og anleggsomr\u00e5de. For areal regulert til #MBA, som ikke er n\u00f8dvendig for gjennomf\u00f8ring av tiltaket, skal eksisterende landskap og vegetasjon beholdes ur\u00f8rt. F\u00f8r anleggsstart skal det dokumenteres hvilke areal som benyttes til midlertidig bygge- og anleggsomr\u00e5der for gjennomf\u00f8ring av tiltaket, jf. 6.1. 5.1.3. Etter avsluttet anleggsperiode skal omr\u00e5det istandsettes og tilbakef\u00f8res til det form\u00e5l som er angitt i planen. 5.1.4. #MBA-omr\u00e5dene er gyldige til og med 31.12.2034, men ikke lenger enn ett \u00e5r etter at tiltaket er ferdigstilt. 6. Rekkef\u00f8lgebestemmelser (\u00a7 12-7 nr. 10) 6.1. F\u00f8r igangsettingstillatelse (felt VF1, AVG3, AVG4, AVG5, V1) 6.1.1. F\u00f8r igangsetting av tiltak p\u00e5 VF1 og V1 skal, skal det utf\u00f8res geotekniske vurdering, jf. 2.5. 6.1.2. F\u00f8r igangsetting av tiltak p\u00e5 V1, AVG3, AVG4, AVG5, VF1 skal det dokumenteres i rigg- og marksikringsplan hvilke areal som benyttes til midlertidig bygge- og anleggsomr\u00e5de og hvordan LNF areal som ikke skal benyttes til midlertidig bygge- og anleggsomr\u00e5de sikres., jf. 2.7.4 og 5.1. 6.1.3. F\u00f8r igangsetting av tiltak skal det foreligge vannh\u00e5ndteringsplan for hele tiltaksomr\u00e5det, jf. 2.7.6. Dokumenter som gis juridisk virkning gjennom henvisning i bestemmelsene VA-rammeplan, versjon E03, datert 24.04.2024 Side 5 av 5 Reguleringsbestemmelser Arealplan-ID 4601_71150000 "
}