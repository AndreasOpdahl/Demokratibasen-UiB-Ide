{
  "dokument_id": "547c5a3e-dd8c-54e5-b20a-10c74aa134cb",
  "doc_type": "case_attachment",
  "kommune": 4601,
  "tittel": "Fagnotat, datert 03.12.2024",
  "url": "https://bergen.kommune.no/politikere-utvalg/api/fil/bk360/11667268/Fagnotat-datert-03-12-2024",
  "tekst": " Plan- og bygningsetaten Til Fagnotat BBU - Seksjon byutvikling (Arbeidssted) V\u00e5r referanse: BYGG-2024/18017-7 Saksbehandler: Rolf Jerman Bertheussen Fra Dato: 03.12.2024 PBE Byggesak Nord (Arbeidssted) FAGNOTAT: 199/10/0/0 Steinest\u00f8vegen 337, bytte ut eksisterende kulvert Sweco as s\u00f8ker p\u00e5 vegne av Vestland fylkeskommune Hvem s\u00f8ker Rive eksisterende kulvert for Hauk\u00e5svassdraget under Breisteinsveien og etablering av ny kulvert med \u00f8kt kapasitet. Tiltaket krever dispensasjon fra kommuneplanens arealdel med hensyn til Tiltaket f\u00f8lgende: \u00a7 3.1 \u2013 Plankrav \u00a7 6.2 \u2013 Byggegrense mot vassdrag \u00a7 4.3.2 \u2013 Rekkef\u00f8lgekrav vedr\u00f8rende forbud mot reguleringspliktige tiltak f\u00f8r E39 er oppgradert Bystyrets Tiltaket krever samtykke fra Bergen Bystyre vedr\u00f8rende midlertidig behandling forbud mot tiltak, jf vedtak i Bergen Bystyre 31.05.2023 sak 185/23. Eksisterende kulvert under Breisteinsveien er skadet noe som medf\u00f8rer uheldig avrenning av masser til Hauk\u00e5vassdraget. Det haster derfor \u00e5 f\u00e5 etablert en ny kulvert under Breisteinsveien for \u00e5 hindre ytterligere Frist for avrenning av masser til hauk\u00e5svassdraget som kan skade de saksbehandling gjenv\u00e6rende elvemuslingene nedstr\u00f8ms tiltaket. VI BER DERFOR OM HURTIG BEHANDLING AV SAMTYKKE OM UNNTAK FRA MIDLERTIDIG FORBUD MOT TILTAK. Kommuneplanens arealdel (KPA2018), vedtatt i Bystyret 19.06.2019, viser eiendommen som Gr\u00f8nnstruktur og den ligger innenfor hensynssonene H210_3 \u2013 R\u00f8d veist\u00f8y og H560_151 \u2013 Naturmilj\u00f8- Hauk\u00e5svassdraget. Eiendommen omfattes av reguleringsplan ID 9980000, \u00c5SANE. RV 1 (N\u00c5 Planstatus E 39) STEINEST\u00d8VEGEN, HAUK\u00c5S - HYLKJE, ikrafttredelsesdato 22.09.1997 og er regulert til kj\u00f8revei og fortau. En mindre del av tiltaket omfattes ogs\u00e5 av reguleringsplan ID 6020000, \u00c5SANE. GNR 170 OG 199, BREISTEIN/HAUK\u00c5S, TRAVBANE OG BARNESKOLE, ikrafttredelsesdato 24.03.2009 og er regulert til samferdselsform\u00e5l. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN En mindre del av tiltaket omfattes ogs\u00e5 av reguleringsplan ID 16740001, \u00c5SANE. GNR 199 MFL., HAUK\u00c5S N\u00c6RINGSPARK, ikrafttredelsesdato 24.03.2009 og er regulert til kj\u00f8revei og fortau. Bergen bystyre har den 20.6.2019 vedtatt midlertidig forbud mot tiltak etter plan- og bygningslovens \u00a7 13-1 for omr\u00e5det som omfattes av reguleringsplan for Hauk\u00e5s n\u00e6ringspark. Midlertidig forbud mot tiltak er senere forlenget med 2 \u00e5r til 25.06.2025 (innenfor reguleringsplan 16740001). F\u00f8lgende planarbeid p\u00e5g\u00e5r: Omr\u00e5dereguleringsplan 66140000, \u00c5SANE. GNR 199 BNR 10 MFL., HAUK\u00c5SMYRANE OG HAUK\u00c5SVASSDRAGET Det gis samtykke til unntak fra midlertidig forbud mot tiltak innenfor omr\u00e5de for reguleringsplan for Hauk\u00e5s n\u00e6ringspark, planid. 1674000 for riving av eksisterende kulvert under Breisteinsveien i Hauk\u00e5svassdraget og bygging av ny kulvert. Anbefalt vedtak Samtykket gis p\u00e5 vilk\u00e5r av at alle vilk\u00e5r i vedtak fra Statsforvalteren i Vestland datert 12.11.2024 i sak nr 2024/16410, inklusiv avb\u00f8tende tiltak angitt av tiltakshaver, ivaretas og gjennomf\u00f8res. Med hilsen Plan- og bygningsetaten Tarje Wanvik Etatsdirekt\u00f8r Trond Haugen Fungerende Avdelingssjef Dette dokumentet er godkjent elektronisk. Saksnummer BYGG-2024/18017 Side 2 av 12 1. Om saken 1.1. Historikk Vi har 25.11.2024 mottatt s\u00f8knad om tillatelse til \u00e5 rive eksisterende kulvert i Hauk\u00e5svassdraget under Breisteinsveien og bygging av ny kulvert med utvidet vannf\u00f8ringskapasitet S\u00f8knaden er f\u00f8r oversendelse av fagnotatet sendt p\u00e5 h\u00f8ring til Bymilj\u00f8etaten \u2013 Naturforvaltning. Statsforvalteren i Vestland har gitt tillatelse til tiltaket i vedtak datert 12.11.2024 med referanse nummer 2024/16410. 1.2. Midlertidig forbud mot tiltak Bergen bystyre har den 20.6.2019 vedtatt midlertidig forbud mot tiltak etter plan- og bygningslovens \u00a7 13-1 for omr\u00e5det som omfattes av reguleringsplan for Hauk\u00e5s n\u00e6ringspark. Midlertidig forbud mot tiltak er senere forlenget med 2 \u00e5r til 25.06.2025 (innenfor reguleringsplan 16740001). Dette i f\u00f8rste rekke for \u00e5 ivareta hensyn til Elvemuslingbestanden i Hauk\u00e5svassdraget. Forbudet gjelder inntil plansp\u00f8rsm\u00e5let er avgjort men likevel ikke i mer enn 4 \u00e5r etter at dette er vedtatt, jf. pbl. \u00a7 13-2. Fristen kan i s\u00e6rlige tilfeller forlenges, jf. pbl. \u00a7 13- 3. S\u00f8knaden omfattes av det midlertidige forbudet mot tiltak. Rettsvirkningen av forbudet er at s\u00f8knaden ikke kan behandles, og innvilges s\u00e5 lenge forbudet gjelder. Kommunen kan etter plan-og bygningslovens \u00a7 13-1, 3. ledd samtykke i at tiltak som rammes av forbudet blir gjennomf\u00f8rt dersom det etter en skj\u00f8nnsmessig vurdering ikke vil vanskeliggj\u00f8re planleggingen. Det er i den foreliggende sak s\u00f8kt om slikt samtykke. 1.3. Dispensasjonsbehandling Tiltaket krever i tillegg til samtykke om unntak fra midlertidig forbud mot tiltak ogs\u00e5 dispensasjon fra kommuneplanens arealdel for f\u00f8lgende forhold: \u2022 \u00a7 3.1 \u2013 Plankrav \u2022 \u00a7 6.2 \u2013 Byggegrense mot vassdrag \u2022 \u00a7 4.3.2 \u2013 Rekkef\u00f8lgekrav vedr\u00f8rende forbud mot reguleringspliktige tiltak f\u00f8r E39 er oppgradert Det er s\u00f8kt om dispensasjon fra bestemmelsene. Parallelt med behandling av samtykke om unntak fra midlertidig forbud mot tiltak vil vi sende s\u00f8knad om dispensasjon fra kommuneplanens arealdel til \u00f8vrige ber\u00f8rte myndigheter. Dette gjelder i hovedsak Norges vassdrags og energidirektorat (NVE), men vi vil ogs\u00e5 sende h\u00f8ringsforesp\u00f8rsel til Vestland fylkeskommune og Statens Vegvesen. Vi stiller oss i utgangspunktet positiv til \u00e5 innvilge dispensasjonene p\u00e5 de vilk\u00e5r som er angitt i vedtak fra Statsforvalteren i Vestland (se punkt 2.3 under) Saksnummer BYGG-2024/18017 Side 3 av 12 2. Vurdering av Samtykke om unntak fra bygge og deleforbud 2.1. Beskrivelse av tiltaket Ansvarlig s\u00f8ker har beskrevet tiltaket som f\u00f8lger: Hauk\u00e5svassdraget er et viktig vassdrag som huser den siste bestanden av elvemusling i Bergen kommune. \u00d8rreten i vassdraget spiller en avgj\u00f8rende rolle for elvemuslingen, da de fungerer som vertsfisk. Fv.56 7 Breisteinsvegen krysser vassdraget i dag gjennom en eldre st\u00e5lkulvert, som illustrert p\u00e5 kartutsnittet og bildene nedenfor. Denne kulverten er underdimensjonert ved flom og har n\u00e5 delvis kollapset. I tillegg har veien delvis startet \u00e5 kollapse, og det er derfor n\u00f8dvendig med en snarlig utskifting. Det er i tillegg oppdaget tegn til kollaps ved avkj\u00f8rselen ved veien til Bergen travpark. Fig 2-1 Eksisterende kulvert Fig 2-2 Utrasing av masser fra fylkesvei. Saksnummer BYGG-2024/18017 Side 4 av 12 Tiltaket gjelder fjerning av eksisterende kulvert med en lengde p\u00e5 22,5 meter, og etablere en vingemur med innl\u00f8p til tre nye kulverter under veien. Grunnen til at det skal etableres tre kulverter, og ikke en, er at det befinner seg overliggende VA-kabler i tiltaksomr\u00e5det som gj\u00f8r det umulig \u00e5 benytte enkelte kulverter med god klimatilpasset dimensjon. For \u00e5 kompensere for dette, skal det benyttes 3x1400 mm kulverter som vil ha de samme egenskapene for flomavrenning. Tiltaket ligger ogs\u00e5 til rette for fiskevandring. Tiltaket er prosjektert i samr\u00e5d med bymilj\u00f8etaten v/ Ole Rogeldal Sandven, og akvatisk biolog i Sweco v/ Thomas Ruud. Vannledninger skal legges om, samtidig som det skal etableres en ny permanent kum. Det er i tillegg oppdaget et synkehull p\u00e5 privatvei (PV51995), som har blitt skadet ved store mengder nedb\u00f8r. Omfanget av skaden vil unders\u00f8kes n\u00e6rmere i anleggsfasen, og reparerende tiltak for \u00e5 tilbakef\u00f8re veien til normal stand vil vurderes p\u00e5 stedet. Vi vil gj\u00f8re oppmerksom p\u00e5 at masser fra veikroppen som har kollapset ned i elven skal gjenbrukes, at tiltaket vil medf\u00f8re sm\u00e5inngrep i kantvegetasjon, samt at vei som er skadet eller blir ber\u00f8rt i anleggsperioden skal repareres. Toleransegrense Da omfanget av tiltaket avhenger av skadene som er gjort p\u00e5 veien, \u00f8nsker vi at kommunen gir tiltaket en toleransegrense som inneb\u00e6rer at veiene kan tilbakef\u00f8res til sikker stand. Man vet ikke omfanget av skadene p\u00e5 veikroppen f\u00f8r man begynner \u00e5 grave i veien, og man kan derfor ikke si noe om omfanget av n\u00f8dvendig reparasjonsarbeid ved innsending av s\u00f8knaden. Anleggsperiode Under anleggsperioden vil halve veibanen holdes stengt om gangen. Lys- eller manuell dirigering av trafikk vil trolig v\u00e6re n\u00f8dvendig. Gang- og sykkelvei er planlagt \u00e5 holde \u00e5pen, men dette m\u00e5 vurderes n\u00e5r man vet tilstanden til veien. Den originale vannledningen t\u00e5ler ikke \u00e5 henges opp, og det vil dermed benyttes alternativ vannledning i anleggsperioden. Eksisterende spillvannsledning som ikke skal skiftes ut, men som g\u00e5r gjennom tiltaksomr\u00e5det, skal i anleggsperioden henges opp. P\u00e5 denne m\u00e5ten vil den fortsatt kunne driftes. Dette vil videre avklares med Bergen vann. I anleggsperioden vil biolog befare gjennomf\u00f8ringen av tiltaket, samt kvalitetssikre at tiltaket legger til rette for fiskevandring. Oms\u00f8kt tiltak er av h\u00f8y viktighet for elvemuslingen, da en ev. kollaps av kulverten vil kunne f\u00f8re til store negative konsekvenser for vassdraget, inkludert elvemuslingen. En kollaps vil kunne forhindre ferdsel, endre vannstr\u00f8mmen, tilf\u00f8re forurensing til vassdraget mm. Da oms\u00f8kt tiltak er av h\u00f8y viktighet for \u00e5 verne om det som byggeforbudet nettopp er til for, elvemuslingen, ber vi om at det tas en vurdering hvorvidt byggeforbudet gjelder for akkurat slike typer tiltak. Slik vi ser det er oppgradering av eksisterende kulvert under Breisteinveien en del av Hauk\u00e5svassdraget og rehabilitering/utskiftning av denne er i tr\u00e5d med form\u00e5let \u00abgr\u00f8nnstruktur\u00bb i kommuneplanen. For det tilfellet at kommunen er av en annen oppfatning vil det subsidi\u00e6rt bli s\u00f8kt om dispensasjon. Saksnummer BYGG-2024/18017 Side 5 av 12 Det vises da til at hensynet bak arealform\u00e5let ikke vil bli tilsidesatt ved at tiltaket er viktig for \u00e5 ivareta den r\u00f8dlistete arten elvemusling. Tiltaket vil ogs\u00e5 sikre elvel\u00f8pet, og derav det biologiske mangfoldet n\u00e6rt et slik elvel\u00f8p. Fordelene med tiltaket er klare ved at det vil forhindre kollaps av kulverten og kj\u00f8reveien. Biologisk mangfold Tiltaket vil ha noen negative virkninger p\u00e5 kort sikt i anleggsfase da tiltaket vil forstyrre milj\u00f8et i elva. Tiltaket vil derimot ha positive effekter p\u00e5 lang sikt da nye kulverter er bedre klimatilpasset og v\u00e6re bedre tilpasset fiskevandring. Det er satt opp avb\u00f8tende tiltak for \u00e5 sk\u00e5ne fisk og biologiske organismer i anleggsfase. Det befinner seg svartlistede \u00abParkslirekne\u00bb i tiltaksomr\u00e5det. Tiltakshaver og entrepren\u00f8r vil s\u00f8rge for at masser som inneholder denne arten blir h\u00e5ndtert etter gjeldende regler. Fiskevandring For \u00e5 ivareta egnede vandringsmuligheter for \u00f8rret i Hauk\u00e5selva, er det r\u00e5df\u00f8rt med fiskebiolog i Sweco, samt benyttet prinsipper i \u00abFrie fiskeveger\u00bb. Fiskevandring ivaretas ved at kulvertene blir nedsenket, slik at bekkebunnen st\u00e5r 25 cm opp fra bunn av kulvert. Det blir alts\u00e5 bekkegrus inne i kulvertene og man f\u00e5r en naturlig sammenhengende bekkebunn. P\u00e5 lavvannf\u00f8ring kan det bli utfordring med for lavt vannspeil i kulvertene dersom bekkevannet fordeles p\u00e5 samtlige av de 3 kulvertene. Det skal derfor utbedres ved \u00e5 gj\u00f8re kulverten i midten til \u00abhovedkulvert\u00bb og etablere en lav terskel i forkant av de to \u00f8vrige kulvertene. P\u00e5 denne m\u00e5ten renner minstevannf\u00f8ringen kun i kulverten i midten, uten at de to \u00f8vrige kulvertene f\u00e5r redusert noe flom kapasitet. Flom Statens vegvesen krever at kulverter skal kunne h\u00e5ndtere dimensjonerende flom samtidig som de er 1/3 gjentettet/tilstoppet. Kravet kan reduseres noe, 1/4, dersom god innl\u00f8psutforming. Som f\u00f8lge av overliggende VA-kabler blir det umulig \u00e5 benytte enkelte kulverter med god klimatilpasset dimensjon. For \u00e5 kompensere for dette, skal det benyttes 3x1400 mm kulverter som vil ha de samme egenskapene for flomavrenning. 2.2. Uttalelse fra Bymilj\u00f8etaten Naturforvaltning Bymilj\u00f8etaten har gitt f\u00f8lgende vurdering i sin uttale datert 02.12.2024: Vurdering Natur- og milj\u00f8forvaltningsseksjon har vurdert tiltakets konsekvenser for interesser knyttet til natur, biologisk mangfold, landskap og friluftsliv. Tiltaket omfatter bytte av eksisterende kulvert. Bymilj\u00f8etaten har v\u00e6rt involvert i diskusjon rundt l\u00f8sningen og Statsforvalter har gitt tillatelse til tiltaket. De nye kulvertene skal \u00f8ke flomkapasiteten og i tillegg sikre fiskevandringen i vassdraget. I anleggsfasen vil tiltaket medf\u00f8re avrenning av partikler til vassdraget, noe som vil p\u00e5virke levemuslingen midlertidig. Det er umulig \u00e5 unng\u00e5 partikkelavrenning i anleggsfasen som f\u00f8lge av at tiltaket ligger midt i vassdraget. En kort anleggsperiode vil redusere den totale p\u00e5virkningen av elvemuslingen. Saksnummer BYGG-2024/18017 Side 6 av 12 Bymilj\u00f8etaten vurderer at det haster \u00e5 f\u00e5 utf\u00f8rt tiltaket siden oppstuving av vann og utvasking av fundamentet til Breisteinvegen kan ha flere negative konsekvenser for elvemuslingbestanden: 1. Utvasking av sand og pukk til Hauk\u00e5selva \u00f8delegger leveomr\u00e5dene til elvemuslingen som f\u00f8lge av at massene fra veikroppen havner i vassdraget og slammer ned elvebunnen. 2. Det g\u00e5r en st\u00f8rre kloakkledning i Breisteinvegen som kan kollapse dersom veien blir vasket ut. Brudd p\u00e5 kloakkledningen vil gi et st\u00f8rre kloakkutslipp til Hauk\u00e5selva som vil p\u00e5virke elvemuslingen negativt. 3. Under uv\u00e6ret Jakob ble vannstanden oppstr\u00f8ms Breisteinvegen s\u00e5 h\u00f8y at Bergen Vanns kloakkpumpestasjon p\u00e5 Myrs\u00e6ter koblet ut. En lang utkobling av pumpestasjon vil medf\u00f8re kloakkoverl\u00f8p til Hauk\u00e5selva som vil p\u00e5virke elvemuslingen negativt. Dersom ikke tiltaket utf\u00f8res snarlig \u00f8ker sannsynligheten for utvasking av masser og st\u00f8rre kloakkutslipp til vassdraget, noe som i verste fall vil true den delen av elvemuslingbestanden som lever nedstr\u00f8ms Breisteinvegen. I tillegg vil en ny stor flom kunne medf\u00f8re at Breisteinvegen vil bli stengt som f\u00f8lge av at veien blir erodert helt bort. Bymilj\u00f8etatens anbefaling: Tiltaket er i strid med kommuneplan \u00a7 3 plankrav og \u00a7 6.2.2 om byggegrense til vassdrag. For \u00e5 f\u00e5 dispensasjon er det krav om at hensynet bak bestemmelsen ikke blir vesentlig tilsidesatt og at fordelene med \u00e5 gi dispensasjon er klart st\u00f8rre enn ulempene etter en samlet vurdering, jf. PBL \u00a7 19-2. Plan- og bygningsetaten m\u00e5 ta stilling til om det her foreligger en overvekt av grunner som taler for at dispensasjon kan gis. Bymilj\u00f8etaten vil ikke frar\u00e5 at det gis tillatelse til oms\u00f8kte tiltak til tross for at tiltaket vil medf\u00f8re partikkelforurensning til Hauk\u00e5selva i anleggsfasen. Vi anser tiltaket som n\u00f8dvendig siden Breisteinvegen er i ferd med \u00e5 kollapse som f\u00f8lge av den \u00f8delagte kulverten. En fullstendig kollaps av Breisteinvegen vil \u00f8ke faren for partikkelforurensning til vassdraget og store kloakkutslipp til vassdraget. Bymilj\u00f8etaten vurderer derfor at det haster med \u00e5 utf\u00f8re tiltak for \u00e5 redusere risikoen for elvemuslingbestanden. 2.3. Vedtak fra Statsforvalteren i Vestland Statsforvalteren i Vestland har gitt tillatelse p\u00e5 vilk\u00e5r til fysiske tiltak i Hauk\u00e5svassdraget i sitt vedtak datert 12.11.2024. I vedtaket er blant annet f\u00f8lgende angitt: Denne delen av Hauk\u00e5selva f\u00f8rer ikke anadrom fisk, men har en bestand av elvemusling (VU), samt bekk\u00f8rret som er vertsfisk for muslingen. Sweco Norge AS s\u00f8ker p\u00e5 vegne av Vestland fylkeskommune om \u00e5 skifte ut eksisterende kulvert med tre nye kulverter, med bedre flomkapasitet og som er bedre tilpasset fiskevandring. Grusen fra veifyllingen m\u00e5 ogs\u00e5 graves ut av elva. I tillegg s\u00f8kes det om \u00e5 flytte eventuelle elvemuslinger i og i n\u00e6rheten av tiltaksomr\u00e5de, nedstr\u00f8ms, for \u00e5 sk\u00e5ne disse for partikkelforurensning fra tiltaket. P\u00e5 grunn av mistanke om sykdom hos elvemuslingen i vassdraget kan de ikke flyttes oppstr\u00f8ms. Tiltaket vil i mer eller mindre grad p\u00e5virke kantvegetasjonen p\u00e5 tiltaksomr\u00e5de og det s\u00f8kes derfor ogs\u00e5 om dispensasjon etter vannressursloven \u00a7 11.: .......... V\u00e5r vurdering Kunnskapsgrunnlaget etter \u00a7 8 i naturmangfoldloven omfatter informasjon fra s\u00f8ker, naturbase, artskart og kunnskap om elvemusling i vassdraget. Hensyn til elvemusling Saksnummer BYGG-2024/18017 Side 7 av 12 Elvemusling er klassifisert som en truet art. I Europa er over 95 % av alle forekomstene av elvemusling utryddet, og Norge har et s\u00e6rlig forvaltningsansvar for arten. I Vestland er det registrert 28 stammer av elvemusling. Av disse er det bare en livskraftig stamme igjen etter naturindeks, ni stammer er utryddet og resterende er klassifisert som ikke livskraftig eller snart forsvunnet. I Hauk\u00e5selva er det estimert at det finnes ca. 850 individer av elvemuslig og det er registrert at disse reproduserer i en viss grad. Etter naturindeks er likevel stammen ikke \u00e5 regne som livskraftig. Elvemuslingen i Hauk\u00e5selva er under trussel fra avrenning fra mye bebyggelse, Bergen travpark og landbruk i nedb\u00f8rsfeltet og vil v\u00e6re s\u00e5rbar for ytterligere forurensning. Den samlede belastningen p\u00e5 vassdraget og bestanden av elvemusling er derfor stor jf naturmangfaldloven \u00a7 10. Kantvegetasjon, naturtyper og fremmede arter Tiltaket vil ber\u00f8re kantvegetasjonen p\u00e5 \u00f8stsiden av innl\u00f8pet til kulverten, da massene her delvis blokkerer innl\u00f8pet til eksisterende kulvert, og m\u00e5 fjernes. Kantvegetasjonen i omr\u00e5det best\u00e5r i hovedsak av fremmende arter og det er ikke registrert noen naturtyper innenfor tiltaksomr\u00e5de. Ved fjerningen av kantvegetasjonen og tilh\u00f8rende masser m\u00e5 det h\u00e5ndteres slik at de fremmede artene ikke spres til nye omr\u00e5der jf naturmangfoldlove \u00a7 12 om milj\u00f8forsvarlige teknikker og driftsmetoder. fisk Det finnes ikke anadrom fisk i vassdraget, men det finnes stasjon\u00e6re stammer av bekk\u00f8rret, hvor av det i 2004 ble ansl\u00e5tt av bestanden var p\u00e5 rundt 400 individer, og at hoveddelen av bestanden er i omr\u00e5det der tiltaket finner sted. Tiltaket vil foreg\u00e5 innenfor tiden hvor gyteperioden n\u00e6rmer seg slutten og eggene til \u00f8rreten ligger i grusen. De voksne individene stikker av g\u00e5rde n\u00e5r aktiviteten i elva p\u00e5begynnes, mens eventuelle egg i omr\u00e5de kan bli direkte p\u00e5virket av utgraving av masser, eller av partikkelforurensning fra tiltaket. Det er derfor viktig at tiltaket skjer p\u00e5 lav vannstand og at forurensningen avgrenses til det minimale. Annet naturmangfold Det er lite sannsynlig at tiltaket vil g\u00e5 utover fugl, pattedyr eller annet naturmangfold, utover det som allerede er nevnt. Vi oppfordrer likevel til \u00e5 vise generell aktsomhet. Konklusjon S\u00f8knaden er sv\u00e6rt utfyllende, og vi vurderer at kunnskapsgrunnlaget etter \u00a7 8 i naturmangfoldloven er godt. I tillegg er dette et n\u00f8dvendig tiltak med tanke p\u00e5 samferdsel og samfunnssikkerhet. Tiltaket vil ha noen negative effekter p\u00e5 kort sikt, men vil p\u00e5 sikt kunne v\u00e6re positivt med tanke p\u00e5 klimatilpasninger, og for fisk og andre ferskvannsorganismer med tanke p\u00e5 vandring. Vi vurderer at tiltaket slik det er beskrevet i s\u00f8knaden, vil v\u00e6re den best mulige m\u00e5ten \u00e5 l\u00f8se det oppst\u00e5tte problemet p\u00e5, med tanke p\u00e5 ivaretakelse av naturverdiene i vassdraget. Om de avb\u00f8tende tiltakene som er listet opp i s\u00f8knadsbrevet (s. 11) f\u00f8lges, vurderer vi at tiltaket vil ha liten negativ effekt p\u00e5 naturmangfoldet. Vi minner ellers om den generelle plikten til \u00e5 unng\u00e5 forurensning etter \u00a7 7 i forurensningsloven. Vedtak Med hjemmel i \u00a7 2 i forskrift om fysiske tiltak og \u00a7 2 i forskrift om fangst av elvemusling, f\u00e5r SWECO Norge AS, p\u00e5 vegne av Vestland fylkeskommune, tillatelse til \u00e5 erstatte eksisterende kulvert med nye flom- og fiskevennlige kulverter, og til \u00e5 flytte elvemusling i Hauk\u00e5selva ved Fv. 567 i bydel \u00c5sane i Bergen kommune. Tillatelsen gjelder p\u00e5 f\u00f8lgende vilk\u00e5r: 1. De opplistede avb\u00f8tende tiltakene i s\u00f8knadsbrevet s. 11 skal f\u00f8lges. 2. Flytting av elvemusling skal ledes av fagpersonell med kompetanse p\u00e5 feltet, etter anbefalingene i Veileder for flytting av ferskvannsmuslinger i Norge med hovedvekt p\u00e5 Saksnummer BYGG-2024/18017 Side 8 av 12 elvemusling. De som skal utf\u00f8re arbeidet m\u00e5 ha kjennskap til denne veilederen, og spesielt kapittel 4.3 og 4.4. 3. Om forsvarlig, skal elvemuslingene legges tilbake der de ble funnet etter at tiltaket er gjennomf\u00f8rt. 4. Flytting av elvemusling skal skje p\u00e5 lav vannf\u00f8ring og aller helst p\u00e5 vanntemperaturer over 5-8 grader. 5. Elvemusling kan fanges ved h\u00e5ndplukking. 6. Flyttingen av elvemusling skal ikkje f\u00f8re til skade p\u00e5 elvemuslingene eller annet naturmangfold. 7. Elvemuslingene skal eksponeres minst mulig for luft, for \u00e5 unng\u00e5 un\u00f8dig stress. 8. Utstyr skal desinfiseres f\u00f8r og etter bruk. 9. Det skal utarbeides et notat for flyttinga av elvemusling, med bilde, dato, tall p\u00e5 individ, hvor de ble hentet fra og hvor de blir satt ut p\u00e5 et kart. Innlevering av notat til statsforvalteren skal skje innen tre uker etter at tiltaket et gjennomf\u00f8rt. 10. Flyttet elvemusling skal unders\u00f8kes/overv\u00e5kes to til fem dager og en m\u00e5ned etter flytting. Resultatene skal rapporteres i et notat til Statsforvalteren i Vestland innen tre uker etter at tiltaket er gjennomf\u00f8rt. 11. Bilder av ferdig tiltak skal sendes til statsforvalteren innen tre uker etter at tiltaket er ferdigstilt. 12. Tillatelsen skal v\u00e6re med under utf\u00f8relsen av arbeidet. 2.4. Vurdering av samtykke Grunnlag for etablering av midlertidig forbud mot tiltak fremkommer i fagnotat i forbindelse med politisk behandling i bystyret (dokument nr 201808915/24 datert 20.12.2018): Elvemuslingen er en stor ferskvannsmusling som finnes i elver i Europa og NorAmerika. Den er spesiell utfra sin biologi og kulturhistoriske rolle. Elvemuslingene kan bli sv\u00e6rt gamle. Elvemuslingene er generelt stert utrydningstruet. Norge har i dag halvparten av den europeiske bestanden av elevmusling og dette gj\u00f8r den til en ansvarsart for Norge. Elvemuslingene er videre en r\u00f8dlistet art og er gitt ett vern etter Naturmangfoldloven. Hvorfor mener kommunen at dette er n\u00f8dvendig? Elvemuslingene i Hauk\u00e5svassdraget er som nevnt gitt et vern etter Naturmangfoldloven samtidig som disse er utrydningstruet. Det er n\u00f8dvendig \u00e5 utrede hensynet til vern av muslingene og iverksetting av tiltak. I dette ligger eventuelle endringer av gjeldende planer. \u00abF\u00f8re var\u00ab prinsippet legges til grunn f\u00f8r det eventuelt gis tillatelse til ytterligere utbygging i omr\u00e5det. Dette underst\u00f8ttes blant annet av rapporten fra R\u00e5dgivende biologer som er nevnt ovenfor. I denne rapporten er gjort en vurdering av tilstanden til elvemuslingene i vassdraget, og mulige tiltak fremover. Det er gjort en oppsummering av mulige \u00e5rsaker til at muslingene d\u00f8r p\u00e5 side 30 og 31 i rapporten. Utover generelt d\u00e5rlige milj\u00f8forhold over tid i deler av vassdraget pekes ogs\u00e5 p\u00e5 mulige (e) enkelthendelser i 2017, men uten at det har v\u00e6rt mulig \u00e5 finne frem til hva dette konkret best\u00e5r i. Avslutningsvis i rapporten er pekt p\u00e5 mulige tiltak videre, og som er oppsummert under overskriften \u00abVeien videre \u00ab. Hovedanbefalingen i rapporten er knyttet til behov for bedre kontroll med virksomhetene langs Hauk\u00e5svassdraget. Dette omfatter blant annet arealdisponeringen i omr\u00e5det. I tillegg kommer forvaltning av drift av alt oppf\u00f8rte bygninger og anlegg i omr\u00e5det, overv\u00e5kning av vannkvaliteten i vassdraget mv. Det antas at et samtykke til unntak fra midlertidig forbud mot tiltak m\u00e5 vurderes p\u00e5 samme m\u00e5te, eller sterkere enn en eventuell dispensasjonss\u00f8knad. Det vil si at b\u00e5de at hensikten med midlertidig forbud mot tiltak ikke p\u00e5 noen m\u00e5te m\u00e5 tilsidesettes, samtidig som fordelene med et unntak m\u00e5 v\u00e6re betydelig st\u00f8rre enn ulempene. I tillegg m\u00e5 man vurdere den presedensvirkning et eventuelt samtykke til unntak fra midlertidig forbud mot tiltak vil ha for eventuelle \u00f8vrige s\u00f8knader innenfor bygge og deleforbudssonen. Saksnummer BYGG-2024/18017 Side 9 av 12 Hensynet bak midlertidig forbud mot tiltak er som angitt over elvemuslingene i Hauk\u00e5svassdraget, og behov for tiltak for \u00e5 ta vare p\u00e5 eksisterende muslinger og hindre ytterligere musling d\u00f8d. Samt at tiltaket ikke m\u00e5 vanskeliggj\u00f8re den p\u00e5g\u00e5ende planprosessen i omr\u00e5det. I denne konkrete saken gjelder tiltaket en eksisterende situasjon ved fylkesveien Breisteinsveien som er skadelig for b\u00e5de flora og fauna med utvasking av masser fra fylkesveien og ut i Hauk\u00e5svassdraget. Som angitt i uttalen fra Bymilj\u00f8etaten haster det med \u00e5 f\u00e5 utbedret den eksisterende kulverten under Breisteinsveien, siden oppstuving av vann og utvasking av fundamentet til Breisteinsveien kan ha flere uheldige konsekvenser for elvemuslingbestanden. Bymilj\u00f8etaten lister opp f\u00f8lgende negative konsekvenser: 1. Utvasking av sand og pukk til Hauk\u00e5selva \u00f8delegger leveomr\u00e5dene til elvemuslingen som f\u00f8lge av at massene fra veikroppen havner i vassdraget og slammer ned elvebunnen. 2. Det g\u00e5r en st\u00f8rre kloakkledning i Breisteinvegen som kan kollapse dersom veien blir vasket ut. Brudd p\u00e5 kloakkledningen vil gi et st\u00f8rre kloakkutslipp til Hauk\u00e5selva som vil p\u00e5virke elvemuslingen negativt. 3. Under uv\u00e6ret Jakob ble vannstanden oppstr\u00f8ms Breisteinvegen s\u00e5 h\u00f8y at Bergen Vanns kloakkpumpestasjon p\u00e5 Myrs\u00e6ter koblet ut. En lang utkobling av pumpestasjon vil medf\u00f8re kloakkoverl\u00f8p til Hauk\u00e5selva som vil p\u00e5virke elvemuslingen negativt. De negative konsekvensene av \u00e5 ikke gj\u00f8re tiltak med den eksisterende kulverten kan som det fremg\u00e5r av uttalelsen, v\u00e6re betydelige for elvemuslingsbestanden nedstr\u00f8ms tiltaket. Som angitt har Statsforvalteren i Vestland i sitt vedtak datert 12.11.2024 gitt tillatelse til \u00e5 etablere nye kulverter og flytte elvemuslinger i Hauk\u00e5selva ved Fv. 567 i bydel \u00c5sane i Bergen kommune. Tillatelsen er gitt etter \u00a7 2 i forskrift om fysiske tiltak og etter \u00a7 2 i forskrift om fangst av elvemusling, og p\u00e5 vilk\u00e5r. Vilk\u00e5rene i vedtaket til Statsforvalteren omfatter hele 12 punkt. Vilk\u00e5rene i Statsforvalterens vedtak er som f\u00f8lger: 1. De opplistede avb\u00f8tende tiltakene i s\u00f8knadsbrevet s. 11 skal f\u00f8lges. 2. Flytting av elvemusling skal ledes av fagpersonell med kompetanse p\u00e5 feltet, etter anbefalingene i Veileder for flytting av ferskvannsmuslinger i Norge med hovedvekt p\u00e5 elvemusling. De som skal utf\u00f8re arbeidet m\u00e5 ha kjennskap til denne veilederen, og spesielt kapittel 4.3 og 4.4. 3. Om forsvarlig, skal elvemuslingene legges tilbake der de ble funnet etter at tiltaket er gjennomf\u00f8rt. 4. Flytting av elvemusling skal skje p\u00e5 lav vannf\u00f8ring og aller helst p\u00e5 vanntemperaturer over 5-8 grader. 5. Elvemusling kan fanges ved h\u00e5ndplukking. 6. Flyttingen av elvemusling skal ikkje f\u00f8re til skade p\u00e5 elvemuslingene eller annet naturmangfold. 7. Elvemuslingene skal eksponeres minst mulig for luft, for \u00e5 unng\u00e5 un\u00f8dig stress. 8. Utstyr skal desinfiseres f\u00f8r og etter bruk. Saksnummer BYGG-2024/18017 Side 10 av 12 9. Det skal utarbeides et notat for flyttinga av elvemusling, med bilde, dato, tall p\u00e5 individ, hvor de ble hentet fra og hvor de blir satt ut p\u00e5 et kart. Innlevering av notat til statsforvalteren skal skje innen tre uker etter at tiltaket et gjennomf\u00f8rt. 10. Flyttet elvemusling skal unders\u00f8kes/overv\u00e5kes to til fem dager og en m\u00e5ned etter flytting. Resultatene skal rapporteres i et notat til Statsforvalteren i Vestland innen tre uker etter at tiltaket er gjennomf\u00f8rt. 11. Bilder av ferdig tiltak skal sendes til statsforvalteren innen tre uker etter at tiltaket er ferdigstilt. 12. Tillatelsen skal v\u00e6re med under utf\u00f8relsen av arbeidet. Det f\u00f8rste av disse punktene referer til avb\u00f8tende tiltak som tiltakshaver har angitt p\u00e5 side 11 i sin s\u00f8knad til Statsforvalteren i Vestland. Her er f\u00f8lgende angitt: I forbindelse med tiltaket skal det etterstrebes f\u00f8lgende avb\u00f8tende tiltak: \u2022 Ved oppstart av tiltaksarbeider skal arbeidet i selve elvel\u00f8pet utf\u00f8res p\u00e5 kortest mulig tid for \u00e5 begrense p\u00e5virkningene p\u00e5 elvemusling, \u00f8rret og andre organismer i Hauk\u00e5selva. \u2022 Tiltaket gjennomf\u00f8res p\u00e5 minstevannf\u00f8ring i Hauk\u00e5selva. \u2022 Arbeidet b\u00f8r gj\u00f8res av entrepren\u00f8r med erfaring fra arbeid i elvel\u00f8p, og maskinene b\u00f8r v\u00e6re tilpassede for \u00e5 gj\u00f8re minst mulig skade p\u00e5 etablert elvel\u00f8p. \u2022 Anleggsmaskiner skal v\u00e6re vasket og godt skyllet, s\u00e6rlig hjul og understell, for \u00e5 hindre spredning av fremmedarter. Dette gjelder b\u00e5de f\u00f8r utstyret benyttes i omr\u00e5det, og f\u00f8r det forlater omr\u00e5det. Det er flere kjente fremmedarter i omr\u00e5det, slik at dette ikke spres til nye omr\u00e5der. \u2022 Tiltak i selve elvel\u00f8pet b\u00f8r ikke gjennomf\u00f8res p\u00e5 viktige \u00f8kologiske perioder for elvemusling og \u00f8rret. Perioden som overlapper mest mellom artene er september-oktober, der \u00f8rret har gytetid samtidig som elvemusling slipper glochidier (larver). \u2022 I en strekning p\u00e5 p\u00e5 100 meter fra kulverten og nedstr\u00f8ms og 20-30 meter oppstr\u00f8ms kulverten skal det s\u00f8kes etter elvemusling. Ved funn skal individene flyttes nedstr\u00f8ms til egnet lokalitet der nye bekker renner inn med friskt vann (Figur 8). \u2022 Kantvegetasjon b\u00f8r opprettholdes og skades minst mulig under anleggsarbeidet. Dersom kantvegetasjon blir p\u00e5virket/fjernet, skal det aktivt plantes ut ny stedegen vegetasjon. Vi vil anbefale vierartene lappvier, gr\u00f8nnvier, svartvier og selje. \u2022 Det er et st\u00f8rre areal med parkslirekne og bleikspirea/klasespirea p\u00e5 s\u00f8r-vestsiden av kulverten (Figur 5). Dette er fremmedarter som har sv\u00e6rt h\u00f8y \u00f8kologisk risiko (SE) og m\u00e5 h\u00e5ndteres etter de gjeldende f\u00f8ringene i forskrift om fremmede organismer. Vi foresl\u00e5r at de masseutskifter hele dette arealet og tilf\u00f8rer nye rene masser der de planter ut selje og vierartene. Dette er arter som allerede eksisterer i Bergensomr\u00e5det og er gunstige i kantvegetasjone. Det oms\u00f8kte tiltaket medf\u00f8rer en videref\u00f8ring av den eksisterende fylkesveien p\u00e5 eiendommen og anses derfor ikke \u00e5 tilsidesette hensynet til den p\u00e5g\u00e5ende planprosessen. Fordelene med de oms\u00f8kte tiltakene er at man f\u00e5r stoppet den p\u00e5g\u00e5ende avrenningen av masser fra fylkesveien og ut i Hauk\u00e5svassdraget. Samt at man reduserer faren for at kloakkstasjonen i n\u00e6rheten stopper ved flom, noe som kan medf\u00f8re skadelig utslipp av kloakk i Hauk\u00e5svassdraget. Ulempen vil v\u00e6re noe h\u00f8yere fare for forurensing og utslipp i annleggsfasen, men med de angitte tiltak og vilk\u00e5r for arbeid i anleggsfasen antas dette \u00e5 v\u00e6re redusert i s\u00e5 stor grad som mulig. Saksnummer BYGG-2024/18017 Side 11 av 12 P\u00e5 de angitte vilk\u00e5rene i vedtak fra Statsforvalteren inklusiv de avb\u00f8tende tiltakene angitt av tiltakshaver, anses fordelene med et Samtykke om unntak fra midlertidig forbud mot tiltak som vesentlig st\u00f8rre enn ulempene. N\u00e5r det gjelder eventuell presedensvirkning av et unntak fra midlertidig forbud mot tiltak, b\u00f8r det legges vekt p\u00e5 at det midlertidige forbudet opph\u00f8rer 25.06.2025. Det er s\u00e5ledes relativt kort tid til det midlertidige forbudet mot tiltak opph\u00f8rer. Det m\u00e5 ogs\u00e5 legges avgj\u00f8rende vekt p\u00e5 at tiltaket vil bidra til skadelig avrenning til Hauk\u00e5svassdraget og dermed bidra til \u00e5 bedre situasjonen for elevmuslingene som det midlertidige forbudet mot tiltak er ment \u00e5 beskytte. P\u00e5 bakgrunn av dette anses det at et samtykke ikke vil bidra til uheldig presedensvirkning. 3. Konklusjon Etter fagetatens vurdering b\u00f8r det gis samtykke til at unntak fra midlertidig forbud mot tiltak innenfor omr\u00e5de for reguleringsplan for Hauk\u00e5s n\u00e6ringspark, planid. 1674000, for fjerning av eksisterende kulvert og etablering av ny kulvert i Hauk\u00e5svassdraget, under Breisteinsveien. Samtykket gis p\u00e5 vilk\u00e5r av at alle vilk\u00e5r i vedtak fra Statsforvalteren i Vestland datert 12.11.2024 i sak nr 2024/16410, inklusiv avb\u00f8tende tiltak angitt av tiltakshaver, ivaretas og gjennomf\u00f8res. Vedlegg: 1. Oversiktskart som lokaliserer tiltaket i forhold til omgivelser 2. Oversiktsfoto som supplement til oversiktskart 3. Situasjonsplan 4. Relevant skriftlig dokumentasjon, herunder vedtak og tilsvar 5. Relevante tegninger 6. Eventuell annen relevant fotodokumentasjon Saksnummer BYGG-2024/18017 Side 12 av 12 "
}