{
  "dokument_id": "21e92341-821f-5907-a946-efca04607624",
  "doc_type": "case_attachment",
  "kommune": 4601,
  "tittel": "Klage p\u00e5 Byr\u00e5dens vedtak om dispensasjon og rammetillatelse, gbnr 43-920, Kjenndalstoppen 26 D424875",
  "url": "https://bergen.kommune.no/politikere-utvalg/api/fil/bk360/10940858/Klage-pa-Byradens-vedtak-om-dispensasjon-og-rammetillatelse-gbnr-43-920-Kjenndalstoppen-26-D424875",
  "tekst": "Bergen kommune Plan- og bygningsetaten Bergen 14.03.2024 E-post: hag@stiegler.no Ansvarlig advokat: Hilde Avl\u00f8s Grande V\u00e5r ref.: 19193 Klage p\u00e5 Byr\u00e5dens vedtak om dispensasjon og rammetillatelse, gbnr 43/920, Kjenndalstoppen 26, PBE saksnr. BYGG-2023/12933, Byr\u00e5dens referanse 2023/244135 Jeg viser til fullmaktsvedtak fattet av Byr\u00e5d for Byutvikling, datert 22.02.2024, underretning sendt til min klient Elizabeth R\u00f8ttingen 26.02.2024. Klagefristen er 3 uker fra underretning. Klagen er rettidig. Bakgrunn Byr\u00e5den behandlet i fullmakts-sak klage over avslag p\u00e5 s\u00f8knad om tillatelse til oppf\u00f8ring av tilbygg p\u00e5 gbnr 43/920. Tiltaket er avhengig av dispensasjon fra tillatt grad av utnytting i reguleringsplan og kommuneplanens arealdel, samt regulert form\u00e5l gangvei og avstandsbestemmelsen i pbl \u00a7 29-4. Byr\u00e5dens vedtak p\u00e5klages da det b\u00e5de er ugyldig etter forvaltningsloven og at vedtaket m\u00e5 omgj\u00f8res da de rettslige vilk\u00e5rene for \u00e5 gi de dispensasjoner som er gitt i vedtaket, ikke er oppfylt. Byr\u00e5dens vedtak lyder: Stiegler Advokatfirma AS | Fortunen 1 | 5013 Bergen T: 55 21 54 00 | | post@stiegler.no Org. nr. NO 919 177 519 | Tilsluttet Eurojuris Norge / Eurojuris International | stiegler.no | MNA Byr\u00e5den har alts\u00e5 b\u00e5de opphevet fagetaten vedtak (pkt 1) og omgjort fagetatens vedtak (pkt.3) til gitt rammetillatelse, uten \u00e5 behandle n\u00f8dvendige forutsetninger for \u00e5 kunne gi rammetillatelse til tiltaket. 1. Ugyldig vedtak Det er gitt dispensasjon fra tillatt grad av utnytting, og fra arealform\u00e5l gangsti. Men Byr\u00e5den har ikke tatt stilling til tilbyggets plassering ifht pbl \u00a7 29-4, jf krav om 4 meters avstand fra nabogrense og det at nabosamtykker til annen plassering dels er trukket tilbake. F\u00f8lgelig skulle det v\u00e6rt tatt stilling til om tiltaket krever dispensasjon fra pbl \u00a7 29-4 og krav til 4 meters avstand fra nabogrense, og uansett skulle tiltakets plassering v\u00e6rt vurdert og godkjent i forbindelse med rammetillatelsen, jf 1.ledd, 1.setning. Dette er ikke vurdert av Byr\u00e5den, hvilket er en saksbehandlingsfeil knytt til behandling av s\u00f8knad om rammetillatelse, jf. SAK \u00a7 6-4. Saksbehandlingsfeilen har klart virket inn p\u00e5 vedtaket, og vedtak om rammetillatelse (nr. 3) er s\u00e5ledes ugyldig, jf fvl \u00a7 41. SAK \u00a7 6-4 angir f\u00f8lgende: \u00abS\u00e5 langt det er relevant for tiltaket skal rammetillatelse omfatte (...) d) form, plassering, parkeringsl\u00f8sninger, uteoppholdsareal, visuell utforming (...) h) behovet for, og eventuelt s\u00f8knad om, dispensasjon (...)\u00bb Fagetaten hadde i sitt avslagsvedtak ikke tatt stilling til tiltakets plassering, fordi fagetaten avslo dispensasjonss\u00f8knadene, hvilket medf\u00f8rte at det ikke var aktuelt \u00e5 behandle rammes\u00f8knaden fullt ut. I v\u00e5re tilleggsmerknader til nabovarselet belyste vi, p\u00e5 vegne av v\u00e5r klient R\u00f8ttingen, f\u00f8lgende: \u00abForuten det som fremkommer i de opprinnelige sendte merknader, tillegges at kommunen i sin vurdering av om det skal gis dispensasjon fra tillatt grad av utnytting p\u00e5 eiendommen, m\u00e5 ta i betraktning tilbyggets avstand til nabogrense. Etter tiltaket vil bebyggelsen p\u00e5 eiendommen ha en avstand til nabogrense p\u00e5 bare 1 meter. Dette avviker fra det lovbestemte krav til avstand, som i pbl \u00a7 29-4 er 4 meters fra nabogrenser. Rett nok har eierne av den direkte ber\u00f8rte naboeiendom samtykket til slik plassering, merknadshaver inkludert, men dette begrunnet i at det for den aktuelle naboeiendommen, som er en felleseiendom som benyttes til parkering, ikke har vesentlig negativ p\u00e5virkning om avstanden til grensen kortes ned. Dette samtykket er fra merknadshaver R\u00f8ttingen senere trukket tilbake, hvilket skulle resultere i at det ikke foreligger samtykke fullt ut til plassering n\u00e6rmere nabogrensen enn 4 meter. Jeg er ikke kjent med at/om det er s\u00f8kt om dispensasjon fra pbl \u00a7 29-4, denne er etter det jeg vet ikke nabovarslet i tilfellet. Det er min vurdering at n\u00e5r kommunen skal vurdere hvorvidt samtykke/dispensasjon til oms\u00f8kte plassering 1 meter fra nabogrense skal gis, m\u00e5 det tas i betraktning konsekvensene det f\u00e5r for \u00f8vrige naboeiendommer at slik plassering tillates. Dette fordi pbl \u00a7 29-4 sitt krav til 4 meters avstand fra nabogrense inneb\u00e6rer at lovgiver har foretatt en interesseavveiing av de hensyn som begrunner avstandskravet \u2013 og kommet til at en avstand p\u00e5 4 meter fra nabogrenser er en riktig balansering av disse hensyn. Hensynene denne bestemmelsen bygger p\u00e5 er blant annet de nabohensyn som ofte kommer i spill ved utbygginger, nemlig hensynene til naboers utsikt, 2 begrensing av innsyn og lys og luft mellom byggverk. Nettopp disse hensyn mener merknadsstiller blir tilsidesatt for hennes boligeiendom, dersom det gis tillatelse til dette tilbygget. Ved \u00e5 bygge seg ut mot den aktuelle nabogrensen, mister merknadsstillers bolig tilsvarende antall meter med \u00abfri utsikt\u00bb og lysmengden reduseres p\u00e5 eiendommen. Det kan ikke sies \u00e5 v\u00e6re innenfor det en nabo skal m\u00e5tte \u00abforvente\u00bb, eller som er \u00abp\u00e5regnelig\u00bb for en nabo \u2013 at en eiendom skal tillates utbygget i en bredde som tangerer lovens avstandskrav. Videre menes det ogs\u00e5 at plasseringssp\u00f8rsm\u00e5let ogs\u00e5 m\u00e5 f\u00e5 betydning n\u00e5r kommunen skal vurderer hvorvidt hensynene bak bestemmelsen om utnyttelsesgrad, som det er s\u00f8kt om dispensasjon fra, blir vesentlig tilsidesatt, samt i vurderingen av om fordelene med \u00e5 gi dispensasjon er klart st\u00f8rre enn ulempene. I realiteten st\u00e5r man p\u00e5 mange m\u00e5ter overfor to \u00abavvik\u00bb. Det ene (utnyttelsesgrad) utl\u00f8ser behov for dispensasjonss\u00f8knad. Det andre (plassering n\u00e6rmere nabogrense enn 4 meter) utl\u00f8ser et \u00abkan-skj\u00f8nn\u00bb eller en dispensasjon. De to vurderingene m\u00e5 sees i sammenheng, n\u00e5r man skal vurdere hvorvidt en eiendom er egnet til/t\u00e5ler en utvidelse av bebyggelsen utover tillatt utnyttelsesgrad. Med bakgrunn i de ulemper tiltaket vil ha/f\u00e5 for merknadsstillers boligeiendom, stiller jeg meg sterkt tvilende til om de rettslige vilk\u00e5rene for dispensasjon er oppfylt \u2013 da det etter min vurdering sterkt vil tilsidesette hensynene bak bestemmelsen om begrensing av grad av utnytting, samt at ulempene med dispensasjon klart vil overstige fordelene. Det er ikke fremmet fordeler med dispensasjon som er av mer objektiv art. Det er eksisterende eiers \u00f8nsker og behov som begrunner utvidelsen av boligen. Sett opp mot ulempene dette f\u00e5r for de bygde omgivelser, og tilsidesettingen av lovgivers interesseavveiing mellom naboer knytt til avstandsbestemmelsen \u2013 er ikke vilk\u00e5rene for dispensasjon oppfylt og avstandskravet b\u00f8r ikke fravikes for den oms\u00f8kte plassering\u00bb. Byr\u00e5den har i sitt vedtak hverken vurdert om der er gitt, og opprettholdt, tilstrekkelig samtykke fra tilgrensende naboeiendommer for en plassering 1 meter fra nabogrense. Dersom samtykke skal vurderes som gitt, skal kommunen uansett vurdere, og ev. godkjenne, plasseringen som oms\u00f8kt. Dette har ikke byr\u00e5den gjort. Gitt at i allefall min klient, n\u00e5r innforst\u00e5tt med konsekvensene av plasseringen, har trukket tilbake sitt samtykke til slik plassering, legger jeg til grunn at plasseringen av tilbygget er avhengig av dispensasjon fra pbl \u00a7 29-4. Slik dispensasjon er ikke oms\u00f8kt, og skal ikke gis. Flyfoto over eiendommen viser at tiltakseiendommen allerede er utbygget ut mot, og dels over, eiendomsgrenser allerede. I et tett bebygget omr\u00e5de. Mot nord-\u00f8st grenser eiendommen til det eneste \u00ab\u00e5pne\u00bb arealet \u2013 nemlig parkeringsplassen som er en felleseiendom for flere naboer. 3 I forbindelse med saken har min klient m\u00e5lt opp og \u00abkrittet\u00bb inn tilbyggets utstrekning, eiendomsgrensen og avstander p\u00e5 underst\u00e5ende fotos: 4 Det kan ikke v\u00e6re noen tvil om at plasseringen av dette tilbygget vil vesentlig tilsidesette hensynene bak pbl \u00a7 29-4 om krav til avstand p\u00e5 4 meter til nabogrenser. Men som nevnt, dispensasjonen er ikke oms\u00f8kt, og heller ikke behandlet \u2013 men frav\u00e6r av slik dispensasjonss\u00f8knad og vedtak, samt frav\u00e6r av behandling av plasseringssp\u00f8rsm\u00e5let medf\u00f8rer at Byr\u00e5dens vedtak om \u00e5 gi rammetillatelse til tiltaket er ugyldig og m\u00e5 oppheves. Frav\u00e6r av slike vurderinger og frav\u00e6r av dispensasjonss\u00f8knad skulle dessuten lede til omgj\u00f8ring av vedtaket om rammetillatelse til avslag p\u00e5 rammetillatelse. 5 2. Vedtaket m\u00e5 omgj\u00f8res til avslag p\u00e5 dispensasjon Foruten den delen av Byr\u00e5dens vedtak som m\u00e5 oppheves som ugyldig, m\u00e5 hele vedtaket omgj\u00f8res til avslag p\u00e5 dispensasjon og avslag p\u00e5 rammes\u00f8knad. De rettslige vilk\u00e5rene for dispensasjon er ikke oppfylt. Fagetatens vurdering av disse dispensasjonss\u00f8knadene er korrekt. Fra Byr\u00e5dens vedtak hitsettes i s\u00e5 m\u00e5te: Byr\u00e5den sine vurderinger av vilk\u00e5rene for dispensasjon svikter flere steder, herunder finner jeg grunn til \u00e5 fremheve f\u00f8lgende: - \u00abUt ifra opplysninger vedlagt s\u00f8knaden vil oms\u00f8kte tilbygg medf\u00f8re en overskridelse av kravene i KPA 2018 og i reguleringsplanen p\u00e5 hhv. ca. 10,5 %-BRA og 0,035 regnet av netto tomteareal. Byr\u00e5den anser overskridelsen isolert sett som marginal, og mener at eiendommen er egnet for videreutvikling som oms\u00f8kt.\u00bb o Her tar ikke Byr\u00e5den med i betraktningen at eiendommen allerede f\u00f8r tilbygget overskrider tillatt grad av utnytting i betydelig grad. Samlet vil eiendommen etter tilbygg f\u00e5 en %BRA p\u00e5 58,6, mot de tillatte 45% i KPA \u2013 som den mest liberale av de to planer for eiendommen. En trinnvis nedbygging av tomter i tettbygd str\u00f8k, er ikke hensiktsmessig byutvikling, det er destruktivt i eksisterende nabolag. Disse tungt utbygde tettbygde str\u00f8kene er ikke de som er egnet for videreutvikling, slik Byr\u00e5den synes \u00e5 mene. - \u00abArealene som beslaglegges av tilbygget, er dessuten i all hovedsak allerede bebygget med private boder m/ takterrasse. Tilbygget for \u00f8vrig etableres p\u00e5 arealer som verken er spesielt egnet til privat eller felles utnyttelse som oppholdsarealer og for infrastruktur.\u00bb o Dette stemmer ikke. Arealene som beslaglegges er rett nok innenfor egen privat eiendomsgrense, men like utenfor denne, er n\u00f8dvendig felles man\u00f8veringsareal for biler p\u00e5 parkeringsplassen, og annen felles utnyttelse. Tilbygget vil i betydelig grad \u00f8ke tetthetsf\u00f8lelsen i et omr\u00e5de som allerede er 6 preget av tett bebyggelse, jf bildene inntatt over. Tilbygget i 2 etasjer vil dessuten i betydelig grad p\u00e5virke min klients inneklima i sin bolig, ettersom det vil redusere tilgang til dagslys og fritt utsyn betydelig. Dette fremkommer av henne egne merknader til nabovarsel og vedlagt denne klagen. - \u00abHva gjelder naboulemper, bestrider ikke byr\u00e5den opplysningene i nabomerknaden og har forst\u00e5else for de ulemper som f\u00f8lger av at boligen blir utvidet med tre meter mot nord\u00f8st. Byr\u00e5den er imidlertid av den oppfatning at forholdet ikke alene tilsier at hensynene blir tilsidesatt vesentlig. Det vises til at ethvert tiltak som utf\u00f8res p\u00e5 eksisterende bebyggelse i tettbebygde boligomr\u00e5der n\u00f8dvendigvis vil medf\u00f8re ulemper for andre. Med utgangspunkt i dokumentasjonsgrunnlaget, er byr\u00e5den kommet til at ulempene i form av tap av sol- og utsiktsforhold er innenfor hva som m\u00e5 anses p\u00e5regnelig\u00bb. o Vi reagerer p\u00e5 at Byr\u00e5den anser fortettingstiltak i allerede tettbygde boligomr\u00e5der, som betinger flere dispensasjoner, og som har dokumenterte klare ulemper, og ingen objektive fordeler, som \u00abp\u00e5regnelig\u00bb. Det skal ikke v\u00e6re kurant \u00e5 f\u00e5 dispensasjon, og f\u00f8lgelig skal det derfor heller ikke v\u00e6re \u00abp\u00e5regnelig\u00bb for et nabolag, at det i et slikt tilfelle som dette gis dispensasjoner fra b\u00e5de utnyttelsesgrad og plassering. - \u00abOms\u00f8kte dispensasjon medf\u00f8rer positiv videreutvikling av egen eiendom til fordel av boligsammensetningen i kommunen. Dette begrenser press p\u00e5 ubebygde arealer, og er etter byr\u00e5dens syn en vesentlig fordel for kommunens areal- og ressursdisponering. All den tid det lar seg gjennomf\u00f8res uten vesentlige avvik fra overordnede planer og eksisterende situasjon, vil en kunne oppn\u00e5 en \u00f8nsket utvikling som ivaretar skiftende tekniske og personlige krav.\u00bb o Dette er en sv\u00e6rt oppkonstruert \u00abfordel\u00bb som Byr\u00e5den her av eget initiativ fremlegger som begrunnelse for sitt vedtak. Tiltaket tilf\u00f8rer p\u00e5 ingen m\u00e5te \u00abboligsammensetningen\u00bb i kommunen noe som helst. Boligen er en familiebolig, og forblir en familiebolig. Tiltaket i seg selv legger betydlig press p\u00e5 ubebygd areal, areal som er n\u00f8dvendig at forblir ubebygd for \u00e5 ivareta behov for en siste rest av lys og luft p\u00e5 eiendommen. Tiltaket kan dessuten heller ikke gjennomf\u00f8res uten vesentlige avvik, som understreket i hele denne klagen. 3. Oppsummering I det jeg ogs\u00e5 viser til fagetatens vurderinger av dispensasjonene som er oms\u00f8kt, tidligere innsendte merknader fra undertegnede og klient, vil jeg p\u00e5 vegne av nabo R\u00f8ttingen understreke at det v\u00e5r klare oppfatning at de rettslige vilk\u00e5rene for \u00e5 gi oms\u00f8kte dispensasjoner ikke er oppfylt. I tillegg gir frav\u00e6r av dispensasjonss\u00f8knad for den oms\u00f8kte plassering 1 meter fra nabogrense, samt manglende vurdering av tiltakets plassering slik det er p\u00e5krevet at kommunen foretar etter pbl \u00a7 29-4 grunnlag for b\u00e5de oppheving og omgj\u00f8ring av Byr\u00e5dens vedtak om dispensasjoner og rammetillatelse. Vedlagt denne klage er ogs\u00e5 min klients personlige merknader, og hennes redegj\u00f8relse for hvordan tilbyggets utstrekning vil p\u00e5virke hennes inneklima i sin leilighet og forholdet til sameiet i denne saken. 7 Med vennlig hilsen Stiegler Advokatfirma AS Hilde Avl\u00f8s Grande advokat | partner 8 "
}