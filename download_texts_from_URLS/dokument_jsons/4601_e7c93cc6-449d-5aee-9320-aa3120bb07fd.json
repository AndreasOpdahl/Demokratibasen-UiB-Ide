{
  "dokument_id": "e7c93cc6-449d-5aee-9320-aa3120bb07fd",
  "doc_type": "case_minutes",
  "kommune": 4601,
  "tittel": "Saksprotokoll UFKN, 15012025, Sak 9/25, L\u00f8nns- og arbeidsvilk\u00e5r for ansatte i serveringsbransjen",
  "url": "https://bergen.kommune.no/politikere-utvalg/api/fil/bk360/11886889/Innstilling-vedtak-Lonns-og-arbeidsvilkar-for-ansatte-i-serveringsbransjen",
  "tekst": "L\u00f8nns- og arbeidsvilk\u00e5r for ansatte i serveringsbransjen Utvalg for finans, kultur og n\u00e6ring behandlet saken i m\u00f8tet 15.01.2025 sak 9/25 og avga f\u00f8lgende innstilling: 1. Gjennom faste m\u00f8teplasser skal kommunen samarbeide tettere med relevante fagforeninger, for \u00e5 bidra til at arbeidstakernes rettigheter blir ivaretatt. 2. Kommunen skal g\u00e5 i dialog med Arbeidstilsynet for \u00e5 fremme hyppigere kontroller. Det er Arbeidstilsynets oppgave \u00e5 utf\u00f8re tilsyn med serveringssteder for \u00e5 sikre at arbeidsgiverne gir sine ansatte rettferdige l\u00f8nnsvilk\u00e5r. 3. Gjennom Etablerersenteret skal kommunen tilby m\u00e5lrettet etablereroppl\u00e6ring for nye akt\u00f8rer i serveringsbransjen for \u00e5 bidra til \u00e5 forbedre arbeidsgivers kunnskap om, og forst\u00e5else for, lovverk og arbeidsmilj\u00f8krav. 4. Kommunen skal informere b\u00e5de arbeidstakere og arbeidsgivere om rettigheter og plikter knyttet til l\u00f8nns- og arbeidsvilk\u00e5r, for \u00e5 bidra til at alle blir klar over hva som er forventet og rettferdig. Kommunen skal g\u00e5 i dialog med Forbrukertilsynet, som er h\u00e5ndhever av \u00e5penhetsloven, for \u00e5 samarbeide om \u00e5 fremme slik informasjon. Utvalg for finans, kultur og n\u00e6rings behandling F\u00f8lgende representanter tok ordet: Geir Mujic Elgsaas (A), Eline Aresdatter Haakestad (MDG), Anne-Margrete Bollmann (BL), Eira Vilde Martinsen Garrido (SV). Forslag fremsatt i utvalget: Geir Mujic Elgsaas (A), fremsatte p\u00e5 vegne av A f\u00f8lgende alternative forslag til punkt 4: Nytt pkt. 4. skal informere b\u00e5de arbeidstakere og arbeidsgivere om rettigheter og plikter knyttet til l\u00f8nns- og arbeidsvilk\u00e5r, samt allmenngj\u00f8ring av tariffavtale for overnattings, serverings- og cateringvirksomhet (Riksavtalen) for \u00e5 bidra til at alle blir klar over hva som er forventet og rettferdig. Kommunen skal g\u00e5 i dialog med Forbrukertilsynet, som er h\u00e5ndhever av \u00e5penhetsloven, for \u00e5 samarbeide om \u00e5 fremme slik informasjon. Merknader fremsatt i utvalget: Geir Mujic Elgsaas (A) fremsatte p\u00e5 vegne av A f\u00f8lgende merknad: Bystyret merker seg at dersom en arbeidsavtale innen serveringsbransjen skal v\u00e6re lovlig, m\u00e5 man ha l\u00f8nns- og arbeidsvilk\u00e5r ihht allmenngj\u00f8ringsforskriften for Riksavtalen. Votering: Innstillingen punkt 1 - 3 ble tiltr\u00e5dt enstemmig. Alternativt forslag til punkt 4 fra A fremsatt av Geir Mujic Elgsaas (A) fikk 7 stemmer (A, SV, MDG, BL, V). Innstillingen punkt 4 ble tiltr\u00e5dt med 8 stemmer (H, FrP, INP, Sp). Merknad fra A, fremsatt av Geir Mujic Elgsaas (A) fikk 5 stemmer (A, SV, MDG). Byr\u00e5det behandlet saken i m\u00f8tet 19.12.2024 sak 379/24 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende 2 "
}