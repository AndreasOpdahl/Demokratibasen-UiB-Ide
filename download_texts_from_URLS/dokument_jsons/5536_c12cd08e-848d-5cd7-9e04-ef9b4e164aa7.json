{
  "dokument_id": "c12cd08e-848d-5cd7-9e04-ef9b4e164aa7",
  "doc_type": "meeting_agenda",
  "kommune": 5536,
  "tittel": "Tilleggsinnkalling - Formannskapet - 29.04.2025 (Hoveddokument)",
  "url": "https://innsyn.lyngen.kommune.no/wfdocument.aspx?journalpostid=2013063592&dokid=127027&versjon=1&variant=A&ct=RA-PDF",
  "tekst": " Lyngen kommune Tilleggsinnkalling Utvalg: Formannskapet M\u00f8tested: Kantina r\u00e5dhuset Dato: 29.04.2025 Tid: Kl. 09:30 Medlemmene innkalles med dette til m\u00f8tet. Medlemmer som m\u00e5tte ha gyldig forfall og/eller mulig inhabilitet, m\u00e5 muntlig melde fra om dette snarest, slik at varamedlem kan bli innkalt. De varamedlemmene som f\u00e5r tilsendt innkallingen, m\u00f8ter alts\u00e5 bare dersom de f\u00e5r s\u00e6rskilt innkalling. Egenmeldingsskjema finnes p\u00e5 v\u00e5r hjemmeside www.lyngen.kommune.no under politikk/sakspapirer. De sakene som ikke er unntatt offentlighet er i tida fram til m\u00f8tet utlagt med alle dokumenter til alminnelig ettersyn p\u00e5 Servicekontoret, kommunehuset. De medlemmene og eventuelle innkalte varamedlemmer som skal delta i behandlingen av saker som er unntatt offentlighet, kan f\u00e5 n\u00e6rmere innsyn i disse (dersom de ikke f\u00f8lger denne innkallingen) ved henvendelse til Servicekontoret. Sakliste Sak nr. Sakstittel PS 27/25 81/7 - Dispensasjonss\u00f8knad - gnr/bnr 81/7 - deling av landbrukseiendom - Jan-Arne Waltenberg PS 28/25 97/2 - S\u00f8knad om deling av grunneiendom for vidersalg av andel av den nye matrikkelenheten - Trond Martin Dahl Henriksen og Jill G\u00f8ril Samuelsen Lyngen kommune, den 28.04.2025 Eirik Larsen ordf\u00f8rer Therese Str\u00f8m-Perrins spesialkonsulent Lyngen kommune Arkiv: JournalpostID: 25/4538 Saksbehandler: Frode Hoang Dato: 28.04.2025 Saksframlegg Saksnr. Utvalg M\u00f8tedato PS 27/25 Formannskapet 29.04.2025 81/7 - Dispensasjonss\u00f8knad - gnr/bnr 81/7 - deling av landbrukseiendom - Jan-Arne Waltenberg Henvisning til lovverk \u00a7 19-2. Dispensasjonsvedtaket Kommunen kan gi varig eller midlertidig dispensasjon fra bestemmelser fastsatt i eller i medhold av denne lov. Det kan settes vilk\u00e5r for dispensasjonen. Dispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. Det kan ikke dispenseres fra saksbehandlingsregler. Ved dispensasjon fra loven og forskriften til loven skal det legges s\u00e6rlig vekt p\u00e5 dispensasjonens konsekvenser for helse, milj\u00f8, jordvern, sikkerhet og tilgjengelighet. Departementet kan i forskrift gi regler for omfanget av dispensasjoner og fastsette tidsfrist for behandling av dispensasjonssaker, herunder fastsette tidsfrist for andre myndigheters uttalelse i dispensasjonssaker og gi regler om beregning av frister, adgang til fristforlengelse og konsekvenser av fristoverskridelse. Saksopplysninger Generelle opplysninger om saken Hilde-Gunn og Jan-Arne Waltenberg s\u00f8ker om dispensasjon fra kommuneplanens arealdel - LNFR, for fradeling av boligtomt fra eiendommen gnr/bnr 81/7 i Lyngen kommune. Tomten som skal fradeles er tenkt til deres datter Miriam Waltenberg med samboer, som \u00f8nsker \u00e5 bosette seg i kommunen. Miriam Waltenberg har 100% stilling som sykepleier i Lyngen kommune. Det er et generajsjonsskifte p\u00e5 gang, og Miriam har interesse for \u00e5 drive g\u00e5rden videre. S\u00f8knaden gjelder fradeling av en boligtomt p\u00e5 ca. 2 dekar fra landbrukseiendommen gnr/bnr 81/7. S\u00f8ker har opplyst at omdisponert jordbruksareal p\u00e5 ca. 2 dekar vil kompenseres med nydyrking av et areal p\u00e5 ca. 8 dekar. S\u00f8ker opplyser at eiendommen per i dag har aktiv landbruksdrift med sauedrift, hestehold og \u00abInn p\u00e5 tunet\" g\u00e5rd. \u00abInn p\u00e5 tunet\u00bb tilbudet inneb\u00e6rer tilrettelagt skolehverdag, bes\u00f8ksg\u00e5rd for demente/eldre og barnehage. Se lenke for informasjon om \u00abInn p\u00e5 tunet\u00bb: https://inn-pa-tunet.no/finn-gaard/waltenberg-jan-arne/ Side 2 av 9 Saken har v\u00e6rt behandlet og vedtatt etter jordloven \u00a7\u00a7 9 og 12 i Formannskapet 11.03.2025, FS \u2013 11/25. Se vedlagt jordlovsbehandling. Dispensasjonss\u00f8knaden har v\u00e6rt ute p\u00e5 h\u00f8ring blant sektormyndighetene, med vedlagt jordlovsbehandling og vedtak fra Formannskapet 11.03.2025, FS \u2013 11/25. Det har kommet innspill fra Statsforvalteren i Troms og Finnmark, Troms fylkeskommune, NVE, Sametinget og reinbeitedistrikt 19 32 Lakselv Lyngsdal. Nedenfor kommer de mest relevante merknadene hentet ut eller oppsummert fra innspillene, se vedleggene for alle uttalelsene i sin helhet: Statsforvalteren i Troms og Finnmark: \"I denne saken kan vi ikke se at kommunen har vurdert hverken konsekvens en fradeling kan gi eller vurdert alternative lokaliteter. Side: 2/2 I gjeldende kommuneplans arealdel er det i umiddelbar n\u00e6rhet til g\u00e5rden finnes omr\u00e5der som er avsatt til LNFR spredt bolig (LSB 9, LSB60 og LSB61). En fradeling sli oms\u00f8kt inneb\u00e6rer at eiendommen blir fritt omsettelig p\u00e5 boligmarkedet. Dette kan p\u00e5 sikt f\u00f8re til store ulemper for g\u00e5rdsdriften. Med bakgrunn i ovenst\u00e5ende vil Statsforvalteren anbefale Lyngen kommune om \u00e5 avsl\u00e5 dispensasjonss\u00f8knaden. Dersom s\u00f8knaden om dispensasjon innvilges ber vi om at dette begrunnes. Vi ber ogs\u00e5 om \u00e5 f\u00e5 tilsendt vedtaket i saken n\u00e5r dette foreligger for \u00e5 kunne vurdere \u00e5 eventuelt p\u00e5klage et vedtak om dispensasjon som oms\u00f8kt.\" Troms fylkeskommune: \"Oppsummering Basert p\u00e5 oversendte h\u00f8ring med forel\u00f8pige vurderinger og jordlovsbehandling, kan ikke fylkeskommunen se at det er angitt klart st\u00f8rre fordeler enn ulemper ved dispensasjonen. Fylkeskommunen baserer dette p\u00e5 at det ikke er gjort en reell vurdering av konkrete alternativer, som ikke f\u00f8rer til nedbygging av dyrka mark. Fylkeskommunen frar\u00e5der at det gis dispensasjons for fradeling til bolig p\u00e5 oms\u00f8kt omr\u00e5de.\" Kart og illustrasjoner Side 3 av 9 Forhold til overordnet plan og \u00f8vrige vedtak Omr\u00e5det er i kommuneplanens arealdel avsatt til LNFR-omr\u00e5de (Landbruks-, natur- og friluftsform\u00e5l samt reindrift). Vurdering av alternativer og konsekvenser Av merknadene i h\u00f8ringsuttalelsene til Troms fylkeskommune og Statsforvalteren i Troms og Finnmark, s\u00e5 nevnes det at det er avsatt flere omr\u00e5der til LNFR med spredt boligform\u00e5l som ligger i n\u00e6rhet til g\u00e5rdsbruket, at det ikke har blitt vurdert konkrete alternativer, og sp\u00f8rsm\u00e5l om at boligeiendommen kan bli fritt omsettelig p\u00e5 boligmarkedet og ulempene ved dette. Denne saken har blitt jordlovsbehandlet i Formannskapet 11.03.2025, FS \u2013 11/25. Med tanke p\u00e5 landbruket og det driftsmessige b\u00f8r oms\u00f8kt deling av boligtomt ligge n\u00e6rt driftssenteret, merknadene ang\u00e5ende omr\u00e5der som er avsatt til boligform\u00e5l ligger ikke n\u00e6rt driftssenteret. Det er et generasjonsskifte p\u00e5 gang, hvor datter \u00f8nsker \u00e5 ta over g\u00e5rden. S\u00f8ker \u00f8nsker \u00e5 kompensere delingen p\u00e5 2 dekar med 8 dekar nydyrking, som er positivt for landbruket i omr\u00e5det. Det er ikke lagt noe s\u00e6rlig vekt p\u00e5 dette i h\u00f8ringsinspillene. Lyngen kommune \u00f8nsker b\u00e5de \u00e5 beholde sine innbyggere og tilflytting, og en slik deling vil gi personen en st\u00f8rre tilknytning titil kommunen, i tillegg til at Lyngen kommune trenger boliger, Side 4 av 9 spesielt nye boliger. Om det er fraflytting eller at boligen omsettes i framtiden, s\u00e5 har fortsatt Lyngen kommune \u00f8kt boligmassen, som er sv\u00e6rt positivt. I h\u00f8ringsbrevet ble det gjort en vurdering etter plan- og bygningsloven \u00a7 19-2 hvor kommunen s\u00e5 positivt p\u00e5 s\u00f8knaden. F\u00f8lgende momenter ble da vurdert: \uf0b7 Tilflytting. Tiltaket gjelder fradeling til boligform\u00e5l for n\u00e6r familie som \u00f8nsker \u00e5 bo i kommunen og opprettholde g\u00e5rdsdriften. \uf0b7 Kompetanseressurs. S\u00f8kers datter har 100% stilling som sykepleier i Lyngen kommune, som er en viktig kompetanseressurs for kommunen. \uf0b7 Datteren har interesse for \u00e5 drive g\u00e5rden videre med eksisterende aktiviteter, noe som sikrer kontinuitet i driften og bevaring av g\u00e5rdens s\u00e6rpreg med \u00abInn p\u00e5 tunet\u00bb tilbud. \uf0b7 S\u00f8ker har foresl\u00e5tt \u00e5 kompensere for tapt jordbruksareal med nydyrking av et betydelig st\u00f8rre areal (8 dekar). \uf0b7 Alternativet for datteren og hennes samboer er \u00e5 bosette seg i nabokommunen Nordreisa, noe som vil vanskeliggj\u00f8re videref\u00f8ring av g\u00e5rdsdriften. Kommunen vurderer at dispensasjon i dette tilfellet ikke vil tilsidesette hensynene bak LNFR-form\u00e5let i vesentlig grad, da omdisponeringen vil kompenseres gjennom nydyrking, og fradelingen vil legge til rette for videre drift av g\u00e5rden. Tilflytting er sv\u00e6rt viktig for Lyngen kommune. Fordelene ved \u00e5 tillate tiltaket vurderes som st\u00f8rre enn ulempene. Det anbefales at det innvilges dispensasjonen om fradeling av boligtomt med areal p\u00e5 2 dekar, p\u00e5 eiendom gnr/bnr 81/7, med vilk\u00e5r om nydyrking av et areal p\u00e5 8 dekar som avb\u00f8tende tiltak. R\u00e5dmannens innstilling I medhold av plan- og bygningsloven \u00a7 19-2, innvilger Lyngen kommune dispensasjon fra arealform\u00e5let LNFR og fradeling av boligtomt med areal p\u00e5 2 dekar, p\u00e5 eiendom gnr/bnr 81/7, med f\u00f8lgende vilk\u00e5r: \uf0b7 Det skal v\u00e6re nydyrking av et areal p\u00e5 8 dekar som avb\u00f8tende tiltak for fradelingen av boligtomt p\u00e5 eiendom gnr/bnr 81/7 Vedlegg: 8_7 - Fylkeskommunens uttalelse til h\u00f8ring - dispensasjon - fradeling til boligform\u00e5l (3) 81_7 - Statsforvalter - Innspill til s\u00f8knad om dispensasjon for deling av landbrukseiendom 81_7 - Lyngen kommune (2) 81_7 - Reinbeitedistrikt 19 32 Lakselvdal Lyngsdal uttalelse - dispensasjonss\u00f8knad 81_7 - Sametinget - Uttalelse - Dispensasjonss\u00f8knad - Deling av landbrukseiendom 81_7 - NVEs uttalelse - H\u00f8ring - S\u00f8knad om dispensasjon for fradeling av boligtomt 81_7 - S\u00f8knad om fradeling av tomt til boligbygging 81_7 - s\u00f8knad om dispensasjon fra kommuneplanens arealdel Side 5 av 9 Lyngen kommune Arkiv: JournalpostID: 24/12834 Saksbehandler: Terje St\u00f8rseth Dato: 28.04.2025 Saksframlegg Saksnr. Utvalg M\u00f8tedato PS 28/25 Formannskapet 29.04.2025 97/2 - S\u00f8knad om deling av grunneiendom for vidersalg av andel av den nye matrikkelenheten - Trond Martin Dahl Henriksen og Jill G\u00f8ril Samuelsen Henvisning til lovverk Jordloven: \u00a7 1.F\u00f8rem\u00e5l Denne lova har til f\u00f8rem\u00e5l \u00e5 leggja tilh\u00f8va slik til rette at jordviddene i landet med skog og fjell og alt som h\u00f8yrer til (arealressursane), kan verte brukt p\u00e5 den m\u00e5ten som er mest gagnleg for samfunnet og dei som har yrket sitt i landbruket. Arealressursane b\u00f8r disponerast p\u00e5 ein m\u00e5te som gir ein tenleg, variert bruksstruktur ut fr\u00e5 samfunnsutviklinga i omr\u00e5det og med hovudvekt p\u00e5 omsynet til busetjing, arbeid og driftsmessig gode l\u00f8ysingar. Ein samfunnsgagnleg bruk inneber at ein tek omsyn til at ressursane skal disponerast ut fr\u00e5 framtidige generasjonar sine behov. Forvaltinga av arealressursane skal vera milj\u00f8forsvarleg og mellom anna ta omsyn til vern om jordsmonnet som produksjonsfaktor og ta vare p\u00e5 areal og kulturlandskap som grunnlag for liv, helse og trivsel for menneske, dyr og planter. \u00a7 12.Deling Deling av eigedom som er nytta eller kan nyttast til jordbruk eller skogbruk m\u00e5 godkjennast av departementet. Det same gjeld forpakting, tomtefeste og liknande leige eller bruksrett til del av eigedom n\u00e5r retten er stifta for lengre tid enn 10 \u00e5r eller ikkje kan seiast opp av eigaren (utleigaren). Med eigedom meiner ein \u00f2g rettar som ligg til eigedomen og partar i sameige. Skal dyrka jord takast i bruk til andre form\u00e5l enn jordbruksproduksjon, eller skal dyrkbar jord takast i bruk slik at ho ikkje vert eigna til jordbruksproduksjon i framtida, kan samtykke til deling ikkje givast utan at det er gitt samtykke til omdisponering etter \u00a7 9. Ved avgjerd av om samtykke til deling skal givast, skal det leggjast vekt p\u00e5 om delinga legg til rette for ein tenleg og variert bruksstruktur i landbruket. I vurderinga inng\u00e5r mellom anna omsynet til vern av arealressursane, om delinga f\u00f8rer til ei driftsmessig god l\u00f8ysing, og om delinga kan f\u00f8re til drifts- eller milj\u00f8messige ulemper for landbruket i omr\u00e5det. Det kan leggjast vekt p\u00e5 andre omsyn dersom dei fell inn under form\u00e5let i jordlova. Sj\u00f8lv om det etter tredje ledd ikkje ligg til rette for \u00e5 gi samtykke til deling, kan samtykke givast dersom deling vil vareta omsynet til busetjinga i omr\u00e5det. Side 6 av 9 Samtykke til deling kan givast p\u00e5 slike vilk\u00e5r som er n\u00f8dvendige av omsyn til dei f\u00f8rem\u00e5la som lova skal fremja. F\u00f8resegnene gjeld utan omsyn til om ein eigedom har fleire registernemningar n\u00e5r eigedomen eller ideell del av han er p\u00e5 same eigarhand og etter departementet sitt skj\u00f8nn m\u00e5 reknast som ei driftseining. Konsesjonsloven: \u00a7 1.(lovens form\u00e5l) Loven har til form\u00e5l \u00e5 regulere og kontrollere omsetningen av fast eiendom for \u00e5 oppn\u00e5 et effektivt vern om landbrukets produksjonsarealer og slike eier- og bruksforhold som er mest gagnlige for samfunnet, bl.a. for \u00e5 tilgodese: 1. framtidige generasjoners behov. 2. landbruksn\u00e6ringen. 3. behovet for utbyggingsgrunn. 4. hensynet til milj\u00f8et, allmenne naturverninteresser og friluftsinteresser. 5. hensynet til bosettingen. \u00a7 9.(s\u00e6rlige forhold for landbrukseiendommer) Ved avgj\u00f8relsen av s\u00f8knad om konsesjon for erverv av eiendom som skal nyttes til landbruksform\u00e5l skal det legges s\u00e6rlig vekt p\u00e5: 1. om erververs form\u00e5l vil ivareta hensynet til bosettingen i omr\u00e5det, 2. om ervervet inneb\u00e6rer en driftsmessig god l\u00f8sning, 3. om erververen anses skikket til \u00e5 drive eiendommen, 4. om ervervet ivaretar hensynet til helhetlig ressursforvaltning og kulturlandskapet. Konsesjon skal i alminnelighet ikke gis dersom det ved ervervet oppst\u00e5r sameie i eiendommen, eller antallet sameiere \u00f8kes. Det kan gis konsesjon til selskaper med begrenset ansvar. Det skal legges vekt p\u00e5 hensynet til dem som har yrket sitt i landbruket. Rundskriv M-35/95 JORDLOVENS FORM\u00c5L Rundskriv M-2/2021 Driveplikt, omdisponering og deling Rundskriv M-1/2021 Konsesjon, priskontroll og boplikt Saksopplysninger Generelle opplysninger om saken S\u00f8knad om deling av grunneiendom er mottatt 13.11.2024. Eiendommen det gjelder er matrikkelenhet 97/2. Matrikkelenheten inng\u00e5r i landbrukseiendommen 93/1. S\u00f8kerne, Trond Martin Dahl Henriksen og Jill G\u00f8ril Samuelsen er hjemmelshavere p\u00e5 eiendommen. Oms\u00f8kt fradeling er fra teigen nord for Elvejordselva og omfatter store deler av utmarksarealene p\u00e5 denne teigen. Oms\u00f8kt omr\u00e5de er merket med r\u00f8d strek i kartet og er p\u00e5 i overkant av 60 da. Side 7 av 9 Form\u00e5let med fradelingen er at den nye matrikkelenheten delvis skal selges. Kj\u00f8per er \u00d8ysten Fossmo, og han skal etter fradeling og salg sitte med 1/3 andel. Som vedlagt s\u00f8knad beskriver, er planen og etablere et felles slipp og sankeomr\u00e5de for sauedrifta hos de involverte. Forhold til overordnet plan og \u00f8vrige vedtak Omr\u00e5de for oms\u00f8kt fradeling er i kommuneplanens arealdel avsatt til LNFR. Omr\u00e5det ligger p\u00e5 nordsia av Elvejordselva og er omlag 1,4 kilometer fra drikkevannsinntaket p\u00e5 Elvejordsvatnet. Vurdering av alternativer og konsekvenser Dette er en uvanlig sak. Det er skjelden det opprettes nye sameieeiendommer. Det er derfor vanskelig \u00e5 se denne saken opp mot andre lignende saker Selve fradelingssaken behandles etter jordloven. Om tiltaket tillates, skal selve overf\u00f8ringen av \u00f8nsket andel godkjennes etter konsesjonsloven. Form\u00e5lsparagrefen i jordloven viser til at en skal legge til rette for det som er mest gangnelig for samfunnet og de som har yrket sitt i landbruket. Disponeringsverdien for de som har yrket sitt i landbruket skal derfor settes opp mot samfunnsinterssene i omr\u00e5det. Av s\u00f8knaden framkommer det tydelig at at det planlegges et samarbeid mellom to g\u00e5rdsbruk som ogs\u00e5 samarbeider p\u00e5 andre omr\u00e5der. I forhold til jordloven m\u00e5 dette oppfattes positivt, og slike tiltak burde derfor godkjennes isolert sett. I forhold til samfunnsinteressene er ikke saken like klar. Det planlegges ekstra aktivitet i n\u00e6rhet av nedslagsfeltet til drikkevannskilden, noe som kan medf\u00f8re ekstra utfordringer i forhold til vannkvalitet. Videre er det noe uavklart i forhold til f\u00f8ringene i en jordskiftesak for omr\u00e5det uten at det n\u00f8dvendigvis skal p\u00e5virke utfallet for saken. Under arbeid med saksframlegget er det ogs\u00e5 sett til rundskrivene som f\u00f8lger jord- og konsesjonsloven. Det er heller ikke der funnet beskrivelser som oppklarer s\u00e6rlig i forhold til denne problemstillingen. Saken m\u00e5 derfor vurderes etter form\u00e5lsparagrafen i jordloven. Det vurders at problemstillingen i denne saken gis stort politisk spillerom i forhold til avveinini jordlovens \u00a71 f\u00f8rste ledd. Side 8 av 9 R\u00e5dmannens innstilling vil v\u00e6re et resultat av usikkerheten om i hvilken grad \u00f8nsket tiltak vil p\u00e5virke samfunnsinteressene i omr\u00e5det. R\u00e5dmannens innstilling Etter en samlet vurdering av f\u00f8ringene i jordloven avsl\u00e5s s\u00f8knad om deling av oms\u00f8kt del av grunneiendommen 97/2. Begrunnelse: Fradelingen vurderes \u00e5 mulig v\u00e6re i strid med samfunnsnytten som skal ligge til grunn for f\u00f8ringene i jordlovens \u00a7 1. Vedlegg: Fradeling 97/2 Side 9 av 9 "
}