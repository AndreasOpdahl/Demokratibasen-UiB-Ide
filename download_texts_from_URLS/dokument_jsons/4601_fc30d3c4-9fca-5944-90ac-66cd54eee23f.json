{
  "dokument_id": "fc30d3c4-9fca-5944-90ac-66cd54eee23f",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 30102024, Sak 400/24, Forvaltningsrevisjon av beredskap - delrapport om beredskap ved atomhendelse",
  "url": "https://bergen.kommune.no/politikere-utvalg/api/fil/bk360/11423673/Innstilling-vedtak-Forvaltningsrevisjon-av-beredskap-delrapport-om-beredskap-ved-atomhendelse",
  "tekst": "Forvaltningsrevisjon av beredskap - delrapport om beredskap ved atomhendelse Bergen bystyre behandlet saken i m\u00f8tet 30.10.2024 sak 400/24 og fattet f\u00f8lgende vedtak: 1. Bystyret tar Deloittes rapport \u00abForvaltningsrevisjon av beredskap - delrapport om beredskap ved atomhendelse\u00bb til orientering. 2. Bystyret ber byr\u00e5det f\u00f8lge opp anbefalingene til tiltak som framg\u00e5r av forvaltningsrevisjonen. 3. Bystyret ber byr\u00e5det rapportere til kontrollutvalget om hvordan revisors anbefalinger er fulgt opp innen utgangen av mars 2025. Merknad 1 For \u00e5 styrke beredskapen mot en atomhendelse, er det avgj\u00f8rende med detaljerte evakueringsplaner og informasjonsprosedyrer som kan n\u00e5 befolkningen raskt og effektivt. Bystyret ber byr\u00e5det om \u00e5 ogs\u00e5 vurdere behovet for generell informasjon til befolkningen om beredskapen og hvordan varsling vil skje. Bergen bystyres behandling F\u00f8lgende representanter tok ordet: Per-Arne Hvidsten Larsen (V), Even S\u00f8rland (A), Hlin-S\u00e5ga Brosvik Kyrkje\u00f8y (SV), Anne-Margrete Bollmann (BL), Torstein Dahle (R), Diane Alexandra Berbain (SV), Erik Abrahamsen (H). Merknader fremsatt i bystyret: Even S\u00f8rland (A) fremsatte p\u00e5 vegne av A f\u00f8lgende merknader: Merknad 1 Revisjonsrapporten viser hvor viktig etableringen av Samfunnssikkerhetens hus har v\u00e6rt for beredskapen i kommunen, og bystyret ber om at Samfunnssikkerhetens hus styrkes for \u00e5 kunne f\u00f8lge opp blant annet at byr\u00e5dsavdelingenes praksis er i henhold til systemer og rutiner, samt at \u00f8velser gjennomf\u00f8res. Merknad 2 For \u00e5 styrke beredskapen mot en atomhendelse, er det avgj\u00f8rende med detaljerte evakueringsplaner og informasjonsprosedyrer som kan n\u00e5 befolkningen raskt og effektivt. Bystyret ber byr\u00e5det om \u00e5 ogs\u00e5 vurdere behovet for generell informasjon til befolkningen om beredskapen og hvordan varsling vil skje. Diane Alexandra Berbain (SV) fremsatte p\u00e5 vegne av SV f\u00f8lgende merknad: Bystyret ber byr\u00e5det om \u00e5 ta ansvar for at det blir gjennomf\u00f8rt en konsekvensutredning i form av en helhetlig ROS-analyse av hva slags sikkerhetsrisiko utvidelsen av marinebasen p\u00e5 H\u00e5konsvern kan utgj\u00f8re for befolkningen i Bergen, s\u00e6rlig som f\u00f8lge av at en del av H\u00e5konsvern n\u00e5 blir amerikansk base direkte under amerikansk jurisdiksjon og med utrustning for amerikanske form\u00e5l. Siden norske myndigheter ikke vil ha tilgang til \u00e5 kontrollere hva som befinner seg p\u00e5 den amerikanske delen av basen, m\u00e5 utredningen ogs\u00e5 se p\u00e5 mulige konsekvenser av at det kan oppbevares atomv\u00e5pen p\u00e5 basen. Torstein Dahle (R) fremsatte p\u00e5 vegne av R f\u00f8lgende merknad: Bystyret vil understreke at det haster med \u00e5 im\u00f8tekomme revisjonsrapportens p\u00e5peking av manglende fokus p\u00e5 informasjon p\u00e5 flere spr\u00e5k i beredskapsplanene. \u00c5 n\u00e5 minoritetsspr\u00e5klige ved en krise er avgj\u00f8rende viktig. Varsling av endringer i tjenestetilbudet b\u00f8r sikres for b\u00e5de tjenestemottakere og p\u00e5r\u00f8rende, slik rapporten p\u00e5peker. Votering: Innstillingens punkt 1\u20133 ble vedtatt enstemmig. Merknad 1 fra A, fremsatt av Even S\u00f8rland (A), fikk 29 stemmer (A, SV, MDG, R, KrF), og var dermed falt. Merknad 2 fra A, fremsatt av Even S\u00f8rland (A), ble vedtatt enstemmig. Merknad fra SV, fremsatt av Diane Alexandra Berbain (SV), fikk 14 stemmer (SV, MDG, R), og var dermed falt. Merknad fra R, fremsatt av Torstein Dahle (R), fikk 27 stemmer (A, SV, MDG, R), og var dermed falt. Utvalg for finans, kultur og n\u00e6ring hadde saken til orientering i m\u00f8tet 16.10.2024 sak 159/24: Utvalg for finans, kultur og n\u00e6ring tok saken til orientering. Kontrollutvalget innstiller til bystyret. Utvalg for helse og sosial hadde saken til orientering i m\u00f8tet 16.10.2024 sak 125/24: Utvalg for helse og sosial tok saken til orientering. Kontrollutvalget innstiller til bystyret. Kontrollutvalget behandlet saken i m\u00f8tet 24.09.2024 sak 86/24 og traff f\u00f8lgende vedtak: 1. Kontrollutvalget tar Deloittes rapport \u00abForvaltningsrevisjon av beredskap - delrapport om beredskap ved atomhendelse\u00bb til orientering. 2. Kontrollutvalget tar opplysningene i h\u00f8ringsuttalelsen fra fungerende byr\u00e5dsleder til orientering. 3. Kontrollutvalget sender rapporten til bystyret. Innstilling til bystyret: Med unntak av merknad er utvalgets innstilling og bystyrets vedtak er likelydende. 2 "
}