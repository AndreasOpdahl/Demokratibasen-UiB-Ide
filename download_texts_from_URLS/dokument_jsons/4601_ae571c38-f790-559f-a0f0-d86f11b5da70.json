{
  "dokument_id": "ae571c38-f790-559f-a0f0-d86f11b5da70",
  "doc_type": "case_attachment",
  "kommune": 4601,
  "tittel": "Varsel om at pbl \u00a7 13-1 vurderes, datert 29.01.2025",
  "url": "https://bergen.kommune.no/politikere-utvalg/api/fil/bk360/12039746/Varsel-om-at-pbl-13-1-vurderes-datert-29-01-2025",
  "tekst": " Plan- og bygningsetaten NORCONSULT NORGE AS V\u00e5r referanse: BYGG-2024/18627-10 Postboks 626 Saksbehandler: Andreas Tveit Dato: 29.01.2025 1303 SANDVIKA VARSEL OM AT DET VURDERES MIDLERTIDIG FORBUD MOT TILTAK INNENFOR FELT BBB I GNR 166 BNR 1550, BELLEVUEBAKKEN BOLIGER, PLAN ID 70310000 Eiendom : Gnr 166 Bnr 1550 Adresse : Bellevuebakken 9 Tiltakshaver : BELLEVUEBAKKEN 9 AS Tiltaket : Nybygg boligbygg, demontering eksisterende bebyggelse 1. Innledning Varsel om at det vurderes midlertidig forbud mot tiltak innenfor omr\u00e5dene som er omfattet av reguleringsplan ID 70310000, BERGENHUS. GNR 166 BNR 1550, BELLEVUEBAKKEN, BOLIGER, ikrafttredelsesdato 08.05.2024, og er merket som omr\u00e5de BBB. 2. Varsel Etter forvaltningslovens \u00a7 16 varsles med dette om at kommunen med hjemmel i plan- og bygningslovens \u00a7 13-1 f\u00f8rste ledd, vurderer \u00e5 fatte vedtak om midlertidig forbud mot oppretting av nye eiendommer, endring av eiendom og tiltak etter plan- og bygningsloven \u00a7 1-6. Utdrag fra lovteksten: \u00a7 13-1. Midlertidig forbud mot tiltak Finner kommunen eller vedkommende myndighet at et omr\u00e5de b\u00f8r undergis ny planlegging, kan den bestemme at oppretting og endring av eiendom eller tiltak etter \u00a7 1-6 og andre tiltak som kan vanskeliggj\u00f8re planarbeidet, ikke kan settes i gang f\u00f8r plansp\u00f8rsm\u00e5let er endelig avgjort. Dersom en s\u00f8knad om tillatelse til tiltak ikke er avgjort, kan kommunen bare vedta et midlertidig forbud dersom s\u00f8keren er varslet om dette innen utl\u00f8pet av de saksbehandlingsfrister som f\u00f8lger av \u00a7 21-7, og dersom forbudet vedtas senest innen \u00e5tte uker etter utl\u00f8pet av fristen. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN Kommunen kan samtykke i at tiltak som er nevnt i f\u00f8rste ledd blir gjennomf\u00f8rt hvis det etter kommunens skj\u00f8nn ikke vil vanskeliggj\u00f8re planleggingen. 3. Sakens bakgrunn Det er den 17.12.2024 s\u00f8kt om tiltak som innb\u00e6rer riving/demontering av all bygningsmasse p\u00e5 felt BBB, med bevaring av enkelte viktige bygningsdetaljer. Dette vurderes \u00e5 v\u00e6re i strid med reguleringsplanens overordnede form\u00e5l. Det vises blant annet til faktaark for kunngj\u00f8ring av vedtatt plan: Bakgrunn for planforslaget at det foresl\u00e5s riving av uthus og tilbygg mot nordvest, totalt 164 m2, men at resten av tilpassingene skal gj\u00f8res p\u00e5 premissene av Bellevues historiske verdi. At det n\u00e5 oms\u00f8kes \u00e5 rive eksisterende bygg p\u00e5 totalt 1502 m2, og f\u00f8re opp en kopi, medf\u00f8rer at premisser for bearbeiding av eksisterende bygg ikke gj\u00f8r seg gjeldende i samme grad, og planvedtaket fremst\u00e5r \u00e5 v\u00e6re gjort p\u00e5 feil grunnlag. 4. Overordnede m\u00e5l I januar 2023 vedtok bystyret i Bergen ny klimastrategi \u00abGr\u00f8nn Strategi\u00bb. Klimastrategien har et delm\u00e5l om klimavennlig byutvikling der eksisterende bygg og anlegg skal tas vare p\u00e5 og oppgraderes b\u00e6rekraftig. Bygg- og anleggsektoren i Bergen har store direkte og indirekte klimagassutslipp, og et satsingsomr\u00e5de er gjenbruk av eksisterende bygg, materialer og masser fremfor \u00e5 bygge nytt. Kulturminnestrategi for Bergen, ble vedtatt i Bystyret i juni 2019 og kulturmilj\u00f8planens del 2 og 3 ble vedtatt i Bystyret 15. desember 2021. Del 1, kulturminnestrategien, peker ut kommunens kulturminnepolitikk, mens del 2 og 3 er en kartlegging i kunnskapsdel og handlingsdel med konkrete tiltak. Overordnede m\u00e5l i kulturminnestrategien er blant annet ivaretakelse av kulturminneverdier gjennom ansvarlig og klimavennlig bruk, gjenbruk og transformasjon. Eiendommen inng\u00e5r ogs\u00e5 i hensynsone for kulturmilj\u00f8 og bestemmelsesomr\u00e5de #4 i KPA, som gir egne f\u00f8ringer for ivaretakelse av kulturminneverdi. Det oms\u00f8kte tiltaket vurderes som ikke \u00f8nskelig med bakgrunn overordnede m\u00e5l i kommuneplanens arealdel, klimastrategi og kulturminnestrategi. Saksnummer BYGG-2024/18627 Side 2 av 4 5. Hva betyr midlertidig forbud mot tiltak? Midlertidig forbud mot tiltak betyr at kommunen ikke behandler s\u00f8knader om bygging og eller fradeling av eiendom i den tid forbudet gjelder. Et midlertidig forbud mot tiltak kan ogs\u00e5 omfatte bygninger, anlegg og andre tiltak som ikke er s\u00f8knadspliktige. 6. Hvorfor mener kommunen at dette er n\u00f8dvendig? Tiltaket strider med overordnede poliske vedtak og f\u00f8ringer. Reguleringsplanen har likevel ikke direkte hjemmel for \u00e5 hindre oms\u00f8kt riving, selv om dette \u00e5penbart er i strid med reguleringsplanens overordnede form\u00e5l Det er viktig \u00e5 s\u00f8rge for at det ikke iverksettes tiltak som bryter med \u00f8nsket byutvikling. 7. Hva vil et eventuelt forbud omfatte? Frem til kommunen har tatt endelig stilling til arealbruken i dette omr\u00e5det, vurderer kommunen \u00e5 nedlegge midlertidig forbud mot alle tiltak etter plan- og bygningslovens \u00a7 1-6, og oppretting eller endring av eiendom (deling). Dette gjelder blant annet: - Nye bygninger - Tilbygg og p\u00e5bygg til eksisterende bygninger - Anlegg og konstruksjoner - Rivning - Murer - Terrenginngrep Oppregningen er ikke fullstendig. Forbudet vil gjelde for b\u00e5de ikke-s\u00f8knadspliktige tiltak, s\u00e5 vel som for s\u00f8knadspliktige tiltak, herunder ogs\u00e5 opprettelse av nye eiendommer. Vanlig vedlikehold vil fortsatt v\u00e6re tillat. 8. Uttalelser fra andre myndigheter Sak om midlertidig forbud mot tiltak sendes ogs\u00e5 til Vestland Fylkeskommune v/seksjon for kulturarv for uttalelse. 9. Hvor lenge vil et midlertidig forbud mot tiltak vare? Et midlertidig forbud vil gjelde inntil endring av gjeldende reguleringsplan er vedtatt av Bergen bystyre. Er plansp\u00f8rsm\u00e5let ikke avgjort innen 4 \u00e5r faller forbudet bort, jf. plan- og bygningsloven \u00a7 13-2. Kommunen kan i s\u00e6rlige tilfeller forlenge fristen, jf. plan- og bygningslovens \u00a7 13-3. 10. Frist for uttale Det gis frist for uttale til dette varselet til 12.02.2025. 10. Saksbehandlingstid For s\u00f8knader i saker som er s\u00e6rlig komplisert eller krever ekstra politisk avklaring kan kommunen forlenge tidsfristen i plan- og bygningsloven \u00a7 21-7 f\u00f8rste ledd. Med bakgrunn i behov for behandling av plan- og bygningslovens \u00a7 13-1 forlenges den lovp\u00e5lagte saksbehandlingsfristen til 30.05.2025, jf. SAK10 \u00a7 7-3 f\u00f8rste ledd. Saksnummer BYGG-2024/18627 Side 3 av 4 12. Kontaktinformasjon Eventuell uttalelse eller sp\u00f8rsm\u00e5l bes merket med sak nr. BYGG-2024/18627 og sendes til v\u00e5rt postmottak som har e-postadresse: postmottak.planogbygg@bergen.kommune.no Med hilsen Plan- og bygningsetaten Andreas Tveit Saksbehandler Hanne Karin Broch Seksjonsleder Dette dokumentet er godkjent elektronisk. Kopi til BELLEVUEBAKKEN 9 AS Bellevuebakken 9 5019 BERGEN Vestland Fylkeskommune v/seksjon for kulturarv Postboks 7900 5020 BERGEN Saksnummer BYGG-2024/18627 Side 4 av 4 "
}