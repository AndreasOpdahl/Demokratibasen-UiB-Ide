{
  "dokument_id": "ab8e2cb3-b97d-52b1-b900-d5b2f4144489",
  "doc_type": "case_attachment",
  "kommune": 4601,
  "tittel": "Uttalelse fra Bergen Vann vedr\u00f8rende mudring i sj\u00f8 - Fanafjorden",
  "url": "https://bergen.kommune.no/politikere-utvalg/api/fil/bk360/11097763/Uttalelse-fra-Bergen-Vann-vedrorende-mudring-i-sjo-Fanafjorden",
  "tekst": " Bergen Vann Til Intern korrespondanse BBU - Seksjon klima, milj\u00f8 og samfunn V\u00e5r referanse: 2024/126535-8 (Arbeidssted) v/Ulrikke Christina Kj\u00e6r Saksbehandler: Sigmund Skibenes Dato: 6. september 2024 Fra Bergen Vann Uttalelse fra Bergen Vann vedr\u00f8rende mudring i sj\u00f8 - Fanafjorden Bergen Vann viser til brev mottatt 3. september 2024. Saken gjelder Statnett sin s\u00f8knad om tillatelse etter forurensningsloven til mudring i sj\u00f8 i Fanafjorden. Bergen Vann kan opplyse om at det innenfor det opplyse tiltaksomr\u00e5det ligger en \u00d8225 mm spillvannsledning. Ledningens funksjon er en utslippsledning i sj\u00f8, og det er viktig at denne ivaretas ifbm. tiltaket. Utfra innsendt dokumentasjon kan det se ut som at tiltaket vil havne i konflikt med denne ledningen. Ved konfliktsituasjon m\u00e5 det p\u00e5regnes krav om at det m\u00e5 etableres ny utslippsledning etter utf\u00f8rt tiltak, men det p\u00e5pekes ogs\u00e5 at ledningens funksjon m\u00e5 ivaretas ogs\u00e5 i en anleggsfase. Grunnet den sv\u00e6rt korte svarfristen har ikke Bergen Vann f\u00e5tt anledning til \u00e5 gj\u00f8re n\u00e6rmere unders\u00f8kelser av ledningen. Vi har heller ikke n\u00e6rmere kjennskap til om vist plassering i kartet stemmer med faktisk plassering (se vedlegg). For \u00e5 unng\u00e5 u\u00f8nskede hendelser, herunder med s\u00e6rlig hensyn p\u00e5 utslipp av avl\u00f8psvann i strandsonen, ber vi om at Bergen Vann kalles inn til et oppstartsm\u00f8te for \u00e5 dr\u00f8fte tiltaket med tiltakshaver. Det er \u00f8nskelig at ansvarlig utf\u00f8rende entrepren\u00f8r eller tilsvarende ogs\u00e5 deltar i m\u00f8tet. For at Bergen Vann skal rekke \u00e5 gj\u00f8re de n\u00f8dvendige unders\u00f8kelser av ledningen, ber vi om at m\u00f8teinnkalling sendes inn minimum 4 uker f\u00f8r m\u00f8tedato. Med hilsen Bergen Vann Randi Erdal - Avdelingsleder Sigmund Skibenes - Saksbehandler Dokumentet er godkjent elektronisk. Kopi: "
}