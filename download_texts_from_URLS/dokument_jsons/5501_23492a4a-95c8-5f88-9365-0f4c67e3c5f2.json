{
  "dokument_id": "23492a4a-95c8-5f88-9365-0f4c67e3c5f2",
  "doc_type": "case_presentation",
  "kommune": 5501,
  "tittel": "Aktive og selvstendige \u2014 sammen. Helhetlig plan for helse, velferd og omsorg i Troms\u00f8 kommune",
  "url": "https://innsyn.tromso.kommune.no/application/getMoteDokument?dokid=2001968542",
  "tekst": "Arkivsaksnr. 24/21555-11 Saksbehandler Magne Amundsen Saksgang M\u00f8tedato Helse- og velferdsutvalget 26.02.2025 Likestillingsutvalget 20.02.2025 Mangfolds- og integreringsutvalget 19.02.2025 Hasteutvalg for fellesskap og sosial utjevning 20.02.2026 Ungdomsr\u00e5det 25.02.2025 Kommunalt r\u00e5d for mennesker med nedsatt funksjonsevne Eldrer\u00e5det 20.02.2025 Oppvekst- og utdanningsutvalget Milj\u00f8-, idrett-, kultur- og 25.02.2025 samfunnsutviklingsutvalget Kommunestyret 12.03.2025 Aktive og selvstendige \u2014 sammen. Helhetlig plan for helse, velferd og omsorg i Troms\u00f8 kommune Kommunedirekt\u00f8rens innstilling til vedtak: 1. Helhetlig plan for helse, velferd og omsorg i Troms\u00f8 kommune, Aktive og selvstendige \u2013 sammen, vedtas. Planen best\u00e5r av et kunnskapsgrunnlag og et plandokument med seks strategier. 2. Aktive og selvstendige \u2013 sammen skal v\u00e6re f\u00f8rende for beslutninger om innhold og utforming av tjenestene innenfor alle de tjenesteomr\u00e5dene som er relevante for planen, og for prioritering av tilgjengelige ressurser, riktig og langsiktig. 3. Kommunedirekt\u00f8ren f\u00f8lger opp strategiene gjennom prosjekter, fagplaner, satsinger og tiltak, som utarbeides i etterkant av politisk behandling av plandokumentet. Stig Tore Johnsen Magne Nicolaisen Kommunedirekt\u00f8r Avdelingsdirekt\u00f8r helse og omsorg 1 Hva saken gjelder Aktive og selvstendige \u2013 sammen er en ny plan som setter rammer for Troms\u00f8 kommunes arbeid med helse-, velferds- og omsorgsfeltet p\u00e5 kort, mellomlang og lang sikt. For \u00e5 lykkes med dette arbeidet, m\u00e5 alle sektorer og fagfelt dra i samme retning. De strategiske veivalgene som presenteres i planen skal bidra til at innbyggerne i Troms\u00f8 kommune kan leve s\u00e5 aktive og selvstendige liv som mulig, og at kommunen sikrer b\u00e6rekraftige tjenestetilbud n\u00e5 og i fremtiden. Aktive og selvstendige \u2013 sammen er forankret i planstrategi 2020-2023, og i planoversikten 2024-2027, som ble vedtatt i kommunestyrem\u00f8te 19. juni, sak 94/24. Planen bygger p\u00e5 Troms\u00f8 kommunes samfunnsplan, Troms\u00f8 vil (2020-2032), samt andre relevante planverk i kommunen. Saksutredning Helse, velferd og omsorg er omfattende felt hvor kommunen har mange og viktige oppdrag. Kommunen spiller en n\u00f8kkelrolle i \u00e5 sikre trygge og gode helse-, velferds- og omsorgstjenester til de som trenger det. De siste \u00e5rene har imidlertid denne rollen blitt utfordret i takt med et \u00f8kt behov for og \u00f8kt press p\u00e5 disse tjenestene. Dette er gjeldende for hele kommune-Norge. Fra nasjonale tall og utredninger vet vi at spesielt endringer i demografi og helsetilstand, forskjeller i levek\u00e5r og utenforskap, ressursknapphet og forventningspress utfordrer kommunenes evne til \u00e5 levere gode tjenestetilbud til innbyggerne. For \u00e5 m\u00f8te disse utfordringene, er kommunen n\u00f8dt til \u00e5 dreie v\u00e5r innsats og arbeidsmetoder mot mer forebyggende arbeid, med fokus p\u00e5 tidlig innsats, mestring og ressurseffektive tjenester. Dette er viktig ikke bare fra et \u00f8konomisk st\u00e5sted, men ogs\u00e5 fordi forebygging av helseplager og videre sykdom er bedre for samfunnet og for enkeltindividet. Det \u00e5 v\u00e6re selvhjulpen og mestre hverdagen selv, uavhengig av alder og funksjonsniv\u00e5, bidrar nemlig til \u00f8kt livskvalitet. Troms\u00f8 kommune skal ikke kun tilby velferdstjenester, helsehjelp og omsorg til de som har behov for det. Vi skal ogs\u00e5 skape et helsefremmende samfunn som er godt \u00e5 leve i for v\u00e5re vel 80.000 innbyggere. \u00c5 l\u00f8se et slikt samfunnsoppdrag krever en felles innsats fra alle sektorer. Det er heller ikke noe kommunen kan gj\u00f8re alene \u2013 det m\u00e5 l\u00f8ses i samarbeid med innbyggerne, med frivilligheten, med private akt\u00f8rer og andre samfunnsakt\u00f8rer. Dette helhetsperspektivet har kommet tydelig frem i arbeidet med planen. Innhold Aktive og selvstendige \u2013 sammen inneholder seks strategier som skal bidra til at innbyggerne i Troms\u00f8 kommune kan leve s\u00e5 aktive og selvstendige liv som mulig. Disse seks er: \u2022 Vi vil skape god folkehelse gjennom fellesskap og m\u00f8teplasser \u2022 Vi vil at alle tjenester skal sikre selvstendighet \u2022 Vi vil tilby mer fleksible og effektive tjenester \u2022 Vi vil samkj\u00f8re tjenester for \u00e5 lette overganger og m\u00f8te sammensatte behov \u2022 Vi vil skape tydelige rammer og forventinger \u2022 Vi vil forbedre prosesser for \u00e5 sikre b\u00e6rekraftig drift 2 Hvert strategikapittel avsluttes med en tabell som oppsummerer de enkelte strategienes hovedpunkter. Tabellene er ogs\u00e5 samlet p\u00e5 plandokumentets siste side, i det som dermed utgj\u00f8r kortversjon av planen. Statistikk, innspill og fakta som presenteres i planens kunnskapsgrunnlag viser at utviklingstrekkene og utfordringene Troms\u00f8 kommune st\u00e5r overfor, i stor grad samsvarer med utfordringsbildet vi ser p\u00e5 nasjonalt niv\u00e5. De overnevnte seks strategier er likevel spesifikke for Troms\u00f8 kommune i den forstand at de bygger p\u00e5 lokale faktagrunnlag og faglige innspill fra de som kjenner kommunens tjenester og tilbud. Dette gjelder vel s\u00e5 mye lokale utfordringer, som innsikt i beste praksis, erfaringer og fortrinn. Vi f\u00e5r nemlig best resultater n\u00e5r tjenestetilbudene v\u00e5re ikke kun m\u00f8ter spesifikke utfordringer, men ogs\u00e5 st\u00f8tter opp under det vi vet fungerer godt i kommunen. Strategiene i planen vil bli fulgt opp gjennom prosjekter, fagplaner, satsinger og tiltak, som utarbeides i etterkant av den politiske behandlingen av plandokumentet. Prosess Aktive og selvstendige \u2013 sammen har v\u00e6rt gjennomf\u00f8rt som et samarbeidsprosjekt mellom Stab for organisasjon, Avdeling for Helse og omsorg, Avdeling for oppvekst, utdanning og kultur og Avdeling for Bymilj\u00f8. F\u00f8rstnevnte har st\u00e5tt for prosjekt- og prosessledelse. Arbeidet med planen har p\u00e5g\u00e5tt siden v\u00e5ren 2024. Medvirkningsprosessen i planarbeidet har best\u00e5tt av f\u00f8lgende: \u2022 Tidlig i planprosessen ble det avholdt fysiske kartleggingsm\u00f8ter med seksjons- og enhetsledere i Avdeling for helse og omsorg, og enhetsledere i Avdeling for Utdanning, oppvekst og kultur \u2022 I august 2024 ble det avholdt to folkem\u00f8ter med innbyggere og brukerorganisasjoner \u2022 I oktober 2024 ble det avholdt et politisk verksted med helse- og velferdsutvalget \u2022 Planen har v\u00e6rt presentert i ulike fagavdelinger internt i kommunen ved flere anledninger \u2022 Det har v\u00e6rt avholdt dialogm\u00f8ter med andre n\u00f8kkelakt\u00f8rer Intern og offentlig h\u00f8ring samt utvalgsbehandling regnes ogs\u00e5 som medvirkning i planen. Planen var p\u00e5 intern h\u00f8ring 19. november \u2013 13. desember 2024. Den ble sendt p\u00e5 h\u00f8ring og offentlig ettersyn 6. januar 2025, med h\u00f8ringsfrist 24. januar 2025. To eksterne akt\u00f8rer fikk innvilget utsatt merknadsfrist. Ved utl\u00f8p av siste frist hadde det kommet inn totalt 9 innspill til planen, som ble sortert som 53 individuelle kommentarer. Merknadsbehandlingen av disse fremg\u00e5r av vedlegget Merknadsbehandling. Administrasjonen \u00f8nsker \u00e5 rette en stor takk til alle som har brukt av sin tid, og bidratt med innspill og kommentarer til planen. 3 Konklusjon Kommunedirekt\u00f8ren anbefaler at kommunestyret vedtar Aktive og selvstendige \u2013 sammen. Helhetlig plan for helse, velferd og omsorg i Troms\u00f8 kommune. Vedtakskompetanse Kommunestyret Vedlegg Merknadsbehandling, innspill helhetlig plan for helse, velferd og omsorg 2025 Aktive og selvstendige - sammen. Helhetlig plan for helse, velferd og omsorg i Troms\u00f8 kommune, plandokument 2025 Kunnskapsgrunnlag Helhetlig plan for helse, velferd og omsorg i Troms\u00f8 kommune, 2025 4 "
}