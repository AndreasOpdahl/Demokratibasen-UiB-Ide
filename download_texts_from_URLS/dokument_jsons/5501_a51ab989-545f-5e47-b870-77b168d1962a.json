{
  "dokument_id": "a51ab989-545f-5e47-b870-77b168d1962a",
  "doc_type": "case_attachment",
  "kommune": 5501,
  "tittel": "24 HANDELS- OG BYUTVIKLINGSSTUDIE FOR TROMSDALEN (6)",
  "url": "https://innsyn.tromso.kommune.no/application/getMoteDokument?dokid=2001740838",
  "tekst": "Vedlegg til s\u00f8knad om dispensasjon fra regional plan for handels og service i Troms 2015-2026 for utvidelse av handsareal i Tromsdalen handelspark 19.02.2018 Handels- og byutviklingsstudie for Tromsdalen bydelssentrum og Amfi Pyramiden Denne studien beskriver f\u00f8rst bakgrunn, historikk, status og innhold i den kommende reguleringsplanen for Solstrandvegen 330-35 m.fl. (ID 1877) der et nytt Amfi Pyramiden Senter inng\u00e5r. Den s\u00f8ker videre \u00e5 avklare \u00f8kt handelsareal som foresl\u00e5s i relasjon til overordnede regionale og kommunale planer, behov og fordelingen av handelsarealer i Troms\u00f8 samt de forskjellige handelsomr\u00e5denes p\u00e5virkning p\u00e5 sentrum. Dette settes inn i en st\u00f8rre sammenheng av handelens rolle i byen og byutviklingen, og betydningen for oppfyllelse av overordnede planretningslinjer. Delstudien er utarbeidet i samarbeid med Prognosesenteret AS. Innhold: 1. Bakgrunn og historikk 2. Byutvikling i Tromsdalen 3. Planforslagets innhold 4. Overordnede planer 5. Fordeling mellom handelstilbudene 6. Konsekvenser 7. Forslagsstillers vurdering 8. Sammendrag DELSTUDIE 1. Bakgrunn og historikk 1.1 Forslagsstillers utgangspunkt Utgangspunktet for den del av planforslaget som omfatter Amfi Pyramiden senter er \u00e5 revitalisere et senter som er i teknisk og kommersielt d\u00e5rlig forfatning. Senteret best\u00e5r av et utall byggetrinn, med tilh\u00f8rende urasjonelle og utdaterte tekniske- og logistiske l\u00f8sninger. Det er flere omr\u00e5der med svikt og d\u00e5rlig b\u00e6reevne i konstruksjonene, uten rasjonell mulighet for utbedring. Senteret har ukurante romsammensetninger og niv\u00e5forskjeller, der det er vanskelig \u00e5 oppn\u00e5 god kundeflyt, og \u00e5 innpasse aktuelle leietagere i b\u00e5de l\u00f8sning og st\u00f8rrelse. Det er tidkrevende \u00e5 forflytte seg som bevegelseshemmet, og som offentlig omr\u00e5de fremst\u00e5r senteret lite inkluderende. Sammen med begrenset romkvalitet er det utfordrende \u00e5 trekke kunder til senteret. Det er n\u00f8dvendig for senterets videre eksistens at det kan m\u00f8te dagens krav fra kunder og leietagere, samt konkurranse fra netthandel. Grunnet bygningsmassens tilstand er det ingen annen rasjonell utvei enn \u00e5 rive store deler av senteret (60 %). Det har sittet sv\u00e6rt langt inne for tiltakshaver \u00e5 komme til denne erkjennelsen. I byggeperioden vil store deler av inntektene bortfalle, og en slik investering kan vanskelig forsvares om ikke det oppn\u00e5s et komplett og attraktivt handelstilbud, og at tilgjengelig og nytt areal utnyttes best mulig. En utvidelse av handelsarealet er n\u00f8dvendig for \u00e5 skape et mer komplett handelstilbud p\u00e5 fastlandet der alle vesentlige varesegmenter inng\u00e5r. Forslagstiller har ervervet arealer p\u00e5 motsatt side av Solstrandvegen (TIRB-tomta), og de var ogs\u00e5 opprinnelig tenkt benyttet til handelsform\u00e5l. Senere har man erkjent at ved \u00e5 skape et kompakt nytt Amfi Pyramiden Senter kun p\u00e5 vestsiden av Solstrandvegen, oppst\u00e5r en god mulighet for i samme reguleringsplan \u00e5 skape et tilh\u00f8rende boligomr\u00e5de p\u00e5 \u00f8stsiden av veien. Dette kan gi en helhetlig bydelssentrumsutvikling i tr\u00e5d med statlige retningslinjer, regionale- og kommunale planer. Her er anledningen til \u00e5 skape et b\u00e6rekraftig og bymessig knutepunkt med sentrumsfunksjoner og bomilj\u00f8, i samspill med omr\u00e5dets \u00e5pne og bl\u00e5gr\u00f8nne kvaliteter. 1.2 Planhistorikk Planutvalget vedtok den 10.06.2008 et planprogram for TIRB-tomta alene. Senere har AMFI AS, eier av AMFI Pyramiden Senter AS, ervervet TIRB-tomta. Det ble oversendt og presentert et komplett planforslag (nr. 1497) for b\u00e5de TIRB-tomta og Amfi Pyramiden senter til kommunen i m\u00f8te 22.05.2013. Kommunen \u00f8nsket den gang ikke \u00e5 ta planen til behandling p\u00e5 grunn av visjonen om ny tunnel for E8, og de f\u00f8lger dette evt. kan f\u00e5 for utformingen av planomr\u00e5det (ref. m\u00f8tereferat fra 22.05.2013). \u00d8nsker om en fremtidig \u00abStrandby\u00bb var en del av dette. Amfi arbeidet senere for \u00e5 erverve nabotomter til senteret for en mulig utvidelse, mot nord og syd p\u00e5 samme side av Solstrandvegen, uten \u00e5 lykkes. Etter dette ble det utarbeidet et revidert forslag basert p\u00e5 kun de tomter de selv besitter. I m\u00f8te den 17.08.2016 ble kommunen presentert for det reviderte forslaget. Det viser et rent boligomr\u00e5de p\u00e5 TIRB tomta, og en utvidet kompakt senterl\u00f8sning for Amfi Pyramiden, i tr\u00e5d med referatet fra 2013. Forslaget ble tatt godt imot av administrasjonen, og det ble gitt r\u00e5d for videre arbeid med planen. Til forskjell fra tidligere planarbeid fra 2013, med et todelt senter som dekket begge tomtene, er \u00f8nsket n\u00e5 \u00e5 omregulere TIRB-tomta og Amfi Pyramiden senter som henholdsvis rent boligomr\u00e5de og rent senteromr\u00e5de. Dette kan bli et f\u00f8rste steg i ett nytt Tromsdalen bydelssentrum. Vedlagt ligger en studie som ble sendt til kommunen i desember 2016. Den viser illustrasjoner og tall som presenterer en ny bruk for de to tomtene hver for seg, men ogs\u00e5 satt i en st\u00f8rre og helhetlig sammenheng for et mulig nytt bydelssentrum. Forankret i intensjonene i statlige planretningslinjer og regionale planer utpeker kommuneplanen dette som prioritert utbyggings-omr\u00e5de i de kommende \u00e5r. (Merk at boligomr\u00e5det, som ikke omhandles i denne delstudien om Amfi Pyramiden senter, er bearbeidet etter dette ble sendt inn i desember 2016. Det har endret form, men er i samme st\u00f8rrelsesorden.) Side 2 av 24 2. Byutvikling i Tromsdalen 2.1 Nytt bydelssentrum i Tromsdalen Kommunen v/ Byutvikling har \u00f8nsket \u00e5 f\u00e5 synliggjort mulighetene for en helhetlig og overordnet utvikling av et nytt bydelssentrum i Tromsdalen. En \u00abmasterplan\u00bb som setter de to tomtene i et st\u00f8rre perspektiv. Det vedlagte forslaget tar utgangspunkt i Kommuneplanen for Troms\u00f8 kommune. Dagens n\u00e6ringsomr\u00e5de (bl\u00e5tt) blir liggende sentralt omkranset av eksisterende (gule) og nye boligomr\u00e5der (oransje), sj\u00f8en og marka (gr\u00f8nn). Det innpasses veier, gangveier, gr\u00f8ntdrag og akser som binder delomr\u00e5dene sammen i en helhetlig bystruktur. Det forutsettes at E8 legges i tunnel/kulvert innenfor omr\u00e5det, og at Solstrandvegen stenges mot tunnel\u00e5pningen mot nord og dagens E8 nedgraderes til lokalvei med gatepreg og redusert trafikkbelastning. Det vises et nytt st\u00f8rre boligomr\u00e5de i sj\u00f8en utenfor dagens E8, omtalt som Strandbyen og allerede avsatt i kommuneplanens arealdel. Det legges opp til kvartalsmessig fortetting og revitalisering av n\u00e6ringsbebyggelsen i beltet mellom dagens E8 og Solstrandvegen. I dag er tomtene i hovedsak regulert til n\u00e6ring. TIRB-tomta blir f\u00f8rste ledd i mulig fortetting av eksisterende villaomr\u00e5der/randsone ovenfor/\u00f8st for Solstrandvegen, og fordrer en omregulering fra n\u00e6ring til bolig. I sum legges det opp til bykvaliteter og kompakt utvikling i tr\u00e5d med nasjonale retningslinjer om b\u00e6rekraftig byutvikling rundt kollektivknutepunkter. Kommuneplanens visjon om Strandbyen som et fremtidig boligomr\u00e5de er sentral i masterplanen. \u00abMasterplanen\u00bb viser en rekke delomr\u00e5der langs sj\u00f8en, som alle kan ha sin s\u00e6regne karakter. Det g\u00e5r en offentlig promenade langs bryggekanten, og en gjennomg\u00e5ende gangveiakse i midten av kvartalene, som gir boligbebyggelsen to sjikt mellom sj\u00f8en og dagens E8 som blir nedgradert til lokalvei. Delomr\u00e5dene adskilles tydelig med tversg\u00e5ende akser/gatel\u00f8p ut mot sj\u00f8en, ilagt torg og plasser. Mellom to av delomr\u00e5dene, n\u00e6rt til ny lokal vei og Amfi Pyramiden senter, legges det opp til en bredere g\u00e5gate, gr\u00f8ntdrag og havn. Her kan det innpasses torg og kollektivknutepunkt der buss, sykkel, pendlerparkering og mulig by-ferge til sentrum kan m\u00f8tes. Vannet f\u00f8res inn i et skjermet basseng. Grad av utfylling for Strandbyen m\u00e5 utredes n\u00e6rmere. I den bl\u00e5 sonen innenfor, mellom dagens E8 og Solstrandvegen, planlegges fortetting i en kvartalsstruktur, basert p\u00e5 dagens rene n\u00e6ringsregulering. Sentrale deler kan v\u00e6re bilfrie, mens eksisterende plasskrevende varehandel (del av rollen som avlastningssenter) fortsatt kan lokaliseres i nordre og s\u00f8ndre ende, n\u00e6rt knyttet til knutepunkter i veitrafikken. Amfi Pyramiden ligger i midten av dette bl\u00e5 beltet. Lokal n\u00e6ring, tjenesteyting, bevertning og kultur er viktige drivere i bylivet, og det legges her opp til lokal varehandel og bydelsfunksjoner. Side 3 av 24 Masterplanen, med selve reguleringsplan-omr\u00e5det som de lysegule bygningene med Solstrandvegen imellom. Gr\u00f8ntaksen mellom fjorden og fjellet. I forgrunnen Strandbyen med havna, dernest n\u00e6ringsbeltet med Amfi Pyramiden og etterfulgt av boligene p\u00e5 TIRB-tomta og til sist eneboligene opp mot marka. Side 4 av 24 3. Planforslagets innhold 3.1 Amfi Pyramiden senter Den eldste delen av dagens senter rives (60 %), pluss parkering i to niv\u00e5er i friluft foran senteret. Senteret utvides med ca. 8 800 m2, og f\u00e5r en ny kompakt utforming hvor bygningen definerer kvartalet tydeligere. Senterets beliggenhet er umiddelbart n\u00e6r b\u00e5de hovedvei og lokalvei. Det planlegges \u00e5pne fasader mot Solstrandvegen og en tydelig hovedinngang mot torgaksen nord for senteret. Solstrandvegen reguleres med egen sykkeltrase og vil inng\u00e5 i hovednett for gang- og sykkel, og det legges til rette for sykkelparkering ved alle innganger. Veiledende perspektivskisse som illustrerer tenkte kvaliteter ifm. Solstrandvegen. Estetikken vil utvikles videre. Som avlastningssenter skal det fortsatt fungere som et regionalt s\u00e5 vel som lokalt senter. Senteret er ment \u00e5 kunne demme opp for betydelige deler av handelslekkasjen fra Tromsdalen mot Troms\u00f8ya/Langnes, og fange opp trafikk fra regionen i syd, og s\u00e5ledes ogs\u00e5 redusere n\u00f8dvendig biltrafikk over sundet, og gjennom byen mot og til Langnes. Prosjektet er l\u00f8st slik at det f\u00f8rst har to kj\u00f8readkomster fra Solstrandvegen i \u00f8st, og n\u00e5r E8 nedgraderes til lokalvei kan disse flyttes slik at innkj\u00f8ringene blir fra vest. I sum f\u00e5r man et kompakt og effektivt senter der tomten er godt og b\u00e6rekraftig utnyttet i en bymessig sammenheng. Bilparkering konsentreres i bygningsmassen, dvs. under og i P-hus i sydenden av senteret, lengst bort fra torg/gr\u00f8ntakse. Deler av denne avsettes som pendlerparkering med n\u00e6r tilknytning til nye doble busstopp. Det tilrettelegges for innvendig gjennomg\u00e5ende gangakser slik at det kan anlegges innganger p\u00e5 de tre sidene mot torget/gr\u00f8ntaksen, Solstrandvegen og en senere E8 nedgradert til lokalvei/bygate. P\u00e5 denne m\u00e5ten kan senteret inng\u00e5 i gangnettet i en fremtidig bystruktur p\u00e5 best mulig m\u00e5te. Et gjennomtenkt belysningskonsept skal sikre trivelige og innholdsrike offentlige rom ogs\u00e5 i m\u00f8rketiden. Side 5 av 24 Veiledende perspektiv som illustrerer henvendelsen og muligheter ved ytre del av en torgallmenning og E8. Estetikk og l\u00f8sninger vil utvikles videre. Side 6 av 24 3.2 \u00d8nsket bruk av \u00f8kt handelsareal Oppstilling under viser en sammensetning av leietagere som vil s\u00f8rge for et mer komplett tilbud for bydelen og fastlandssiden. Arealene er omtrentlige, og inkluderer andel av felles areal, ganger, trapper og heiser. \uf0b7 Tilbud p\u00e5 hvite linjer finnes i senteret i dag. \uf0b7 Tilbud p\u00e5 gule linjer finnes der i dag, men \u00f8nsker vesentlig mer areal. \uf0b7 Tilbud p\u00e5 r\u00f8de linjer finnes ikke p\u00e5 senteret, men er \u00f8nsket. Bransjer som er oppf\u00f8rt med 0 m2 er \u00f8nskelige, men f\u00e5r ikke plass selv innenfor planlagt utvidet areal. Side 7 av 24 3.3 Boligene p\u00e5 TIRB-tomta Planforslaget inneholder ca. 200 boliger \u00f8st for og langs Solstrandvegen. Disse beskrives ikke n\u00e6rmere i denne delstudien om handelsarealer. 3.4 \u00d8vrige n\u00e6ringsomr\u00e5der Selve reguleringsplanforslaget omfatter ikke n\u00e6ringsomr\u00e5dene nord og syd for senteret (mellom E8 og Solstrandvegen), men de inng\u00e5r i det kommuneplanen definerer som Tromsdalen Handelspark. Herunder er Nova-senteret hvor det i dag finnes en Coop Extra. (Omsetning 100 mill.) I tillegg finnes plasskrevende varehandel som: Kj\u00f8kkenbutikken Nova, Campingvogn-/bilbutikk, Byggmakker Per Strand avd. Tromsdalen (Omsetn. 50 mill.) 3.5 Offentlige torg, park, gang- og sykkelveier og vei Planforslaget regulerer omfattende st\u00f8rre veiarealer og offentlige rom. Sentral blir ny utforming av Solstrandvegen i en lengde p\u00e5 ca. 370 m. Det inkluderer kj\u00f8reveg med tilrettelegging for \u00f8kt kollektivtrafikk, gjennomg\u00e5ende gang- og sykkelvei i fem meter bredde og gr\u00f8ntrabatt med tr\u00e6r. Denne inng\u00e5r i kommuneplanens hovednett for gang- og sykkeltrafikk, og kobles til eksisterende gang- og sykkelvei som leder over broen til sentrum. Som ledd i dette kommer nye kryssl\u00f8sninger som sikrer en trygg trafikkavvikling og reduserer eksisterende konfliktpunkter. Planen gjennomf\u00f8rer dermed ett av tiltakene i \u00abTenk Troms\u00f8\u00bb. Side 8 av 24 Gjennom TIRB-tomta g\u00e5r i dag en bratt og smal adkomstvei til ca. ti boliger p\u00e5 oversiden av planomr\u00e5det (M\u00f8llervegen). Denne reetableres som en veislynge p\u00e5 ca. 330 m med forsvarlig stigningsforhold og ordentlig fortau. Denne kobles til eksisterende rundkj\u00f8ring nord i planomr\u00e5det, og antall konfliktpunkter reduseres. Det avsettes areal til en gr\u00f8ntakse som binder marka og fjorden sammen gjennom bydelssentrumet, herunder ca. 200 m gangvei. Dette skaper en naturlig forbindelseslinje og forener bystrukturen med den bl\u00e5gr\u00f8nne karakteren som kjennetegner Tromsdalen. 3.6 Kollektivtrafikk Senterets lokalisering og rolle som avlastningssenter utenfor bykjernen fordrer god dekning med buss inn mot sentrum. I tillegg kommer planene for fremtidig byferge til Troms\u00f8ya fra den tenkte havnen i enden av torg/gr\u00f8ntaksen. Det er et m\u00e5l for kommunen \u00e5 fange opp flest mulig \u00abdagpendlere\u00bb utenfor bykjernen slik at disse bruker kollektivtransport inn til byen. Det reguleres inn doble busstopp i begge retninger som tar h\u00f8yde for h\u00f8y frekvens og b\u00e5de kort- og langdistansebusser (opptil 20 m). Disse blir etter kommunens beskrivelse av de kommende h\u00f8ykvalitets busstoppene med sanntidsinformasjon. 3.7 Innfartsparkering Kommunen har et uttalt \u00f8nske om innfartsparkering i senterets n\u00e6rhet. I retningslinjen til kommuneplanens pkt. 10.4.2. st\u00e5r det at \u00abvirksomheter i sone 3 og 4 kan tillates \u00e5 ha h\u00f8yere antall korttidsplasser for bes\u00f8kende hvis de samme plassene ogs\u00e5 kan benyttes til innfartsparkering forbeholdt kollektivreisende\u00bb. I tr\u00e5d med dette tenkes det en kombinasjon og konsentrasjon av plasser i sammenheng med et utvidet handelssenter. Is\u00e6r n\u00e5r det \u00f8nskes kompakt knutepunktutvikling er spredning av plasser p\u00e5 terreng og fortrengning av fotgjengere og syklister lite \u00f8nskelig. Det sammenfaller ogs\u00e5 med pkt. 10.4.2. f\u00f8rste ledd som sier at \u00abparkeringsplasser for bil skal s\u00e5 langt som mulig plasseres under terreng\u00bb. En forutsetning er likevel at innfartsparkeringen, som gjerne benyttes over mange timer, er plassert slik i forhold til senteret at den ikke blokkerer eller hindrer \u00f8vrige kunders l\u00f8pende behov og bruk. Det er laget en egen delstudie som angir 180 plasser for innfartsparkering. Som tidligere forklart vil ogs\u00e5 den gode dekningen for sykkelparkering tilknyttet senteret ogs\u00e5 utgj\u00f8re en tilrettelegging i.f.m. omstigning til buss inn mot sentrum. Perspektivskisse p\u00e5 side 5 viser en mulighet for plassering og kobling av innfartsparkering og nye bussholdeplasser. Gjennom denne tilretteleggingen for innfartsparkering koblet til nye busstopp oppfyller planforslaget enda ett av tiltakene i \u00abTenk Troms\u00f8\u00bb. 3.8 Ny OPI-kabel til sentrum Hungeren Transformatorstasjon (over veien for Pyramiden senter) er hovedfordeler av str\u00f8m til Troms\u00f8 by. Det er i dag d\u00e5rlig energikapasitet i Troms\u00f8 sentrum, og det er behov for utvidelse av trafostasjonen s\u00e5 vel som ny hovedtilf\u00f8rselskabel (OPI-kabel) over til sentrum. Pyramiden senter blokkerer i dag for Troms Kraft Netts \u00f8nskede trase. Gjennom riving av den sydlige delen av dagens senter \u00e5pner planforslaget for etablering av kulvert under det nye senteret i \u00f8nsket trase. Med veksten i Troms\u00f8 er denne avgj\u00f8rende \u00e5 f\u00e5 p\u00e5 plass raskt. Side 9 av 24 3.9 Forholdet til overordnede planer Reguleringsplanforslaget omfatter vesentlig bygningsmasse, tomtearealer, veiarealer og offentlige rom. Planen s\u00f8ker bla. spesielt \u00e5 oppfylle kommuneplanens pkt. 9.1: \u00abEtablering av ny bebyggelse i bydelssentrene skal ved lokalisering og utforming bidra til god og helhetlig stedsutvikling, samt bidra til \u00e5 bygge opp under omr\u00e5dets tilgjengelighet, attraktivitet og bebyggelsesstruktur. Nye etableringer m\u00e5 ikke belaste boligomr\u00e5der med vesentlig trafikk, st\u00f8y eller andre milj\u00f8belastninger. Bydelssentre skal ha h\u00f8y arealutnyttelse, tydelige senterfunksjoner og offentlig torg eller park. Utbygging skal skje konsentrert og med god tilknytning til kollektivtransport. Bebyggelsen i senteromr\u00e5det skal utformes slik at det gir gode vilk\u00e5r for opphold i offentlige rom.\u00bb. Reguleringsplanforslaget s\u00f8ker bla. ogs\u00e5 konkret \u00e5 oppfylle Regional plan for handel og service, pkt. 6.3.5: \u00abEstetikk, universell utforming ved handelsetableringer/utvidelser m\u00e5 bygningsmassens utforming tilpasses stedets bebyggelse og struktur. God arkitektur, estetikk og im\u00f8tekommende og utadrettede fasader med \u00e5pne vindusflater og god tilgjengelighet skal vektlegges. Det skal tilrettelegges for sykkelparkering og sikker adkomst til kollektivtransport. Universell utforming skal ivaretas.\u00bb Side 10 av 24 4. Overordnede planer 4.1 Innledning Det er satt statlige f\u00f8ringer for areal- og transportplanlegging gjennom stortingsmeldinger som \u00abRegjeringens milj\u00f8politikk og rikets milj\u00f8tilstand\u00bb, \u00abBedre milj\u00f8 i byer og tettsteder\u00bb og \u00abNorsk klimapolitikk\u00bb, foruten \u00abStatlige planretningslinjer for samordnet areal og transportplanlegging\u00bb, \u00abForskrift om rikspolitisk bestemmelse for kj\u00f8pesentre\u00bb og \u00abStatlig planretningslinje for klima- og energiplanlegging\u00bb. Med bakgrunn i disse nasjonale planene reguleres handel i Troms fylke og Troms\u00f8 kommune gjennom Troms fylkeskommunes \u00abRegional plan for handel og service i Troms 2016-2025\u00bb og Troms\u00f8 kommunes \u00abKommuneplanens arealdel 2015-2026\u00bb, med tilh\u00f8rende analyser og forarbeider. I tillegg ber\u00f8rer kommunens, fylkets og Vegvesenets samarbeidsplan om samferdsel \u00abTransportnett Troms\u00f8\u00bb arealplanlegging og byutvikling. Her f\u00f8lger en gjennomgang av Amfi Pyramidens forhold til disse planene. 4.2 Statlige retningslinjer Det er spesielt to planer som kommer til anvendelse i forbindelse med byutvikling og handel. \u00abStatlige planretningslinjer for samordnet bolig-, areal- og transportplanlegging\u00bb og \u00abStatlig planretningslinje for klima- og energiplanlegging\u00bb har som m\u00e5l \u00e5 \u00abbidra til \u00e5 utvikle b\u00e6rekraftige byer og tettsteder, legge til rette for verdiskapning og n\u00e6ringsutvikling, og fremme helse, milj\u00f8 og livskvalitet\u00bb. Hvordan dette skal oppn\u00e5s utdypes i kapitel 4 i f\u00f8rstnevnte plan, med retningslinjer for samordnet utvikling. Her sies det at: \u00abUtbyggingsm\u00f8nstre b\u00f8r fremme utvikling av kompakte byer og tettsteder, redusere transportbehovet og legge til rette for klima- og milj\u00f8vennlige transportformer. I henhold til klimaforliket er det et m\u00e5l at veksten i persontransporten i storbyomr\u00e5dene skal tas med kollektivtransport, sykkel og gange.\u00bb (4.2) \u00abSamtidig b\u00f8r hensynet til gode uteomr\u00e5der, lysforhold og milj\u00f8kvalitet tillegges vekt, i tr\u00e5d med statlige normer og retningslinjer.\u00bb (..) \u00abUtbygging av nye st\u00f8rre boligomr\u00e5der m\u00e5 sees i sammenheng med behovet for infrastruktur\u00bb (4.3) \u00abKnutepunkter for kollektivtrafikken b\u00f8r ha gode omstigningsmuligheter mellom ulike transportmidler. Det b\u00f8r legges til rette for innfartsparkering langs hovedlinjene for kollektivtrafikken.\u00bb \u00abPlanlegging skal bidra til \u00e5 styrke sykkel og gange som transportform. I st\u00f8rre by- og tettstedsomr\u00e5der der \u00f8kt bruk av sykkel og gange kan bidra til effektive l\u00f8sninger for transportsystemet, b\u00f8r det utarbeides planer for sammenhengende gang- og sykkelveinett med h\u00f8y kvalitet.\u00bb (4.4) \u00abI planleggingen skal det tas hensyn til overordnet gr\u00f8ntstruktur, (...) kulturhistoriske verdier og estetiske kvaliteter. Kulturminner og kulturmilj\u00f8er b\u00f8r tas aktivt i bruk som ressurser i by- og tettstedsutvikling.\u00bb (4.7) 4.3 Kommuneplanens arealdels forhold til handel Arealform\u00e5l Amfi Pyramiden senter er i kommuneplanen del av det st\u00f8rre omr\u00e5det Tromsdalen handelspark, som i planen er avsatt til kj\u00f8pesenter og n\u00e6ringsbebyggelse. Amfi Pyramiden ligger i omr\u00e5det avsatt til kj\u00f8pesenter vest for Solstrandvegen. Dette form\u00e5let strekker seg ogs\u00e5 noe over p\u00e5 \u00f8stsiden av veien, men omr\u00e5det p\u00e5 den siden av veien er hovedsakelig avsatt til n\u00e6ringsbebyggelse. Hungeren transformatorstasjon med utend\u00f8rsanlegg inng\u00e5r ogs\u00e5 i dette omr\u00e5det. Kartskisse f\u00f8lger p\u00e5 neste side. Side 11 av 24 Utsnitt av kommuneplankartet med p\u00e5tegninger Hovedintensjoner Kommuneplanen skal ivareta den overordnede fylkesdelplanen om handel og service. I kommuneplanen behandles handel under kapittel 9 \u00abBydelsutvikling og knutepunktsstrategi\u00bb. Som bakgrunn for den forrige kommuneplanen ble det gjennomf\u00f8rt en delutredning om handel, kalt \u00abbystruktur og handel\u00bb, og denne er vurdert som fortsatt relevant for den gjeldende kommuneplanen, selv om Langnes har blitt bygget kraftig ut siden den ble utarbeidet. I delutredningen heter det at en hovedutfordring er \u00e5 utvikle Troms\u00f8 som en by med fremtidsrettet og milj\u00f8vennlig bystruktur. Det sies videre at Troms\u00f8 sentrum skal v\u00e6re knutepunkt og hovedarena for handel. En struktur med sentrum, bydelssentre og avlastningssentre skal danne rammene for denne utviklingen, der sentrum og avlastningssentrene ogs\u00e5 skal betjene et regionalt omland. Det pekes dog p\u00e5 at det allerede er vedtatt reguleringsplaner utenfor sentrum, herunder Langnes, som gir handelsetablering som i areal vil overstige sentrum. Med andre ord kan det synes som om utviklingen g\u00e5r i en annen retning. Dette er ogs\u00e5 utgangspunktet for prosjektet \u00abSentrumsl\u00f8ftet\u00bb. Det pekes blant annet p\u00e5 at kommende planarbeid m\u00e5 hensynta at: \u00abDa handel i stor grad former bystruktur og transportm\u00f8nster, er det viktig at lokaliseringen er hensiktsmessig i forhold til bystruktur. Det er \u00f8nskelig \u00e5 balansere etablering av handel i bydelene. Med \u00f8kt tilrettelegging for forretning i bydeler vil flere kunne handle i sitt n\u00e6rmilj\u00f8. Det vil igjen kunne f\u00f8re til redusert biltransport, triveligere boligmilj\u00f8 og en mulig oppblomstring av andre aktiviteter i bydelen.\u00bb Det vises til at hele 50 % av alle reiser skjer med bil, og at all den tid handel st\u00e5r for 25 % av alle reiser vil \u00ablokalisering av forretninger og \u00f8vrige n\u00e6ringsetableringer bli sv\u00e6rt viktig for fremtidig transportutvikling\u00bb. Videre pekes det p\u00e5 at rammer for ulike typer handel og \u00e5 unng\u00e5 overetablering er viktige m\u00e5l. Handelsanalyser ved nye etableringer b\u00f8r synliggj\u00f8re p\u00e5virkningen p\u00e5 sentrum. Avlastningssentre skal etableres s\u00e5 n\u00e6rt sentrum at de over tid oppfattes som en del av sentrum, og gjerne i tilknytning til hovedadkomst til sentrum. Dette for \u00e5 kunne dekke behovet for plasskrevende varer med tilh\u00f8rende trafikk og logistikk. Side 12 av 24 Bydelssenter I generell bestemmelse 9.1 utpekes Tromsdalen avlastningssenter som ett av ti bydelssentre. P\u00e5 fastlandssiden er i tillegg Kroken definert som bydelssenter. Det utdypes at bydelssentre skal \u00abbidra til god og helhetlig stedsutvikling, samt bidra til \u00e5 bygge opp under omr\u00e5dets tilgjengelighet, attraktivitet og bebyggelsesstruktur. Nye etableringer m\u00e5 ikke belaste boligomr\u00e5der med vesentlig trafikk, st\u00f8y eller andre milj\u00f8belastninger. Bydelssentre skal ha h\u00f8y arealutnyttelse, tydelige senterfunksjoner og offentlig torg eller park. Utbygging skal skje konsentrert og med god tilknytning til kollektivtransport. Bebyggelsen i senteromr\u00e5det skal utformes slik at det gir gode vilk\u00e5r for opphold i offentlige rom.\u00bb Avlastningssenter I bestemmelse 9.2 legges rammene for areal til handel. Nye arealer for detaljhandel i Tromsdalen handelspark skal \u00abavklares i detaljregulering\u00bb. Nye arealer til plasskrevende varer tillates etablert uten begrensning. (Kommuneplanen fra 2012 var ikke rettskraftig p\u00e5 handelsomr\u00e5det etter innsigelse fra fylket. Dette er tilsynelatende l\u00f8st i kommuneplanen fra 2016 ved \u00e5 fastsl\u00e5 at Langnes ikke kan utbygges ytterligere, mens det unnlates \u00e5 gi en arealramme for utvidelse av Tromsdalen avlastningssenter og henvises til behandling i reguleringsplan. Dialogen mellom fylket og kommunen er slik sett skj\u00f8vet p\u00e5 til saken er aktuell, slik den n\u00e5 er.) 4.4 Troms Fylkeskommunes \u00abRegional plan for handel og service i Troms 2016-2025\u00bb Fylkeskommunen skal ivareta den statlige og regionale styringen av handelsetableringer. I den anledning er det utarbeidet en \u00abregional plan for handel og service\u00bb. Her oppsummeres det at oppgaven inneb\u00e6rer \u00ab\u00e5 styrke eksisterende by- og tettstedssentre, bidra til samfunns\u00f8konomisk effektiv arealbruk og \u00e5 legge til rette for milj\u00f8- og helsefremmende transportvalg\u00bb. F\u00f8lgelig er det \u00abi utgangspunktet ikke tillatt \u00e5 etablere st\u00f8rre handelsvirksomheter utenfor sentrum av byer og tettsteder\u00bb. Planen skal v\u00e6re \u00abet viktig hjelpemiddel for \u00e5 sikre robuste og attraktive sentrum i Troms.\u00bb Til grunn for planene er det utarbeidet en regional handelsanalyse for Troms av Asplan Viak (2014). Denne bygger p\u00e5 ATP handelsmodellen. Vi oppsummerer her relevante punkter i denne planen og analysen. N\u00e5situasjon Troms\u00f8 har den st\u00f8rste handelsomsetningen for detaljvarer i fylket, med dr\u00f8yt 50 % av samlet omsetning, mens befolkningsmengden til sammenlikning kun utgj\u00f8r 43 %, foruten at kj\u00f8pekraften er god. Det er tydelig at Troms\u00f8 ogs\u00e5 har et regionalt nedslagsfelt. Selv om det er variasjoner underveis har alle kommunene i fylket hatt en samlet omsetningsvekst for perioden 2004-2012 sett under ett. For Troms\u00f8 har det v\u00e6rt omsetningsvekst i alle varegrupper mellom 2004-2012. \u00d8kningen har v\u00e6rt p\u00e5 35 % for utvalgsvarer og 44 % for mindre plasskrevende varer (m\u00f8bler, hvitevarer, elektro etc.). Det er vist en tiltagende nedgang i markedsandel for sentrum i Troms\u00f8, spesielt for utvalgsvarer som er typisk sentrums- og kj\u00f8pesentervarer (kl\u00e6r, sko, m.m.) til fordel for Langnes. Dette studeres n\u00e6rmere senere i kapittelet. Det er ogs\u00e5 vist at dagligvarer utgj\u00f8r en relativt liten andel av sentrumshandelen, med en markedsandel p\u00e5 kun 15 %. Dekningsgrad Dekningsgrad for varehandel er definert som forholdet mellom omsetning i en handelssone og samlet forbruk for de bosatt i samme sone. Dekningsgrad rundt 100 % betyr at det er god balanse mellom ettersp\u00f8rsel og tilbud, mens lavere dekningsgrad betyr lekkasje til andre regioner, og likeledes en h\u00f8y dekningsgrad at sonen tiltrekker seg handlende fra andre regioner. Dekningsgraden for fylket er i st\u00f8rrelsesorden 100 %, og indikerer at det i liten grad er handelslekkasje ut av fylket. Forbruk pr. person samsvarer i stor grad med landsgjennomsnittet. Troms\u00f8regionen har en dekningsgrad p\u00e5 112 %, med liten endring mellom 2004-2012, noe som bekrefter et visst handelstilsig fra fylket for\u00f8vrig. Det vies oppmerksomhet til fordelingen av handel innad i fylket og innad i byene. Den vises til den f\u00f8rste rikspolitiske bestemmelsen om midlertidig etableringsstopp for kj\u00f8pesentre utenfor byer og tettsteder innf\u00f8rt i 1999. Denne ble etterfulgt av plan for kj\u00f8pesenter i Troms i 2003. Siden den gang har Troms\u00f8 v\u00e6rt utpekt til \u00e5 dekke f\u00f8lgende behov: landsdelssenter, fylkessenter, regionsenter og kommunesenter. Side 13 av 24 Fremtidssituasjon Det er beregnet potensial for utbyggingsareal frem mot 2030 basert p\u00e5 befolkningsframskrivinger (MMMM- prognose fra SSB, ogs\u00e5 kalt middel-prognose) samt generell vekst i kj\u00f8pekraft i befolkningen. Fremskrivningen tilsier at det vil v\u00e6re potensiale for utvidelse av dagens handelsareal i Troms\u00f8 kommune i st\u00f8rrelsesorden 30- 40 %. Modellberegning viser at minst 25 % av potensielt utbyggingsareal m\u00e5 lokaliseres til sentrum dersom sentrum skal kunne opprettholde dagens markeds- og bes\u00f8ksandel. Dette har resultert i \u00abregional planbestemmelse og retningslinje for handelsetableringer i Troms\u00bb. Her fremg\u00e5r det at: \u00abEtablering av ny handelsvirksomhet som enkeltvis eller samlet utgj\u00f8r et bruksareal (BRA) st\u00f8rre enn 3000 m2 eller utvidelse av eksisterende handelsvirksomhet som medf\u00f8rer et samlet bruksareal over 3000 m2 er bare tillatt i sentrumssoner slik disse er definert, lokalisert og avgrenset i denne plan. Kart med sentrumssoner er fremstilt i kapittel 7. P\u00e5 vilk\u00e5r gitt i regionale planretningslinjer i denne plan kan det ogs\u00e5 tillates etablering eller utvidelse av handelsvirksomhet utover 3000 m2 i definerte avlastningssentre og bydelssentre.\u00bb De omtalte vilk\u00e5rene sier s\u00e5: \u00abAvlastingssentre skal avlaste sentrum der behovet er til stede. Begrunnelsen for \u00e5 etablere avlastingssenter er bl.a. at sentrum har plassmangel, er fysisk sett for lite og/eller har verneverdige bygningsmilj\u00f8er og ikke er i stand til \u00e5 ta imot all ny handelsvirksomhet. Avlastningssentrene skal betjene et regionalt omland. (...) Utvidelser eller nyetableringer i avlastningssentrene kan bare skje i den utstrekning dette kan begrunnes i et konkret og p\u00e5viselig behov for \u00e5 avlaste sentrum.\u00bb 5. Fordelingen mellom handelstilbudene: Sentrum, Langnes og Tromsdalen: Generelt om handelstilbudenes roller Som den st\u00f8rste byen i landsdelen er Troms\u00f8ya handelslokomotivet i nord. Det er utvilsomt positivt for det lokale n\u00e6ringslivet generelt og handelen spesielt at veldig mange velger \u00e5 handle her. Som tidligere nevnt har det lenge v\u00e6rt et etablert prinsipp at sentrum skal ha det st\u00f8rste handelsvolumet, og skal avlastes av Langnes og Tromsdalen handelsomr\u00e5der i den grad behovet er til stede. \u00abSentrum\u00bb sammenfaller ofte med \u00abden historiske byen\u00bb, og kjennetegnes av stort mangfold og konsentrasjon av publikumsrettede funksjoner som detaljhandel, hoteller og restauranter, bank og annen forretningsmessig tjenesteyting, offentlig og privat administrasjon, kulturtilbud, rekreasjon og underholdning. Dette er strukturert rundt gater, torg og offentlige plasser, med god tilgjengelighet til transport, is\u00e6r kollektivtransport. Behov for avlastning av sentrum kan for eksempel utl\u00f8ses av at sentrum har plassmangel, er fysisk sett for lite, har verneverdige bygningsmilj\u00f8er og samlet ikke er i stand til \u00ab\u00e5 ta imot\u00bb all handelsvirksomhet med tilh\u00f8rende logistikk. Avlastningssentrene skal ogs\u00e5 betjene et regionalt omland. F\u00f8lgelig er det i Troms\u00f8 slik at plasskrevende handel (som byggevarer og biler) s\u00e5 vel som storhandel og sjeldenvarer (som m\u00f8bler, elektronikk og hvitevarer) i stor grad er konsentrert p\u00e5 Langnes, men til dels ogs\u00e5 i Tromsdalen og omegn. Sistnevnte varekategori inng\u00e5r dog ikke i fylkets definisjon av plasskrevende varer som automatisk tiltenkes avlastningssentrene, men det virker likevel naturlig \u00e5 lokalisere disse der utfra planens \u00f8vrige \u00f8nsker for sentrum, og tilsvarende i andre planer som \u00abSentrumsl\u00f8ftet\u00bb og \u00abTransportnett Troms\u00f8\u00bb. Gjennom vedtaket om godkjenning av reguleringsplanen for Jekta storsenter i 2009 gav de folkevalgte sin tilslutning til vurderinger der. Her sies det at sentrum gjerne brukes til s\u00e5kalt \u00abfun-shopping\u00bb og sm\u00e5varer, mens storhandel p\u00e5 sentre gjerne er \u00abrun-shopping\u00bb. Til sistnevnte kreves gjerne bil for \u00e5 frakte store mengder eller tunge varer. Slik bilbasert handel er hverken mulig eller \u00f8nskelig i sentrum, og lokalisering av dette andre steder frigj\u00f8r sentrum til godt byliv. Utfra en slik vurdering fremst\u00e5r ikke n\u00f8dvendigvis sentrum og avlastningssentrene i konkurranse med hverandre. Etter dette prinsippet ble etablert har Langnes blitt utvidet betraktelig, og is\u00e6r med arealer for detaljvarer/utvalgsvarer. Side 14 av 24 Omsetning og fordeling Prognosesenteret AS angir f\u00f8lgende 2016-tall: Total detaljhandel i Norge er p\u00e5 475,5 mrd. NOK, og med 5 213 985 innbyggere gir det en snittomsetning p\u00e5 91 189 NOK eks mva. per person. Troms\u00f8 har 8,025 mrd. NOK, fordelt p\u00e5 74 541 innbyggere (31/12/2016). Det gir et snitt p\u00e5 107 657 NOK, som gir en indeks p\u00e5 118 mot Norge (18 % h\u00f8yere dekningsgrad). I hovedsak skyldes dekningsgraden handelstilsig fra andre kommuner, hvor tilsvarende tilbud ikke finnes. Ikke at kj\u00f8pekraften er spesielt h\u00f8y i Troms\u00f8 kommune. Omsetningen etter Prognosesenterets beregninger og tall fra kj\u00f8pesenterstatistikk (2015) gir f\u00f8lgende fordeling mellom sentrum og de to avlastningssentrene: Sentrum 2,308 mrd NOK Langnes Handelspark 2,598 mrd NOK Tromsdalen Handelspark 0,693 mrd NOK. Herav Amfi Pyramiden 0,543 mrd NOK Sentrum og Langnes utgj\u00f8r dermed sammen 4,906 mrd NOK tilsvarende 61 % av detaljhandelen totalt i Troms\u00f8 (8,025 mrd NOK). Antagelig noe mer i dag, da dette er tall fra b\u00e5de 2015. Dagligvare utgj\u00f8r veldig mye av de 39 % som selges \u00abandre steder\u00bb. Illustrasjonen under viser omsetning av detaljvarer i 2015 for de tre handelsomr\u00e5dene, og prosentvis markedsandel. Sammen utgj\u00f8r de 5,549 mrd NOK og dekker 69 % av detaljvarehandelen i Troms\u00f8. De r\u00f8de sirklene synliggj\u00f8r st\u00f8rrelsesforholdet tilbudene imellom: Side 15 av 24 Sammenlignetmed andrebyer Servi p\u00e5 dagensbalansemellom handeli sentrumog randsonei de st\u00f8rstebyenei landet ser vi at for eksempel Oslo sentrum er nesten ti gangerst\u00f8rre enn det st\u00f8rste omr\u00e5det med kj\u00f8pesenterutenfor sentrum (Storo Storsenter).Bergensentrum er mer enn tre gangers\u00e5 stort som Lagunen. Troms\u00f8, sammenmed for eksempel Kristiansand sentrum/S\u00f8rlandsparken og \u00c5lesund sentrum/Moa, er av de store kommunene hvor et kj\u00f8pesenter(el. detaljhandelsomr\u00e5de ) og sentrumhar omsetningi sammest\u00f8rrelsesorden,slik at sentrum ikke er det klare tyngdepunktet for detaljhandel. I Troms\u00f8er Langnes(med Jektasenter) ca. 12,5 % st\u00f8rre i omsetningenn sentrum. Det er ingen tvil om at en uheldigutvikling har skjeddsett ut i fra et \u00f8nskeom \u00e5 beholdet et mest mulig vitalt sentrum. Men i dette bildet er Tromsdaleni eksaktsammesituasjon. Langnes , som et overdimensjonerttillegg til sentrum, utarmer ogs\u00e5 Tromsdalenog fastlandssiden . Side 16 av 24 Handelslekkasjemellombydelene Det er i dagen betydelighandelslekkasje fra fastlandssiden . Tabellenog kartet under,lagetav Prognosesenteret AS,viser sammenhengenmellom et omr\u00e5desbefolkningog varehandelsomsetning. Tromsdalenog fastlandet huser21 919 mennesker,nesten30 % av byenstotale befolkning.Imidlertid har omr\u00e5det en omsetningp\u00e5 kun 1,050 mrd. NOK, tilsvarendebare 13,0 % av varehandelsomsetningen i Troms\u00f8(8,025 mrd. NOK).Tallet har sunketgradvissidenJektasutvidelse,slik det fremg\u00e5rav illustrasjoneni neste kapittel om utviklingstrekk. N\u00e5r man g\u00e5r dyperei hvor innbyggernefaktisk handlerser man at Langnesog sentrumt iltrekker segtilsammen mer enn halvpartenav kj\u00f8pekrafteni Tromsdalen(51 %),og enda mer fra den \u00f8vrigefastlandssiden(67 %). Side 17 av 24 Utviklingstrekk Konsekvensen av de siste \u00e5rs utbygging er at det over tid har v\u00e6rt en gradvis nedgang for sentrum til fordel for Langnes. Her har sentrums markedsandel for utvalgsvarer (varegruppen som tradisjonelt sett kjennetegner sentrumshandelen) sunket fra 58 % til 46 %, mens den samtidig har \u00f8kt p\u00e5 Langnes fra 19 % til 33 % (Ref. Regional handelsanalyse for Troms utgave 3, 05.06.2014 Asplan Viak AS. s.37). De \u00f8vrige handelsomr\u00e5dene i Troms\u00f8 har hatt mindre endinger. For Tromsdalen kan man se en nedadg\u00e5ende trend i detaljvarehandelen fra 12 % til 10 % i perioden fra 2004 til 2012. Prognosesenteret AS angir at denne andelen pr. 2015 er 8,6 %. For AMFI Pyramiden alene er andelen 6,8 %. Det er derfor entydig at Langnes alene har utarmet sentrum, og har vokst p\u00e5 bekostning av handelen der. (s. 62). Utvikling i markedsandeler for detaljvarer i perioden 2004-2012 (Fra Regional Handelsanalyse 05.06.2014) Det er i ettertid vanskelig \u00e5 se et tydelig avlastningsmotiv for en utvidelse p\u00e5 Langnes i den st\u00f8rrelsesorden som ble vedtatt. Man kan i stedet se at dette har brakt med seg betydelige belastninger i form av trafikk p\u00e5 vegnettet i omr\u00e5det og forurensning. 6 Konsekvenser 6.1 P\u00e5virkning p\u00e5 handelssituasjonen i sentrum I fylkets plan for handel og service sies det at utvidelser eller nyetableringer av handelsareal i omr\u00e5dene for avlastningssentrene bare kan skje i den utstrekning det kan begrunnes i et konkret og p\u00e5viselig behov. Fylkets egen handelsanalyse fra 2014 beregner et behov for \u00f8kning av handelsarealet p\u00e5 30-40 % frem mot 2030, og at minst 25 % av dette m\u00e5 tilfalle sentrum. Dette tilsier at bare innen utvalgsvarer er det rom for 21 000 m2 handelsareal i perioden, og det er grunn til \u00e5 tro at det vil v\u00e6re godt rom for Amfi Pyramidens planlagte utvidelse p\u00e5 ca. 8 800 m2. En utvidelse av Amfi Pyramiden p\u00e5 8 800 m2 viser i.flg. Prognosesenterets beregninger at Amfi Pyramiden vil \u00f8ke omsetningen med ca. 35 % til 733 mill NOK. Dette \u00f8ker markedsandelen fra 6,8 % til 9,1 % s\u00e5 lenge tilbudene p\u00e5 Troms\u00f8ya forblir som de er i dag. Prognosesenteret bekrefter at det vil v\u00e6re en nedgang i sentrum p\u00e5 5 % som f\u00f8lge av utvidelsen. Men b\u00e5de f\u00f8r og etter utvidelsen tilfaller alts\u00e5 minst 90 % av kj\u00f8pekraften i kommunen andre tilbud enn Amfi Pyramiden. Modellen hensyntar ikke betydelig \u00f8kt turisme, hvilket er en stadig \u00f8kene kundegruppe i Troms\u00f8 sentrum. Side 18 av 24 6.2 P\u00e5virkning p\u00e5 biltrafikken og milj\u00f8et Nullvekstm\u00e5let i biltrafikken er et underliggende prinsipp i alle planniv\u00e5er. Allerede i dag er det stor belastning p\u00e5 veinettet i Troms\u00f8, med planlagte utbedringer og kapasitets\u00f8kninger flere steder. Det snakkes blant annet om toetasjes rundkj\u00f8ring i Breivika. I nav slik som rundkj\u00f8ringene i Breivika, rundkj\u00f8ringene i sentrumstunellen og rundkj\u00f8ringen ved Langnes er det rundt 20 000 kj\u00f8ret\u00f8yer som passerer daglig. Ved reguleringen av Langnes bemerket Fylkesmannen om den bilfremmende etableringen at \u00abdet er kostbart \u00e5 rydde opp i disse milj\u00f8problemene, og det er verken samfunns\u00f8konomisk l\u00f8nnsomt eller \u00f8nskelig at byen bygger seg ut av problemet med \u00e5 \u00f8ke vegkapasiteten\u00bb. Rapporten \u00abTransportnett Troms\u00f8\u00bb sier at nesten en av fem reiser (37 500) i Troms\u00f8 skjer mellom fastlandet og Troms\u00f8ya (s. 21). Beregninger fra Prognosesenteret viser at det daglig er 28 900 biler som passerer mellom fastlandet om Troms\u00f8ya via tunellen eller broen. Beregningsmodellen viser at 9 000 av disse er handelsreiser. Etter revitalisering av Amfi Pyramiden viser beregningene at det kan komme en reduksjon p\u00e5 465 biler/d\u00f8gn. Samtidig vil 300 handelsreiser p\u00e5 Troms\u00f8ya heller g\u00e5 til Amfi Pyramiden enn f.eks. Langnes, og s\u00e5ledes avlaste vegnettet p\u00e5 \u00f8ya. Netto blir det derfor en reduksjon p\u00e5 160 bilbaserte handelsreiser. Med andre ord vil revitaliseringen av senteret ha positive effekter p\u00e5 det belastede vegnettet p\u00e5 \u00f8ya. Imidlertid hensyntar ikke beregningsmodellene vaneendringer som f\u00f8lge av bedre og mer kompakt byutvikling som fremmer kollektivtransport, sykkel og gange, ei heller den kommende bomringen. For is\u00e6r familier er komplette handelstilbud avgj\u00f8rende for hvor de velger \u00e5 handle. Dersom det er et komplett handelstilbud tilgjengelig med kollektivtransport uten omstigning, ved \u00e5 g\u00e5 eller sykle er det sannsynlig \u00e5 oppst\u00e5 st\u00f8rre synergieffekter som ikke fanges opp av beregningsmodellen. Et fremtidig sterkere kollektivknutepunkt som f\u00f8lge av utbygging av Strandbyen er heller ikke m\u00e5lt her. I motsatt fall, om Strandbyen bygges ut uten at Amfi Pyramiden senter utbygges og revitaliseres er det vanskelig \u00e5 se for seg at trafikken til handelstilbudene over sundet ikke vil \u00f8ke. I forlengelsen av dette er det n\u00e6rliggende \u00e5 anta at vesentlige deler av den handelen vil g\u00e5 med bil til Langnes, grunnet den \u00e5penbare attraktivitetsfordelen tallene i den regionale handelsanalysen dokumenterer. Som konsekvens av frav\u00e6ret av handelstilbud p\u00e5 fastlandet kan en da anta at bomringen vil ha begrenset effekt. Side 19 av 24 7 Forslagsstillers vurdering 7.1 Forslagsstillers vurdering ift. statlige retningslinjer Revitaliseringen av Amfi Pyramiden Senter muliggj\u00f8r en utvikling som n\u00e6rmest til punkt og prikke svarer p\u00e5 de statlige retningslinjene innenfor rammene av det som er realistisk. Eksempler p\u00e5 fordeler som f\u00f8lge av planene er: - Underbygging av en kompakt og bymessig struktur som reduserer transportbehovet - Etablering av et komplett lokalt handelstilbud som kan n\u00e5s som g\u00e5ende eller syklende fra hovednettet - Tilrettelegging for effektiv og fremtidsrettet kollektivtransport (buss og evt. fremtidig byferge) - Innfartsparkering langs en hovedlinje for kollektivtransport - Reduksjon i bilbaserte overflatel\u00f8sninger som varelevering, parkering og bensinstasjon som n\u00e5 tar store arealer i det offentlige rom. Dette legges inn i bygningsmassen. - \u00c5pning for bedre uteomr\u00e5der og kommunikasjonslinjer der milj\u00f8kvaliteter kan tillegges vekt. Byplangrepet/aksen \u00e5pner for aktivt \u00e5 ta i bruk overordnet bl\u00e5gr\u00f8nn struktur som er del av kulturmilj\u00f8et i Tromsdalen, s\u00e5 vel som forbindelseslinjer til (turist)attraksjoner med kulturhistorisk verdi, slik som Fjellheisen, Ishavskatedralen, marka og sj\u00f8en. Et revitalisert handelstilbud, sammen med planens forslag til ca. 200 nye boliger og barnehage, vil kunne tjene som lokomotiv i en bydelssentrumsutvikling. Dette vil v\u00e6re en god f\u00f8rste fase av en st\u00f8rre boligutvikling i et omr\u00e5de som kommunen etter de samme statlige retningslinjene vurderer som en av de mest attraktive arealreservene. 7.2 Forslagsstillers vurdering ift. Kommuneplanens arealdel Kommuneplanens arealdel inneholder st\u00f8rre avsatte boligarealer i sj\u00f8, til Strandbyen. En tilrettelegging av senteret som et naturlig kommersielt midtpunkt p\u00e5 fastlandssiden, vil gi en driver for videre boligutbygging ogs\u00e5 i tr\u00e5d med denne planen. I arealdelen har Tromsdalen handelspark en viktig og sammensatt rolle: Som avlastningssenter med plasskrevende varer og et regionalt nedslagsfelt, og som bydelssenter og nav for bydelsutvikling og tilgrensende bomilj\u00f8. Denne todelingen fordrer at det i reguleringsplanen og tilliggende n\u00e6ringsarealer \u00e5pnes for tilstrekkelig areal til b\u00e5de \u00e5 innlemme store arealbrukere, men samtidig tilstrekkelig detaljhandel til \u00e5 etablere et fullverdig bydelssenter med alle varegrupper. Det gjelder \u00e5 finne en god samtidig l\u00f8sning for bestemmelsene 9.1 og 9.2.2 i kommuneplanens arealdel. En for stor etablering av handel for plasskrevende varer vil neppe oppfylle de kvalitative \u00f8nsker og kriterier satt for en utvikling som bydelssenter. En slik etablering vil neppe kunne bidra til helhetlig stedsutvikling som bygger opp under omr\u00e5dets tilgjengelighet, attraktivitet, torg og parker, konsentrert bebyggelsesstruktur og god tilknytning til kollektivtransport \u2013 og uten vesentlige trafikk-, st\u00f8y og milj\u00f8belastninger som utpekt i statlige retningslinjer. I forhold til hovedintensjonene for \u00abbystruktur og handel\u00bb vil en utvidelse som fjerner parkering p\u00e5 bakkeplan, og etablerer et bygg som utgj\u00f8r et kvartal i en helhetlig kvartalsstruktur v\u00e6re positivt for et Tromsdalen bydelssentrum. Det samme gjelder foresl\u00e5tte oppgradering av handelsarealene slik at de kan m\u00f8te behovene ogs\u00e5 til typiske storhandelskonsepter i en kompakt l\u00f8sning hvor parkering kan foretas i bygningen eller p\u00e5 tak. Amfi Pyramiden planlegges derfor som et senter for detaljvarer, men med rom for et visst antall st\u00f8rre arealbrukere, p\u00e5 1.500 \u2013 2.000 m2. Dette kan bidra til \u00e5 unng\u00e5 frittst\u00e5ende arealkrevende bygninger, \u00abbig boxes\u00bb, med lav tetthet og store parkeringsflater p\u00e5 bakkeplan. Side 20 av 24 Herunder er det ogs\u00e5 viktig \u00e5 nyansere begrepet utvalgsvarer \u2013 sjeldenvarer/storhandelsvarer som fordrer bilbasert handel er hverken mulig eller \u00f8nskelig i sentrum, og lokalisering av dette andre steder frigj\u00f8r sentrum til godt byliv. Det \u00f8nskes at en stor del av de utvidede arealene p\u00e5 Amfi Pyramiden skal huse slike leietagere, og dette behovet kan dekkes uten s\u00e6rlige negative konsekvenser for et vitalisert bydelssentrum. Det forutsettes samtidig at de n\u00e6ringsregulerte eiendommene nord og syd for senteret (utenfor planomr\u00e5det) fortsatt vil kunne ivareta den mest plasskrevende varehandelen, som for eksempel byggevare og bilrelatert virksomhet. 7.3 Forslagsstillers vurdering ift. Regional plan for handel og service i Troms 2016-2025 Som landsdels-, fylkes- og regionsenter m\u00e5 Troms\u00f8 ha et handelstilbud som g\u00e5r ut over de lokale behov, med tilh\u00f8rende tilsig og dekningsgrad (112 %). En vurdering av totalarealet for handel m\u00e5 ogs\u00e5 medta dette. Hensikten med retningslinjene er gode, men de kan ogs\u00e5 blokkere for god utvikling i bydelen Tromsdalen i.h.h.t. kommuneplanen, og ikke minst fylkets overordnede intensjon om utvikling etter statlige- og regionale planretningslinjer. Det er ikke ubetinget riktig at hensynet til sentrum skal g\u00e5 p\u00e5 bekostning av bydelene og deres lokalmilj\u00f8er. Fylkets planbestemmelse om handelsetableringer sier at hensikten er \u00e5 \u00abstyrke eksisterende by- og tettstedssentre\u00bb m.m.. Tromsdalen er et eksisterende by-/tettstedssenter (les: bydelssentrum), men har i dag ikke et entydig samlende sentrum. Dette er mye p.g.a. manglende handelstilbud, og ugunstig bystruktur. Denne situasjonen har alle utsikter til ytterligere forverring om ikke bla. Amfi Pyramiden senter revitaliseres. En utvidelse styrker dette eksisterende by-/tettstedssenteret (les: bydelssentrum), ved bla. \u00e5 oppn\u00e5 n\u00f8dvendig st\u00f8rrelse for et komplett handelstilbud. H\u00e5nd i h\u00e5nd kommer alle de andre tidligere omtalte fordelene for bydelssentrumet og lokalmilj\u00f8et som f\u00f8lger av forslaget. Utvidelsen muliggj\u00f8r ogs\u00e5 god innpassing av st\u00f8rre varehandelskonsepter som vanskelig lar seg innpasse i sentrum, eller er u\u00f8nsket grunnet tilh\u00f8rende biltransport som utfordrer kvaliteten p\u00e5 det offentlige rom, slik som n\u00e6rmere beskrevet i foreg\u00e5ende delkapittel. 7.4 Forslagsstillers vurdering rundt utviklingsrommet i offentlige planer Regional handelsanalyse for Troms, laget av Asplan Viak AS for Troms Fylkeskommune (Juni 2014), og medtatt i Regional plan for handel og Service (6.1.5), angir som nevnt tidligere, et behov for 30-40 % \u00f8kning i varehandelsarealet frem mot 2030, og at 25 % av dette m\u00e5 ligge i sentrum. Det er utdypet med f\u00f8lgende arealoversikt over potensiale for samlet areal\u00f8kning bla. i Troms\u00f8: For utvalgsvarer alene betyr det at minst 7 000 m2 m\u00e5 ligge i sentrum, og det er da teoretisk rom for 21 000 m2 andre steder. Amfi Pyramidens beskjedne utvidelse er i st\u00f8rrelsesorden 8.800 m2. Her er ogs\u00e5 tidsaspektet interessant. Amfi Pyramiden senter kan realistisk tidligst st\u00e5 ferdig utvidet i 2021 \u2013 syv \u00e5r etter handelsanalysen ble laget, og nesten halvveis inn i vekstanslagsperioden. Tiltakshaver \u00f8nsker samtidig \u00e5 etablere 200 nye boliger rett over veien, og dette inng\u00e5r i reguleringsforslaget. Det er allerede etablert flere nye boligprosjekter sydover p\u00e5 fastlandet, og den mer langsiktige utviklingen av Strandbyen kan i.flg. kommunens anslag inneholde rundt 2 000 boliger. I dette bildet m\u00e5 det kunne sies at det er sannsynlig at det n\u00e6re kundegrunnlaget og den lokale rollen for senteret vil \u00f8ke vesentlig i tiden fremover. Side 21 av 24 7.5 Forslagsstillers vurdering ift. handelssituasjonen Som beskrevet er det en stor skjevfordeling mellom de to bydels- og avlastningssentrene, til fordel for Langnes. B\u00e5de Sentrum og Tromsdalen er offer for det. Dagens handelslekkasje fra Tromsdalen og fastlandssiden m\u00e5 kunne tas tilbake til bydelen i den grad den inng\u00e5r som grunnlag for byutvikling i Tromsdalen. For \u00e5 kunne stoppe en handelslekkasje ut av bydelen p\u00e5 en slik m\u00e5te at for eksempel barnefamilier prioriterer \u00e5 handle i n\u00e6rmilj\u00f8et, med kort kj\u00f8reavstand, kollektivt eller til fots, m\u00e5 senteret ha en komplett sammensetning av butikker slik at alt er tilgjengelig p\u00e5 fastlandssiden. Kun mangel av enkelte varegrupper kan medf\u00f8re at turen heller legges til Langnes hvis man f\u00f8rst er i bilen. Et senter m\u00e5 v\u00e6re av en viss st\u00f8rrelse for \u00e5 kunne tilby de viktigste varegruppene, f.eks. tekstilkjeder. Disse har tydelige minimums arealkrav for at de skal kunne innpasse sitt konsept og etablere seg. De vil sjelden etablere seg alene, men ligge sammen med lignende butikker for \u00e5 oppn\u00e5 synergieffekt. En kvalitetsheving av Amfi Pyramiden med arealutvidelse er n\u00f8dvendig ikke bare for \u00e5 etablere men ogs\u00e5 opprettholde et samvirkende tilbud. Det er \u00e5penbart at en av grunnen til dagens sviktende markedsandel er mangelen p\u00e5 et tilfredsstillende sortiment av utvalgsvarer i Tromsdalen og p\u00e5 fastlandssiden. Ved \u00e5 studere \u00f8nsket butikkfordeling i kap. 3.2 er det tydelig for enhver \u00e5 se hvilke bransjer som mangler p\u00e5 fastlandssiden. Det finnes heller ikke noe handelstilbud eller bystruktur som skaper et levende bydelssentrum og som kan n\u00e5s via milj\u00f8vennlige transportformer som gange og sykkel. Uten en utvidelse av handelsareal i Tromsdalen vil utvilsomt den nedadg\u00e5ende trenden for senteret fortsette. I et slikt bilde blir utvikling i tr\u00e5d med intensjoner i alle planer vanskelig \u00e5 oppfylle. B\u00e5de sentrum og Tromsdalen m\u00e5 prioriteres. Om ikke dette tillates tar man ogs\u00e5 et valg om \u00e5 redde sentrum p\u00e5 bekostning av Tromsdalen og befolkningen der. Man ser ogs\u00e5 bort fra den lokale klimafordelen for sentrum og Troms\u00f8ya. Sp\u00f8rsm\u00e5let som avgj\u00f8r rammen for utvidelse i handelsareal i Tromsdalen blir derfor: I lys av fordelene med en balansert bydelsutvikling, er p\u00e5virkningen p\u00e5 handelen i sentrum marginal nok til at den viktige utvidelsen i Tromsdalen kan tillates? Eller sagt p\u00e5 en annen m\u00e5te; er den negative p\u00e5virkningen p\u00e5 sentrum stor nok til at man kan forsvare \u00e5 ikke bygge ut Amfi Pyramiden? P\u00e5 fastlandssiden har man i tillegg til Tromsdalen Handelspark (inkl. Nova) kun Krokensenteret, Tomasjordnes og butikken i gamle \u00abTromsdalen sentrum\u00bb \u2013 boligomr\u00e5det bak Ishavskatedralen. Av disse er det kun Amfi Pyramiden som ligger i et allerede st\u00f8rre definert n\u00e6ringsomr\u00e5de, og som har leietagersammensetning, markedskraft og potensiale til \u00e5 kunne utvikles til en reel bidragsyter til et vitalt bydelssentrum. En beslutning om utvidelse av arealet for Amfi Pyramiden m\u00e5 s\u00e5ledes gj\u00f8res etter en helhetlig vurdering av alle forhold. Spesielt med fokus p\u00e5 \u00e5 im\u00f8teg\u00e5 og rette opp noe av den skjevfordeling som har oppst\u00e5tt mellom de to bydels- og avlastningssentrene. En ensidig vurdering kun basert p\u00e5 svekkelse av sentrum, og forholdet til Troms\u00f8s totale handelsareal vil bety at man risikerer \u00e5 tilsidesette andre forhold som er minst like viktige, og ogs\u00e5 tydelig beskrevet og prioritert i andre planer p\u00e5 nasjonalt, regionalt og kommunalt niv\u00e5. 7.6 Hva er alternativet? Hva skjer om Amfi Pyramiden ikke bygges ut? Hvordan vil handel og trafikkm\u00f8nstrene utvikle seg da? Vil handelsbehovet fra fastlandet og \u00f8kt boligutbygging der tilfalle sentrum eller Langnes? Det er ikke Tromsdalen som \u00f8delegger for sentrum, men snarere Langnes enorme attraktivitet for b\u00e5de leietagere og kunder som f\u00f8lge av st\u00f8rrelse, synergieffekter av samlokalisering, logistikk, infrastruktur og parkeringsmuligheter. \u00abDer f\u00e5r man alt p\u00e5 ett sted.\u00bb \u00c5 holde igjen en utvikling i Tromsdalen fordi Langnes er for stor og attraktiv, vil bare gj\u00f8re effekten av skjevfordelingen mellom avlastningssentrene st\u00f8rre. Langnes vil p\u00e5 sikt f\u00e5 beholde sin dominerende betydning og ber\u00f8re enda flere mennesker etter som bydelene vokser. Om de lange avstandene for handlende fra fastlandet til Langnes opprettholdes uten \u00f8kt motvekt, vil ikke folk legge om reisevanene og hverken reise kollektivt, sykle eller g\u00e5 dit. Bomringen vil ogs\u00e5 f\u00e5 begrenset effekt fordi folk likevel er tvunget til \u00e5 reise til Langnes for \u00e5 f\u00e5 det de trenger. Dagens negative utvikling p\u00e5 Pyramiden senter vil ogs\u00e5 fortsette, med en uviss fremtid som resultat. Side 22 av 24 8 Sammendrag Revitalisering og byutvikling Tiltakshavers utgangspunkt for den del av planforslaget som knyttes til Amfi Pyramiden senter er \u00e5 revitalisere et senter som er i teknisk og kommersielt d\u00e5rlig forfatning. Tiltakshaver besitter ogs\u00e5 arealer p\u00e5 motsatt side av Solstrandvegen, som \u00f8nskes regulert til bolig, og har derved en unik samlet mulighet til \u00e5 utvikle f\u00f8rste trinn av et nytt levedyktig og vitalisert bydelssentrum p\u00e5 fastlandssiden. Kommunen v/ Byutvikling har \u00f8nsket \u00e5 f\u00e5 synliggjort en helhetlig og overordnet utvikling av et nytt sentrum i Tromsdalen. En \u00abmasterplan\u00bb som setter de to tomtene i et st\u00f8rre perspektiv, sammen med det prioriterte utbyggingsomr\u00e5det Strandbyen. Utbyggingsomr\u00e5dene, fjorden og fjellet bindes sammen av en gr\u00f8ntakse med torg foran senteret, og det tilrettelegges for kollektivknutepunkt med innfartsparkering. En utvidelse av Amfi Pyramiden vil muliggj\u00f8re fjerning av bakkeparkering, og innpassing av senter- og parkeringsdel i en ordnet kvartalsstruktur. Amfi Pyramiden senter er b\u00e5de avlastningssenter og bydelssenter, og en l\u00f8sning i omr\u00e5det m\u00e5 kunne ivareta begge rollene, selv om de til en viss grad kan v\u00e6re motstridende mht. oppn\u00e5elig kvalitet og milj\u00f8. Bestemmelsene om avlastningssentre legger opp til \u00e5 dekke bilbasert handel og store arealbrukere man ikke \u00f8nsker i sentrum, men bestemmelsene om bydelssenter legger opp til lokal handel rundt torg og handlegater til fots og p\u00e5 sykkel. Planforslaget s\u00f8ker \u00e5 ivaretar begge disse forholdene, foruten \u00f8vrige relaterte bestemmelser om h\u00e5ndtering av biltrafikk, parkering, gange, sykkel og kollektivtransport. Den store sammenhengen - Forholdet til sentrum, skjevfordeling og bydelsutvikling Fordelene ved utbyggingen av Tromsdalen handelspark og Amfi Pyramiden senter m\u00e5 veies opp mot beskyttelse av sentrum mot overetablering i perifere handelsomr\u00e5der, som kan utarme sentrum. Fylkets planbestemmelse om handelsetableringer skal bla. s\u00f8rge for \u00e5 \u00abstyrke eksisterende by- og tettstedssentre\u00bb. Det er i dag en stor skjevfordeling i handel mellom Langnes, Sentrum og Tromsdalen, og l\u00f8sningen med et avlastningssenter p\u00e5 hver side av byen fungerer ikke som tenkt. Langnes utarmer sentrum, men ogs\u00e5 Tromsdalen. Tromsdalen er et eksisterende bydelssentrum, men er erodert og blir svakere. Det er betydelig handelslekkasje til andre handelstilbud som i stor grad fordrer privatbil som transportmiddel. Ved en utvidelse som s\u00f8ker \u00e5 rette opp i skjevfordelingen og styrker dette senteret til \u00e5 oppn\u00e5 funksjonell og komplett st\u00f8rrelse muliggj\u00f8res b\u00e5de et bedre bydelssentrum, men ogs\u00e5 mer b\u00e6rekraftige transportvalg. Det er tydelig at Langnes er den store utfordringen for sentrum, men dette m\u00e5 ikke st\u00e5 i veien for en god bymessig l\u00f8sning p\u00e5 fastlandet. Ulempen med en liten nedgang i handel i sentrum vil oppveies av de andre fordelene som f\u00f8lger av planen. I sum er planen fremtidsrettet i tr\u00e5d med statlige retningslinjer, og muliggjort av et revitalisert og utvidet senter som reduserer eksisterende eksponerte l\u00f8sninger for biltrafikk og lastebiler, underbygger en bymessig struktur og legger til rette for g\u00e5ende, syklende, samt omstigning til effektiv kollektivtransport i en kompakt bysituasjon. Tettere opp til en oppfyllelse av m\u00e5lene i statlige, regionale og kommunale planer er det vanskelig \u00e5 komme i den virkelige verden. En blokkering av den beskjedne utvidelsen resulterer i at lite eller ingen ting gj\u00f8res og status forblir som i dag, noe som \u00e5penbart ikke er et bedre alternativ hverken n\u00e5 eller p\u00e5 sikt. Som tidligere omtalt er det godt forankret i alle planniv\u00e5er at sentrumsutvikling, knutepunktutvikling og tilgjengelighet er avgj\u00f8rende for \u00e5 n\u00e5 nullvekstm\u00e5let i biltrafikken og \u00e5 styrke by- og tettsteder. Med en st\u00f8rre \u00f8kning i innbyggertallet i Tromsdalen uten at lokale tilbud utvides og oppgraderes vil det skapes mer trafikk og forurensning i andre deler av byen. \u00d8kte behov er aktuelt med boligene i dette planforslaget, andre ferdigstilte og planlagte boligprosjekter sydover langs fastlandet, og en fremtidig Strandby. N\u00f8kkeltall Om man legger handelstall til grunn kommer man ikke utenom at Langnes og sentrum sammen tiltrekker seg mer enn halvparten av kj\u00f8pekraften i Tromsdalen (51 %), og enda mer fra den \u00f8vrige fastlandssiden (67 %), noe som fremst\u00e5r som h\u00f8yt. Tromsdalen og fastlandet huser 21 962 mennesker, som er nesten 30 % av byens totale befolkning, men har samlet kun 8,6 % (0,693 mrd. NOK) av varehandelsomsetningen i Troms\u00f8 (8,025 mrd. NOK). Side 23 av 24 Ved en utvidelse av Amfi Pyramiden p\u00e5 8 800 m2 viser Prognosesenterets beregninger at markedsandelen for senteret vil \u00f8ke fra 6,8 % til 9,1 %. Analysen bekrefter at det vil v\u00e6re en nedgang i sentrum p\u00e5 5 % som f\u00f8lge av utvidelsen, men b\u00e5de f\u00f8r og etter utvidelsen tilfaller uansett 90 % av kj\u00f8pekraften i kommunen andre tilbud enn Amfi Pyramiden. Konklusjon Det er i kommuneplanens arealdel ikke fastsatt ramme for arealutvidelsen i Tromsdalen handelspark, men vedtatt at dette skal gj\u00f8res i forbindelse med reguleringsplan. Fylket har satt som premiss at behovet for utvidelse av Tromsdalen Handelspark som avlastningssenter, m\u00e5 kunne p\u00e5vises og dokumenteres. Arealutvidelsen i planforslaget begrunnes ikke med behov for \u00f8kt avlastning for sentrum, men med handelsparkens \u00f8kende betydning som kombinert avlastningssenter og senter for fastlandssiden. Med bakgrunn i redegj\u00f8relsene i denne delstudien er forslagstiller av den oppfatning at et hinder for utviklingen av Amfi Pyramiden vil tilsidesette flere andre vesentlige hensyn innen byutvikling, bomilj\u00f8 og klima. Forslagstiller henstiller derfor til en grundig vurdering der helheten hensyntas, og forvaltningen av motstridende hensyn overveies n\u00f8ye. Det kan vanskelig forst\u00e5s at en begrenset p\u00e5virkning av handelen i sentrum skal kunne overskygge god lokal arealutvikling p\u00e5 fastlandssiden, som ogs\u00e5 er hjemlet i prinsipper i samme retningslinjer og lovverk. Tiltakshaver mener utbyggingen vil utgj\u00f8re marginal og knapt merkbar forskjell for sentrum, men for Tromsdalen som bydel vil en utbygging av Amfi Pyramiden i Tromsdalen Handelspark v\u00e6re av sv\u00e6rt stor betydning for innbyggerne, som i langt mindre grad vil v\u00e6re avhengig av \u00e5 reise over til \u00f8ya for \u00e5 finne et komplett handelstilbud. Side 24 av 24 "
}