{
  "dokument_id": "8949ca51-20cf-50ff-a0c4-1b39f4e80ef8",
  "doc_type": "case_attachment",
  "kommune": 4601,
  "tittel": "Folkevalgtoppl\u00e6ring 2023 - 2027. Handlingsplan for oppl\u00e6ringsprogrammet for bystyre og utvalg, 2024 ",
  "url": "https://bergen.kommune.no/politikere-utvalg/api/fil/bk360/9788245/Folkevalgtopplaering-2023-2027-Handlingsplan-for-opplaeringsprogrammet-for-bystyre-og-utvalg-2024-",
  "tekst": " Forretningsutvalget Saksframstilling V\u00e5r referanse: 2024/15651-1 Saksbehandler: Birgitte Teglgaard J\u00f8rgensen Folkevalgtoppl\u00e6ring 2023 - 2027. Handlingsplan for oppl\u00e6ringsprogrammet for bystyre og utvalg, 2024 Hva saken gjelder: Dav\u00e6rende utvalg for fullmakter og politisk styringssystem (UFPS) vedtok i m\u00f8te 13. juni 2023 sak 28/23 - Folkevalgtoppl\u00e6ring 2023 - 2027: Skisse til introduksjonsdag for nye bystyret 26. og 27. oktober 2023, Rammer for oppl\u00e6ringsprogram for perioden. Forretningsutvalget vedtok i m\u00f8tet 23.01.24 sak 21/24 - Tema- og aktivitetsplan for forretningsutvalget for f\u00f8rste halv\u00e5r 2024, at f\u00f8lgende skal v\u00e6re prioriterte tema i folkevalgtoppl\u00e6ringen for 2024: \u2022 Plansystem og planer som politisk styringsredskap \u2022 Budsjettarbeid \u2022 Arbeid med politisk tilsyn og kontroll i bystyrets organer \u2022 Parlamentarismen som styringssystem Bystyredirekt\u00f8ren legger med dette frem forslag til handlingsplan for oppl\u00e6ringsprogrammet 2024, med fokus p\u00e5 de prioriterte tema vedtatt i forretningsutvalget. Oppl\u00e6ringsprogrammet for 2024 Bystyredirekt\u00f8ren vektlegger at oppl\u00e6ringsprogrammet, s\u00e5 langt det er mulig, har forankring i aktuelle og konkrete problemstillinger, samt tilknytning til p\u00e5g\u00e5ende eller forventede saker fra byr\u00e5det. I 2024 kan s\u00e6rlig arbeidet med kommuneplanen trekkes frem som s\u00e6rlig relevant. Fokus p\u00e5 parlamentarismen som styringssystem er en satsning fra forrige periode, som bystyredirekt\u00f8ren foresl\u00e5r \u00e5 videref\u00f8re, med intensjon om flere samlinger gjennom perioden. Aktivitetsplan for 2024: 1) en samling for ordf\u00f8rer, varaordf\u00f8rer, utvalgsledere og AU medlemmer (v\u00e5ren 2024) 2) samt parlamentarismedagen for ovennevnte samt politisk og administrativ ledelse p\u00e5 byr\u00e5dssiden (v\u00e5ren 2024) 3) en fellessamling for bystyret om kommunens samfunnsplanlegging og \u00f8konomi- og handlingsplan (h\u00f8sten 2024) Videre inneholder programmet oppl\u00e6ring i utvalgene i reglement og fullmakter, samfunnsplanlegging, politisk tilsyn og kontroll, og digitale orienteringer som kunnskapsformidling til ulike fagomr\u00e5der og prosjekter. 1 Samfunnsplanleggingen i kommunen, planstruktur og \u2013 instruks er viktige politiske styringsredskap. Da arbeid med ny kommuneplan er av h\u00f8y prioritet denne perioden, er det naturlig at denne, samt andre prinsipielle saker fra byr\u00e5det, inng\u00e5r som tema i oppl\u00e6ringsprogrammet for 2024. Budsjettarbeid samt politisk tilsyn og kontroll er av de viktigste verkt\u00f8yene for utvalgene, og opposisjonen, til \u00e5 f\u00f8lge med og f\u00f8lge opp. Det er derfor viktig at de folkevalgte f\u00e5r inng\u00e5ende forst\u00e5else og kompetanse om disse tema s\u00e5 tidlig som mulig. Forst\u00e5else for parlamentarismen som styringssystem, grunnleggende kunnskap om styrker og s\u00e5rbarheter som ligger i en slik styringsform, er viktig for \u00e5 kunne ut\u00f8ve rollen sin som folkevalgt p\u00e5 en god m\u00e5te. Med henvisning til anbefalinger og de vedtatte rammene for folkevalgtoppl\u00e6ringsprogrammet1, har samtlige utvalgt p\u00e5begynt planlegging av studietur. UMBY, UBSI og UHSO planlegger studieturer allerede v\u00e5ren 2024. Ogs\u00e5 UFKN og forretningsutvalget har ambisjoner om studietur tidlig i perioden. Det vil bli fremmet egne saker for Forretningsutvalget om reisem\u00e5l og opplegg for de enkelte utvalgs studieturer. Interne og eksterne ressurser Bergen kommune har tre dager med folkevalgtoppl\u00e6ring fra KS som ikke er brukt enn\u00e5. Det anbefales \u00e5 bruke disse ressursene i forbindelse med fellessamlingene for bystyret og for ledere og AU-medlemmer. Som landets st\u00f8rste prim\u00e6rkommune b\u00f8r Bergen ha tilgang til det fremste kompetansemilj\u00f8et og det er viktig \u00e5 tilpasse KS sine bidrag til tema der KS har s\u00e6rlig nasjonal kompetanse. I den sammenheng vil det v\u00e6re s\u00e6rlig naturlig \u00e5 trekke p\u00e5 KS sitt folkevalgtprogram om kommuneplanens samfunnsdel og kopling til \u00f8konomiplanen. I tillegg vektlegges forskningsmilj\u00f8ene som en viktig samarbeidspartner og kunnskapsleverand\u00f8r inn i oppl\u00e6ringsprogrammet. Den politiske og administrative ledelsen i byr\u00e5dsavdelingene er en viktig st\u00f8ttespiller i b\u00e5de planlegging og gjennomf\u00f8ring av folkevalgtoppl\u00e6ringsprogrammet. Hvem er inkludert i folkevalgtoppl\u00e6ringsprogrammet? Oppl\u00e6ringsprogrammet retter seg prim\u00e6rt mot folkevalgte p\u00e5 bystyresiden, samt gruppesekret\u00e6rene. De kommunale r\u00e5dene og deres ledelse kan inkluderes i oppl\u00e6ringen der det er hensiktsmessig, som eksempelvis i fellessamlinger med relevante temaer for alle bystyrets organer. Oppf\u00f8lging av folkevalgtoppl\u00e6ringsprogrammet I henhold til bestemmelsene i Reglement for Bergen bystyre og utvalgene 2023-2027, er det utvalgenes ledelse som, i samarbeid med AU, er ansvarlig for \u00e5 tilrettelegge for utvalgets aktivitet og oppl\u00e6ring2. Hva ang\u00e5r studieturer, er det forretningsutvalget som godkjenner disse etter en vurdering av reisens form\u00e5l, relevans og kostnadseffektivitet3. 1 Sak 28/23, Forretningsutvalget 2 Reglement for Bergen bystyre og utvalgene 2023-2027, avsnitt 6.7, pkt. a. og h. 3 Reglement for Bergen bystyre og utvalgene 2023-2027, avsnitt 9 2 Forslag til vedtak: 1) Forretningsutvalget gir sin tilslutning til foresl\u00e5tt handlingsplan for oppl\u00e6ringsprogrammet for bystyre og utvalg, 2024 2) Forretningsutvalget p\u00e5peker at p\u00e5g\u00e5ende planlegging av studieturer i utvalgene i 2024 kan gi behov for oppjustering av budsjett, og ber om at dette hensyntas i forbindelse med arbeid med budsjettjusteringer etter 1. tertial 2024. Dato: 15. februar 2024 Trine Gr\u00f8nbech Pettersen \u2013 bystyredirekt\u00f8r Birgitte Teglgaard J\u00f8rgensen - seniorr\u00e5dgiver Dokumentet er godkjent elektronisk. 3 Saksframstilling: Om folkevalgoppl\u00e6ringsprogrammet i Bergen kommune Programmets overordnede m\u00e5l er \u00e5 gi de folkevalgte den n\u00f8dvendige kunnskap og innsikt i kommunens virksomhet til \u00e5 kunne utf\u00f8re deres politiske verv p\u00e5 en god m\u00e5te. Oppl\u00e6ringen skal rettes b\u00e5de mot nyvalgte og erfarne politikere, og ha til form\u00e5l \u00e5 styrke de folkevalgtes forst\u00e5else for egen rolle, oppgave og samspill med andre akt\u00f8rer i lokaldemokratiet. Oppl\u00e6ringsprogrammet tilrettelegges ett \u00e5r om gangen, er dynamisk og tilpasset fortl\u00f8pende innspill og behov. Dette sikrer fleksibilitet og relevans gjennom hele valgperioden. Programmet er bygget opp rundt ulike typer oppl\u00e6ringsformater, inkludert heldagssamlinger for bystyret, fagoppl\u00e6ring i utvalg, tematiske introduksjoner og praktisk innf\u00f8ring i bl.a. politiske verkt\u00f8y. Det legges i tillegg opp til tilpasset oppl\u00e6ring og informasjon for ledere, AU- medlemmer og gruppesekret\u00e6rer. Hovedtyngden av oppl\u00e6ringen er foresl\u00e5tt lagt til starten av perioden. Forretningsutvalget vedtok i m\u00f8tet 23.01.24 sak 21/24 - Tema- og aktivitetsplan for forretningsutvalget for f\u00f8rste halv\u00e5r 2024, at f\u00f8lgende tema skal v\u00e6re prioritert i folkevalgtoppl\u00e6ringen for 2024: \u2022 Plansystem og planer som politisk styringsredskap \u2022 Budsjettarbeid \u2022 Arbeid med politisk tilsyn og kontroll i bystyrets organer \u2022 Parlamentarismen som styringssystem Ressurser og metodikk Bystyredirekt\u00f8ren vektlegger faglig kompetanse inn i folkevalgtoppl\u00e6ringsprogrammet gjennom tett samarbeid med byr\u00e5dssiden, forskningsmilj\u00f8er, samt anbefaler bruk av KS sin s\u00e6rlige nasjonale kompetanse. Felles oppl\u00e6ring for bystyret og heldagssamlinger er en viktig del av programmet. I tillegg til presentasjoner anbefales det at alle samlinger b\u00f8r ha elementer av gruppearbeid og/eller erfaringsdeling for best utbytte, samt for \u00e5 sikre at oppl\u00e6ringen forankres i lokale forhold og de folkevalgtes egen forst\u00e5else for aktuelle utfordringer. Det foresl\u00e5s i tillegg bruk av ulike digitale informasjons- og oppl\u00e6ringsformer, som digitale orienteringer, webinar og e-kurs, i den grad det er hensiktsmessig, for kunnskapsformidling. Relevant informasjon skal v\u00e6re tilgjengelig p\u00e5 de folkevalgtes egen side p\u00e5 kommunens hjemmeside, sammen med innf\u00f8ring i praktiske verkt\u00f8y for folkevalgte, som skriftlige og muntlige sp\u00f8rsm\u00e5l, interpellasjoner og representantforslag, vedtak og merknader. Studieturer og bystyrebefaringer er anbefalt som tiltak i folkevalgtoppl\u00e6ringen, s\u00e6rlig i forbindelse med aktuelle st\u00f8rre saker, men ogs\u00e5 som generell innf\u00f8ring i utvalgenes fagfelt. 4 Felles oppl\u00e6ring for bystyret, heldagssamlinger Foresl\u00e5tte rammer for oppl\u00e6ringsprogrammet jf. sak 28/23, UFPS: \u2022 En egen introduksjonssamling for helt nye bystyrerepresentanter \u2022 Introduksjonssamling for bystyret, ved oppstart h\u00f8sten 2023 \u2022 En obligatorisk samling for bystyret i \u00e5ret. Temaet for den \u00e5rlige bystyresamlingen b\u00f8r st\u00e5 i forhold til aktuelle store politiske saker, eksempelvis kommuneplan. Dette b\u00f8r vedtas \u00e5rlig i en handlingsplan, i n\u00e6rt samarbeid med byr\u00e5dets fremleggelse av prinsipielle saker. \u2022 Bystyresamlingen skal legges p\u00e5 egne dager, og ikke i forkant av bystyrem\u00f8tet som tidligere praksis har v\u00e6rt. Gjennomf\u00f8rt oppl\u00e6ring s\u00e5 langt i perioden: Aktivitet Tema Deltakere Introduksjonsdag nye \u2022 IKT, personvern og sikkerhet Alle medlemmer og bystyrerepresentanter. \u2022 Bruk av r\u00e5dhuset og gamle varamedlemmer som r\u00e5dhus ikke satt i forrige periode 20.10.2023 \u2022 Bystyre- og utvalgsm\u00f8ter ble invitert. Ca. 60 \u2022 Personal personer deltok \u2022 Representasjon og vielser Heldagssamling for hele \u2022 M\u00e5l og forventninger for Medlemmer og bystyret. perioden varamedlemmer etter \u2022 Folkevalgtes ulike roller utregning p\u00e5 st\u00f8rrelse p\u00e5 26 - 27.10.2023 \u2022 Rettslige rammer for parti ble innkalt folkevalgt styring i et parlamentarisk system \u2022 Tilsyn og kontroll \u2022 Saksbehandlingsregler \u2022 Introduksjon til reglement og styringssystem \u2022 Habilitet, plikter og etikk \u2022 Politiske verkt\u00f8y Bystyredirekt\u00f8rens anbefalinger for 2024 Oppl\u00e6ringsprogrammet legger som vist over opp til en \u00e5rlig samling for bystyrerepresentantene, og at det er naturlig \u00e5 knytte temaet til aktuelle politiske saker som kommer til behandling. Samlingene skal gi de folkevalgte mulighetene til \u00e5 fordype seg i viktige temaer og bidra til bedre forst\u00e5else av bystyrets oppgaver, samt styrke samspillet mellom politikere og administrasjonen. Heldagssamlinger gir ogs\u00e5 rom for dialog og er en effektiv m\u00e5te \u00e5 fremme innsikt og kompetanse p\u00e5. Kommuneplan og budsjett/\u00f8konomiplan er begge helt sentrale verkt\u00f8y for politisk styring av kommunen. For \u00e5 kunne ha godt utbytte av oppl\u00e6ring i plan- og budsjettarbeid, b\u00f8r temadagene v\u00e6re lagt i rimelig tid i forkant av den politiske behandlingen av sakene. 5 Aktivitet Tema Deltakere Temasamling Del 1: Medlemmer og \u2022 Kommunens varamedlemmer etter Tidlig h\u00f8st 2024 samfunnsplanlegging og utregning p\u00e5 st\u00f8rrelse p\u00e5 \u00f8konomi- og handlingsplan parti Del 2: Leder og nestleder i de \u2022 Status for budsjettprosessen kommunale r\u00e5dene \u2022 Grunnleggende prinsipper for budsjettarbeidet Gruppesekret\u00e6rer \u2022 Gjennomgang av kommunens \u00f8konomiske situasjon \u2022 Budsjettprosessens faser og utvalgenes/bystyres rolle Bystyrebefaringer Foresl\u00e5tte rammer for oppl\u00e6ringsprogrammet jf. sak 28/23, UFPS: \u2022 Gjennomf\u00f8ring av en \u00e5rlig bystyrebefaring, unntatt i et valg\u00e5r. \u2022 Det tas sikte p\u00e5 \u00e5 bes\u00f8ke alle bydeler de tre f\u00f8rste hele \u00e5rene av valgperioden (2024, 2025, 2026). \u2022 M\u00e5lsettingen er \u00e5 gi representantene oppdatert og aktuell informasjon om utviklingen i byen, og \u00e5 f\u00e5 vist noen av utfordringene byen st\u00e5r overfor innen ulike saksfelt. Bystyredirekt\u00f8rens anbefalinger for 2024 Befaringene skal gi innsikt i saker som er viktige for det kommende arbeidet i bystyret, samt kaste lys p\u00e5 utviklingen og spesielt p\u00e5 utfordringer vi st\u00e5r overfor. Samtidig vil bystyredirekt\u00f8ren framheve hvor viktig det er \u00e5 finne en god balanse mellom n\u00f8dvendige befaringer og effektiv bruk av ressurser. Ut fra en samlet vurdering, anbefaler bystyredirekt\u00f8ren \u00e5 skyve p\u00e5 felles befaring for bystyret til 2025. Dette begrunnes med behovet for \u00e5 prioritere andre viktige oppl\u00e6ringsaktiviteter for hele bystyret i 2024, samtidig som det er betydelig reiseaktivitet i mange utvalg i \u00e5r. Etter bystyredirekt\u00f8rens vurdering vil det v\u00e6re s\u00e6rlig relevant \u00e5 prioritere felles befaring for bystyret i 2025, med utgangspunkt i arbeidet med ny kommuneplan. Bystyrebefaringen b\u00f8r legges til tidlig i 2025 for \u00e5 unng\u00e5 \u00e5 komme i konflikt med planlegging av valget. Fagoppl\u00e6ring i utvalg Foresl\u00e5tte rammer for oppl\u00e6ringsprogrammet jf. sak 28/23, UFPS: \u2022 Gjennomgang av fagomr\u00e5dene i regi av byr\u00e5dsavdelingene \u2022 Gjennomgang av utvalgenes reglement og fullmakter, regnskap- og budsjettarbeid, i tillegg til politisk tilsyn og kontroll i bystyreutvalgene. \u2022 Fagoppl\u00e6ring i form av seminarer, befaringer og forelesninger ivaretas gjennom utvalgenes aktivitetsplan. 6 Gjennomf\u00f8rt oppl\u00e6ring s\u00e5 langt i perioden: Aktivitet Tema Utvalg Introduksjon til eget fagfelt \u2022 Gjennomgang av Samtlige utvalg tjenesteomr\u00e5der og prosjekter \u2022 Forventede saker og planer for f\u00f8rste halv\u00e5r Utvalgenes aktivitetsplan for \u2022 Plan for befaringer og Samtlige utvalg 2024 studietur Bystyredirekt\u00f8rens anbefalinger: Oppl\u00e6ringen i utvalgene skal bidra til \u00f8kt kompetanse og innsikt i utvalgets fagfelt, effektivitet i utvalgsarbeidet, samt sikre korrekt og forsvarlig saksbehandling. Med dette som m\u00e5lsetting anbefaler bystyredirekt\u00f8ren at oppl\u00e6ring for utvalgene har s\u00e6rlig fokus p\u00e5 utvalgenes rolle, ansvar og samarbeid. I tillegg b\u00f8r samtlige utvalg ha en grundig gjennomgang av reglement og fullmakter, samt i de vedtatte prioriterte tema for 2024. Etter planen vil nytt m\u00f8te- og administrasjonssystem bli lansert i l\u00f8pet av 2024. Samtlige folkevalgte, inkludert utvalg, klagenemd og kommunale r\u00e5d, vil f\u00e5 tilbud om oppl\u00e6ring i l\u00f8sningen f\u00f8r denne tas i bruk. For \u00e5 utnytte knappe ressurser mest mulig effektivt, og hensynta allerede stor aktivitet og lange m\u00f8ter i utvalgene, anbefaler bystyredirekt\u00f8ren at det i forbindelse med fagoppl\u00e6ring i utvalgenes legges til rette for digitale orienteringer og presentasjoner fra fagavdelingene samt andre kunnskapsleverand\u00f8rer. Fordelen ved digitale orienteringer er at det kan tilbys en st\u00f8rre bredde i oppl\u00e6ringstilbudet, samt at disse ressursene kan brukes og gjenbrukes av den enkelte, n\u00e5r det passer. Bystyredirekt\u00f8ren vil fortl\u00f8pende vurdere behovet for utvikling av andre former for digitale oppl\u00e6ringsressurser i kommende handlingsplaner for perioden. I henhold til bestemmelsen i avsnitt 6.7, Reglement for Bergen bystyre og utvalgene 2023- 2027, er det utvalgenes ledelse som i samarbeid med AU er ansvarlig for \u00e5 tilrettelegge for utvalgets aktivitet og oppl\u00e6ring. 7 Aktivitet Tema Deltakere Gjennomgang i \u2022 Samfunnsplanlegging. Samtlige utvalg utvalgsm\u00f8tet Planstruktur og -instruks Obligatorisk deltakelse \u2022 Reglement og fullmakter for medlemmer og V\u00e5r 2024 \u2022 Tilsyn og kontroll innkalte varamedlemmer - verkt\u00f8y, roller og plikter Digitale orienteringer Mer inng\u00e5ende kjennskap til: Tilgjengelig for alle v/byr\u00e5dsavdelinger og \u2022 ulike fagfelt folkevalgte eksterne \u2022 tjenesteomr\u00e5der \u2022 aktuelle prosjekter og Oppstart v\u00e5ren 2024 planarbeid \u2022 Oversikt over planer med gyldige vedtak Introduksjon til nytt m\u00f8te- \u2022 Tilbud om fysisk og/eller en Samtlige utvalg, og administrasjonssystem digital oppl\u00e6ring klagenemd og kommunale r\u00e5d H\u00f8st 2024 Oppl\u00e6ring for politisk ledelse, heltidspolitikere og AU Ordf\u00f8rer, varaordf\u00f8rer og utvalgsledere: Foresl\u00e5tte rammer for oppl\u00e6ringsprogrammet jf. sak 28/23, UFPS: \u2022 Velkomstpakke med grunnleggende informasjon og introduksjon for ordf\u00f8rer, varaordf\u00f8rer og utvalgsledere, men mulighet for individuell tilpassing \u2022 Felles oppl\u00e6ring eller gjennomgang for ordf\u00f8rer, varaordf\u00f8rer og utvalgsledere. Heltidspolitikere og AU-medlemmer \u2022 S\u00e6rskilt opplegg som g\u00e5r over hele valgperioden, men med st\u00f8rst omfang de to f\u00f8rste \u00e5rene. \u2022 Foresl\u00e5tt tema for oppl\u00e6ring av heltidspolitikere er systemforst\u00e5else, reglement og fullmakter, m\u00f8teledelse og teambygging, utvalgenes arbeidsformer og verkt\u00f8y, etikk og korrupsjon, folkevalgte som ledere, forholdet folkevalgte og administrasjonen. \u2022 Parlamentarismedagen - temadag om parlamentarismen som styringssystem, som en m\u00f8teplass for hel- og deltidspolitikere p\u00e5 bystyre- og byr\u00e5dssiden, med bystyredirekt\u00f8r og kommunaldirekt\u00f8rer. \u2022 Eget oppl\u00e6ringsopplegg for arbeidsutvalgene i utvalgene. \u2022 Tre faglunsjer i \u00e5ret (jul,-, p\u00e5ske,- og sommer) for hel-, deltidspolitikere og gruppesekret\u00e6rer. Gjennomf\u00f8rt oppl\u00e6ring s\u00e5 langt i perioden: Flere av ovenst\u00e5ende tema ble holdt h\u00f8yt p\u00e5 de innledende introduksjonsdager for nye bystyret oktober 2023, deriblant ogs\u00e5 politisk ledelse. Form\u00e5let var \u00e5 gi grunnleggende innsikt i disse, for deretter \u00e5 bygge videre p\u00e5 oppl\u00e6ringen v\u00e5ren 2024. Utvalgene har utarbeidet eget oppl\u00e6ringsopplegg, som ogs\u00e5 skal tas videre fra v\u00e5ren 2024. 8 Aktivitet Tema Deltakelse Eget tilpasset opplegg til \u2022 Fortl\u00f8pende tilpassinger ift Ordf\u00f8rer og varaordf\u00f8rer ordf\u00f8rer og varaordf\u00f8rer behov Oppstartsm\u00f8te for \u2022 Planlegging og gjennomf\u00f8ring Leder og nestleder i utvalgsledere av m\u00f8ter i politiske utvalg utvalg \u2022 Oppgaver, rettigheter og plikter Bystyredirekt\u00f8rens anbefalinger Lederoppl\u00e6ringen er viktig for \u00e5 skape et effektivt og tillitsfullt samarbeid i bystyrets organer. Bystyredirekt\u00f8ren mener at lederoppl\u00e6ring b\u00f8r ha h\u00f8y prioritet og finne sted tidlig i periodens f\u00f8rste \u00e5r. Anbefalt tema for samlingen er m\u00f8teledelse, samarbeidsformer og forst\u00e5else for bystyret og utvalgenes rolle. Samlingen vil v\u00e6re for ordf\u00f8rer, ledere og AU- medlemmer. Bystyredirekt\u00f8ren anbefaler \u00e5 bringe inn en ekstern prosessleder for \u00e5 gi ekstra innsikt og veiledning. Bystyredirekt\u00f8ren \u00f8nsker i tillegg \u00e5 videref\u00f8re \"Parlamentarismedagen\" - en samling for politisk ledelse og administrasjon p\u00e5 b\u00e5de bystyre- og byr\u00e5dssiden. Dette arrangementet er nyttig for b\u00e5de politikere og administrasjonen, og gir en god anledning til \u00e5 styrke samarbeidet p\u00e5 tvers. For best utnyttelse av ressurser, anbefaler bystyredirekt\u00f8ren \u00e5 kombinere begge temaene i e \u00e9n samling. Aktivitet Tema Utvalg Fellessamling Dag 1: Ordf\u00f8rer, ledere og AU- \u2022 Politisk lederskap medlemmer. April 2024, tentativt i uke 16 \u2022 Samarbeidsformer (18.-19. april) \u2022 Bystyret og utvalgenes rolle. Parlamentarismedagen Dag 2: Politisk ledelse og Parlamentarismen som administrasjon, bystyre styringssystem og byr\u00e5dssiden P\u00e5ske-, sommer- og Faglig og sosialt opplegg Hel-, deltidspolitikere og julelunsj gruppesekret\u00e6rer 3. april, deretter i juni og desember Introduksjon til nytt m\u00f8te- og Tilbud om fysisk og/eller digital Samtlige utvalg, administrasjonssystem oppl\u00e6ring klagenemd og kommunale r\u00e5d H\u00f8st 2024 9 Studieturer Foresl\u00e5tte rammer for oppl\u00e6ringsprogrammet jf. sak 28/23, UFPS: \u2022 Hvert utvalg kan arrangere en studietur ila perioden. \u2022 Studieturen b\u00f8r planlegges s\u00e5 tidlig i perioden som mulig. \u2022 Det stilles krav til at studieturer skal v\u00e6re faglig begrunnede og bidra til \u00f8kt innsikt og kompetanse relevant for utvalgsarbeidet. \u2022 Tema og reisem\u00e5l skal vurderes i tett samhandling med byr\u00e5dssiden, som forvalter ansvaret for internasjonal strategi og internasjonal handlingsplan. \u2022 Forretningsutvalget gir endelig godkjenning av opplegg og tilsagn til at et utvalg f\u00e5r reise. Gjennomf\u00f8rt (planleggings)aktivitet s\u00e5 langt i perioden: Aktivitet Tema Utvalg Studietur (reisem\u00e5l ikke \u2022 Kvinnehelse UHSO avklart) 27. \u2013 28 mai Studietur, Stockholm og \u2022 Byarena UMBY Tampere 22. \u2013 24. mai Studietur (reisem\u00e5l ikke \u2022 Ikke endelig avklart UFKN avklart) H\u00f8st 2024 / v\u00e5r 2025 Studietur (reisem\u00e5l ikke \u2022 Idrett og skole UBSI avklart) Studietur \u2022 Ikke endelig avklart FORUTV (reisem\u00e5l og tidspunkt ikke avklart) Bystyredirekt\u00f8rens anbefalinger Med henvisning til anbefalinger og de vedtatte rammene for folkevalgtoppl\u00e6ringsprogrammet4 har mange utvalg startet planlegging av studietur. UMBY, UBSI og UHSO planlegger studieturer allerede v\u00e5ren 2024. Ogs\u00e5 UFKN og forretningsutvalget har ambisjoner om studietur tidlig i perioden. Det vil bli fremmet egne saker for Forretningsutvalget om reisem\u00e5l og opplegg for de enkelte utvalgs studieturer. I henhold til bestemmelsen i Reglement for Bergen bystyre og utvalgene 2023-20275 er det forretningsutvalget som i behandlingen av en egen sak godkjenner reisen etter en vurdering av form\u00e5l, relevans og kostnadseffektivitet. 4 Sak 28/23, Forretningsutvalget 5 Avsnitt 9 10 Gjennomf\u00f8ring av minimum tre studieturer i 2024, jf. liste over, vil gi en budsjettbelastning som m\u00e5 hensyntas i 2024. Basert p\u00e5 grove estimat/erfaringstall, vil studieturer for utvalgene alene utgj\u00f8re i st\u00f8rrelsesorden 1,5-2 mill. kroner dersom alle velger \u00e5 reise i 2024. Bystyredirekt\u00f8ren ser behovet for \u00e5 gjennomf\u00f8re studieturer tidlig i perioden, men peker samtidig p\u00e5 at det i budsjett for 2024 ikke er tatt h\u00f8yde for at alle utvalg gjennomf\u00f8rer studietur i \u00e5r. Eventuell videre planlegging og bestilling av reiser iht. det arbeidet som p\u00e5g\u00e5r i utvalgene gir behov for en forankring av slik ressursbruk allerede n\u00e5, med varsel om mulig behov for budsjettjustering etter 1. tertial. Informasjonstilbud til bystyregruppenes gruppesekret\u00e6rer Ettersom gruppesekret\u00e6rene er ansatt av de ulike partiene, har ikke bystyrets kontor det samme ansvaret for deres oppl\u00e6ring som for de folkevalgte. Bystyrets kontor skal imidlertid s\u00f8rge for at gruppesekret\u00e6rene har tilgang til n\u00f8dvendig informasjon om kommunens struktur, regler, prosedyrer o.l., samt for en grunnleggende introduksjon til Bergen kommunes virksomhet og forhold s\u00e6rskilt for Bergen kommune. Gruppesekret\u00e6rene inviteres til alle fellessamlinger i folkevalgoppl\u00e6ringsprogrammet for \u00e5 sikre god forst\u00e5else av hvordan kommunen fungerer, hva rollen deres inneb\u00e6rer, og hvordan de best kan st\u00f8tte de folkevalgte. En \u00e5pen og god dialog mellom gruppesekret\u00e6rene og bystyrets kontor er ogs\u00e5 viktig for \u00e5 forst\u00e5 deres behov og eventuelle utfordringer. Foresl\u00e5tte rammer for oppl\u00e6ringsprogrammet jf. sak 28/23, UFPS: \u2022 Deltakelse p\u00e5 fellesoppl\u00e6ringen for bystyret (frivillig). \u2022 Informasjonsrunde i starten av perioden med fokus samarbeidet mellom gruppesekret\u00e6rene og Bystyrets kontor, informasjon om hva Bystyrets kontor kan hjelpe med, samt nettsider og informasjonshenting. Gjennomf\u00f8rt aktivitet s\u00e5 langt i perioden: Aktivitet Tema Utvalg Introduksjonsdag nye Se tidligere beskrivelse av tema Frivillig deltakelse av bystyrerepresentanter gruppesekret\u00e6rer 20.10.2023 Heldagssamling for hele Se tidligere beskrivelse av tema Frivillig deltakelse av bystyret gruppesekret\u00e6rer 26 - 27.10.2023 Informasjonsm\u00f8te i f\u00f8r og Frivillig deltakelse av etter bystyrem\u00f8tene gruppesekret\u00e6rer Bystyredirekt\u00f8rens anbefalinger Bystyredirekt\u00f8ren vektlegger at informasjon til gruppesekret\u00e6rer er ivaretatt ved deltakelse p\u00e5 fellessamlinger, faglunsjer for ordf\u00f8rer, varaordf\u00f8rer og utvalgsledere samt de jevnlige m\u00f8ter med bystyrets kontor f\u00f8r og etter bystyrem\u00f8tene. I tillegg legger bystyrets kontor vekt p\u00e5 \u00e5 v\u00e6re tilgjengelig for l\u00f8pende r\u00e5d og veiledning. Det er videre en allerede etablert rutine at bystyrets kontor tilbyr gruppesekret\u00e6rene en grundig innf\u00f8ring og gjennomgang av budsjettarbeidet i utvalg og bystyre. 11 Gjennomf\u00f8ring og deltakelse Hel- og halvdagssamlinger for utvalg og bystyre er underlagt folkevalgtoppl\u00e6rings- programmet som er obligatorisk for faste medlemmer og de varamedlemmer som kalles inn. Deltakelse og frav\u00e6r registreres, og innkalte vil motta honorar i henhold til honorarreglementet. Digital oppl\u00e6ring og orienteringer, e-kurs o.l. er en \u00e5pen ressurs som det anbefales \u00e5 delta p\u00e5, men er ikke obligatorisk og derfor ikke honorarpliktig. Obligatorisk deltakelse gjelder alle faste bystyremedlemmer, mens deltakelse av varamedlemmer er begrenset og innkalles etter f\u00f8lgende prinsipp: - Over 15 representanter: 5 vara - Mellom 10 \u2013 14 representanter: 3 vara - Mellom 2 \u2013 9 representanter: 2 vara - Partier med 1 representant: 1 vara Den politiske og administrative ledelsen i byr\u00e5dsavdelingene er en viktig st\u00f8ttespiller i b\u00e5de planlegging og gjennomf\u00f8ring av folkevalgtoppl\u00e6ringsprogrammet, og er invitert til \u00e5 delta p\u00e5 fellessamlingene for bystyret, samt parlamentarismedagen. \u00d8konomiske konsekvenser De st\u00f8rste kostnadene ved gjennomf\u00f8ring av handlingsplan for folkevalgtoppl\u00e6ringen i 2024 er knyttet til f\u00f8lgende poster: \u2022 Studieturer utvalg \u2013 som vist til tidligere i saksfremstillingen planlegges det for minimum tre utvalgsturer i 2024, noe som vil medf\u00f8re en budsjettbelastning som m\u00e5 hensyntas. \u2022 Fellessamling bystyret; de viktigste utgiftspostene vil v\u00e6re honorar, mat og eventuelle innleide ressurser til det faglige programmet. \u2022 Lunsj-til-lunsj samling med politisk ledelse og arbeidsutvalg; viktigste utgiftsposter vil v\u00e6re til overnatting og bespisning samt eventuell ekstern bistand til faglig innhold. Et forel\u00f8pig, grovt anslag basert p\u00e5 erfaringstall tilsier at de samlede kostnadene til folkevalgtoppl\u00e6ringen i 2024 vil v\u00e6re i st\u00f8rrelsesorden 2-3 mill. kroner. Dette h\u00e5ndteres innenfor gjeldende budsjett, med unntak av mulig behov for oppjustering av budsjett p\u00e5 grunn av studieturer i utvalgene, jf. forslag til vedtakspunkt i saken. Oppsummering av erfaringer og evaluering Bystyrets kontor vil fortl\u00f8pende i perioden ta sikte p\u00e5 \u00e5 foreta evalueringer av alle samlinger og oppl\u00e6ringstilbud gjennomf\u00f8rt. Evalueringene vil utgj\u00f8re kunnskapsgrunnlaget for planlagt oppl\u00e6ring for etterf\u00f8lgende \u00e5r. Ved utgangen av valgperioden vil Bystyrets kontor foreta en gjennomgang og oppsummering av folkevalgtoppl\u00e6ringsprogrammet p\u00e5 bakgrunn av tilbakemeldingene gjennom perioden. 12 "
}