{
  "dokument_id": "0fee30a7-bfc6-5e86-ac6b-e24f33121260",
  "doc_type": "case_presentation",
  "kommune": 4601,
  "tittel": "Statusmelding for samhandling med spesialisthelsetjenesten 2024",
  "url": "https://bergen.kommune.no/politikere-utvalg/api/fil/bk360/12440658/Framstilling-Statusmelding-for-samhandling-med-spesialisthelsetjenesten-2024",
  "tekst": " BYR\u00c5DET Byr\u00e5dssak /25 Saksframstilling V\u00e5r referanse: 2025/148979-1 Statusmelding for samhandling med spesialisthelsetjenesten 2024 Hva saken gjelder: Statusmeldingen gir en kort beskrivelse av hvordan Bergen kommune samhandler med spesialisthelsetjenesten, og oppsummerer den mest sentrale samhandlingsaktiviteten i 2024. I tillegg besvares flertallsmerknader fra Bergen bystyre sin behandling av statusmelding for 2023. Byr\u00e5dets vurdering og anbefaling/konklusjon: Den samlede helse- og omsorgssektoren st\u00e5r overfor betydelige utfordringer som f\u00f8lge av demografiske endringer. \u00d8kt press p\u00e5 helsetjenestene med flere eldre, flere pasienter med samtidige sykdommer, forventninger i befolkningen, nye behandlingsmuligheter og begrenset tilgang p\u00e5 fagkompetanse, personell og \u00f8konomiske rammer, er sentrale utfordringer som b\u00e5de sykehusene og kommunene st\u00e5r overfor. Helsetjenestene har gjennomg\u00e5tt betydelige endringer som f\u00f8lge av samhandlingsformen. Spesialisthelsetjenesten tilbyr n\u00e5 oppf\u00f8lging hjemme og andre behandlingstilbud utenfor sykehuset, mens kommunene utf\u00f8rer avanserte medisinske oppgaver i institusjonstilbud som tidligere kun ble utf\u00f8rt i spesialisthelsetjenesten. N\u00e5r stadig mer alvorlige og komplekse sykdomstilstander skal behandles og f\u00f8lges opp utenfor sykehuset, er det vanskelig \u00e5 trekke klare linjer mellom hvilke oppgaver som skal utf\u00f8res av den kommunale helse- og omsorgstjenesten, og hvilke oppgaver spesialisthelsetjenesten fremdeles skal ha ansvaret for. De sentrale utfordringene i samhandlingen skyldes i hovedsak strukturelle forhold som ulike finansieringsordninger og juridiske rammebetingelser, og har vedvart over tid. Kommunen opplever en \u00f8kende ettersp\u00f8rsel etter tjenester innenfor psykisk helse, og dette gjelder b\u00e5de barn, unge og voksne. Blant annet er det en tydelig \u00f8kning i antall henvendelser om nevroutviklingsforstyrrelser. Nevroutviklingsforstyrrelser er tilstander der nevrologisk og psykologisk utvikling er forsinket eller avvikende fra tidlig barndom. Dette er innbyggere som ofte har behov for sammensatt innsats og hjelp, b\u00e5de innad i kommunen og sammen med spesialisthelsetjenesten. Antall barn som s\u00f8kte vedtakspliktige tjenester etter helse- og omsorgstjenesteloven i 2024, \u00f8kte med 18,2 prosent fra 2023. En av de st\u00f8rste utfordringene for de kommunale psykiske helsetjenestene, er personer som har en alvorlig psykisk lidelse og alvorlig trussel- og voldsproblematikk, gjerne i kombinasjon med rusutfordringer. Ofte er dette pasienter som har kort liggetid i sykehus, og som er labile og d\u00e5rlig stabiliserte n\u00e5r de meldes utskrivningsklare. Det er utfordrende for kommunen \u00e5 gi et forsvarlig tjenestetilbud til disse brukerne og samtidig sikre et trygt og forsvarlig arbeidsmilj\u00f8 for ansatte. Dette utfordrer ogs\u00e5 samfunnsvernet. Det er et stort press p\u00e5 tjenestene, samtidig som kommunen ikke er styrket ressursmessig for \u00e5 h\u00e5ndtere den \u00f8kte p\u00e5gangen. 1 Behovet for samarbeid og samhandling mellom kommune- og spesialisthelsetjenesten vil \u00f8ke etter hvert som andelen eldre i befolkningen \u00f8ker og mangelen p\u00e5 helsepersonell tiltar. Byr\u00e5det mener at helsefellesskapet danner et godt rammeverk for \u00e5 f\u00e5 til et tettere samarbeid om \u00e5 forst\u00e5 innbyggernes n\u00e5v\u00e6rende og fremtidige behov for helsetjenester. I 2024 stilte Bergen bystyre og de \u00f8vrige partnerne i helsefellesskapet seg bak en overordnet strategi, som legger f\u00f8ringer for arbeidet i helsefellesskapet de kommende \u00e5rene. Byr\u00e5det vil ogs\u00e5 understreke at dagens todelte finansieringssystem av helseforetak og kommuner er til hinder for god samhandling mellom kommuner og spesialisthelsetjenesten. Finansieringsordningene stimulerer ikke partene til \u00e5 iverksette tiltak som kan gi bedre pasientbehandling og ressursutnyttelse fordi den ene parten ofte f\u00e5r kostnadene mens den andre f\u00e5r gevinsten. Det er derfor sv\u00e6rt positivt at det er innf\u00f8rt et nytt rekrutterings- og samhandlingstilskudd, som vil kunne bidra til \u00e5 videreutvikle samhandlingen mellom kommuner og sykehus. Det nye tilskuddet legger til rette for at kommuner og sykehus i helsefellesskapet kan utvikle og pr\u00f8ve ut prosjekter som har potensial for \u00e5 l\u00f8se samhandlingsutfordringer mellom prim\u00e6r- og spesialisthelsetjenesten. Bergen kommune opplever at tiltak som er finansiert gjennom tilskudds-/prosjektmidler ofte ikke blir videref\u00f8rt n\u00e5r midlene fases ut og skal g\u00e5 over i drift. Det er derfor avgj\u00f8rende at det nasjonale myndigheter utvikler varige finansieringsordninger som i st\u00f8rre grad stimulerer til samhandling og samarbeid. Begrunnelse for framleggelse til bystyret: Statusmeldingen legges frem for bystyret med hjemmel i reglement for byr\u00e5det, vedtatt av Bergen bystyre i sak 463/24 i m\u00f8te 27. november 2024, punkt 4.1 pkt. a, c og d: \u00abByr\u00e5det skal jevnlig informere bystyrets organer om: a) sitt arbeid innenfor de omr\u00e5der hvor byr\u00e5det er delegert beslutningsmyndighet, c) oppn\u00e5dde resultater og avvik p\u00e5 m\u00e5l, strategier og tjenesteproduksjon, d) status p\u00e5 oppf\u00f8lging/iverksetting av vedtak fattet i bystyrets organer. Byr\u00e5det innstiller til bystyret \u00e5 fatte f\u00f8lgende vedtak: Bystyret tar \u00abStatusmelding for samhandling med spesialisthelsetjenesten 2024\u00bb til orientering. Dato: 22. april 2025 Christine B. Meyer Marte Joan Monstad Byr\u00e5dsleder Byr\u00e5d for eldre, helse og omsorg Dokumentet er godkjent elektronisk. 2 Saksframstilling: 1. Innledning Det er lange og gode tradisjoner for samarbeid mellom Bergen kommune og spesialisthelsetjenesten, og samhandlingen foreg\u00e5r p\u00e5 flere niv\u00e5er. B\u00e5de overordnet og strategisk, gjennom faglig samarbeid om pasientforl\u00f8p, og fortl\u00f8pende om ulike enkeltsaker. Mye av samarbeidet foreg\u00e5r i Helsefellesskapet i bergensomr\u00e5det, men det er ogs\u00e5 tett og godt samarbeid direkte mellom tjenestene og samarbeidspartnere i spesialisthelsetjenesten. Bergen kommune samhandler i all hovedsak med Helse Bergen, Haraldsplass Diakonale Sykehus, Betanien sykehus, Solli DPS og NKS Olaviken alderspsykiatriske sykehus. Samhandlingen lokalt er regulert av samarbeidsavtaler mellom kommunene og sykehusene i Helse Bergens opptaksomr\u00e5de. Den overordnede intensjonen med avtalene er \u00e5 gi bedre kvalitet p\u00e5 helse- og omsorgstjenestene gjennom forpliktende ansvars- og oppgavefordeling, og forutsigbare pasientforl\u00f8p. Gjennomsnittlig liggetid i spesialisthelsetjenesten har over tid blitt kortere (se figur 1). I Bergen merkes denne utviklingen blant annet ved at sykehjemmene n\u00e5 tar imot og gir behandling til sykere og medisinsk mer hjelpetrengende pasienter. Samlet sett har kommunen overtatt ansvaret for en st\u00f8rre del av pasientforl\u00f8pene. Figur 1: Gjennomsnittlig oppholdstid i spesialisthelsetjenesten, somatikk, 2020\u20132023 5 4.5 4,6 4,6 4,5 4,4 4,5 4,5 4,5 4,5 4 4.1 4.1 4.1 3.9 3,9 3.9 4 3,9 3.9 4,0 3.8 4,0 3.5 3,8 3,7 3,7 3,6 3 2.5 2 1.5 1 0.5 0 2020 2021 2022 2023 Helse Bergen HF Akershus universitetssykehus HF Oslo universitetssykehus HF Vestre Viken HF Helse Stavanger HF St Olavs hospital HF Kilde: SAMDATA - D\u00f8gnbehandling (somatikk), behandlingssted Helse Bergen HF hadde i 2023 en gjennomsnittlig oppholdstid for medisinske pasienter p\u00e5 3,8 dager, mens snittet ved Oslo universitetssykehus HF og St. Olavs hospital HF var henholdsvis 4,5 og 4,6 dager. Dette er en vesentlig forskjell, som viser at Bergen kommune m\u00e5 ta imot pasienter tidligere enn kommuner rundt flere av de andre store sykehusene. 3 En annen utfordring er hvordan helse- og omsorgstjenestene er finansiert. De regionale helseforetakene og kommunene har ulike og i utgangspunktet separate finansieringssystemer. Det er ulike innslag av rammefinansiering, aktivitetsbaserte finansieringsordninger og \u00f8remerkede tilskudd mellom niv\u00e5ene og mellom ulike tjenesteomr\u00e5der innad i niv\u00e5ene. Kommunen er opptatt av \u00e5 finne helhetlige l\u00f8sninger som kommer pasientene og samfunnet som helhet til gode, men det er viktig at overf\u00f8ring av oppgaver fra spesialisthelsetjenesten til kommunen blir fullt ut finansiert. N\u00e5r kommunen overtar oppgaver fra spesialisthelsetjenesten, f\u00f8lger ikke ressursene med oppgavene. Det inneb\u00e6rer at kommunen ofte m\u00e5 ivareta oppgavene innenfor eksisterende rammer. 2. Samhandling i helsefellesskapet Helsefellesskapene ble lansert i Nasjonal helse- og sykehusplan 2020\u20132023, for \u00e5 styrke samhandlingen mellom prim\u00e6r- og spesialisthelsetjenesten. I helsefellesskapene skal kommuner og helseforetak sammen utvikle og planlegge tjenestene som likeverdige partnere. M\u00e5lsettingen med helsefellesskapene er \u00e5 skape mer sammenhengende og b\u00e6rekraftige helse- og omsorgstjenester. Helsefellesskapene skal s\u00e6rskilt prioritere tjenester til fire pasientgrupper: barn og unge, personer med alvorlige psykiske lidelser og rusavhengige, skr\u00f8pelige eldre og personer med flere kroniske lidelser. Helsefellesskapet i bergensomr\u00e5det ble etablert i 2022 av de 18 kommunene og spesialisthelsetjenesten i Helse Bergen sitt foretaksomr\u00e5de. Siden oppstarten har det v\u00e6rt et godt og tett samarbeid i den nye strukturen. 2.1.Sentrale aktiviteter i 2024 2.1.1 Partene har stilt seg bak strategi for helsefellesskapet Partnerskapsm\u00f8tet, det \u00f8verste niv\u00e5et i helsefellesskapet, stilte seg i februar 2024 bak overordnet strategi 2024\u20132027 for helsefellesskapet. Strategien ble siden sendt til behandling i kommunene og sykehusstyrene hos alle partnerne. Bergen bystyre stilte seg bak strategien 4. september 2024 (sak 281/24). 2.1.2 Nytt rekrutterings- og samhandlingstilskudd Regjeringen lanserte i Nasjonal helse- og samhandlingsplan 2024\u20132027 et varig rekrutterings- og samhandlingstilskudd. Tilskuddet skal gj\u00f8re det enklere for kommuner og sykehus \u00e5 samarbeide om felles planlegging, tjenesteutvikling og gode pasientforl\u00f8p for de prioriterte pasientgruppene gjennom helsefellesskapene. Tilskuddsmidlene ble vedtatt i revidert nasjonalbudsjett for 2025 og overf\u00f8rt til Helse Vest. Det er helsefellesskapet som velger prosjektene som skal f\u00e5 st\u00f8tte i v\u00e5rt omr\u00e5de, basert p\u00e5 s\u00f8knadskriterier som ble vedtatt h\u00f8sten 2024. F\u00f8rste s\u00f8knadsrunde hadde frist 5. februar 2025. 4 2.1.3 Tre faglige utvalg er blitt etablert Helsefellesskapet vedtok h\u00f8sten 2024 mandat for faglige samarbeidsutvalg (FSU) tilknyttet tre av de prioriterte pasientgruppene: \u2022 Faglig samarbeidsutvalg for barn og unge \u2022 Faglig samarbeidsutvalg for eldre med skr\u00f8pelighet \u2022 Faglig samarbeidsutvalg for psykisk helse og rus FSU-ene skal identifisere utfordringer og problemstillinger, og finne faglig gode l\u00f8sninger til beste for pasientene og samfunnet som helhet. De faglige samarbeidsutvalgene vil fungere som r\u00e5dgivende organ for Strategisk samarbeidsutvalg i saker knyttet til de respektive m\u00e5lgruppene, og kan sette ned tematiske og/eller geografiske prosjektgrupper til \u00e5 utforske konkrete problemstillinger. Det skal ogs\u00e5 bli etablert et faglig samarbeidsutvalg for personer med flere kroniske lidelser, som er den fjerde prioriterte pasientgruppen i helsefellesskapene. 2.1.4 Innf\u00f8ring av Pasientens legemiddelliste i hele helsefellesskapet Pasientens legemiddelliste (PLL) er et nasjonalt digitaliseringsprosjekt, der m\u00e5let er \u00e5 etablere \u00e9n felles digital oversikt over alle legemidlene en pasient bruker. Form\u00e5let med programmet er \u00f8kt pasientsikkerhet i ansvarsovergangene mellom behandlingsniv\u00e5, ved \u00e5 dele en felles digital legemiddelliste. Bergen kommune har siden 2020 deltatt som pilotkommune i prosjektet, og det blir n\u00e5 jobbet med \u00e5 innf\u00f8re PLL i hele helsefellesskapet. Bergen kommune har f\u00e5tt 6,27 mill. kroner i tilskudd via Helseteknologiordningen til regional utbredding av PLL i Bergensomr\u00e5det. Dette er et samarbeidsprosjekt med Helse Vest. I 2024 ble det vedtatt en styringsgruppe som skal f\u00f8lge de to innf\u00f8ringssporene i kommunene og i spesialisthelsetjenesten. M\u00e5let er \u00e5 bli ferdig i 2026. 2.1.5 Nye samarbeidsavtaler I 2024 begynte arbeidet med \u00e5 utarbeide to nye samarbeidsavtaler: \u2022 Felles utvikling og planlegging av tjenestene \u2022 Barn og unge som mottar tjenester fra begge forvaltningsniv\u00e5ene Avtalene bygger p\u00e5 de nye punktene 12 og 13 i Lov om kommunale helse- og omsorgstjenester m.m. (helse- og omsorgstjenesteloven), kapittel 6, \u00a7 6-2 f\u00f8rste ledd. 2.1.6 Riksrevisjonens vurdering av rehabiliteringstjenestene I februar 2024 la Riksrevisjonen frem sin vurdering av rehabilitering i helse- og omsorgstjenestene. Konklusjonen var nedsl\u00e5ende: Riksrevisjonen skriver at nesten ingenting har blitt bedre siden de unders\u00f8kte rehabilitering i 2012. Tiltakene har ikke gitt resultater, og unders\u00f8kelsene viser at hele seks av syv kommuner mangler lovp\u00e5lagt kompetanse p\u00e5 omr\u00e5det. Helsefellesskapet har vedtatt en grundig gjennomgang av rapporten, og satte ned arbeidsgrupper i hvert av de fire omr\u00e5deutvalgene. Arbeidsgruppene skal blant annet: \u2022 identifisere lokale utfordringer, spesielt innenfor samhandling mellom kommune og spesialisthelsetjeneste \u2022 foresl\u00e5 lokale tiltak, med beskrivelse av form\u00e5l og forventet effekt av tiltakene 5 \u2022 foresl\u00e5 eventuelle overordnete tiltak som b\u00f8r gj\u00f8res i helsefellesskapet, eller som helsefellesskapet b\u00f8r l\u00f8fte nasjonalt Arbeidsgruppenes skal legge frem sine forslag i helsefellesskapet v\u00e5ren 2025. 2.1.7 Oppf\u00f8lging av GAP-analyse om krigsberedskap Statsforvalterne har p\u00e5 oppdrag fra Helsedirektoratet gjennomf\u00f8rt en GAP-analyse av prim\u00e6rhelsetjenesten og statsforvalterembedet i forbindelse med sivil-milit\u00e6r helseberedskapsplanlegging. Statsforvalteren i Vestland leverte sin rapport til Helsedirektoratet 18. oktober 2024. GAP-analysen, som er unntatt offentlighet, tar utgangspunkt i ulike scenarioer for krig i og utenfor Norge. Helsefellesskapet har vedtatt \u00e5 sette ned en arbeidsgruppe som skal f\u00f8lge opp analysen, som spesielt peker p\u00e5 viktigheten av god koordinering mellom prim\u00e6r- og spesialisthelsetjenesten og samarbeid med Forsvaret. 3. Samhandling om pasienter innenfor psykisk helse og rus 3.1 Barn og unge Det er et langvarig og godt samarbeid mellom kommunens psykiske helsetilbud for barn og unge og psykisk helsevern for barn og unge i spesialisthelsetjenesten. Det er utarbeidet en samarbeidsavtale mellom Bergen kommune ved Etat for barn og familie, Helse Bergen, Betanien sykehus og Bufetat region vest. Form\u00e5let med denne avtalen er \u00e5 sikre et samarbeid som gir barn og unge et godt tverretatlig og samordnet tilbud til rett tid. Avtalen skal bidra til at partene har god kompetanse om sammensatte hjelpebehov der alle akt\u00f8rene m\u00e5 delta og bist\u00e5. Flere barn diagnostiseres med alvorlige psykiske lidelser, noe som legger press b\u00e5de p\u00e5 kommunens, spesialisthelsetjenestens og det statlige barnevernets kapasitet og tilbud. M\u00e5lgruppen trenger sammensatt innsats og hjelp, b\u00e5de innad i kommunen og sammen med spesialisthelsetjenesten. Folkehelseinstituttet har p\u00e5begynt forskning p\u00e5 \u00e5rsaker til denne utviklingen, noe som vil gi viktig kunnskap til kommunale tjenester, spesialisthelsetjeneste, og samhandlingen mellom oss. I 2024 var det en moderat \u00f8kning i antallet barn som ble henvist til utredning og behandling i Psykisk helsevern for barn og unge i Helse Bergen og ved Betanien sykehus (3446 sammenliknet med 3382 \u00e5ret f\u00f8r), mens 683 ble avvist (mot 656 \u00e5ret f\u00f8r). Antall barn og unge som blir henvist har \u00f8kt med dr\u00f8yt syv prosent siden 2022 og kun to prosent siden 2023. Andelen som blir avvist fra psykisk helsevern i spesialisthelsetjenesten, ser ut til \u00e5 ha stabilisert seg p\u00e5 rundt en femtedel av henvisningene som blir sendt fra kommunen. Barn som er diagnostisert med en psykisk lidelse i spesialisthelsetjenesten, kan s\u00f8ke om kommunale hjelpetilbud som st\u00f8ttekontakt og milj\u00f8terapeuter, avlastning av ulik varighet, omsorgsl\u00f8nn o.l. Antall barn som s\u00f8kte vedtakspliktige tjenester etter helse- og omsorgstjenesteloven i 2024 \u00f8kte med 18,2 prosent fra 2023. De som n\u00e5 s\u00f8ker om vedtakspliktig hjelp, har mer omfattende og sammensatte behov enn f\u00f8r. De samme barna har ofte ogs\u00e5 rett p\u00e5 sakkyndig vurdering, og spesialpedagogisk hjelp i barnehage og skole. \u00d8kningen i kommunens vedtakspliktige hjelpetilbud kommer av at flere barn og unge diagnostiseres med autismespekterforstyrrelser, en gruppe som n\u00e5 utgj\u00f8r majoriteten av barn og foreldre som f\u00e5r enkeltvedtak. Statistisk sett har/f\u00e5r 70 prosent av disse barna etter hvert ogs\u00e5 identifisert ulik grad av psykisk utviklingshemming. Flere familier har ogs\u00e5 f\u00e5tt kjennskap til tjenestene. 6 Bergen kommune har fra \u00e5rsskiftet 2024-2025 samlet styring og samordning av helse- og omsorgstjenestene for barn og unge med psykiske lidelser i en ny byomfattende resultatenhet. Dette vil gi en mer str\u00f8mlinjeformet samhandling mellom kommunen og spesialisthelsetjenesten for pasientgruppen. 3.2 Voksne Mange tjenestemottakere innen Etat for psykisk helse og rus sine tjenesteomr\u00e5der har behov for bistand fra b\u00e5de kommune og spesialisthelsetjeneste samtidig, og ofte over lang tid. Kommune- og spesialisthelsetjeneste har derfor samhandling b\u00e5de i enkeltsaker og p\u00e5 systemniv\u00e5. Noen av de st\u00f8rste samarbeidsutfordringene innen psykisk helse i dag, er knyttet til en mindre gruppe pasienter med omfattende utfordringer. Dette er personer med en alvorlig psykisk lidelse og med forh\u00f8yet risiko for voldsut\u00f8velse, gjerne i kombinasjon med lett utviklingshemming og eventuelt rusutfordringer. Det er utfordrende for kommunen \u00e5 gi et forsvarlig tjenestetilbud, og samtidig sikre et trygt og forsvarlig arbeidsmilj\u00f8 for ansatte. Dette utfordrer ogs\u00e5 samfunnsvernet. Kommunen jobber sammen med spesialisthelsetjenesten om disse utfordringene. Samtidig opplever kommunen at det er stilt forventninger som ikke lar seg innfri med dagens rammevilk\u00e5r, bygg, budsjetter og lovverk. Kommunen har en stadig \u00f8kende p\u00e5gang etter kommunale tjenester innenfor psykisk helse, med en jevn \u00f8kning i antall s\u00f8knader etter tjenester. Samtidig ser vi at tjenester som blir innvilget, er til brukere som er d\u00e5rligere fungerende enn tidligere. Det er et stort press p\u00e5 tjenestene, samtidig som kommunen ikke er styrket ressursmessig til \u00e5 kunne h\u00e5ndtere p\u00e5gangen. Spesialisthelsetjenesten er en viktig samarbeidspartner. Etat for psykisk helse og rustjenester samarbeider med spesialisthelsetjenesten rundt FACT allmenn, koordinert samhandling, og samarbeidsstrukturer mellom kommune og spesialisthelsetjeneste. Siden 2018 har Bergen kommune og spesialisthelsetjenesten hatt felles opps\u00f8kende behandlingsteam for pasienter med alvorlige psykoselidelser og betydelig funksjonsfall ved alle de fire distriktspsykiatriske sentrene (DPS) i Bergen. I 2024 er det igangsatt et pilotprosjekt p\u00e5 et FACT allmenn-team. Teamet er etablert i Kronstad DPS sitt nedslagsfelt, og s\u00e5 langt har vi f\u00e5tt gode tilbakemeldinger p\u00e5 samarbeidet. I 2024 fikk Bergen kommune samhandlingskoordinator som har bidratt til tett samarbeid mellom Forvaltningsenhet psykisk helse, tjenestene og Psykiatrisk klinikk ved Helse Bergen om inneliggende pasienter i spesialisthelsetjenesten. Samhandlingskoordinator har ogs\u00e5 bidratt med \u00e5 drifte samhandlingsm\u00f8ter mellom forvaltningsenheten, Psykiatrisk klinikk og de forskjellige DPS-ene. Det holdes m\u00f8te hver 14. dag om utskrivningsklare pasienter. I 2024 er det registrert syv avvik knyttet til tjenesteavtalene 3 og 5 (rus og psykisk helse). 4. Samhandling om pasienter innenfor somatikk 4.1 Utskrivningsklare pasienter Utskrivningsklare pasienter er pasienter som har behov for oppf\u00f8lging i kommunen etter innleggelse i sykehus. Noen pasienter blir v\u00e6rende i sykehus i p\u00e5vente av kommunale tjenester etter at de er vurdert som ferdigbehandlet i sykehus. Kommuner betaler en gitt pris per ligged\u00f8gn for en utskrivningsklar pasient, og for 2024 er d\u00f8gnprisen 5745 kroner. 7 Etter etableringen av en egen mottaksavdeling for utskrivningsklare pasienter, har Bergen kommune hatt relativt f\u00e5 betalingsd\u00f8gn for utskrivningsklare pasienter sammenlignet med mange andre norske kommuner. I 2024 hadde Bergen totalt 733 betalingsd\u00f8gn, mot 1109 i 2023. Det kan tyde p\u00e5 at antallet er tilbake p\u00e5 et mer normalt niv\u00e5, der 2023 blant annet skilte seg ut med redusert kapasitet til \u00e5 ta imot pasienter grunnet ulike ombygginger av sykehjem og virusutbrudd. Det er fremdeles noen utskrivninger som ikke er i tr\u00e5d med det som er avtalt, der pasienter blir skrevet ut fra spesialisthelsetjenesten f\u00f8r kommunen har svart at kommunen kan ta imot pasienten. Spesialisthelsetjenesten har meldt at de jobber med et e-l\u00e6ringsprogram for \u00e5 \u00f8ke kompetansen p\u00e5 samhandling, noe som p\u00e5 sikt forh\u00e5pentligvis vil kunne bidra til f\u00e6rre slike utskrivninger. Etat for behandlingssentre og sykehjem melder ogs\u00e5 at det er noen avvik der behovet til pasientene er underkommunisert i meldingene. Dette er en risiko n\u00e5r pasienten kommer p\u00e5 sykehjemmet. Figur 2: Antall betalingsd\u00f8gn innenfor somatikk fordelt p\u00e5 m\u00e5ned, 2022\u20132024 300 258 250 200 201 190 150 140 126 112 100 92 88 83 77 73 65 69 60 58 57 62 50 53 50 46 41 42 44 44 35 33 36 31 28 29 29 22 22 22 13 10 0 1 2 3 4 5 6 7 8 9 10 11 12 Sum antall d\u00f8gn 2024 Sum antall d\u00f8gn 2023 Sum antall d\u00f8gn 2022 Kilde: Etat for vurdering og rehabilitering, Bergen kommune Etat for vurdering og rehabilitering (EVR) melder at samarbeidet med spesialisthelsetjenesten har fungert bra i 2024, og at samhandlingen om den enkelte pasient er god. U\u00f8nskede hendelser i samhandlingen blir registrert og vurdert i etatene. De siste \u00e5rene har antall avvik meldt til spesialisthelsetjenesten v\u00e6rt relativt stabilt. Etatene i BEHO deltar i halv\u00e5rlige m\u00f8ter med sykehusene, der det blir sett p\u00e5 samhandlingsavvik tilknyttet utskrivningsklare pasienter. Samarbeidet ble i 2024 ledet av en r\u00e5dgiver i EVR. I 2024 ble det meldt 173 avvik knyttet til tjenesteavtalene 3 og 5 (somatikk) til Haukeland universitetssjukehus og Haraldsplass Diakonale Sykehus, mot 1701 avvik i 2023. 1 I statusmelding for samhandling med spesialisthelsetjenesten 2023 ble det ved en feil oppgitt at det var 278 slike avvik i 2023. 8 Totalt sett er det veldig f\u00e5 avvik med tanke p\u00e5 hvor mange meldinger om utskrivningsklare pasienter som kommunen mottar (Bergen mottok totalt 12 539 meldinger utskrivningsklare pasienter fra alle sykehus om i 2024). Det kan tyde p\u00e5 underrapportering av samhandlingsavvik. En av \u00e5rsakene til underrapportering kan v\u00e6re er at kommunene og spesialisthelsetjenesten ikke har felles avvikssystem. 4.2 Mottak av utskrivningsklare pasienter fra somatiske sykehusavdelinger P\u00e5 Bergen helsehus har kommunal allmennmedisinsk sengepost (KAS) 34 senger, hvorav 17 er definert som \u00d8HD-plasser og 17 er definert som kommunale mottakssenger. KAS har god faglig kompetanse innen geriatri, rehabilitering og kreft, og jobber kontinuerlig med \u00e5 heve kompetansen blant personalet. Mottakssengene p\u00e5 KAS har i 2024 hatt belegg p\u00e5 85,19 prosent. \u00d8HD (\u00f8yeblikkelig hjelp d\u00f8gnenhet) er en kommunal akutt beredskapsfunksjon for pasienter med akutt sykdom eller forverring av sykdom som ikke klarer seg hjemme. Pasienter som blir meldt utskrivningsklare fra sykehus, men som trenger et annet tilbud enn det KAS kan gi, f\u00e5r plass ved Akuttavdelingen ved Fyllingsdalen behandlingssenter. Dette gjelder spesielt utskrivningsklare med demensdiagnose, som er i delir, eller som trenger enerom n\u00e5r dette ikke er tilgjengelig p\u00e5 KAS. Dette tiltaket er vurdert av KAS og Fyllingsdalen behandlingssenter til \u00e5 fungere godt. Figur 3: Beleggsprosent mottakssenger p\u00e5 KAS, 2021\u20132024 90 80 70 60 50 81.92 85.19 40 69.82 30 58.47 20 10 0 2021 2022 2023 2024 Beleggsprosent KAS Kilde: Etat for behandlingssentre og sykehjem, Bergen kommune 5. Flertallsmerknader fra 2023: I statusmelding for samhandling med spesialisthelsetjenesten 2022 (jf. sak 221/24) ble f\u00f8lgende flertallsmerknad vedtatt: Merknad 1: Statusmelding for 2024 m\u00e5 beskrive hvordan man arbeider med \u00e5 f\u00e5 bedret kommunikasjonen og overgangene mellom spesialisthelsetjenesten og kommunene. 9 Svar p\u00e5 merknad 1: Byr\u00e5det takker for innspill. Overgangene er en s\u00e5rbar fase som b\u00e5de kommunen og spesialisthelsetjenesten er opptatt av, og jobber kontinuerlig med. Blant annet er det jevnlige m\u00f8ter mellom etatene og spesialisthelsetjenesten, og omr\u00e5deutvalget for Bergen hadde melding og oppf\u00f8lging av avvik som egen sak v\u00e5ren 2024. Det ble i fjor ogs\u00e5 vedtatt at det \u00e5rlig skal v\u00e6re en gjennomgang av relevant statistikk og indikatorer for samarbeid, som blant annet samhandlingsavvik og antall betalingsd\u00f8gn. Innf\u00f8ring av Pasientens legemiddelliste vil ogs\u00e5 styrke pasientsikkerheten i overgangene, ved at oppdatert informasjon om legemiddel vil v\u00e6re synlig for b\u00e5de spesialisthelsetjenesten og kommunen. Merknad 2: Bystyret viser til den sterke veksten i talet p\u00e5 eldre, stadig kortare liggjetid i spesialisthelsetenesta, og ber om at byr\u00e5det tek omsyn til dette i oppf\u00f8lginga av statusmeldinga. Svar p\u00e5 merknad 2: Byr\u00e5det takker for innspill. Dette er en problemstilling som b\u00e5de kommunen og spesialisthelsetjenesten er sv\u00e6rt opptatt av. For \u00e5 finne gode og b\u00e6rekraftige l\u00f8sninger for hele samfunnet, er det helt n\u00f8dvendig at begge forvaltningsniv\u00e5ene planlegger helhetlig mot de forventede demografiske endringene. Partene i helsefellesskapet har gjennom strategien blant annet forpliktet seg til \u00e5 unng\u00e5 un\u00f8dvendige utredninger, prioritere tydelig og langsiktig, og gi innbyggerne riktig behandling til rett tid. Sammen skal partene ogs\u00e5 videreutvikle samarbeidet med utdanningsinstitusjonene, og tenke helhetlig om bruk av personell, slik at kompetansen blir brukt mest mulig effektivt og p\u00e5 riktig sted. 10 "
}