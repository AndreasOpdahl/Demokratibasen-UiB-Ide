{
  "dokument_id": "95fa5c30-9362-5b90-9cd8-ccb9b9050943",
  "doc_type": "case_attachment",
  "kommune": 4601,
  "tittel": "Vedlegg 1.3.09 - EST - Booppf\u00f8lging Faglige f\u00f8ringer for booppf\u00f8lgingstjenestene",
  "url": "https://bergen.kommune.no/politikere-utvalg/api/fil/bk360/10009568/Vedlegg-1-3-09-EST-Booppfolging-Faglige-foringer-for-booppfolgingstjenestene",
  "tekst": " Dokument \u00abEST - Booppf\u00f8lging Faglige f\u00f8ringer for booppf\u00f8lgingstjenestene\u00bb, ID 15435 - BkKvalitet EST - Booppf\u00f8lging Faglige f\u00f8ringer for booppf\u00f8lgingstjenestene Enheter: Etat for sosiale tjenester (med underliggende enheter) Gyldig fra: 08.02.2023 Revisjon: 1.1 Godkjent av: Bjarne \u00d8stensj\u00f8 Bakkevold Revisjonsfrist: 13.03.2024 ID: 15435 Med egen bolig \u2013 skap et hjem! Faglige f\u00f8ringer for booppf\u00f8lgingstjenestene i Etat for sosiale tjenester i Bergen kommune - Metodikk og tiln\u00e6rming i booppf\u00f8lgingstjenestene Dette dokumentet beskriver, og gir f\u00f8ringer for hva som er, kjerneoppgaver i booppf\u00f8lgingstjenestene i Etat for sosiale tjenester. Det skal bidra til en felles tiln\u00e6rming i arbeidet og dermed likere tjenester for brukerne uavhengig av hvem som er tjenestetilbyder. Del 1 Booppf\u00f8lgingstjeneste \u2013 faglig tiln\u00e6rming og tjenester Form\u00e5l Form\u00e5let med booppf\u00f8lgingstjeneste er \u00e5 gi brukerne hjelp til selvhjelp og \u00e5 bidra til at bruker tar ansvar for sitt boforhold, mestrer \u00e5 bo i egen bolig og kan beholde bolig. Lovgrunnlag I Nasjonal strategi for boligsosialt arbeid \u00abBolig for velferd\u00bb (2014-2020) beskrives det at Boligsosialt arbeid b\u00e5de handler om \u00e5 skaffe boliger til vanskeligstilte p\u00e5 boligmarkedet og styrke den enkeltes mulighet til \u00e5 mestre boforholdet. Booppf\u00f8lgingstjenste i Etat for sosiale tjenester er hovedsakelig tjenester til bruker i bolig og er hjemlet i helse- og omsorgstjenesteloven (HOL) \u00a7 3-2 6 b). Booppf\u00f8lgingstjeneste kan ogs\u00e5 v\u00e6re r\u00e5d og veiledning til boligfremskaffelse til bostedsl\u00f8se etter sosialtjenesteloven \u00a7 17. M\u00e5lgruppe Personer over 18 \u00e5r med rusrelaterte problemer eller samtidig rus- og psykiske problemer (ROP) som har utfordringer i forhold til \u00e5 bo og/eller beholde bolig. Unntaksvis og i kortere periode kan det gis booppf\u00f8lgingstjenester til andre enn rusmiddelavhengige. Form\u00e5l med tjenesten vil da v\u00e6re \u00e5 beholde bolig, hovedsakelig i forbindelse med etablering eller stabilisering i bolig. (jfr. Delegasjon av fagfullmakt fra kommunaldirekt\u00f8ren for sosial, bolig og inkludering til Etat for sosiale tjenester.) Boliger M\u00e5lgruppen for booppf\u00f8lgingstjenester bor i stor grad i kommunale utleieboliger og oppf\u00f8lgingsavtale utarbeides i samarbeid med beboer, Etat for boligforvaltning (EBF) og booppf\u00f8lgingstjenesten. Noen bor ogs\u00e5 i privat leid bolig (BS) og Booppf\u00f8lgingstjenesten kan, etter samtykke fra bruker, inng\u00e5 samarbeid med private husverter. Vedtak p\u00e5 booppf\u00f8lgingstjenester Pasient- og brukerrettighetsloven \u00a72-1 a er det rettslige utgangspunktet for vurderingen av den enkeltes rett til kommunale helse- og omsorgstjenester. Etter Helse- og omsorgstjenesteloven \u00a7 3-1 har kommunen plikt til \u00e5 s\u00f8rge for n\u00f8dvendige tjenester til alle som oppholder seg i kommunen (s\u00f8rge for-ansvar). Det er helse- og sosialfaglig vurdering av den enkelte pasient eller brukers behov som vil v\u00e6re avgj\u00f8rende for hva kommunen er forpliktet til \u00e5 yte i den enkelte sak (veileder pkt. 1.2, s. 11) Kommunen st\u00e5r relativt fritt til \u00e5 utforme et tjenestetilbud som dekker den enkeltes behov for n\u00f8dvendige og forsvarlige tjenester (veileder s. 12 1/7 Dokument \u00abEST - Booppf\u00f8lging Faglige f\u00f8ringer for booppf\u00f8lgingstjenestene\u00bb, ID 15435 - BkKvalitet Booppf\u00f8lgingstjenester i brukers bolig hjemles i vedtak etter helse- og omsorgstjenesteloven (HOL). Helsedirektoratets Veileder for saksbehandling gir en praktisk innf\u00f8ring i de reglene som gjelder ved saksbehandling og tildeling av kommunale helse- og omsorgstjenester. Krav til forsvarlige tjenester er grunnleggende i saksbehandling, tjenestetildeling og tjenesteyting innenfor helse- og omsorgstjenestene. Krav til god utredning av tjenestebehovet og grundig saksbehandling m\u00e5 ses i sammenheng med dette. Etter pasient- og brukerrettighetsloven er det et krav at brukeren skal kunne medvirke ved utformingen av tjenestetilbudet. Vedtak m\u00e5 v\u00e6re s\u00e5 konkret utformet at det skaper forutsigbarhet for brukeren, samtidig som det b\u00f8r v\u00e6re s\u00e5 fleksibelt at det tar h\u00f8yde for normale svingninger i bistandsbehovet. Det er viktig \u00e5 merke seg f\u00f8lgende: Varighet p\u00e5 vedtak: o Kortere vedtak i begynnelsen for kartlegging, vurdering og mulig tettere oppf\u00f8lging. Deretter kan det fattes vedtak i inntil 12 m\u00e5neder o Ikke fatte for lange vedtak da en ved nytt boforhold ikke kan binde ny resultatenhet over tid. Ved tildeling av bolig i annen bydel; ta kontakt med ny bydel f\u00f8r vedtak fattes for \u00e5 avklare lengden p\u00e5 vedtak og hyppighet p\u00e5 tjenesten. jfr. Kontortilh\u00f8righet ved NAV-kontorene- f\u00f8ringer for kommunen Omfang p\u00e5 tjenester: o Det skal ikke fattes \u00abinntil\u00bb-vedtak, men angis et minimumsomfang, for eksempel min. 1 time hver 14. dag. Det m\u00e5 fremkomme i vedtaket om det er rom for \u00e5 gi tjenester utover dette, etter en individuell vurdering. o Dersom bruker ikke benytter tjenesten m\u00e5 det gj\u00f8res enn individuell og sosialfaglig vurdering av om vedtaket skal stoppes. Fleksibilitet og brukermedvirkning vektlegges. Melding ved eventuell stopp av vedtak m\u00e5 gis til EBF der samtykke fra bruker foreligger. A) Kjerneoppgaver og tjenester etter helse- og omsorgstjenesteloven \u00a7 3-2 6 b) For \u00e5 definere og tydeliggj\u00f8re innholdet i booppf\u00f8lgingstjeneste defineres kjerneoppgaver som skal- oppgaver eller kan-oppgaver. Skal-oppgaver - oppgaver som forventes naturlig at booppf\u00f8lgingstjenesten gj\u00f8r - Fatte vedtak om booppf\u00f8lgingstjenester - Gi \u00f8konomisk veiledning vedr\u00f8rende boforholdet; hvordan sikre og gjennomf\u00f8re betaling av husleie, s\u00f8ke bost\u00f8tte, bestille str\u00f8mabonnement, bytte str\u00f8mleverand\u00f8r, betale str\u00f8mregning, innboforsikring samt vurdere behov for forvaltningskonto og verge etc. - Gi veiledning i forhold til bomilj\u00f8et; hvordan kan beboer v\u00e6re en god nabo osv. - Gi veiledning til praktiske gj\u00f8rem\u00e5l, for eksempel hvordan skifte en lysp\u00e6re - Bist\u00e5 med flytting og etablering: Organisere og gi noe praktisk bistand ved innflytting - Gi r\u00e5d og veiledning og bist\u00e5 med \u00e5 organisere at rydding og vasking blir gjennomf\u00f8rt - Ha fokus p\u00e5, og bist\u00e5 til, at beboere \u00e5pner post - Ha samtaler med beboer som omhandler bolig og rusmiddelbruk - Samarbeide med EBF og privat husvert ved samtykke - Bist\u00e5 beboer til \u00e5 stille p\u00e5 n\u00f8dvendige m\u00f8ter med EBF, Boligetaten etc. - Samarbeide med, og kople, p\u00e5 andre tjenester i hjelpeapparatet - Ha samtaler med bruker i forhold til andre livsomr\u00e5der som for eksempel psykisk helse, sosialt nettverk etc. - Delta i brukers ansvarsgruppe - F\u00f8lge beboer til m\u00f8ter med instanser som omhandler boforholdet 2/7 Dokument \u00abEST - Booppf\u00f8lging Faglige f\u00f8ringer for booppf\u00f8lgingstjenestene\u00bb, ID 15435 - BkKvalitet - Ut fra individuell vurdering f\u00f8lge bruker til lege, tannlege, rusbehandling etc. - Veilede beboer i forhold til personlig hygiene Kan-oppgaver - Oppgaver som kan utf\u00f8res ut fra individuelle vurderinger - Utf\u00f8re praktisk arbeid som \u00e5 bytte lysp\u00e6re, kaste boss, rydde og vaske sammen med beboer og montere m\u00f8bler i beboers bolig - Gj\u00f8re aktiviteter sammen med beboer som f.eks. kafebes\u00f8k og tur - Gi r\u00e5d og veiledning p\u00e5 ulike livsomr\u00e5der som for eksempel aktivitet og helse - Flytte og etablere i bolig sammen med bruker. Unntaksvis flytte tunge ting - Gi beboer veiledning vedr. mat, kosthold og ern\u00e6ring - Kj\u00f8re beboer til lege, tannlege etc. B) Faglig tiln\u00e6rming og metodikk i booppf\u00f8lgingstjenesten Boligsosialt arbeid har sine r\u00f8tter i sosialt arbeid og milj\u00f8arbeid, og bygger p\u00e5 en \u00abempowerment- tiln\u00e6rming\u00bb, der m\u00e5let er at brukeren selv, gjennom egne ressurser, i st\u00f8rre grad skal ta ansvar for egen livssituasjon. Sosialt arbeid bygger p\u00e5 systemteori og det interaksjonistiske perspektiv der individer betraktes som en del, og produkt, av systemene personen inng\u00e5r i. Det interaksjonistiske perspektiv bygger p\u00e5 et humanistisk menneskesyn der en tenker at endring er mulig, og individet betraktes som aktivt handlende og utvelgende. Ut fra dette perspektivet er det flere ulike systemer som stiller krav til individet, og individet svarer med en grad av mestring. P\u00e5 denne m\u00e5ten skjer det en samhandling mellom individet og de ulike systemene. Relasjonen mellom bruker og oppf\u00f8lger er sentral i det interaksjonistiske perspektiv. Utgangspunktet er at en hensiktsmessig og god relasjon mellom bruker og oppf\u00f8lger vil kunne gi brukeren tillit til systemer han/hun samhandler med, og gi tro p\u00e5 egen mestring. Dette vil videre kunne gi grunnlag for funksjonelle relasjoner som kan v\u00e6re med \u00e5 skape rom for, og gi mulighet for, forandring. Hjelpen og tjenester som gis skal ta utgangspunkt i brukerens individuelle behov og ytes der brukeren bor. Hovedm\u00e5let med hjelpen er stabilitet og mestring av boforholdet. Samarbeid med andre tjenester er sentralt og booppf\u00f8lgingstjenesten kan i mange tilfeller ha funksjon som brobygger mellom bruker og andre tjenester. Housing First er en tiln\u00e6rming som baserer seg p\u00e5 rask stabilisering av den bostedsl\u00f8ses boligsituasjon kombinert med individuelt tilpasset Recovery-orientert st\u00f8tte som fors\u00f8kes \u00e5 oppn\u00e5s gjennom blant annet praktisk booppf\u00f8lging, hjelp til \u00e5 h\u00e5ndtere kontakt med offentlig myndighet, stabilisering av \u00f8konomi, behandlingstilbud etc. Brukerstyring og valgfrihet knyttet til bolig og oppf\u00f8lging er viktige elementer i metoden. Deltagers opplevde behov skal v\u00e6re styrende for oppf\u00f8lging. Metoden kort oppsummert: - Spredt bosetting fortrinnsvis i ordin\u00e6re bomilj\u00f8 - Valgfrihet i forhold til bolig og oppf\u00f8lging - M\u00f8te deltaker med raushet, varme og respekt. - Akseptere deltagers valg og at valg kan endres. - Styrke selvf\u00f8lelse og opplevelsen av \u00e5 mestre slik at deltager skal se p\u00e5 seg selv som en likeverdig samfunnsborger - Jobbe skadereduserende og med fokus p\u00e5 hva som er mulig for den enkelte - Oppf\u00f8lging s\u00e5 lenge deltager \u00f8nsker det Prinsippet om bolig f\u00f8rst inneb\u00e6rer at bolig er et basalt behov som brukere ikke skal kvalifisere seg for \u00e5 f\u00e5. N\u00f8dvendige og helhetlige tjenester m\u00e5 deretter koples p\u00e5. Dette prinsippet er ogs\u00e5 sentralt i det som omtales som Normaliseringsmodellen som ble innf\u00f8rt som en del av Prosjekt bostedsl\u00f8se i 2003 og som ligger til grunn for alle booppf\u00f8lgingstjenestene i Etat for sosiale tjenester. Det kan skilles mellom tre ulike tiln\u00e6rminger i booppf\u00f8lgingstjeneste: 1. Bo-orientert tiln\u00e6rming der det er fokus rettet mot boligen og forebygge utkastelse. Det er fokus p\u00e5 \u00e5 finne riktig boligtype, utforming og plassering, f.eks. ikke bo i 1. etasje grunnet st\u00f8rre risiko for \u00e5 bli 3/7 Dokument \u00abEST - Booppf\u00f8lging Faglige f\u00f8ringer for booppf\u00f8lgingstjenestene\u00bb, ID 15435 - BkKvalitet opps\u00f8kt av rusmilj\u00f8. Det gis \u00f8konomisk veiledning vedr\u00f8rende boforholdet; hvordan sikre \u00e5 gjennomf\u00f8re betaling av husleie, s\u00f8ke bost\u00f8tte, bestille str\u00f8mabonnement, bytte str\u00f8mleverand\u00f8r, betale str\u00f8mregning etc. Det gis veiledning p\u00e5 praktiske gj\u00f8rem\u00e5l, for eksempel hvordan skifte en lysp\u00e6re og sjekke r\u00f8ykvarsler. Det er fokus p\u00e5 bomilj\u00f8et; hvordan kan beboer v\u00e6re en god nabo osv. og p\u00e5 \u00e5 rette opp i \u00f8deleggelser s\u00e5 fort som mulig f\u00f8r mulige naboklager; f.eks. bist\u00e5 med \u00e5 skifte knuste vinduer og bist\u00e5 med \u00e5 kaste boss b\u00e5de utenfor og inne i boligen. 2. Rehabiliteringsorientert tiln\u00e6rming der det er fokus p\u00e5 at beboer skal beholde bolig og hva beboer m\u00e5 gj\u00f8re for \u00e5 klare dette. Beboers m\u00e5lsetting er rehabilitering og god rusmestring/rusfrihet. Metodisk tiln\u00e6rming blir da ofte \u00e5 bruke samtalen som redskap, f.eks. Motiverende intervju (MI) til \u00e5 motivere for avrusning/behandling og kople p\u00e5 andre instanser som kan v\u00e6re behjelpelig med rehabilitering. 3. Omsorgsorientert tiln\u00e6rming der det er fokus p\u00e5 personen og tjenester som personen har behov for, for eksempel hjemmesykepleie og hjemmehjelp, kontakt med fastlege og spesialisthelsetjeneste. De tre tiln\u00e6rmingsmetodene kan ikke sies \u00e5 utelukke hverandre. Man bruker ofte flere tiln\u00e6rmingsm\u00e5ter i samme sak ut fra hva som er hensiktsmessig for beboer og aktuell situasjon. I noen saker kan man for eksempel ha mest fokus p\u00e5 bolig mens i andre saker p\u00e5 omsorg. Bo-orientert - og omsorgsorientert tiln\u00e6rming kan sies \u00e5 ha en mer skadereduserende funksjon enn rehabiliteringsorientert tiln\u00e6rming. C) Verkt\u00f8y i arbeidet Etatens kartleggingsverkt\u00f8y Intervensjon rus kan benyttes for \u00e5 gjennomf\u00f8re en helhetlig kartlegging av beboer. Kartleggingsverkt\u00f8yet omfatter blant annet f\u00f8lgende tema: Bosituasjon, familie/nettverk, \u00f8konomi, arbeids/utdanning, ressurser, erfaring, motivasjon, ern\u00e6ring, tannhelse, selvmordsrisiko, trusler/vold, psykisk og fysisk helse og rusmiddelbruk. NAV sosialtjenestens oppf\u00f8lging av bostedsl\u00f8se er Etat for sosiale tjenesters rutine for oppf\u00f8lging av bostedsl\u00f8se. I rutinen er det kartleggingsskjema som kan brukes i arbeidet, som ogs\u00e5 er lagt inn i Socio. Ved behov for kartlegging av spesifikke livsomr\u00e5der finnes det referanse og link til aktuelle sjekklister, kartleggings- og screeningverkt\u00f8y i Intern rutine for oppf\u00f8lging av personer med samtidig rus- og psykisk problem. Individuell plan (IP) Brukere med behov for samordnete og koordinerte tjenester skal tilbys individuell plan. Det skal synliggj\u00f8res i Socio om bruker er tilbudt dette, og om bruker har takket ja eller nei. Det finnes egen mal for IP i Socio. Den som til enhver tid har tettest kontakt med bruker b\u00f8r v\u00e6re koordinator. Dersom bruker ikke \u00f8nsker IP skal det likevel lages en samarbeids-/oppf\u00f8lgingsplan. Kriseplan Utarbeidelse av kriseplan b\u00f8r vurderes og behov for kriseplan avklares med bruker. Det finnes egen mal for kriseplan i Socio og i BK-kvalitet: Mal Kriseplan. Housing First og deler av Sosiale botjenester bruker trygghetsplan i oppf\u00f8lgingsarbeidet med bruker. D) Grensesnitt mellom NAV sosialtjenesten og Sosiale botjenester Sosiale botjenester og booppf\u00f8lgingstjenesten i NAV sosialtjeneste har samme m\u00e5lgruppe og den faglige forankringen er sosialt arbeid/sosialfaglig tiln\u00e6rming. NAV sosialtjeneste 4/7 Dokument \u00abEST - Booppf\u00f8lging Faglige f\u00f8ringer for booppf\u00f8lgingstjenestene\u00bb, ID 15435 - BkKvalitet Etter sosialtjenesteloven har NAV sosialtjenesten et s\u00e6rskilt ansvar for tjenester til, og oppf\u00f8lging av, bostedsl\u00f8se gjennom \u00e5: - medvirke til og skaffe boliger til vanskeligstilte personer, jf. sosialtjenesteloven \u00a7 15 - gi opplysning, r\u00e5d og veiledning, jf. sosialtjenesteloven \u00a7 17 - finne midlertidig botilbud for dem som ikke klarer det selv, jf. sosialtjenesteloven \u00a7 27 I tillegg gir NAV sosialtjeneste ambulante booppf\u00f8lgingstjenester til brukere i egen bolig etter helse- og omsorgstjenesteloven (HOL). Alle de fem NAV-kontorene gir booppf\u00f8lgingstjeneste til brukere tilknyttet tjenesten og har s\u00e5ledes en lokal forankring. Sosiale botjenester Sosiale botjenester er en byomfattende tjeneste som gir booppf\u00f8lgingstjenester til brukere uavhengig av bydelstilh\u00f8righet. Booppf\u00f8lgingstjenester gis prim\u00e6rt til brukere i bolig etter helse -og omsorgstjenesteloven og flere av boligene er i samlokaliserte botiltak der det er stedlig bemanning knyttet til en base. Sosiale botjenester gir ogs\u00e5 ambulante booppf\u00f8lgingstjenester til brukere i bolig og tilbyr oppf\u00f8lging etter Housing first-metodikk. Sosiale botjenester skal ha s\u00e6rlig kompetanse p\u00e5 oppf\u00f8lging av spesialt krevende brukere. Som en del av kommunens satsning p\u00e5 oppf\u00f8lging av bostedsl\u00f8se i midlertidige botilbud gir Sosiale botjenester ogs\u00e5 byomfattende ambulante oppf\u00f8lgingstjenester til bostedsl\u00f8se der m\u00e5let er boligfremskaffelse. Samarbeid med NAV sosialtjeneste er sentralt her. Form\u00e5let med rutinen grensesnittet mellom Sosiale botjenester og NAV sosialtjeneste er \u00e5 sikre god samhandling mellom NAV sosialtjeneste og Sosiale botjenester og beskriver ansvarsfordeling i enkeltsaker; - I overgangsfaser: o fra bostedsl\u00f8s til etablering i botilbud i Sosiale botjenester o ved boligbytte, og o ved utflytting/utkastelse - Ansvar for oppf\u00f8lging av beboere i botilbud i Sosiale botjenester - Avklaring av ansvar for praktiske gj\u00f8rem\u00e5l E) Booppf\u00f8lgingstjenester til rusavhengige med s\u00e6rlig problematikk knyttet til atferd, trusler og vold Det er en helse- og sosialfaglig vurdering av den enkelte pasient eller brukers behov som vil v\u00e6re avgj\u00f8rende for hva kommunen er forpliktet til \u00e5 yte i den enkelte sak Veileder for saksbehandling pkt. 1.2, s. 11. Kommunen st\u00e5r relativt fritt til \u00e5 utforme et tjenestetilbud som dekker den enkeltes behov for n\u00f8dvendige og forsvarlige tjenester, Veileder for saksbehandling s. 12. Kommunen har plikt til \u00e5 f\u00f8lge opp vedtak om tjenester til brukere. I saker der bruker har truende og/eller voldelig atferd kan kommunen imidlertid stille saklige krav til bruker for \u00e5 ivareta ansattes sikkerhet. Dette kan for eksempel v\u00e6re bruk av vektertjeneste og bistand fra politi. Tjenester til bruker skal v\u00e6re forutsigbar med et definert form\u00e5l. Samtidig skal ansattes sikkerhet ivaretas og prioriteres. Metodikk Tjenestene m\u00e5 ut fra gjennomf\u00f8rte risikovurderinger vurdere om ansattes sikkerhet er ivaretatt n\u00e5r tjenester til bruker skal gis, se aktuelle rutiner og mal for risikovurdering av enkeltbrukere. I saker der det vurderes at bruker har s\u00e6rlig problematikk knyttet til atferd, trusler og vold m\u00e5 s\u00e6rlige tiltak og l\u00f8sninger vurderes, som for eksempel: 5/7 Dokument \u00abEST - Booppf\u00f8lging Faglige f\u00f8ringer for booppf\u00f8lgingstjenestene\u00bb, ID 15435 - BkKvalitet - bruk av vektertjeneste - Samarbeid med politi - Tilpasse tjenesten slik at ansattes sikkerhet samtidig ivaretas Kompetanse hos ansatte - Ansatte b\u00f8r ha oppl\u00e6ring i Mestring av aggresjonsproblematikk (MAP) - Det b\u00f8r vurderes om ansatte har behov for spesifikk kompetanse og veiledning - Sosiale botjenester skal ha spesifikk kompetanse p\u00e5 \u00e5 gi booppf\u00f8lgingstjenester til brukere med s\u00e6rlig problematikk knyttet til atferd, trusler og vold Tjenestene skal varsle hverandre om brukere som kan utgj\u00f8re en sikkerhetsrisiko. F) Kompetanse Tjenestene har ansvar for \u00e5 vurdere kompetansebehovet til de ansatte i booppf\u00f8lgingstjenesten. Det b\u00f8r utarbeides en \u00e5rlig kompetanseplan for de ansatte. Del 2 HMS Det er utarbeidet flere rutiner og retningslinjer p\u00e5 som omhandler HMS, blant annet p\u00e5 omr\u00e5dene smittevern, risikovurdering og h\u00e5ndtering av trusler og vold. I Faghjelpen p\u00e5 Almenningen finnes det under fanen Booppf\u00f8lgingstjeneste rutiner og retningslinjer som er spesielt aktuelle for ansatte i booppf\u00f8lgingstjenesten. Det vil komme felles retningslinjer p\u00e5 bruk av arbeidskl\u00e6r for ansatte i booppf\u00f8lgingstjenestene. Del 3 Brukermedvirkning / Brukertilfredshet Det skal gjennomf\u00f8res brukertilfredshetsunders\u00f8kelser blant personer som mottar booppf\u00f8lgingstjenester. Det utarbeides felles unders\u00f8kelse for alle tjenestene Referanser: - Rutine: NAV sosialtjenestens oppf\u00f8lging av bostedsl\u00f8se - Intern rutine for oppf\u00f8lging av personer med samtidig rus- og psykisk problem (ROP-pasienter), Etat for sosiale tjenester - Rutine grensesnitt NAV sosialtjenesten og Sosiale botjenester - Veileder for saksbehandling. Tjenester etter HOL \u00a7\u00a7 3-2, 1 ledd nr.6, 3-6 og 3-8. Helsedirektoratet Relaterte dokumenter: EST - Booppf\u00f8lging Avtale om booppf\u00f8lging og samtykke EST - Booppf\u00f8lging Egenerkl\u00e6ring om smittevern og vaksinasjon for ansatte EST - Booppf\u00f8lging Grensesnitt mellom NAV sosialtjeneste og Sosiale botjenester EST - Booppf\u00f8lging H\u00e5ndtering av organisk materiale EST - Booppf\u00f8lging Oppbevaring av beboers n\u00f8kler EST - Booppf\u00f8lging Oversikt over rutiner p\u00e5 HMS- omr\u00e5det og aktuelle rutiner for oppf\u00f8lgingsarbeidet 6/7 Dokument \u00abEST - Booppf\u00f8lging Faglige f\u00f8ringer for booppf\u00f8lgingstjenestene\u00bb, ID 15435 - BkKvalitet EST - Booppf\u00f8lging Risikovurdering av brukere EST - Booppf\u00f8lging Rutine ved funn av d\u00f8d beboer EST - Booppf\u00f8lging Samtykke til innl\u00e5sing og oppbevaring av n\u00f8kler EST - NAV - Prosedyre for sikkerhetsvurdering av brukere og informasjonsdeling EST - NAV - Skjema for sikkerhetsvurdering av brukere EST - Prosedyre for oppf\u00f8lging av brukere utenfor kontoret, ved hjemmebes\u00f8k, og ved transport av brukere i bil Relaterte lenker: \uf0c1 Helse- og omsorgstjenesteloven \u2013 HOL (Lov om kommunale helse- og omsorgstjenester m.m. (helse- og omsorgstjenesteloven)) \uf0c1 Veileder for saksbehandling etter HOL (Veileder for saksbehandling Tjenester etter helse- og omsorgstjenesteloven \u00a7\u00a7 3-2 f\u00f8rste ledd nr. 6, 3-6 og 3-8 ) 7/7 "
}