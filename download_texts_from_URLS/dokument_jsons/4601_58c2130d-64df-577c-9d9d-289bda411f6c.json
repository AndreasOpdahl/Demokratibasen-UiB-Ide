{
  "dokument_id": "58c2130d-64df-577c-9d9d-289bda411f6c",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 27112024, Sak 476/24, Representasjonsforslag fra Ann Kristin Helland Ramstr\u00f8m (SV) om at Bergen markerer den muslimske fastem\u00e5neden ramadan ved \u00e5 pynte opp Valborg Platousplass med belysning.",
  "url": "https://bergen.kommune.no/politikere-utvalg/api/fil/bk360/11630819/Innstilling-vedtak-Representasjonsforslag-fra-Ann-Kristin-Helland-Ramstrom-SV-om-at-Bergen-markerer-den-muslimske-fastemaneden-ramadan-ved-a-pynte-opp-Valborg-Platousplass-med-belysning-",
  "tekst": "Representasjonsforslag fra Ann Kristin Helland Ramstr\u00f8m (SV) om at Bergen markerer den muslimske fastem\u00e5neden ramadan ved \u00e5 pynte opp Valborg Platousplass med belysning. Bergen bystyre behandlet saken i m\u00f8tet 27.11.2024 sak 476/24 og fattet f\u00f8lgende vedtak: Representantforslaget avvises med bakgrunn i byr\u00e5dets svar. Bergen bystyres behandling F\u00f8lgende representanter tok ordet: Ann Kristin Ramstr\u00f8m (SV), Vasan Singaravel (H), Helena Haldorsen (A), Patrik Johnsen (FrP), Salman Akhtar Chaudhry (SV), Mailiss Solheim-\u00c5kerblom (R), Joel Ysteb\u00f8 (KrF). Forslag fremsatt i bystyret: Ann Kristin Ramstr\u00f8m (SV) fremsatte p\u00e5 vegne av SV f\u00f8lgende alternative forslag: Bergen kommune markerer muslimenes h\u00f8ytid ramadan ved \u00e5 pynte Valborg Platous plass med belysning gjennom hele h\u00f8ytiden. Joel Ysteb\u00f8 (KrF) fremsatte p\u00e5 vegne av KrF f\u00f8lgende alternative forslag: Bergen skal v\u00e6re en livsyns\u00e5pen by hvor alle mennesker skal kunne ut\u00f8ve og markere sin tro med frimodighet. Bystyret ber byr\u00e5det legge til rette for lyssetting og andre markeringer i byrom, i regi av tros- og livssynssamfunn. Merknader fremsatt i bystyret: Mailiss Solheim-\u00c5kerblom (R) fremsatte p\u00e5 vegne av R f\u00f8lgende merknad: Bystyret ber byr\u00e5det g\u00e5 i dialog og eventuelt samarbeid med lokale moskeer om markeringen. Votering: Alternativt forslag fra KrF fremsatt av Joel Ysteb\u00f8 (KrF), fikk 32 stemmer (A, SV, MDG, V, R, KrF), og var dermed falt. Alternativt forslag fra SV fremsatt av Ann Kristin Ramstr\u00f8m (SV), fikk 14 stemmer (SV, MDG, R), og var dermed falt. Innstillingen ble vedtatt med 35 stemmer (H, FrP, BL, INP, Sp, PP). Merknad fra R fremsatt av Mailiss Solheim-\u00c5kerblom (R), fikk 30 stemmer (A, SV, MDG, V, R), og var dermed falt. Bergen bystyre behandlet saken i m\u00f8tet 30.10.2024 sak 417/24: Saken ble ikke behandlet p\u00e5 grunn av overskredet tid. Bergen bystyre behandlet saken i m\u00f8tet 02.10.2024 sak 375/24 og fattet f\u00f8lgende vedtak: Saken ble ikke behandlet p\u00e5 grunn av overskredet tid. Utvalg for milj\u00f8 og byutvikling behandlet saken i m\u00f8tet 19.09.2024 sak 299/24 og avga f\u00f8lgende innstilling: Utvalgets innstilling og bystyrets vedtak er likelydende. Forslagsstillers forslag til vedtak: Bergen kommune markerer muslimenes h\u00f8ytid ramadan ved \u00e5 pynte Valborg Platous plass med belysning gjennom hele h\u00f8ytiden. 2 "
}