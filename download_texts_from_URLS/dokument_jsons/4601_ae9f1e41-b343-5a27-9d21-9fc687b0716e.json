{
  "dokument_id": "ae9f1e41-b343-5a27-9d21-9fc687b0716e",
  "doc_type": "case_presentation",
  "kommune": 4601,
  "tittel": "Revisjon av forskrift om skolekretsgrenser og rett til skoleplass",
  "url": "https://bergen.kommune.no/politikere-utvalg/api/fil/bk360/12232304/Framstilling-Revisjon-av-forskrift-om-skolekretsgrenser-og-rett-til-skoleplass",
  "tekst": " BYR\u00c5DET Byr\u00e5dssak /25 Saksframstilling V\u00e5r referanse: 2023/59074-18 Revisjon av forskrift om skolekretsgrenser og rett til skoleplass Hva saken gjelder: Byr\u00e5det legger frem forslag om revisjon av \u00abforskrift om skolekretsgrenser og rett til skoleplass\u00bb. Forskriften vil erstatte dagens forskrift om skolekretsgrenser og rett til skoleplass, vedtatt av byr\u00e5det i sak 1187/23 og bygger p\u00e5 nasjonalt lovverk og retningslinjer. Den ble f\u00f8rste gang vedtatt av byr\u00e5det i m\u00f8te 16. mars 2017, sak nr. 1073/17. Ny oppl\u00e6ringslov tr\u00e5dte i kraft 1. august 2024, og bestemmelsen om hvilken skole eleven skal g\u00e5 p\u00e5 er n\u00e5 regulert i den nye lovens \u00a7 2-6. Forarbeidene til den nye oppl\u00e6ringsloven1 \u00e5pner n\u00e5 opp for at kommunen kan velge to m\u00e5ter \u00e5 innskrive elever i skolen: \u2022 Ved forh\u00e5ndsvarsel og enkeltvedtak for det enkelte barn \u2022 Ved tildeling av skoleplass basert p\u00e5 kommunens lokale forskrift Kommunen m\u00e5 ta stilling til om en skal fortsette praksis med forh\u00e5ndsvarsel og enkeltvedtak eller tildele skoleplass basert p\u00e5 kommunens lokale forskrift. Etat for skole (EFS) har meldt ifra om at mange foreldre finner dagens ordning komplisert, og at forskjellen p\u00e5 forh\u00e5ndsvarsel og enkeltvedtak er uklar. EFS opplever blant annet at foreldre sender inn s\u00f8knad om skoleplass p\u00e5 en annen skole enn n\u00e6rskolen allerede n\u00e5r de mottar forh\u00e5ndsvarselet, og at mange av disse s\u00f8knadene i realiteten er en innsigelse p\u00e5 kommunens vurdering av hvilken skole som er elevens n\u00e6rskole. H\u00f8ring Forslag til revidert forskrift ble lagt ut p\u00e5 offentlig h\u00f8ring p\u00e5 Bergen kommunes hjemmeside 9. februar 2025. I tillegg ble h\u00f8ringen sendt direkte til ungdomsr\u00e5det, kommunalt r\u00e5d for personer med funksjonsnedsettelse (KRPF) og kommunale skoler, ved elevr\u00e5d samarbeidsutvalget (SU) og foreldrer\u00e5dets arbeidsutvalg (FAU). Totalt kom det inn fire innspill til h\u00f8ringsutkastet innen fristen; to fra privatpersoner og to fra organisasjoner. Hvert av innspillene er vurdert i vedlagte merknadsskjema. 1 Prop. 57 L (2022-2023) 1 \u00d8konomiske konsekvenser: Saken har ingen direkte \u00f8konomiske konsekvenser. Byr\u00e5dens vurdering og anbefaling/konklusjon: Etter ny oppl\u00e6ringslov kan kommunen ta stilling til om en skal fortsette praksis med forh\u00e5ndsvarsel og enkeltvedtak eller tildele skoleplass basert p\u00e5 kommunens lokale forskrift. Det kom inn 4 h\u00f8ringsinnspill. Tre av fire2 h\u00f8ringsinnspill er negative til endringen om hvordan 1.- og 8. klassinger skal f\u00e5 tildelt skoleplasser. De \u00f8nsker \u00e5 beholde dagens ordning med forh\u00e5ndsvarsel og enkeltvedtak, og ikke g\u00e5 over til innskrivning. Siste h\u00f8ringsinnspill omhandlet konkret endring av skolekretser. Denne vil bli vurdert ved neste rullering av skolekretsgrensene. Alle h\u00f8ringsinnspillene er behandlet i vedlagt merknadsskjema. Innspillet og behovet fra Etat for skole knyttet til innskrivning har v\u00e6rt tydelig. De har meldt ifra om at mange foreldre finner dagens ordning komplisert, og at forskjellen p\u00e5 forh\u00e5ndsvarsel og enkeltvedtak er uklar. Videre at dagens prosess er tidkrevende for skolene og etaten \u00e5 gjennomf\u00f8re, og f\u00f8rer til at skolene mottar informasjon om hvilke elever som begynner hos dem f\u00f8rst tett opp mot skolestart. Etaten anbefaler derfor alternativet med tildeling av skoleplass basert p\u00e5 kommunens lokale forskrift. Videre er skolene n\u00e5 p\u00e5lagt \u00e5 vurdere n\u00e6rmilj\u00f8skole-retten etter oppl. \u00a7 2-6 n\u00e5r de mottar en s\u00f8knad om skoleplass p\u00e5 annen skole enn den skolen Bergen kommunes forskrift sier er n\u00e6rskole. Basert p\u00e5 dette, og den klare tilbakemeldingen fra Etat for skole, s\u00e5 vurderer byr\u00e5den at det er n\u00f8dvendig \u00e5 endre praksisen for tildeling; det vil gj\u00f8re det enklere for foreldrene, og f\u00f8re til f\u00e6rre misforst\u00e5elser. Selv om eleven mister muligheten til \u00e5 komme med innspill p\u00e5 forh\u00e5ndsvarselet, eller klage p\u00e5 enkeltvedtak, s\u00e5 vurderer byr\u00e5den at hensynet til barnas rettsstilling er ivaretatt ved s\u00f8knad etter fritt skolevalg og klageadgangen til Statsforvaltaren i Vestland. Byr\u00e5den vurderer at det er til barnets beste \u00e5 tidligst mulig f\u00e5 avklart hvilken skole de skal begynne p\u00e5, slik at man best mulig kan planlegge for overgangen. N\u00e5r det gjelder de andre endringene byr\u00e5det foreslo \u00e5 revidere i \u00abforskrift om skolekretsgrenser og rett til skoleplass\u00bb, s\u00e5 har det ikke kommet noen h\u00f8ringsinnspill til disse. Byr\u00e5den foresl\u00e5r derfor \u00e5 gjennomf\u00f8re alle foresl\u00e5tte endringer i forskriften, som vil si3: \u2022 \u00a7 1-2: Fjernet henvisning til hjemmel i forskriften i tr\u00e5d med f\u00f8ringer fra stiftelsen Lovdata. \u2022 \u00a7 1-3: Lagt til unntak for Tveiter\u00e5s skole og BKL avd. Alrekstad skole \u2022 \u00a7 2-2: Lagt til sosial utjevning som et moment i helhetsvurderingen n\u00e5r Bergen kommune lager skolekretsgrenser, i tr\u00e5d med forarbeidene til oppl\u00e6ringsloven. \u2022 \u00a7\u00a7 3-3 og 3-4 fjernes og ny \u00a7 3-3 lyder: \u00abKommunen sender ut brev om tildeling av skoleplass i tr\u00e5d med oppl\u00e6ringsloven \u00a7 2-6 og de opptaksomr\u00e5dene som fremg\u00e5r av kartdelen i denne forskriften.\u00bb \u2022 \u00a7 3-6: Endret siste setning fra \u00e5 forh\u00e5ndsvarsle og gj\u00f8re enkeltvedtak i paragrafen om skoleplass ved tilflytting, til tildeling (i tr\u00e5d med endringen over) \u2022 \u00a7 4-3: Presisert at n\u00e5r en elev s\u00f8ker skole p\u00e5 en annen skole enn n\u00e6rskolen, s\u00e5 skal den nye skolen vurdere om de, etter oppl\u00e6ringsloven, juridisk sett er elevens n\u00e6rskole \u2022 \u00a7 5-2: Fjernet paragraf om kunngj\u00f8ring siden dette er lovkrav etter forvaltningsloven, kommuneloven \u00a7 4-1 og lov om norsk Lovtidende 2 Innspillene fra Foreningen S\u00f8reide Skole FAU, Lynghaug skole FAU, og Camilla Nordgulen Berntsen 3 alle paragrafhenvisningene og lenkene er til dagens vedtatte forskrift 2 Vedtakskompetanse: Byr\u00e5dets fullmakter pkt. 2.6 vedtatt av Bergen bystyre 27. november 2024 i sak 462/24: Byr\u00e5dets myndighetsut\u00f8velse overfor kommunens innbyggere inneb\u00e6rer myndighet til \u00e5 ut\u00f8ve faglig skj\u00f8nn med utgangspunkt i de lover, forskrifter og annet regelverk som regulerer kommunens oppgavel\u00f8sning. I tillegg har byr\u00e5det som kollegium beholdt fullmakten til \u00e5 vedta forskrift om skolekretsgrenser, jf. Byr\u00e5dets fullmakter som kollegium pkt. 144. Vedtatt av byr\u00e5det 22.04.2021 i sak 1119/21 pkt. 14 Byr\u00e5d for barnehage og skole innstiller til byr\u00e5det \u00e5 fatte f\u00f8lgende vedtak: Byr\u00e5det vedtar \u00abForskrift om skolekretsgrenser og rett til skoleplass\u00bb - revidert versjon, slik det kommer frem av vedlegget. Dato: 22. april 2025 Christian Haugen Byr\u00e5d for barnehage og skole Dokumentet er godkjent elektronisk. Vedlegg: \u2022 Merknadsskjema for h\u00f8ringsinnspill - Revisjon av forskrift om skolekretsgrenser og rett til skoleplass \u2022 H\u00f8ringsinnspill fra Camilla Nordgulen Berntsen \u2022 H\u00f8ringsinnspill fra Foreningen S\u00f8reide Skole Fau \u2022 H\u00f8ringsinnspill fra Anne Merete Hegrenes \u2022 H\u00f8ringsinnspill fra Lynghaug skole FAU \u2022 \"Forskrift om skolekretsgrenser og rett til skoleplass\" - revidert versjon 4 Lovhenvisningen i \u00abByr\u00e5dets fullmakter som kollegium\u00bb pkt. 14 viser til tidligere oppl\u00e6ringsloven \u00a7 8- 1. 1. I ny oppl\u00e6ringslov er hjemmelen til \u00e5 utforme en skolekretsgrenseforskrift flyttet til \u00a7 2-6, men det er ingen realitetsendring i byr\u00e5dets fullmakt. 3 "
}