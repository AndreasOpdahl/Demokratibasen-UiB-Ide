{
  "dokument_id": "70a925fe-c83d-5a5c-8cc3-e5661297d1ee",
  "doc_type": "case_attachment",
  "kommune": 4601,
  "tittel": "Oversendelse av klage over avslag p\u00e5 innsyn",
  "url": "https://bergen.kommune.no/politikere-utvalg/api/fil/bk360/9628651/Oversendelse-av-klage-over-avslag-pa-innsyn",
  "tekst": " BYR\u00c5DSLEDERS AVDELING Byr\u00e5dsleders avdeling, stab STATSFORVALTAREN I VESTLAND V\u00e5r referanse: 2024/00378-2 Nj\u00f8savegen 2 Saksbehandler: Hilde Rasmussen Nilsen 6863 LEIKANGER Dato: 8. januar 2024 Deres ref.: Oversendelse av klage over avslag p\u00e5 innsyn Vedlagt f\u00f8lger klage over avslag p\u00e5 krav om innsyn i dokumentet Vurdering av habilitet byr\u00e5d Kahrs knyttet til \u00abSaltimporten\u00bb, intern korrespondanse fra byr\u00e5dsavdeling for byutvikling (BBU) til byr\u00e5dsleders avdeling (BLED), datert 18. desember 2023. Anders Haga i Bergens Tidende ba byr\u00e5dsleder Christine Meyers politiske r\u00e5dgiver K\u00e5re Martin Kleppe om innsyn i det over nevnte dokumentet, pr telefon den 20. desember 2023. Begrunnet avslag ble sendt pr e-post samme dag. Klage ble mottatt av byr\u00e5dsleders avdeling 2. januar 2024. Avslaget er hjemlet i offentleglova \u00a7 14 om organinterne dokument, jf. \u00a7 16. Avslaget er begrunnet med at oversendelsen fra BBU til BLED ikke er \u00e5 anse som en ferdigstilt habilitetsvurdering, men et utkast i en prosess som ikke er avsluttet. Adgangen til \u00e5 unnta organinterne dokumenter fra innsyn er s\u00e6rlig begrunnet i hensynet til \u00e5 sikre klare ansvarsforhold utad og legge til rette for gode interne prosesser der de involverte fortrolig kan utveksle informasjon og bryte meninger, jf. Ot.prp. nr. 102 (2004-2005) punkt 6.4.1. En kommune anses i utgangspunktet som ett og samme organ etter offentleglova. Habilitetsvurderinger er likevel i henhold til Bergen kommunes fullmakter et driftsansvar som byr\u00e5dsavdelingene normalt har selvstendig avgj\u00f8relsesrett p\u00e5. I denne sammenheng er derfor byr\u00e5dsavdeling for byutvikling \u00e5 anse som et eget organ i offentleglova \u00a7 14s forstand, jf. offentleglova \u00a7 16 siste ledd f\u00f8rste punktum. Ved habilitetsvurderinger som er spesielle, omfattende, eller juridisk eller politisk utfordrende, er det imidlertid vanlig at byr\u00e5dsleders avdeling, ved byr\u00e5dsleders stab og/eller kommuneadvokaten, overtar ansvaret for habilitetsvurderingene eller bidrar med r\u00e5d i byr\u00e5dsavdelingens habilitetsvurdering. Dette er ikke uvanlig n\u00e5r det gjelder habilitetsvurderinger for byr\u00e5dene. For denne konkrete saken vises det til at byr\u00e5dsleder Christine Meyer eksplisitt har uttrykt at habilitetsvurderinger av byutviklingsbyr\u00e5d Christine Kahrs n\u00e5r det gjelder bybanen, f\u00f8rst skal gj\u00f8res av byr\u00e5dsavdeling for byutvikling og deretter sjekkes ut med byr\u00e5dsleders avdeling. Det vises til forretningsutvalgets m\u00f8te 18. desember 2023, sak 79/23 Eventuelt (lenke til kommunetv.no). Dette fremg\u00e5r ogs\u00e5 av den vedlagte e-postutvekslingen med overskrift \u00abKopi habilitetsvurdering\u00bb. Reguleringsplanen om \u00abSaltimporten\u00bb er en del av sakskomplekset til bybanen. Vi viser dessuten til at dokumentet det er bedt om innsyn i har betegnelsen \u00abIntern korrespondanse\u00bb. Postadresse: Telefon: 55565556 Postboks 7700, 5020 BERGEN E-post: Kontoradresse: arkiv.byradsleders.avdeling@bergen.kommune.no R\u00e5dhusgaten 10 Internett: www.bergen.kommune.no Kommunens konklusjon er etter dette at BBUs vurdering av habilitet for byr\u00e5d Kahrs knyttet til \u00abSaltimporten\u00bb er en uferdig habilitetsvurdering. Det er et internt innspillsdokument, ment som et forel\u00f8pig innspill til videre diskusjon mellom BBU, BLED og kommuneadvokaten. Dokumentet er alts\u00e5 et organinternt dokument i henhold til offentleglova \u00a7 14 f\u00f8rste ledd, jf. \u00a7 16 siste ledd, andre setning: \u00abUnntaket i \u00a7 14 gjeld [...] for utkast til vedtak og innstillingar som blir lagde fram for administrasjonssjefen eller kommuner\u00e5det f\u00f8r det blir gjort vedtak, eller f\u00f8r ei innstilling blir lagd fram for eit folkevalt organ.\u00bb Merinnsyn etter offentleglova \u00a7 11 er vurdert. Med henvisning til at kommunen ikke har trukket en endelig konklusjon i habilitetsvurderingen av byr\u00e5d Kahrs knyttet til \u00abSaltimporten\u00bb, er det ikke aktuelt med merinnsyn. Med hilsen Byr\u00e5dsleders avdeling, stab Trine Samuelsberg - kommunaldirekt\u00f8r Hilde Rasmussen Nilsen - jurist Dokumentet er godkjent elektronisk. SaltimportenVedlegg til Statsforvalteren: 1. Dokumentet det er bedt om innsyn i: Vurdering av habilitet byr\u00e5d Kahrs knyttet til \u00abSaltimporten\u00bb 2. Klage av 2. januar 2024: e-post med overskrift \u00abGrunngjeving \u2013 avslag p\u00e5 innsyn\u00bb 3. E-postutveksling BBU/BLED: \u00abKopi habilitetsvurdering\u00bb Kopi uten vedlegg: Anders Haga, Bergens Tidende Side 2 av 2 "
}