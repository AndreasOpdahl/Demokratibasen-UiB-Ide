{
  "dokument_id": "49898f83-9352-5437-902f-df5b13cb5610",
  "doc_type": "case_attachment",
  "kommune": 4601,
  "tittel": "Fagnotat datert 27.05.2024 -Torgallmenningen 8, Holy Cow Galleriet - S\u00f8knad om skjenkebevilling for alkoholholdig drikk gruppe 1-3, utend\u00f8rs p\u00e5 Torgallmenningen i perioden 09.06.2024-31.08.2024",
  "url": "https://bergen.kommune.no/politikere-utvalg/api/fil/bk360/10505484/Fagnotat-datert-27-05-2024-Torgallmenningen-8-Holy-Cow-Galleriet-Soknad-om-skjenkebevilling-for-alkoholholdig-drikk-gruppe-1-3-utendors-pa-Torgallmenningen-i-perioden-09-06-2024-31-08-2024",
  "tekst": " Kontor for skjenkesaker Til Fagnotat BNKI - stab V\u00e5r referanse: 2018/26372-103 Saksbehandler: Sigfinn Bartz-Johannessen Fra Dato: 27. mai 2024 Kontor for skjenkesaker Fagnotat datert 27.05.2024 -Torgallmenningen 8, Holy Cow Galleriet - S\u00f8knad om skjenkebevilling for alkoholholdig drikk gruppe 1-3, utend\u00f8rs p\u00e5 Torgallmenningen i perioden 09.06.2024- 31.08.2024 Kontor for skjenkesaker mottok 12. mars 2024 s\u00f8knad om tillatelse til uteservering av alkoholholdig drikk gruppe 1-3 p\u00e5 Torgallmenningen, for Holy Cow Galleriet, Torgallmeningen 8. Bevillingss\u00f8ker er Holy Cow Galleriet AS, org. nr. 920 879 411. Oms\u00f8kt skjenkeareal er utend\u00f8rs p\u00e5 Torgallmenningen, gjeldende for perioden 09.06.2024- 31.08.2024. Arealet er en part av tilgjengelig areal. Stedet er fra tidligere av innvilget alminnelig skjenkebevilling for alkoholholdig drikk, gruppe 1-3, 166 kvm, alt innend\u00f8rs N\u00e5 s\u00f8kes det om alminnelig skjenkebevilling for alkoholholdig drikk gruppe 1-3, for utvendig areal. Utvendig areal er part av tilgjengelig areal, beliggende p\u00e5 Torgallmenningen, jmf politisk vedtatt plan for sommeren 2024. Kontor for skjenkesaker har v\u00e6rt p\u00e5 befaring p\u00e5 dette arealet og i samtaler med akt\u00f8rer som har s\u00f8kt tillatelse til skjenking p\u00e5 Torgallmenningen for sommeren 2024. Fagetatens anbefaling: A. 1. S\u00f8knaden om uteservering av alkoholholdig drikk gruppe 1-3, utend\u00f8rs p\u00e5 Torgallmenningen, for Holy Cow Galleriet, Torgallmenningen 8, innvilges. Bevillingshaver er Holy Cow Galleriet AS, org. nr. 920 879 411. 2. Styrer for skjenkebevillingen er Elisabeth Garatun, f. 18.09.91. Stedfortreder for styrer er Knut Tau Hatlestad, f. 18.06.67. 3. Bevillingen er gitt til et spisested. Det skal for skjenkebevilling settes krav om at skjenkestedet skal ha gratis og lett tilgjengelig vann i lokalet til kunder for selvbetjening. Det skal informeres om at springvann er gratis i alle menyer der det opplyses om andre drikkevarer. Dersom det finnes oppslagstavle for drikkevarer i baren, skal denne inneholde informasjon om at man kan f\u00e5 gratis springvann. 4. Totalt skjenkeareal er 166 kvm + utend\u00f8rs areal p\u00e5 Torgalmenningen. B. Bevillingen gis for bevillingsperioden 09.06.2024-31.08.2024. C. Etter at det er fattet vedtak om f\u00f8rstegangstildeling av ny bevilling, m\u00e5 bevillingshaver, f\u00f8r bevillingsdokumentet blir utferdiget, og f\u00f8r bevillingen kan tas i bruk, sende inn f\u00f8lgende dokumentasjon til Kontor for skjenkesaker: 1. kopi av brukstillatelsen fra bygningsmyndighetene 2. kvittering fra Altinn p\u00e5 at oppstartskjema er innsendt til Mattilsynet 3. bevillingsgebyr m\u00e5 v\u00e6re betalt 4. kopi som viser at alle ansatte har lovlige arbeidskontrakter, og at det er tegnet yrkesskadeforsikring for alle ansatte. Alle ansatte skal registreres i arbeidstakerregisteret s\u00e5 snart som mulig, og senest en m\u00e5ned fra oppstart D. F\u00f8r tillatelsen til uteservering tas i bruk, skal s\u00f8ker sende kopi til Kontor for skjenkesaker som bekrefter: 1. at s\u00f8ker har lovlig adgang til \u00e5 benytte arealet til uteservering, kopi av leiekontrakt, eller bekreftelse p\u00e5 at arealet ligger p\u00e5 egen grunn 2. at Bymilj\u00f8etaten har godkjent uteserveringen med eventuelle innretninger p\u00e5 offentlig areal 3. at tiltak som er s\u00f8knadspliktige etter plan- og bygningsloven er godkjent av bygningsmyndigheten F\u00f8r tillatelsen til uteservering tas i bruk skal Kontor for skjenkesaker ha v\u00e6rt p\u00e5 befaring p\u00e5 stedet. Befaring skal finne sted innen 5 virkedager etter at Kontor for skjenkesaker har mottatt skriftlig melding fra bevillingshaver om at befaring kan gjennomf\u00f8res. Overholdes ikke fristen kan tillatelsen tas i bruk uten befaring. Det settes som krav for skjenking p\u00e5 utend\u00f8rs areal at det ikke er tillatt med musikk eller underholdning ved bruk av elektrisk anlegg/h\u00f8yttaler p\u00e5 uteservering etter klokken 22.00, likevel slik at lav bakgrunnsmusikk tillates dersom den ikke er til sjenanse for omgivelsene. E. S\u00f8ksm\u00e5l om gyldigheten av vedtaket eller krav om erstatning som f\u00f8lge av vedtaket, kan ikke reises f\u00f8r parten har nyttet sin adgang til \u00e5 klage over vedtaket, og klagen er avgjort av klageinstansen. I henhold til bestemmelsen i forvaltningslovens \u00a7 27b kan s\u00f8ksm\u00e5l likevel reises n\u00e5r det har g\u00e5tt 6 m\u00e5neder fra klagen f\u00f8rste gang er fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Saksutredning: Bergen bystyre fattet i sak 378/20 vedtak om at byr\u00e5det skal ha avgj\u00f8relsesmyndigheten i saker som gjelder s\u00f8knader om nye skjenkebevillinger og s\u00f8knader om endringer i eksisterende bevillinger. Alkohollovens \u00a7 1 - 4 b sier at bevilling skal tildeles den for hvis regning virksomheten drives. Bevillingen skal alts\u00e5 gis til den juridiske enhet som har den direkte \u00f8konomiske interessen i, og ansvaret for salget eller skjenkingen av alkohol. Bevillingshaver og andre sentrale personer i virksomheten f.eks. eier, daglig leder eller en som f\u00e5r vesentlige inntekter fra virksomheten, m\u00e5 ha utvist uklanderlig vandel i forhold til alkoholloven og andre lover som har sammenheng med alkohollovens form\u00e5l, alkohollovens \u00a7 1 - 7 b. I tillegg m\u00e5 disse personer ha en uklanderlig vandel i forhold til skatte- og avgiftslovgivningen. Til hver bevilling skal det utpekes en styrer og en stedfortreder. Det er adgang til \u00e5 s\u00f8ke om at kravet om \u00e5 ha stedfortreder fravikes. For styrer og stedfortreder er det etter alkoholloven ikke s\u00e5 strenge vandelskrav som til eier mfl. Styrer og stedfortreder m\u00e5 ha utvist uklanderlig vandel i forhold til alkoholloven og andre lover som har sammenheng med alkohollovens form\u00e5l, alkohollovens \u00a7 1 - 7 c. Alkohollovens \u00a7 1 - 7 a lyder slik: \u201cVed vurderingen av om bevilling b\u00f8r gis, kan kommunen blant annet legge vekt p\u00e5 antallet salgs- og skjenkesteder, stedets karakter, beliggenhet, m\u00e5lgruppe, trafikk- og ordensmessige forhold, n\u00e6ringspolitiske hensyn og hensynet til lokalmilj\u00f8et for \u00f8vrig. Det kan ogs\u00e5 legges vekt p\u00e5 om bevillingss\u00f8ker og personer som nevnt i \u00a7 1-7b f\u00f8rste ledd er egnet til \u00e5 ha bevilling.\u201d Reglene om vandel og retningslinjer bidrar til at kommunen har f\u00e5tt eksemplifisert hvilke hensyn det er relevant \u00e5 legge vekt p\u00e5 i forbindelse med behandlingen av en s\u00f8knad om bevilling. Kommunen har ogs\u00e5 f\u00e5tt en mulighet til \u00e5 legge vekt p\u00e5 s\u00f8kers eller andre personers egnethet til \u00e5 drive n\u00e6ring gjennom at det ved vandelsvurderingen kan sees hen til om bevillingshaver og de impliserte partene tidligere har overholdt skatte-, avgifts- og regnskapslovgivningen. S\u00f8knader om nye salgs- og skjenkebevillinger blir rutinemessig oversendt h\u00f8ringsinstansene til uttalelse. S\u00f8knader om endringer i eksisterende bevillinger blir oversendt til politiet og sosialstyret. Etter hvert som beslutningsgrunnlaget blir klart i forhold til den enkelte s\u00f8knad, og saksbehandlerkapasiteten ved Kontor for skjenkesaker tillater det, blir sakene fremmet for byr\u00e5det til avgj\u00f8relse. S\u00f8knadene blir behandlet etter reglene i alkoholloven, retningslinjer vedtatt av Bergen bystyre 24.06.20 og i tr\u00e5d med kommunal praksis. S\u00d8KER: Skjenkestedets navn: Holy Cow Galleriet, Torgallmeningen 8. S\u00f8knaden gjelder: Alminnelig skjenkebevilling for skjenking av alkoholholdig drikk gruppe 1-3, utend\u00f8rs p\u00e5 Torgallmenningen, for perioden 09.06.2024-31.08.2024. Bevillingshaver: Holy Cow Galleriet AS, org. nr. 920 879 . Type virksomhet: Spisested. Styrer: Elisabeth Garatun, f. 18.09.91 Stedfortreder for styrer: Knut Tau Hatlestad, f. 18.06.67. Skjenkeareal: Totalt skjenkeareal er 166 kvm + utend\u00f8rs areal p\u00e5 Torgalmenningen. Politiets uttalelse: Politiet har ikke svart Kontor for skjenkesaker n\u00e5r de er blitt tilskrevet ang\u00e5ende uteservering p\u00e5 Torgallmenningen sesongen 2024, men har i forrige runde, generelt ikke hatt noen merknader til s\u00f8knader for uteservering p\u00e5 Torgallmenningen. Sosialtjenestens uttalelse: Etat for sosiale tjenester uttaler i notat av 25. april 2024 f\u00f8lgende spesielt for Torgallmenningen: \u00abDette skjenkestedets beliggenhet p\u00e5 Torgallmenningen vil komme i konflikt med hensynet til barnefamilier, barn og unge.\u00bb, og deretter: \u00abEtat for sosiale tjenester mener at alle byens borgere og bes\u00f8kende og spesielt familier, barn og unge skal kunne ferdes p\u00e5 Torgallmenningen uten \u00e5 eksponeres for alkoholbruk, og dermed at skjenkebevilling ikke b\u00f8r innvilges.\u00bb Om driftskonseptet: Ut fra innkommet s\u00f8knad og vurdering av uteareal, er Kontor for skjenkesaker av oppfatning av at s\u00f8kers uteservering vil v\u00e6re i tr\u00e5d med politiske f\u00f8ringen gitt for sommeren 2024, og at s\u00f8ker har et tilbud som passer for bes\u00f8kende som vil innta / eller ikke vil innta alkohol p\u00e5 spesifikt omr\u00e5de. Fagetatens vurdering: I henhold til alkoholloven stilles det krav om at s\u00f8ker har uklanderlig vandel, oppfyller alkohollovens krav til bevillingshavere og at s\u00f8ker finnes egnet til \u00e5 inneha bevilling. Det er ingen momenter vedr\u00f8rende vandel i foreliggende s\u00f8knad som tilsier at alminnelig skjenkebevilling for alkoholholdig drikk gruppe 1-3, utend\u00f8rs, ikke kan tildeles dette stedet. Foreliggende s\u00f8knad gjelder skjenkebevilling p\u00e5 et uteareal til et spisested som har skjenkebevilling fra tidligere. I kommunens retningslinjer, kap. 4.1, vedtatt av Bergen bystyre 24. juni 2020 i sak 202/20, fremg\u00e5r f\u00f8lgende: \u00abSkjenkebevillinger for alkoholholdig drikk gruppe 1-3 kan tildeles ved f\u00f8lgende konsepter: spisesteder, skjenkesteder med liten eller ingen matservering, hoteller, selskapslokaler og studentsteder. Retningslinjene inneholder f\u00f8lgende definisjon av spisested: \u00abMed \u00abspisesteder\u00bb menes steder hvor det serveres mat. Ved alle spisesteder skal det foreligge et fullverdig mattilbud frem til kl. 22.00. spisesteder som har lukketid tidligere enn kl. 22.00 kan likevel innvilges skjenkebevilling.\u00bb Kontor for skjenkesaker har merket seg uttalelse fra Etat for sosiale tjenester. Vi er ogs\u00e5 godt kjent med politiske f\u00f8ringer for sommeren 2024, der det er bred oppslutning om \u00e5 tilby skjenking p\u00e5 utvalgte omr\u00e5der p\u00e5 Torgallmenningen. Aktuelle s\u00f8kere samarbeider for at uteservering p\u00e5 dette omr\u00e5det skal f\u00e5 en helhetlig karakter og bli et godt tilbud til alle brukere av Torgallmenningen. Med bakgrunn i det som skisseres i s\u00f8knaden er det ingenting som tilsier at bevilling ikke kan tildeles i dette tilfellet. Kontor for skjenkesaker har v\u00e6rt p\u00e5 befaring p\u00e5 stedet og i samtaler med s\u00f8ker. Skjenkeareal og drift er gjennomg\u00e5tt, b\u00e5de ved besiktigelse og gjennomgang av s\u00f8knad og arealkart. S\u00f8knaden er gjennomg\u00e5tt og vurderes \u00e5 v\u00e6re i samsvar med faktiske forhold p\u00e5 stedet og driftskonsept opplistet i s\u00f8knad. Kontor for skjenkesaker anbefaler at s\u00f8knaden om alminnelig skjenkebevilling for alkoholholdig drikk gruppe 1-3, utend\u00f8rs p\u00e5 Torgallmenningen, for Holy Cow Galleriet, Torgallmenningen 8, innvilges som oms\u00f8kt. Dette med bakgrunn i en konkret helhetsvurdering, herunder det totalkonsept som er skissert for virksomheten. Skjenkebevillingen gjelder for det driftskonsept som er oppgitt i s\u00f8knaden og som er godkjent. Bevillingen gjelder for perioden 09.06.2024-31.08.2024. Med hilsen Kontor for skjenkesaker Terje Gjertsen Sigfinn Bartz-Johannessen leder saksbehandler Dokumentet er godkjent elektronisk. "
}