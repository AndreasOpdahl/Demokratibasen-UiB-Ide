{
  "dokument_id": "dbf4d084-f222-5dbf-9dbb-e2d149cd083e",
  "doc_type": "case_attachment",
  "kommune": 4601,
  "tittel": "Fagnotat, datert 12.05.2025",
  "url": "https://bergen.kommune.no/politikere-utvalg/api/fil/bk360/12656762/Fagnotat-datert-12-05-2025",
  "tekst": " Plan- og bygningsetaten Til Fagnotat BBU - Planseksjonen (Arbeidssted) V\u00e5r referanse: BYGG-2025/11614-12 Saksbehandler: Maria Therese Nesse Fra Dato: 12.05.2025 PBE Byggesak Midt (Arbeidssted) 166/23/0/0 Ingen adresse, konstruksjon for overnatting Ansvarlig s\u00f8ker Bygg Prosjekt AS Tiltakshaver Fl\u00f8ibanen AS \u2022 Forlengelse av midlertidig tillatelse for plassering av overnattings- enheten \u00abKonglen\u00bb Tiltaket Det \u00f8nskes en varighet p\u00e5 ytterligere 2 \u00e5r fra nytt vedtaks dato. Kommuneplanens arealdel (KPA2018), vedtatt i Bystyret 19.06.2019, viser eiendommen som Gr\u00f8nnstruktur G og den ligger innenfor hensynssonene: Friluftsliv H530_2 Byfjellsgrense \u2013 sentrale byfjell Kulturmilj\u00f8 H570_5 Byfjellene St\u00f8ysone H230_1 Stille omr\u00e5der \u2013 gr\u00f8nn sone I kommunedelplan for FJELLSIDEN S\u00d8R (ikrafttredelsesdato Planstatus 19.02.2001) er eiendommen vist som LNF-omr\u00e5de. Eiendommen ligger i planomr\u00e5de C: De \u00f8vre omr\u00e5dene i Fjellsiden. Eiendommen omfattes av reguleringsplan ID 19550000, BERGENHUS. GNR 166 BNR 13, REGULERINGSPLAN FOR FORSAMLINGSLOKALE P\u00c5 FL\u00d8IEN \u00d8VRE STASJON, ikrafttredelsesdato 18.06.2012 og er regulert til Offentlig friomr\u00e5de generelt OF2. Tiltakets plassering ligger tett opp mot Friluftsomr\u00e5de i vassdrag. Tiltaket krever dispensasjon fra: \u2022 Kommuneplanens arealdel \u00a7 6.2.2 om byggegrense langs Dispensasjoner vassdrag Fagetaten anbefaler at det gis dispensasjon fra: \u2022 Kommuneplanens arealdel \u00a7 6.2.2 om byggegrense langs Anbefalt vedtak vassdrag Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN Med hilsen Plan- og bygningsetaten Sylvi S. Wathne Avdelingssjef Tarje I. Wanvik Etatsdirekt\u00f8r Dette dokumentet er godkjent elektronisk. 1. Saken gjelder 1.1. Historikk Det ble den 02.07.2021 gitt midlertidig tillatelse med varighet inntil 2 \u00e5r fra vedtaksdato, for installasjon for overnatting (\u00abKonglen\u00bb), jf. BYGG-2022/18750 (tidligere saksnummer 202118493). \u00abKonglen\u00bb er en midlertidig konstruksjon for overnatting: 1. Kongleformet konstruksjon for overnatting som henger ca. 3 meter over grunn, med utf\u00f8relse i tremateriale. 2. Adkomst via enkel stige/trappeinnretning og oppgjennom luke i gulv. Takh\u00f8yde: 2,4 meter. Dagslys fra \u00f8vre del av konstruksjonen og 1 stk. r\u00f8mningsvindu p\u00e5 1200 mm x 1400 mm. 3. Fl\u00f8ibanen AS er ansvarlig for booking og for at bes\u00f8kende har tilgang til eksisterende sanit\u00e6ranlegg p\u00e5 Fl\u00f8yen. 4. Installasjonen festes med beslag i et system hvor tr\u00e6rne ikke kommer til skade. 5. Gulvareal: 5 m2. Utsnitt av mottatte bilder av konglen Saksnummer BYGG-2025/11614 Side 2 av 7 S\u00f8knad om forlengelse av midlertidig tillatelse ble avvist den 11.03.2025. Dette med bakgrunn i at det ikke er mulighet for \u00e5 s\u00f8ke om forlengelse av en midlertidig tillatelse, etter at varighet p\u00e5 2 \u00e5r er utl\u00f8pt. Et tiltak som blir st\u00e5ende i mer enn 2 \u00e5r anses som et varig tiltak, og vil kunne utl\u00f8se behov for dispensasjoner fra plangrunnlaget. Det vises til regjeringens tolkningsuttalelse om midlertidig bygning, konstruksjon eller anlegg datert 27.10.2014, som kan finnes p\u00e5 regjeringen.no. 1.2. Oms\u00f8kt tiltak Vi har den 12.03.2025 mottatt s\u00f8knad om tillatelse til: \u2022 Forlengelse av midlertidig tillatelse for plassering av overnattings-enheten \u00abKonglen\u00bb S\u00f8knaden er utformet som en fullstendig s\u00f8knad om \u00abvarig\u00bb tiltak, men med \u00f8nsket varighet p\u00e5 ytterligere 2 \u00e5r fra nytt vedtaks dato. Tiltaket er avhengig av dispensasjon fra reguleringsplanens arealform\u00e5l Offentlig friomr\u00e5de OF2 og kommuneplanens arealdel \u00a7 6.2.2 om byggegrense langs vassdrag. Det er s\u00f8kt om slike dispensjoner. S\u00f8knad om dispensasjon fra kommuneplanens arealdel \u00a7 6.2.2 om byggegrense langs vassdrag, m\u00e5 avgj\u00f8res av bystyret siden tiltaket ligger innenfor byfjellsgrensen, jf. kommuneplanens arealdel \u00a7 35.2. 2. Nabovarsel Ansvarlig s\u00f8ker har opplyst at de har unnlatt \u00e5 varsle alle naboer, fordi deres interesser i liten grad ber\u00f8res av tiltaket, jf. plan- og bygningsloven \u00a7 21-3 andre ledd. 3. Uttalelser Bymilj\u00f8etaten har gitt uttalelse datert 07.05.2025: Saksnummer BYGG-2025/11614 Side 3 av 7 Saken er oversendt til Statsforvalteren i Vestland og Vestland fylkeskommune for uttalelse. Det er ikke mottatt noen tilbakemelding innen oppsatt frist 09.05.2025. 4. Dispensasjon Tiltaket kommer i strid med kommuneplanens arealdel \u00a7 6.2.2 om byggegrense mot vassdrag: P\u00e5 begge sider av vassdrag gjelder f\u00f8lgende grenser for tiltak etter pbl \u00a7 1-6: - gr\u00f8nnstruktur og LNF-omr\u00e5der: 50 meter Vassdraget er vist i reguleringsplankartet til reguleringsplan nr. 19550000: Saksnummer BYGG-2025/11614 Side 4 av 7 Vannressurslovens \u00a7 2 angir at \u00abSom vassdrag regnes ogs\u00e5 vannl\u00f8p uten \u00e5rssikker vannf\u00f8ring dersom det atskiller seg tydelig fra omgivelsene.\u00bb Selv om dette er en liten bekk som ligger i nedre sjikt av hva som kan defineres som et vassdrag, er det tydelig spor etter hvor bekken renner gjennom skogen. Det s\u00f8kes om midlertidig plassering av overnattings-enheten \u00abKonglen\u00bb, med avstand 0 meter fra det aktuelle vassdraget. Utsnitt av situasjonskart viser plassering: Dispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. Det kan ikke dispenseres fra saksbehandlingsregler. Hovedhensynet bak byggeforbudet langs sj\u00f8 og vassdrag er \u00e5 verne strandsonen mot byggetiltak og terrenginngrep for \u00e5 sikre natur- og kulturmilj\u00f8, friluftsliv, landskap og allmennhetens interesser, samt \u00e5 hindre at tilgjengeligheten til sj\u00f8 og vassdrag reduseres. Det f\u00f8lger av form\u00e5lsbestemmelsen i plan- og bygningsloven at plan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet og tas hensyn til barn og unges oppvekstmilj\u00f8 samt estetisk utforming av omgivelsene. S\u00f8ker begrunner s\u00f8knad om dispensasjon med f\u00f8lgende (utdrag gjengitt): Saksnummer BYGG-2025/11614 Side 5 av 7 Bymilj\u00f8etaten har ikke frar\u00e5det at det gis dispensasjon for oms\u00f8kte tiltak i sin uttalelse i saken. Tiltaket ligger i umiddelbar n\u00e6rhet til opparbeidet omr\u00e5de ved stasjonsomr\u00e5det for Fl\u00f8ibanen. Bymilj\u00f8etaten har ikke mottatt klager p\u00e5 tiltaket i l\u00f8pet av de \u00e5rene tiltaket har v\u00e6rt etablert, og vurderer at en forlengelse p\u00e5 2 \u00e5r ikke vil ha en negativ effekt p\u00e5 omr\u00e5det, b\u00e5de for friluftsliv, natur og byggegrense for vassdrag. I denne konkrete saken henger tiltaket i form av overnattings-enheten \u00abKonglen\u00bb over det aktuelle vassdraget, som kan karakteriseres som en liten bekk med tydelig avgrensning i terrenget. Tiltaket ligger innenfor regulert offentlig friomr\u00e5de i tilknytning til stasjonsomr\u00e5det til Fl\u00f8ibanen. Vi kan ikke se at tiltaket vil p\u00e5virke kantvegetasjon eller landskapskarakteren langs vassdraget eller tilgjengeligheten til det. Tiltaket vurderes til ikke \u00e5 vesentlig tilsidesette de hensyn bestemmelsene skal ivareta. Fordelene ved \u00e5 dispensere fra byggegrense mot vassdrag, vil v\u00e6re videref\u00f8ring av et popul\u00e6rt tiltak for byens innbyggere, og barnefamilier spesielt. Vi kan ikke se noen vesentlige ulemper knyttet til innvilgelse av dispensasjon. Kommunen kan gi varig eller midlertidig dispensasjon fra bestemmelser fastsatt i eller i medhold av plan- og bygningsloven. Vassdraget p\u00e5virkes ikke i s\u00e6rlig grad av det oms\u00f8kte tiltaket og Bymilj\u00f8etaten har gitt en positiv uttalelse, det fremst\u00e5r dermed som rimelig \u00e5 innvilge dispensasjonen. Vi kan ikke se at dette vil kunne \u00e5pne for en dispensasjonspraksis i omr\u00e5det. Etter en samlet vurdering er vilk\u00e5rene for \u00e5 innvilge dispensasjon oppfylt: \u2022 Tiltaket vurderes til ikke \u00e5 vesentlig tilsidesette de hensyn bestemmelsene skal ivareta \u2022 Fordelene ved \u00e5 gi dispensasjon vil v\u00e6re klart st\u00f8rre enn ulempene \u2022 Kommunen har vurdert etter kan-vurderingen at dispensasjon kan gis 5. Konklusjon Fagetaten anbefaler at det blir gitt dispensasjon fra kommuneplanens arealdel \u00a7 6.2.2 om byggegrense langs vassdrag. Vedlegg: 1. Uttalelse fra Bymilj\u00f8etaten 2. S\u00f8knadsskjema 3. Situasjonskart rev-01 4. Tidligere tillatelse til midlertidig tiltak 5. Tegning ny fasade (foto as built) 6. Tegning ny plan 7. Tegning nytt snitt Saksnummer BYGG-2025/11614 Side 6 av 7 8. F\u00f8lgebrev 9. Dispensasjonss\u00f8knad 10. Korrespondanse i saken 11. Tidligere avvisning Saksnummer BYGG-2025/11614 Side 7 av 7 "
}