{
  "dokument_id": "fa52065b-1330-520c-8138-f150b97e064e",
  "doc_type": "case_attachment",
  "kommune": 5501,
  "tittel": "Vedlegg 10 - Oppvekstutd. sak 27-23, Samiskspr\u00e5klig barnehagetilbud \u2013 oppf\u00f8lgning av kst. sak 74 23",
  "url": "https://innsyn.tromso.kommune.no/application/getMoteDokument?dokid=2001604840",
  "tekst": "Arkivsaksnr. 23/07933-5 Saksbehandler Maria Theresa Paulsen Saksgang M\u00f8tedato Oppvekst- og utdanningsutvalget Kommunestyret Samiskspr\u00e5klig barnehagetilbud \u2013 oppf\u00f8lgning av kst. sak 74/23 Kommunedirekt\u00f8rens innstilling til vedtak: 1. Norges arktiske universitets avslag p\u00e5 foresp\u00f8rsel om erverv av tilliggende areal til Guovssahas m\u00e1n\u00e1idg\u00e1rdi tas til orientering. 2. Kartlegging av alternative areal/bygg i n\u00e6romr\u00e5det til Guovssahas m\u00e1n\u00e1idg\u00e1rdi tas til orientering. 3. Oversikt over hvor samiske familier i Guovssahas m\u00e1n\u00e1idg\u00e1rdi og Sj\u00f8mannsbyen barnehage bor tas til orientering. 4. Kommunestyret gir tilslutning til \u00e5 samlokalisere dagens to samiske barnehagetilbud til ett samlet tilbud i Sj\u00f8mannsbyen barnehagen. a. En omgj\u00f8ring av Sj\u00f8mannsbyen barnehage vil foreg\u00e5 gradvis i en periode p\u00e5 3-4 \u00e5r, med oppstart fra og med h\u00f8sten 2024. b. De norskspr\u00e5klige barna som g\u00e5r i Sj\u00f8mannsbyen barnehage vil beholder sitt barnehagetilbud frem til skolestart. Foresatte som \u00f8nsker \u00e5 s\u00f8ke overflytting til annen barnehage f\u00f8r skolestart f\u00e5r mulighet til det. Barna vil da bli prioritert ved det \u00e5rlige overflyttingsopptaket jf. Troms\u00f8 kommunes vedtekter \u00a7 7.6.3.1. Stig Tore Johnsen Kari Henriksen Kommunedirekt\u00f8r Direkt\u00f8r for oppvekst, utdanning og kultur 1 Bakgrunn for saken I kommunestyresak 74/23 Det fremtidige samiskspr\u00e5klige barnehagetilbudet i Troms\u00f8, ble f\u00f8lgende vedtatt: 1. Kommunestyret ber administrasjonen raskt greie ut f\u00f8lgende punkt og komme tilbake med sak med f\u00f8lgende punkter: o Er det mulig \u00e5 kj\u00f8pe tilliggende areal til Guovssahas m\u00e1n\u00e1idg\u00e1rdi for \u00e5 kunne utvide barnehagen? o Fins det alternative areal/bygg i n\u00e6romr\u00e5det til Guovssahas m\u00e1n\u00e1idg\u00e1rdi som kan brukes? o En oversikt over hvor aktuelle samiske familier/barn bor og hvilken l\u00f8sning som skaper st\u00f8rst logistikkutfordringer. 2. Kommunedirekt\u00f8rens forslag til tiltak for \u00e5 styrke og videreutvikle det fremtidige samiskspr\u00e5klig barnehagetilbudet vedtas. Det gis en ekstra fagdag (planleggingsdag) til det samiske barnehagetilbudet. Fagdagen tilpasses skoleruten, og innlemmes i Vedtekter for Troms\u00f8 kommunes barnehager. Kommunestyret ber administrasjonen starte arbeidet med \u00e5 utrede et samlet samisk oppl\u00e6ringssenter i Troms\u00f8 Saken svarer ut kommunestyrets vedtakspunkt 1 over, og bygger videre p\u00e5 sak 74/23. Se vedlegg 3. Alternative arealer og bygg i n\u00e6r beliggenhet av Guovssahas m\u00e1n\u00e1idg\u00e1rdi 1. Guovssahas m\u00e1n\u00e1idg\u00e1rdi i, Prestvannvegen 44, 9011 Troms\u00f8. Eier; UiT, festet tomt. 2. Tomt ved Prestvannet skole som i dag er garasjehus/anneks til bolig, Prestvannvegen 7, 9011 Troms\u00f8. Eier; Troms\u00f8 kommune 3. Workinntoppen \u00abSoltun\u00bb. Eier; privat, Lars Workinn og \u00c5se-Lill Daldorff Workinn 4. Lars Eriksensveg 3c (gamle \u00c5sg\u00e5rd barnehage), Eier; \u00c5sg\u00e5rdmarka Eiendom AS, Troms\u00f8 kommune 5. Storskog\u00e5sen studentbarnehage, Lule\u00e5vegen 13, 9011 Troms\u00f8. Eier; privat, Samskipnaden 2 1. Utvide festetomt ved dagen samiske barnehage Den samiske barnehagen, Guovssahas m\u00e1n\u00e1idg\u00e1rdi ble startet av Romssa s\u00e1mi searvi i 1983 p\u00e5 Kvamstykket 2. Kommunen overtok driften i 1988. Februar 2007 fikk barnehagen nye lokaler p\u00e5 festet tomt i Prestvannvegen 44. Troms\u00f8 kommune fester ca. 2 m\u00e5l tomt med gnr/bnr 118/1525 av Norges arktiske universitetet (UiT). Barnehagen har i dag et godkjent leke- og oppholdsareal p\u00e5 155 kvm. Barnehagens veiledende norm for barns lekeareal inne er 4 kvm per barn over tre \u00e5r og 5 kvm per barn under tre \u00e5r. Dette tilsvarer plass til 39 store barn1. Barnehagen best\u00e5r av to avdelinger, og har et stipulert uteomr\u00e5de for lek p\u00e5 930 kvm. Departementets veiledende norm er 6 ganger s\u00e5 stort uteareal som godkjent leke- og oppholdsareal inne. Utearealet til barnehagen er akkurat innenfor departementets veiledende norm. Administrasjonen utredet i kst. sak 124/18 Vurdering av barnehagetilbud til samiskspr\u00e5klige barn, muligheter for \u00e5 \u00f8ke tilbudet i Guovssahas m\u00e1n\u00e1idg\u00e1rdi med ytterligere en avdeling. Det ble i saken konkludert at tomten ikke er stor nok til en 3-avdelings barnehage, med mindre man bygger i h\u00f8yden eller fester ytterligere tomt fra UiT. Da barnehagens uteomr\u00e5de ligger akkurat 1 Barn under tre \u00e5r teller dobbelt i denne utregningen. Det vil si at tallet som er oppgitt her er antall barn per ansatt som om alle barna var store. Det gj\u00f8r at tallet er sammenlignbart for barnehager med ulik alderssammensetning. 3 innenfor departementets veiledende norm, m\u00e5 man ved en evt. utbygging s\u00f8ke barnehagemyndighetens om dispensasjon2 fra barnehagelovens krav om uteareal. Troms\u00f8 kommune har forespurt UiT om det er aktuelt \u00e5 avse ytterligere areal til en utvidelse av dagens barnehage ved evt. en ny eller endret festeavtale. \u00d8nsket areal er p\u00e5 tomtas \u00f8st- og nordlige side p\u00e5 gnr.bnr. 118/49. Det ble i foresp\u00f8rselen lagt til grunn et behov for minimum 1 000 kvadratmeter. Forespurt areal kan gi plass til en ny avdeling. En utvidelse med en avdeling vil gi plass til 18 store barn. I forbindelsen med foresp\u00f8rselen ble det utarbeidet et tentativt forslag p\u00e5 1 337,5 kvm merket lilla farge \u2013 se kartutsnitt, figur 2. Omr\u00e5de vest for barnehagen er regulert til \u00abFriluftsomr\u00e5de\u00bb i plan 0515. Omr\u00e5de nord og \u00f8st er regulert til \u00abOffentlig bebyggelse\u00bb i plan 0078. Tilbakemeldingen fra UiT v/avdeling for bygg og eiendom \u00ab(..) etter en grundig gjennomgang har vi kommet frem til at vi ikke kan im\u00f8tekomme foresp\u00f8rselen om \u00e5 avsette ytterligere areal til kommunes samiskspr\u00e5klige barnehage. UiT har forskningsinstrumenter i n\u00e6rheten av omr\u00e5det som lett p\u00e5virkes. En utvidelse av barnehagens areal vil kunne p\u00e5virke forskningen, og det er derfor ikke \u00f8nskelig \u00e5 ha noen aktivitet n\u00e6rmere instrumentene. Videre kan UiT ikke selge eller feste et slikt areal direkte til kommunen uten at dette bryter med avhendingsinstruksen i staten, Instruks om avhending av statlig eiendom mv.\u00bb Tilbakemeldingen fra UiT ligger i sin helhet som vedlegg 1 i saken. 2 Dispensasjon fra barnehagelovens krav om uteareal kan gis hvis barnehagen ligger n\u00e6rt store friarealer som brukes jevnlig av barnehagen. 4 Kommunedirekt\u00f8rens vurdering Guovssahas m\u00e1n\u00e1idg\u00e1rdi best\u00e5r av 2 avdelinger og tomten er, slik den fremst\u00e5r i dag ikke stor nok til en 3-avdelings barnehage. UiT har i sin tilbakemelding gitt kommunen avslag p\u00e5 \u00e5 feste ytterligere areal da nytt bygg muligens vil kunne p\u00e5virke forskningen. Det ble i kst. sak 124/18 Vurdering av barnehagetilbud til samiskspr\u00e5klige barn, skissert opp et mulige alternativ til utbygging uten \u00e5 feste ytterligere tomt. Ved \u00e5 benytte dagens tomt er det mulig \u00e5 bygge i to etasjer. 61 kvm av utearealet m\u00e5 benyttes til nybygg, samt 56,5 kvm av dagens bygningsmasse m\u00e5 rives for \u00e5 im\u00f8tekomme dagens byggekrav. Denne delen av bygget vil ansees som et nytt tilbygg. Store deler av plan 1 v\u00e6re under bakkeniv\u00e5 uten mulighet for vindu. Utearealet vil v\u00e6re under departementets veiledende norm med hele 499 kvm. Kommunedirekt\u00f8ren anbefaler ikke \u00e5 utvide dagens barnehage p\u00e5 eksisterende festetomt. Det antas at dette vil v\u00e6re et sv\u00e6rt kostbart og usikkert tiltak i forhold til hva som oppn\u00e5s av \u00f8kt barnehagekapasitet. Uteomr\u00e5det vil bli vesentlig forringet i forhold til nasjonale og lokale krav. Det vil v\u00e6re stor usikkerhet knyttet til godkjenning av et barnehagebygg i 2 etasjer med for lite uteomr\u00e5de, samt det er usikkert om godkjenning vil gi \u00f8kt kapasitet. En utbygging p\u00e5 dagens tomt kan ogs\u00e5 antas \u00e5 p\u00e5virke UiT sine forskningsinstrumenter. 2. Tomt ved Prestvannet skole, Prestvannvegen 7, gnr/bnr 119/1928 og 119/31. Per dags dato st\u00e5r det et garasje-hus med 40 garasjer p\u00e5 tomten. Kommunen er eier av tomten, men har hatt festeavtale med Myreng borettslag. Festeavtale gikk ut 01.07.23. Selve garasjebygget ble satt opp i 1962-63 etter initiativ av beboere i det da nyetablerte Myreng borettslag. Myreng borettslag er ansvarlig for \u00e5 rive anlegget og rydde tomten. Dette arbeidet er igangsatt. Tomten ligger 260 meter fra Guovssahas m\u00e1n\u00e1idg\u00e1rdi og er n\u00e6rmeste nabo med Prestvannet skole. Tomten er i sone 1 i bomringen. Det tar 3 min ved gange fra dagens barnehage til tomten. Arealet p\u00e5 tentativ oppmerking i kart er p\u00e5 ca. 4 800 kvm. 5 Kommunedirekt\u00f8rens vurdering Det ble i kommunestyresak 74/23 Det fremtidige samiskspr\u00e5klige barnehagetilbudet i Troms\u00f8, vedtatt at administrasjonen skal starte arbeidet med \u00e5 utrede et samlet samisk oppl\u00e6ringssenter i Troms\u00f8. En etablering av barnehage i n\u00e6r tilknytning til Prestvannet skole vil kunne samle barnehage- og skoletilbudet. Dette vil kreve ytterligere utredninger. Tomtens st\u00f8rrelse er stor nok til \u00e5 bygge en 4-avdelings barnehage med tilh\u00f8rende uteareal. 3. Arealform\u00e5lsomr\u00e5de o_T108 - Soltun Feltet o_T108 omfatter en tomt i krysset mellom Langnesbakken og Huldervegen i \u00f8vre del av Workinnmarka. Omr\u00e5det er avsatt til offentlig og privat tjenesteyting i KPA 2017/2026. Tomten ble i forbindelse med Workinntoppen PLid 1824 regulert til barnehageform\u00e5l. Tomten er ikke medtatt i Barnehagebehovsplanen 2020-2024 som en reserve til dette form\u00e5let. Tomten er en del av gnr/bnr 118/8, med et avsatt areal p\u00e5 ca. 5500 kvm. Arealet er avsatt som form\u00e5l barnehage med sikte p\u00e5 \u00e5 dekke utbyggingsbehovene til Workinntoppen og omegn. Eiendommen eies av Lars Workinn og \u00c5se-Lill Daldorff Workinn. Tomten benyttes i dag av Troms\u00f8 Parkering AS som parkeringsomr\u00e5de. Tomten ligger 2,5 km fra Guovssahas manaidgardi og er i sone 2 i bomringen. Det tar ca. 6 min med bil og 5 min (450m) ved gange via Hochlinvegen fra Guovssahas m\u00e1n\u00e1idg\u00e1rdi. 6 Kommunedirekt\u00f8rens vurdering Arealform\u00e5lsomr\u00e5de o_T108 \u2013 Soltun er i dag spesifikt tiltenkt barnehageform\u00e5l. Dagens regulerte tomt er p\u00e5 ca. 5,5 daa. Dette oppfyller minimumskravet i kommuneplanen, og gir en fornuftig drift av en barnehage p\u00e5 fire til seks avdelinger. Dersom kommunen skal bygge barnehage p\u00e5 tomten, m\u00e5 kommunen erverve (kj\u00f8pe) den fra grunneierne. Tomten ligger i et tett boligstr\u00f8k. 4. Gamle \u00c5sg\u00e5rd barnehage - Lars Eriksensveg 3C Gamle \u00c5sg\u00e5rd barnehage var tidligere en del av S\u00f8r-Troms\u00f8ya barnehager. Barnehagen ble lagt ned i 2015. Lokalene til \u00c5sg\u00e5rd barnehage eies i dag av \u00c5sg\u00e5rdmarka Eiendom AS, 100 % datterselskap av Arnestedet Eiendom AS (Troms\u00f8 kommune). Barnehagen ble f\u00f8rst oppf\u00f8rt i 1991 og drevet av \u00c5sg\u00e5rd sykehus, UNN. Troms\u00f8 kommune overtok driften i 1997. Barnehagen hadde et godkjent leke- og oppholdsareal p\u00e5 215,4 kvm. Dette tilsvarer plass til 54 store barn. Bygget var delt inn i fire avdelinger, og hadde et stipulert uteomr\u00e5de for lek p\u00e5 5615 kvm. Barnehagens uteareal l\u00e5 godt innenfor departementets norm. Bygget ligger i n\u00e6rheten av fj\u00e6re, skil\u00f8ype, Holt og Prestvannet. Bygget ligger 3 km fra Guovssahas m\u00e1n\u00e1idg\u00e1rdi, og er i sone 1 i bomringen. Det tar 7 min med bil og 18 min ved gange fra Guovssahas m\u00e1n\u00e1idg\u00e1rdi. I dag er bygget med tilh\u00f8rende tomt utleid. Leieforholdet har en l\u00f8petid ut 2027. Figur 5: Kartutsnitt gamle \u00c5sg\u00e5rd barnehage, kilde; Norgeskart.no 7 Kommunedirekt\u00f8rens vurdering Reguleringsplanen for omr\u00e5det startet i 2009 og ble godkjent i 2017. Planen er i dag forholdsvis utdatert med hensyn til b\u00e6rekraftsm\u00e5l, TenkTroms\u00f8, overflateparkering, veistruktur mm. Omr\u00e5de vil gjennomg\u00e5 en betydelig omregulering. Denne prosessen vil muligens starte opp rundt \u00e5rsskiftet. Man ser for seg et omr\u00e5de med relativt mange boliger der ogs\u00e5 barnehage vil v\u00e6re aktuell. Ved en eventuell barnehagedrift fra 2028 i dagens bygg vil det v\u00e6re behov for utbedringer da bygget ikke har fungert som barnehage siden 2015. Utbedringskostnader m\u00e5 p\u00e5regnes dersom dagens bygg skal brukes. Dersom tomten blir satt av til barnehageform\u00e5l kan det ogs\u00e5 vurderes nybygg. 5. Storskog\u00e5sen barnehage - Lule\u00e5vegen 13 Storskog\u00e5sen studentbarnehage er en av studentsamskipnadens fem barnehager i Troms\u00f8. Barnehagen ble godkjent for f\u00f8rste gang i 1991. Barnehagen har gnr/bnr 119/2983 og 119/2691. Kommunen ble h\u00f8sten 2023 kjent med at barnehagen muligens vurderes \u00e5 legge ned. Troms\u00f8 kommune har i den forbindelse tatt kontakt med Samskipnaden. Tilbakemeldingen fra Samskipnaden v/konstituerende direkt\u00f8r Elin Bang Tverfjeld: \u00abVi evaluerer driften av v\u00e5re barnehager med jevne mellomrom, blant annet i forhold til barnetall og \u00f8konomi. I den grad det blir aktuelt for oss \u00e5 omstrukturere driften av v\u00e5re barnehager vil det v\u00e6re positivt for prosessen at dette gj\u00f8res i dialog med kommunen.\u00bb 8 Barnehagen ligger sentrumsn\u00e6rt p\u00e5 toppen av Troms\u00f8ya. N\u00e6rmeste nabo er naturomr\u00e5dene Prestvannet og Charlottenlund. Barnehagen er en 3-avdelings barnehage, best\u00e5ende av to bygg - et eget barnehagebygg med uteomr\u00e5de og en avdeling i f\u00f8rste etasje i nabobygget (studentbolig). Barnehagen har et godkjent leke- og oppholdsareal inne p\u00e5 249 kvm. Dette tilsvarer plass til 62 store barn. Barnehagens uteomr\u00e5de for lek ligger like under departementets norm, da utearealet ved nabobygget ikke er beregnet med. Kommunedirekt\u00f8rens vurdering Hvis Samskipnaden beslutter \u00e5 legge ned Storskog\u00e5sen studentbarnehage i fremtiden m\u00e5 et eventuelt leieforhold/kj\u00f8p utredes ytterligere. Barnehagens st\u00f8rrelse egner seg til en 3- avdelings barnehage, men det kan v\u00e6re uhensiktsmessig at den ene avdeling er lokalisert i nabobygget. Omgj\u00f8ring av andre kommunale barnehager i omr\u00e5det til samiskspr\u00e5klig barnehage Bymyra barnehage Bymyra barnehage er en av seks barnehager i enheten S\u00f8r-Troms\u00f8ya barnehager. Barnehagen har et godkjent leke- og oppholdsareal p\u00e5 464,2 kvm. Dette tilsvarer plass til 116 store barn. Barnehagens veiledende norm for barns lekeareal inne er 4 kvm per barn over tre \u00e5r og 5 kvm per barn under tre \u00e5r. Barnehagen har ingen stengte baser, og ingen utfordringer med \u00e5 fylle opp ledige plasser da det generelt er stor s\u00f8knad til barnehagen. Barnehagens uteomr\u00e5de ligger godt innenfor departementets veiledende norm. Barnehagen ligger p\u00e5 toppen av Troms\u00f8ya rett ved Prestvannet, n\u00e6r Bak-Olsen og Charlottenlund. Barnehagen ligger i sone 1 i bomringen. Opptaksomr\u00e5de for Bymyra barnehage er Prestvannet s\u00f8r. Bymyra barnehage er en flerkulturell barnehage med mange barn med innvandrerbakgrunn. De har ogs\u00e5 flere barn fra lavinnteksthusholdninger. Barnehagen er utpekt til \u00e5 v\u00e6re fokusenhet i Troms fylke for Nasjonalt senter for flerkulturell oppl\u00e6ring (NAFO). Barnehagen har over \u00e5r opparbeidet seg sv\u00e6rt god kompetanse p\u00e5 flerkulturelt arbeid og flerspr\u00e5klighet. Hovedvekten (80 %) av barna i barnehagen bor i og rundt sentrumsomr\u00e5det og Workinnmarka. Se vedlegg 2. Workinnmarka barnehage Workinnmarka barnehage er en av seks barnehager i enheten Troms\u00f8ya vest barnehager. Barnehagen har et godkjent leke- og oppholdsareal p\u00e5 330,5 kvm. Dette tilsvarer plass til 82 store barn. Barnehagens veiledende norm for barns lekeareal inne er 4 kvm per barn over tre \u00e5r og 5 kvm per barn under tre \u00e5r. Barnehagen er en mellomstor base-barnehage med 4 baser. Barnehagen har ingen stengte baser. Barnehagens uteomr\u00e5de ligger godt innenfor departementets veiledende norm. Barnehagen ligger sentralt plassert p\u00e5 Troms\u00f8yas vestside i Workinnmarka bydel, og ligger i sone 2 i bomringen. Opptaksomr\u00e5de for Workinnmarka barnehage er Workinnmarka. Hovedvekten (86 %) av barna i barnehagen bor i omr\u00e5det Workinnmarka. Se vedlegg 2. 9 Kommunedirekt\u00f8rens vurdering Da b\u00e5de Bymyra barnehage og Workinnmarka barnehage har v\u00e6rt gjenstand i dr\u00f8ftinger om plasseringen av den samiske barnehage, er de i denne saken ogs\u00e5 vurdert. Bymyra barnehage og Workinnmarka barnehage har opptaksomr\u00e5dene Prestvannet s\u00f8r og Workinnmarka. Kartleggingen viser at hovedvekten av barna som g\u00e5r i barnehagene kommer fra disse omr\u00e5dene, i tillegg til at Bymyra barnehage gir plass til barn fra sentrum. Bymyra barnehage mestrer \u00e5 rekruttere et h\u00f8yt antall minoritetsspr\u00e5klige barn, samt barn fra lavinntektshusholdninger. De har ervervet seg god flerkulturell kompetanse opp gjennom flere \u00e5r. B\u00e5de Bymyra og Workinnmarka barnehager har stabilt med s\u00f8kere og drifter alle sine baser. Bymyra barnehage sitt unike flerkulturelle tilbud er fordelaktivt og verdifull for Troms\u00f8 kommune og b\u00f8r vernes. Troms\u00f8 kommune har f\u00e5 sentrumsn\u00e6re barnehager, og Bymyra barnehage er en av de f\u00e5 barnehagene som ivaretar opptak fra sentrum. Ved omgj\u00f8ring til et samiskspr\u00e5klig barnehagetilbud vil kommunens barnehagekapasitet i sentrum svekkes med hele 116 plasser. Det er ogs\u00e5 usannsynlig at vi skal klare \u00e5 fylle barnehagens kapasitet med samiske barn. Workinnmarka barnehage ivareta behovet i omr\u00e5de Workinnmarka. Det er fremdeles stor boligutbygging i omr\u00e5det rundt barnehagen. Ved omgj\u00f8ring til et samiskspr\u00e5klig barnehagetilbud vil kommunens barnehagekapasitet i Workinnmarka svekkes med hele 82 plasser Kommunedirekt\u00f8ren vurderer at Bymyra barnehage og Workinnmarka barnehage ikke er aktuelle i denne saken da det er behov for \u00e5 opprettholde dagens kapasitet som n\u00e6rbarnehage i disse omr\u00e5dene. Oversikt over hvor samiske familier/barn i Guovssahas m\u00e1n\u00e1idg\u00e1rdi og Sj\u00f8mannsbyen barnehage bor Guovssahas m\u00e1n\u00e1idg\u00e1rdi Guovssahas m\u00e1n\u00e1idg\u00e1rdi har tilsammen 30 barn barnehage\u00e5ret 2023-24. 8 7 7 6 5 4 4 3 3 3 2 2 2 2 1 1 1 1 1 1 1 1 0 n m ka rd r g es t ka n le en en tta pe s\u00f8 en te la im ru no sn ivi ar al al le ol n H\u00e5 er et t sd lvd -G m en re ys ka ev en et nn ag s/ n m -B 19 l\u00f8 nd t ke kk nn -S kin or e -F va ro va 10 90 gn 09 ta tra ro va -M 13 or st -T -K 90 -S an -K 90 st -S re 90 20 -W 14 18 01 re -L 07 22 -P 90 90 16 90 15 91 -P 12 90 90 11 90 90 90 90 Antall barn Figur 7: Oversikt postnummer og antall barn i Guovssahas m\u00e1n\u00e1idg\u00e1rdi 10 Figur 7 og vedlegg 2 viser at 26/30 barn bor p\u00e5 Troms\u00f8ya, \u00f8vrige barn bor i Krokelvdalen, Tromsdalen og Kval\u00f8ysletta. 4.5 4 4 3.5 3 2.5 2 2 2 1.5 1 1 1 1 1 1 1 1 1 0.5 0 en m d \u00f8r g s t ka n en tta pe ne en or la tru ts ar nt al le ol \u00e5 tn ns er lvd nm ne /H ys ka ev en te ag ne l\u00f8 nd es n ke kk -S kin or -F va va n gn 09 ta tra ro va -M 13 or st -K -S an -K 90 st -S re 90 -W 14 18 01 re -L 07 22 -P 90 16 90 15 91 -P 12 90 90 11 90 90 90 90 Antall barn Figur 8: Oversikt postnummer og antall familier i Guovssahas m\u00e1n\u00e1idg\u00e1rdi med barn p\u00e5 Prestvannet skole Figur 8 viser at 16 familier med barn i Guovssahas m\u00e1n\u00e1idg\u00e1rdi ogs\u00e5 har et eller flere barn p\u00e5 Prestvannet skole. 6 familier bor i omr\u00e5de Prestvannet s\u00f8r og Prestvannet nord. De \u00f8vrige 10 familiene bor spredt p\u00e5 Troms\u00f8ya, samt p\u00e5 Kval\u00f8ysletta og Krokelvdalen. Soner Antall barn Sone 1 15 Sone 2 2 Sone 3 5 Sone 4 1 Sone 5 3 Utenfor bomringen 4 Figur 9: Oversikt over antall barn innenfor de ulike sonene i bomringen - Guovssahas m\u00e1n\u00e1idg\u00e1rdi Sj\u00f8mannsbyen barnehage Sj\u00f8mannsbyen barnehagen ved basen Mearran\u00e1sti/Sj\u00f8stjerne har til sammen 10 barn barnehage\u00e5ret 2023-24. 11 2.5 2 2 2 2 2 1.5 1 1 1 0.5 0 9006- Bjerkaker 9008- Sentrum 9015- 9020- 9102- 9104- Storelva Langnes/H\u00e5pet Tromsdalen Kval\u00f8ysletta Antall barn Figur 10 \u2013 Oversikt postnummer og antall barn ved basen Mearran\u00e1sti/Sj\u00f8stjerne Figur 10 og vedlegg 2 viser at 5 av 10 barn bor p\u00e5 Troms\u00f8ya, \u00f8vrige barn bor i Tromsdalen, Kval\u00f8ysletta og Storelva. 1 familie med barn p\u00e5 basen Mearran\u00e1sti/Sj\u00f8stjerne har ogs\u00e5 barn p\u00e5 Prestvannet skole. Familien har postadressen 9104 Kval\u00f8ya. Soner Antall barn Sone 1 3 Sone 3 2 Utenfor bomringen 5 Figur 11: Oversikt over antall barn innenfor de ulike sonene i bomringen \u2013 Sj\u00f8mannsbyen barnehage Kommunedirekt\u00f8rens vurdering Den samiske befolkningen bor spredt over hele Troms\u00f8. Noen familier vil uansett hvor barnehagen plasseres f\u00e5 logistikkutfordringer. Dette avhenger av hvor de bor, om de har s\u00f8sken p\u00e5 Prestvannet skole, om de kj\u00f8rer bil, eller bruker offentlig transport, samt hvor foresatte jobber. Av 16 familier med barn p\u00e5 skolen bor 6 av disse i dag i omr\u00e5det rundt Prestvannet. De resterende 10 familiene bor spredt p\u00e5 Troms\u00f8ya, samt p\u00e5 Kval\u00f8ysletta og Krokelvdalen. Dette er et bilde som vil endre seg fra \u00e5r til \u00e5r. Sj\u00f8mannsbyen barnehagen ligger mellom Mortensnes og Langnes skole p\u00e5 toppen av Troms\u00f8ya, og i sone 3 i bomringen. Gi\u00e6verbukta ligger 10 minutter fra barnehagen. Det tar 12 min med bil og 46 min ved gange fra Guovssahas m\u00e1n\u00e1idg\u00e1rdi. Ved en flytting til Sj\u00f8mannsbyen vil de familiene som m\u00e5 frakte barn til b\u00e5de barnehagen og Prestvannet skole muligens f\u00e5 st\u00f8rst logistikkutfordring. Dersom dette hadde v\u00e6rt situasjonen i dag ville det gjelde for 17 familier. Dagens ordning med barnehage n\u00e6r skolen gjelder for 11 familier. 12 Status personalsituasjon i samiskspr\u00e5klig barnehagetilbud per oktober 2023 I kst. sak 74/23 Det fremtidige samiskspr\u00e5klige barnehagetilbudet i Troms\u00f8, se vedlegg 3, ble f\u00f8lgende utfordringsbilde presentert: For de samiske barnehagetilbudene har det de siste \u00e5rene v\u00e6rt utfordringer knyttet til \u00e5 rekruttere og beholde ansatte, spesielt til pedagogstillinger, men ogs\u00e5 til annen grunnbemanning. Samisk barnehagetilbud har driftet med dispensasjon fra utdanningskravet over flere \u00e5r. I tillegg har det v\u00e6rt bemanningsutfordringer knyttet til frav\u00e6r og utdanning, samtidig med lav arbeidsledighet. Frav\u00e6r og mangel p\u00e5 vikarer har innvirket negativt p\u00e5 barnehagetilbudet. P\u00e5 tross av rekrutteringstiltak som har p\u00e5g\u00e5tt i flere m\u00e5neder er dagens personalsituasjon i de samiske barnehagetilbudene fremdeles krevende. Enheten har ikke lyktes med \u00e5 rekruttere tilstrekkelig med samisktalende personale. Guovssahas m\u00e1n\u00e1idg\u00e1rdi mangler tre \u00e5rsverk assistenter/fagarbeidere og er i dag avhengig av norsktalende bemanning for \u00e5 kunne holde driften i gang. Av de resterende fire tar to samlingsbasert barnehagel\u00e6rerutdanning og har mye frav\u00e6r p\u00e5 grunn av dette. Barnehagen har store utfordringer med \u00e5 f\u00e5 tak i vikar. Sj\u00f8mannsbyen barnehage v/basen Mearran\u00e1sti/Sj\u00f8stjerne har denne h\u00f8sten f\u00e5tt to oppsigelser fra samisktalende ansatte. Dersom de ikke klarer \u00e5 rekruttere i oppsigelsestiden vil det kun v\u00e6re en samisktalende ansatt igjen fra januar 2024. Guovssahas m\u00e1n\u00e1idg\u00e1rdi og Sj\u00f8mannsbyen barnehage har h\u00f8sten inng\u00e5tt en todelt utviklingsavtale med Sametinget. Avtalen omhandler tiltakene gratis barnehageordning, samt kompetanseheving og kvalitetsutvikling. Barnehagene har f\u00e5tt tildelt kr. 200 000,- i tilskudd til utviklingsarbeidet. Utviklingsavtalen tar utgangspunkt i barnehagenes samiske spr\u00e5ksituasjon, og har som m\u00e5l at barnehagene skal bli samiskspr\u00e5klige innen 2026. I utviklingsavtalen prioriteres tiltak som barnehagene selv vurderer er hensiktsmessige og m\u00e5lrettede for spr\u00e5kutviklingen og fremtidige samiskspr\u00e5klighet. Den forplikter barnehagene i \u00e5 gjennomf\u00f8re tiltak etter sterke spr\u00e5koppl\u00e6ringsmodeller og pedagogiske prinsipper for samiske barnehage. Sametinget vil bist\u00e5 med kompetanseheving og veiledning av blant annet n\u00e5v\u00e6rende spr\u00e5ksituasjon og valg av utviklingstiltak i barnehagene. Avtalen skal evalueres opp mot m\u00e5loppn\u00e5else etter 3 \u00e5r. Kommunedirekt\u00f8ren sin klare oppfatning ut i fra de forutsetningene som er nevnt er at kommunen ikke klarer \u00e5 drifte to samiskspr\u00e5klige barnehagetilbud. Det anbefales at de samlokaliseres. En samlokalisering vil bidra til \u00e5 skape et mer robust samiskspr\u00e5klig barnehagetilbud der fag- og spr\u00e5kmilj\u00f8 \u00f8kes og styrkes, samt til at Troms\u00f8 kommune mestrer \u00e5 rekruttere, videreutvikle og beholde samiskspr\u00e5klig kompetanse. Dersom en samlokalisering ikke er mulig vil kommunedirekt\u00f8ren vurdere \u00e5 ta ned samiske barnehageplasser ved \u00e5 ikke videref\u00f8re basen Mearran\u00e1sti/Sj\u00f8stjerne ved Sj\u00f8mannsbyen barnehage, men beholde tilbudet i Guovssahas m\u00e1n\u00e1idg\u00e1rdi med de begrensningene det medf\u00f8rer i antall plasser. 13 Kommunedirekt\u00f8rens samlet vurdering og anbefaling Kommunedirekt\u00f8ren har i sin kartlegging unders\u00f8kt om det er mulig \u00e5 feste tilleggsareal ved Guovssahas m\u00e1n\u00e1idg\u00e1rdi, samt kartlagt om det er alternative areal/bygg i n\u00e6romr\u00e5det til Guovssahas m\u00e1n\u00e1idg\u00e1rdi som kan brukes til samisk barnehage. UiT har gitt tilbakemelding p\u00e5 at det ikke lar seg gj\u00f8re \u00e5 feste ytterligere tomt. Dette med begrunnelse i at en utbygging kan p\u00e5virke aktivitetene i omr\u00e5det. Kommunedirekt\u00f8ren vurderer det dit hen at en utvidelse av Guovssahas m\u00e1n\u00e1idg\u00e1rdi i Prestvannvegen 44 ikke er aktuell da tomta ikke har tilstrekkelig areal til \u00e5 dekke lovkrav. Administrasjonen har i sin kartlegging kommet frem til flere aktuelle tomter/areal som kan vurderes til samisk barnehageform\u00e5l. I valget b\u00f8r det i h\u00f8y grad tas hensyn til behov knyttet til uteomr\u00e5de for samisk barnehagedrift. Herunder umiddelbar n\u00e6rhet til friomr\u00e5der, samt muligheter til samiske aktiviteter som b\u00e5l og oppf\u00f8ring av samiske driftsbygninger (lavvo ol.). Alle forslagene som er presentert i saken vil kreve ytterligere utredninger. Arealform\u00e5lsomr\u00e5de o_T108 \u2013 Soltun er i dag spesifikt tiltenkt barnehageform\u00e5l og kan egne seg til samisk barnehage. Dette inneb\u00e6rer tomteervervelse og nybygg. Tomten ved Prestvannvegen 7 ligger i n\u00e6r tilknytning til Prestvannet skole. Prestvannet skole har utfordring med tanke p\u00e5 plass, og om elevtallet fortsetter \u00e5 \u00f8ke vil skolen ha behov for ytterligere areal. Tomten kan ogs\u00e5 v\u00e6re en del av denne l\u00f8sningen. En opprettelse av barnehage i n\u00e6r tilknytning til Prestvannet skole vil kunne samle barnehage- og skoletilbudet. Gamle \u00c5sg\u00e5rd barnehage eies i dag av \u00c5sg\u00e5rdmarka Eiendom AS (Troms\u00f8 kommune). Per i dag er bygget utleid frem til utgangen av 2027. Hvis arealet blir tilgjengelig vil det kreve ytterligere utredninger i forhold til byggeteknisk tilstand. Omr\u00e5det er under omregulering. Administrasjonen har ogs\u00e5 sjekket om det er private barnehager i n\u00e6romr\u00e5det til Guovssahas m\u00e1n\u00e1idg\u00e1rdi som evaluerer sin drift. Per dags dato er det ikke avklart om Storskog\u00e5sen Studentbarnehage skal omstrukturere driften. Hvis arealet blir tilgjengelig vil det kreve ytterligere utredninger i forhold til eventuelt leie/kj\u00f8p av bygget, egnethet med tanke p\u00e5 at en avdeling ligger i studentbolig og den byggetekniske tilstanden. Det er i dag overkapasitet p\u00e5 barnehageplasser p\u00e5 grunn av nedgang i antall s\u00f8kere. Det har f\u00f8rt til at mange barnehager ikke f\u00e5r fylt opp sine ledige plasser ved barnehageopptaket. Kommunen har i dag flere barnehager med stengte baser. Barnehagebehovsplanen 2020-2024, kst.sak 25/20 ble vedtatt 11.09.2020 med to tiltakspunkter for fremtidig barnehagetalls\u00f8kning: 1. Benytte ledig kapasitet i eksisterende barnehager \u2013 b\u00e5de kommunale og private 2. Prioritert omr\u00e5de for en eventuell utbygging fra og med 2024 er fastlandet s\u00f8r, et tiltak som m\u00e5 vurderes opp mot den totale ledige kapasiteten i barnehagesektoren i 2023/2024 Per i dag er Langnes/H\u00e5pet det omr\u00e5de med st\u00f8rst overkapasitet av barnehageplasser. I valg av tomter og barnehagebygg m\u00e5 det tas hensyn til prognoser for eventuelle forventet barnehagetalls\u00f8kning for \u00e5 forhindre udekket behov hos norske barnehagebarn i n\u00e6romr\u00e5det. Kommunen har per dags dato ikke nye barnetallsprognoser \u00e5 vise til. Ny barnehagebehovplan planlegges ferdigstilt det kommende \u00e5ret, og vil gi beskrivelse av det framtidige barnehagebehovet for de ulike opptaksomr\u00e5dene i Troms\u00f8 kommune. Det vi vet i dag er at Bymyra barnehage og Workinnmarka barnehage rekrutterer et h\u00f8yt antall barn, samt drifter alle sine baser. Bymyra barnehage sin st\u00f8rrelse vil v\u00e6re uaktuell for et samiskspr\u00e5klig barnehagetilbud. Kommunedirekt\u00f8ren vurderer at Bymyra barnehage og Workinnmarka 14 barnehage ikke er aktuelle i denne saken da det er behov for \u00e5 opprettholde dagens kapasitet som n\u00e6rbarnehage i disse omr\u00e5dene. Det er i saken kartlagt hvor de aktuelle samiske familiene/barna bor og hvilken l\u00f8sning som muligens kan gi st\u00f8rst logistikkutfordringer. Det er mange faktorer som m\u00e5 tas hensyn til i en vurdering av hvilke forslag som gir st\u00f8rst logistikkutfordringer. B\u00e5de Guovssahas m\u00e1n\u00e1idg\u00e1rdi og Sj\u00f8mannbyen barnehage ved basen Mearran\u00e1sti/Sj\u00f8stjerne har Troms\u00f8 kommune som opptaksomr\u00e5de og prioriterer samiske barn fra hele kommunen. Som vedlegg 2 viser s\u00e5 bor barna spredt med hovedvekt p\u00e5 Troms\u00f8ya. Hvilke logistikkutfordringer som kan oppst\u00e5 vil v\u00e6re sv\u00e6rt forskjellig fra familie til familie. Dette er ogs\u00e5 noe som vil forandre seg fra \u00e5r til \u00e5r. Kartleggingen viser at halvparten av familiene med barn i Guovssahas m\u00e1n\u00e1idg\u00e1rdi ogs\u00e5 har barn p\u00e5 Prestvannet skole. 6 av disse bor i omr\u00e5de Prestvannet s\u00f8r og Prestvannet nord \u2013 de \u00f8vrige bor i andre bydeler. Utfordringsbilde for det samiske barnehagetilbudet i Troms\u00f8 skissert i kst. sak 74/23 Det fremtidige samiskspr\u00e5klige barnehagetilbudet i Troms\u00f8, er fremdeles like aktuell. Det er rekrutteringsutfordringer til stillinger i samisk barnehagetilbud, og per dags dato st\u00e5r tre stillinger ubesatt i Guovssahas m\u00e1n\u00e1idg\u00e1rdi, samt basen Mearran\u00e1sti/Sj\u00f8stjerne ved Sj\u00f8mannsbyen har f\u00e5tt to oppsigelser. Gitt dagens utfordringsbilde anbefaler Kommunedirekt\u00f8ren at tidligere foresl\u00e5tt vedtak om \u00e5 omgj\u00f8re Sj\u00f8mannbyen barnehage til samisk barnehage opprettholdes. En slik samlokalisering vil gi et mer robust barnehagetilbud. Ved \u00e5 benytte Sj\u00f8mannsbyen barnehage bruker kommunen ledig kapasitet i eksisterende barnehage i tr\u00e5d med tiltakspunktene i vedtatt barnehagebehovsplan. Samlokaliseringen i Sj\u00f8mannsbyen kan mulig sees p\u00e5 som en eventuell midlertidig l\u00f8sning i p\u00e5vente av et samlet samisk oppl\u00e6ringssenter i Troms\u00f8, eller i p\u00e5vente av en n\u00e6rmere utredning av andre aktuelle tomter som er nevnt denne saken. Konklusjon Kommunedirekt\u00f8ren vurderer at dagens festetomt, Prestvannvegen 44, er for liten til en 3- avdelings barnehage. Kommunedirekt\u00f8ren anbefaler at det ikke bygges ut p\u00e5 n\u00e5v\u00e6rende tomt. Arealform\u00e5lsomr\u00e5de o_T108 \u2013 Soltun er i dag spesifikt tiltenkt barnehageform\u00e5l og kan egne seg til samisk barnehage. Dette inneb\u00e6rer tomteervervelse og nybygg. Det er knyttet usikkerhet til kvalitet p\u00e5 lokalene i gamle \u00c5sg\u00e5rd barnehage, samt om Storskog\u00e5sen barnehage sine lokaler vil bli ledig. Evt. leiekostnader og utbedringskostnader m\u00e5 p\u00e5regnes. Tomten ved Prestvannvegen 7 ligger i n\u00e6r tilknytning til Prestvannet skole og egner seg b\u00e5de til barnehage- og skoleform\u00e5l. Tomten vil muligens gi de beste forutsetningene og rammene for utvikling av en ny barnehage i tilknytning til skolen - som et mulig felles samisk oppl\u00e6ringssenter i Troms\u00f8 kommune. Alternativet m\u00e5, dersom det blir aktuelt, utredes ytterligere. Kommunedirekt\u00f8ren vurderer at Bymyra barnehage og Workinnmarka barnehage ikke er aktuelle i denne saken da det er behov for \u00e5 opprettholde dagens kapasitet i disse omr\u00e5dene. Kommunedirekt\u00f8ren anbefaler \u00e5 samle det samiske barnehagetilbudet i Guovssahas m\u00e1n\u00e1idg\u00e1rdi og Sj\u00f8mannsbyen barnehagen ved basen Mearran\u00e1sti/Sj\u00f8stjerne til ett tilbud i Sj\u00f8mannsbyen barnehage slik det er beskrevet i kst. sak 74/23. 15 Vedtakskompetanse Kommunestyret Vedlegg Vedlegg 1 - Avslag p\u00e5 foresp\u00f8rsel om erverv av areal tilliggende til Guovssahas manaidgardi - gnr.bnr.118 1525 - Troms\u00f8 Kommune Vedlegg 2 - Kartutsnitt over bosted Vedlegg 3 - Det fremtidige samiskspr\u00e5klige barnehagetilbudet i Troms\u00f8 kommune Vedlegg 4 - Innspill til barnehageier vedr. fremtidens organisering av samiskspr\u00e5klig.. Vedlegg 5 - Resultat foreldreunders\u00f8kelsen Vedlegg 6 - Innspillsm\u00f8te med Sametinget Vedlegg 7 - Innspillsbrev Nasjonalt senter for samisk oppl\u00e6ring Vedlegg 8 - Innspillsbrev Samisk foreldrenettverk Troms\u00f8 Vedlegg 9 - M\u00f8tereferat dr\u00f8ftingsm\u00f8te med arbeidstakerorganisasjonene 16 "
}