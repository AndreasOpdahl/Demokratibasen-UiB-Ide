{
  "dokument_id": "4bfc6f65-d751-5c04-9df5-2a62beddc7d2",
  "doc_type": "case_minutes",
  "kommune": 4601,
  "tittel": "Saksprotokoll UNGR, 14082024, Sak 76/24, Ny praksis for anmeldelser av vold og trusler i skolen",
  "url": "https://bergen.kommune.no/politikere-utvalg/api/fil/bk360/10958697/Innstilling-vedtak-Ny-praksis-for-anmeldelser-av-vold-og-trusler-i-skolen",
  "tekst": "Ny praksis for anmeldelser av vold og trusler i skolen Ungdomsr\u00e5det behandlet saken i m\u00f8tet 14.08.2024 sak 76/24 og fattet f\u00f8lgende vedtak: Ungdomsr\u00e5det st\u00f8tter forslaget, da det kan bidra til \u00e5 \u00f8ke respekten for l\u00e6rere og ansatte p\u00e5 skolen og derved forbedre skole- og arbeidsmilj\u00f8et. Denne endringen kan ogs\u00e5 bidra til at meldinger fra elever blir tatt mer p\u00e5 alvor. Samtidig er det en risiko for at terskelen for at barn og unge melder fra til l\u00e6rere og ansatte om problemer med medelever eller hjemme, kan bli h\u00f8yere. Ungdomsr\u00e5det har tidligere p\u00e5pekt at mange barn og unge vegrer seg for \u00e5 melde fra til f.eks. helses\u00f8ster p\u00e5 grunn av frykt for hvilke konsekvenser dette kan f\u00e5 for foreldrene deres. At skolen n\u00e5 kan politianmelde foreldre, kan forsterke dette problemet og b\u00f8r tas med i arbeidet videre. Ungdomsr\u00e5dets behandling Saksordf\u00f8rergruppen forberedte og presenterte saken i m\u00f8tet. Uttalelsen og merknadene er et produkt av diskusjon i r\u00e5det. Forslag til vedtak: Ungdomsr\u00e5det tar saken til orientering. "
}