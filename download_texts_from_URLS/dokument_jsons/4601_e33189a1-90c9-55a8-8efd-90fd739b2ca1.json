{
  "dokument_id": "e33189a1-90c9-55a8-8efd-90fd739b2ca1",
  "doc_type": "case_attachment",
  "kommune": 4601,
  "tittel": "Oppgavegjennomgang - fordeling av resterende forutsatt innsparing - 65 mill.",
  "url": "https://bergen.kommune.no/politikere-utvalg/api/fil/bk360/10925008/Oppgavegjennomgang-fordeling-av-resterende-forutsatt-innsparing-65-mill-",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/64164-7 Oppgavegjennomgang - fordeling av resterende forutsatt innsparing (65 mill.) Hva saken gjelder: I tr\u00e5d med bystyrets budsjettvedtak for 2024 er det gjennomf\u00f8rt en oppgavegjennomgang med form\u00e5l om \u00e5 redusere kommunens kostnader. Samlet vedtatt innsparingskrav knyttet til oppgavegjennomgangen er 95 mill. \u00e5rlig fra 2024. I Detaljeringssaken for 2024 ble 30 mill. av dette bel\u00f8pet fordelt p\u00e5 byr\u00e5dsavdelingene. Det vises til nevnte sak side 8: \u00abBystyret har vedtatt at de administrative kostnadene i byr\u00e5dsavdelingene skal reduseres, blant annet ved \u00e5 holde administrative stillinger vakante ved varig eller midlertidig ledighet. Samtlige nyansettelser i administrative stillinger skal inntil videre godkjennes av kommunaldirekt\u00f8r. I tillegg p\u00e5legges byr\u00e5dsavdelingene \u00e5 v\u00e6re restriktive med kurs og samlinger, konsulentbruk og reiseaktivitet. I p\u00e5vente av resultatene fra oppgavegjennomgangen fordeles et innsparingskrav p\u00e5 30 millioner kroner. Grunnlaget er basert p\u00e5 regnskap 2023 for byr\u00e5dsavdelingenes seksjoner og sentrale etater. \u00bb Denne saken gjelder fordeling av gjenst\u00e5ende bel\u00f8p p\u00e5 65 mill. i 2024. \u00d8konomiske konsekvenser: Forslaget i saken inneb\u00e6rer ingen budsjettmessige endringer totalt sett, men at innsparingskravet p\u00e5 65 mill. fordeles fra sentrale poster i bykassen til de enkelte byr\u00e5dsavdelingene. Byr\u00e5dens vurdering og anbefaling/konklusjon: Byr\u00e5det har satt i gang flere prosesser, kartlegginger og vurderinger for \u00e5 kunne redusere ressursbruken til et b\u00e6rekraftig niv\u00e5. Det arbeides b\u00e5de i den enkelte avdeling og p\u00e5 tvers for \u00e5 se helhetlig p\u00e5 organisasjonsstrukturene og dimensjoneringen av ressurser p\u00e5 ulike felt. Ansettelsespraksisen er strammet ytterligere til etter bystyrets vedtak i fm. Revidert budsjett 2024 om full ansettelsesstopp i administrative stillinger. 1 Det foresl\u00e5s n\u00e5 \u00e5 fordele resterende innsparingskrav knyttet til oppgavegjennomgangen p\u00e5 65 mill. slik at gevinstene av arbeidet som er iverksatt kan konkretiseres av den enkelte byr\u00e5dsavdeling. Bel\u00f8pet fordeles ut fra brutto regnskap for 2023 (korrigert for selvkost, tjenestekj\u00f8p fra private, FDV, avskrivninger mm.) Konkret fordeling fremg\u00e5r under forslag til vedtak. Fordelingen betyr imidlertid ikke at byr\u00e5dsavdelingene ikke kan gj\u00f8re st\u00f8rre innsparinger enn det som fremkommer. Budsjettsituasjonen etter Revidert budsjett tilsier at utgiftsniv\u00e5et m\u00e5 tas ytterligere ned allerede i \u00e5r. I tr\u00e5d med byr\u00e5dets budsjettfullmakter punkt 2.2.c. (Tekniske budsjettjusteringer) og tilh\u00f8rende adgang til videredelegering til administrativ leder, kan byr\u00e5dsavdelingene etter at innsparingskravet er fordelt, flytte nedtrekket til aktuelt tjenesteomr\u00e5de ut fra hvor innsparingen realiseres. I Tertialrapport 2/\u00c5rsmelding 2024 vil det rapporteres p\u00e5 h\u00e5ndtering av den forutsatte innsparingen p\u00e5 95 mill. Vedtakskompetanse: Bystyrets budsjettvedtak i bystyresak 52/23 (m\u00f8te 19.12.23) Byr\u00e5dets budsjettfullmakter (Oppdatert 26. april 2022 (Sak 40/22) og 24. november 2021 ifm. Tertialrapport 2), punkt 2.2.a (Budsjettvedtak og viderefordeling av rammer) og 2.2.b (Budsjettjusteringer). Byr\u00e5d for finans innstiller til byr\u00e5det \u00e5 fatte f\u00f8lgende vedtak: Resterende del av vedtatt innsparingskrav knyttet til oppgavegjennomgangen p\u00e5 65 mill. fordeles p\u00e5 byr\u00e5dsavdelingene som f\u00f8lger i \u00e5rets budsjett (bel\u00f8p i mill.): Avdeling Regnskaps- Fordeling Andel grunnlag 2023 andel innsparingskrav 1 Byr\u00e5dsleders avdeling 303,3 1,6 % 1,0 2 Byr\u00e5dsavdeling for finans 776,1 4,0 % 2,6 3 Byr\u00e5dsavdeling for eldre, helse og 6 799,0 35,3 % 23,0 omsorg 4 Byr\u00e5dsavdeling for barnehage og 6 044,3 31,4 % 20,4 skole 5 Byr\u00e5dsavdeling for byutvikling 1 235,7 6,4 % 4,2 6 Byr\u00e5dsavdeling for barnevern, sosiale 3 369,2 17,5 % 11,4 tjenester og mangfold 7 Byr\u00e5dsavdeling for n\u00e6ring, kultur og 716,9 3,7 % 2,4 idrett SUM 19 244,5 100,0 % 65,0 Dato: 20. august 2024 Jacob M\u00e6hle Byr\u00e5d for finans Dokumentet er godkjent elektronisk. 2 "
}