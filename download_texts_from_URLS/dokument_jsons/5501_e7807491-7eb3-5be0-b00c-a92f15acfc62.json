{
  "dokument_id": "e7807491-7eb3-5be0-b00c-a92f15acfc62",
  "doc_type": "case_attachment",
  "kommune": 5501,
  "tittel": "Vedlegg 7. Saksfremlegg til endring etter forenklet prosess",
  "url": "https://innsyn.tromso.kommune.no/application/getMoteDokument?dokid=2001827252",
  "tekst": "Arkivsaksnr. 23/17922-1 Saksbehandler Espen Henriksen Harper Saksgang M\u00f8tedato Kommune- og byutviklingsutvalget 09.11.2023 Plan 1753 - Steinbruddet i Kroken - Endring etter forenklet prosess Kommunedirekt\u00f8rens innstilling til vedtak: 1. Endring av plan 1743 \u2013 Detaljregulering delfelt B2, Steinbruddet i Kroken, med reviderte bestemmelser av 24.10.23 vedtas. 2. Ved vedtak av planendringen, oppheves samtidig vedtak om midlertidig forbud mot tiltak av 03.12.2019, saksnr. 376/19. Vedtaket er gjort med hjemmel i plan og bygningsloven \u00a7 12-14, annet ledd Stig Tore Johnsen Mette Moh\u00e5g Kommunedirekt\u00f8r Direkt\u00f8r for bymilj\u00f8 1 Hva saken gjelder Saken gjelder oppf\u00f8lging av midlertidig forbud mot tiltak datert 03.12.19 og inneb\u00e6rer endring av detaljreguleringsplan 1743 \u2013 for deltfelt B2, steinbruddet i Kroken. Endringene gjelder bestemmelser knyttet til uttak av masser i anleggsfasen, regulering av driftstider og krav til ferdigstillelse. Bakgrunn I mars 2016 ble detaljregulering for delfelt B2, steinbruddet i Kroken (plan 1743) vedtatt av kommunestyret. M\u00e5let med plan 1743 er \u00e5 legge til rette for transformering av omr\u00e5det, fra nedlagt steinbrudd til boligomr\u00e5de, kombinert med n\u00e6ring og st\u00f8rre offentlige friomr\u00e5der. Til grunn for utbyggingen ligger et omfattende sikrings- og istandsettingsarbeid for selve bruddet. Den 22. august 2019 fremsatte Lunheim utbyggingsselskap AS s\u00f8knad om rammetillatelse til vesentlig terrenginngrep i form av nedsprenging og revegetering av steinbruddet. I den mottatte s\u00f8knaden framgikk det et betydelig st\u00f8rre omfang av masseuttaket enn forutsatt i eksisterende plan. Planen oppga et uttak av 281 000 m3 masser, mens rammes\u00f8knaden beregnet uttaket til 652 000 m3 masser. Gjeldende plan har ikke noen tidsmessig begrensning av anleggsperioden, begrensninger til driftstider eller bestemmelser som regulerer mengden masser som skal tas ut. Dette resulterte i en anbefaling om \u00e5 nedlegge midlertidig forbud mot tiltak i omr\u00e5det, slik at man gjennom reguleringsendring kunne ivareta disse forholdene. Basert p\u00e5 anbefalingen fra administrasjonen, fattet Formannskapet med hjemmel i pbl. \u00a7 13-1 vedtak om midlertidig forbud mot tiltak den 03.12.19, i sak 376/19. Hensikten med forbudet var \u00e5 sikre kommunen mulighet til \u00e5 revidere planen ut fra ovennevnte behov. Midlertidig forbud mot tiltak gjelder s\u00e5ledes inntil plansp\u00f8rsm\u00e5let er endelig avgjort, men uansett ikke mer enn fire \u00e5r etter vedtak. Det midlertidige forbudet opph\u00f8rer dermed automatisk den 03.12.23. Intensjonen med planendringen er derfor \u00e5 gj\u00f8re plan 1743 mer forutsigbar og til mindre ulempe for omgivelsene. Dette gj\u00f8res gjennom \u00e5 stille juridisk bindende bestemmelser til mengde masse som kan fraktes ut, begrensninger i driftstider og sikre en ferdigstillelse av bruddet. Uten slike bestemmelser anses planen \u00e5 ha en stor svakhet, da det ikke ligger noen begrensninger p\u00e5 hverken masseuttak eller driftstider. Det midlertidige forbudet har en maksimal varighet p\u00e5 fire \u00e5r, hvilket inneb\u00e6rer at det g\u00e5r ut 03.12.23. Hvis planendringen ikke vedtas, m\u00e5 s\u00f8knader behandles etter gjeldende bestemmelser i plan 1743. Dette ville v\u00e6rt sv\u00e6rt uheldig, spesielt for ber\u00f8rte parter og omgivelsene. Den siste tid har utbygger problematisert begrensningen p\u00e5 mengden masser som skal fraktes ut, og mener at prosjektet ikke lar seg realisere uten en st\u00f8rre mengde enn det som foresl\u00e5s i bestemmelsene. Utbygger mener at 236 000 m3 som fremg\u00e5r av masseberegningen fra 2020, kun gjelder for boligomr\u00e5det i planen og ikke resten av planomr\u00e5det. Bestemmelsen med en \u00f8vre grense p\u00e5 240 000 m3 uttransporterte masser har v\u00e6rt kommunisert helt siden oppstarten av reguleringsendringen. Administrasjonen har fokus p\u00e5 at mengde masser som skal fraktes ut, ikke skal v\u00e6re mer enn det som er n\u00f8dvendig for \u00e5 sikre og istandsette bruddet og realisere boligprosjektet. Vedlagte dokumenter er utarbeidet etter vedtak av planen i 2016. 2 Forslag til endringer Endringene som foresl\u00e5s er hovedsakelig for \u00e5: i planens bestemmelser 1. Begrense mengden masser som kan tas ut 2. Regulere driftstider i anleggsfasen 3. Begrense anleggsfasens varighet f\u00f8r ferdigstillelse Det vurderes som sv\u00e6rt uheldig og belastende for omgivelsene rundt, som best\u00e5r hovedsakelig av boligbebyggelse, \u00e5 ikke ha bestemmelser som sikrer at n\u00f8dvendig uttak av masser begrenser seg til \u00e5 istandsette og sikre bruddet, samt realisere boligprosjektet. Endringene som foresl\u00e5s f\u00f8lger dermed opp begrunnelsen for hvorfor det midlertidige forbudet ble nedlagt, og er hele hensikten med reguleringsendringen. Endringer av st\u00f8rre karakter, for eksempel inntak av en ny bestemmelse (punkt 2, 5, 6, 7, 8, 9, 12, 16 og 19 i listen nedenfor), vurderes n\u00e6rmere under \u00abkonsekvenser av endringene\u00bb. Alle foresl\u00e5tte endringer er markert r\u00f8dt i vedlegg 1 \u00abreviderte bestemmelser\u00bb. Det er i tillegg gjort andre sm\u00e5 endringer i planbestemmelsene. Dette gjelder henvisning til oppdaterte beregninger, rapporter eller navn. For eksempel er det utarbeidet en ny masseberegning i 2020, og bestemmelsen viser til denne i stedet for tidligere beregninger som er gjort. Disse endringene gjelder punkt 1, 3, 4, 10, 11, 13, 14, 15, 17 og 18 i listen nedenfor. Disse endringene vurderes \u00e5 ha sv\u00e6rt f\u00e5 konsekvenser, fordi de i all hovedsak er dokumenttekniske endringer. Endringer i bestemmelsenes kapittel IV (fellesbestemmelser): 1. Bestemmelsene punkt a) og c) er omformulert, men har samme innhold. 2. Nye bestemmelser, punkt d) og e) om dokumentasjonskrav. 3. Tidligere punkt e), n\u00e5 punkt g), og er endret for \u00e5 referere til en nyere datert st\u00f8yutredning (tilleggsdokument) enn den som ble brukt i gjeldende plan. 4. Tidligere punkt f), n\u00e5 punkt h) og har endret formulering fra \u00abf\u00f8r oppstart\u00bb til \u00abf\u00f8r det gis igangsettingstillatelse\u00bb og \u00abFylkesmannen\u00bb er byttet ut med det nye navnet \u00abStatsforvalteren\u00bb. 5. Ny bestemmelse (i) som regulerer driftstidene til steinbrudd og masseuttak. Bestemmelsen viser innenfor hvilket klokkeslett p\u00e5 hvilke dager en kan gjennomf\u00f8re ulike tiltak tilknyttet steinbruddet og masseuttak. 6. Ny bestemmelse (j) som begrenser mengden masser som kan transporteres ut av omr\u00e5det. Det kan ikke tas ut mer en 240 000 m3 l\u00f8se masser. 7. Ny bestemmelse (k) som angir tidsbegrensning p\u00e5 steinbrudd og masseuttak, samt igangsetting av boligbygging. Uttak av masser skal v\u00e6re avviklet senest 3 \u00e5r etter igangsettingstillatelse er gitt, og hvis ikke boligbyggingen starter innen 5 \u00e5r, skal o_F1-4 og o_T v\u00e6re istandsatt i tr\u00e5d med Driftsplan datert 01.09.2014. 8. Ny bestemmelse (p) som sier at godkjent VA-ferdigmelding skal vedlegges ved s\u00f8knad om brukstillatelse og ferdigattest i samr\u00e5d med kommunen. 9. Ny bestemmelse (q) har stilt dokumentasjonskrav til utarbeiding av VAO-rammeplan og at godkjent rammeplan skal f\u00f8lge s\u00f8knad om rammetillatelse til bolig. 10. Ny bestemmelse (r) om at det ved s\u00f8knad om IG for bygg, skal vedlegges dokumentasjon om at avfallsl\u00f8sning er godkjent av ansvarlig fagmyndighet. Denne bestemmelsen erstatter tidligere 3 bestemmelse som sa at avfallssug m\u00e5 v\u00e6re etablert f\u00f8r det gis igangsettingstillatelse. Endringer i bestemmelsenes kapittel V (om vilk\u00e5r og rekkef\u00f8lge): 11. Punkt a) og b) om vann og avl\u00f8p, samt avfallssug er tatt ut fordi de er ivaretatt i nye bestemmelser i kapittel IV, punkt p) og q) og r). 12. Tidligere punkt f) er blitt punkt a) og har f\u00e5tt endringer i formuleringen. Det er tatt inn at planen i tillegg til allerede nevnte forhold, ogs\u00e5 skal redegj\u00f8re for plassering av maskiner og annet utstyr, omr\u00e5der for lagringsbakker og brakkerigg. I tillegg er det tatt inn at Milj\u00f8verndepartementets retningslinjer for behandling av luftkvalitet og st\u00f8y i arealplanleggingen T-1520 og T-1442 skal f\u00f8lges. 13. Tidligere punkt c) \u00absikring\u00bb er blitt punkt b) \u00abboliger\u00bb. For \u00f8vrig videref\u00f8rt uten endringer. 14. Tidligere punkt d) er n\u00e5 punkt c). Videref\u00f8rt uten \u00f8vrige endringer. 15. Tidligere punkt e) er n\u00e5 punkt d) og har blitt endret med henvisning til oppdatert tilleggsdokument \u2013 St\u00f8yutredning fra Sweco datert 04.10.2019. 16. Tidligere punkt g), n\u00e5 punkt e) om avfallssug er endret fra \u00abdet kan ikke gis igangsettingstillatelse\u00bb til \u00abdet kan ikke gis midlertidig brukstillatelse eller ferdigattest\u00bb. \u00abAvfallssug\u00bb er endret til \u00abavfallsl\u00f8sning\u00bb. 17. Bestemmelse f) for vann og avl\u00f8p er spesifisert med \u00abIG for bygg\u00bb. 18. Tidligere punkt i), n\u00e5 punkt h) \u00abTrafikkomr\u00e5der\u00bb har f\u00e5tt tillegg om at bussholdeplass skal etableres i henhold til kommunal standard. 19. Bestemmelsen om unntak punkt o) har f\u00e5tt tillegg om at det m\u00e5 stilles garanti for at rekkef\u00f8lgekravene oppfylles og at midlertidig brukstillatelse eller ferdigattest ikke kan gis f\u00f8r rekkef\u00f8lgekravene er oppfylt. Konsekvenser av I det videre er det en n\u00e6rmere redegj\u00f8relse av endringene som er av st\u00f8rre endringene karakter. Punkt 2 - Fellesbestemmelser om dokumentasjonskrav: Det er tatt inn to bestemmelser om dokumentasjonskrav dersom tiltakshaver skal opparbeide offentlige samferdselsanlegg og teknisk infrastruktur/gr\u00f8nnstruktur. Dette kan ogs\u00e5 gjelde vann- og avl\u00f8psanlegg. Forslaget til nye bestemmelser om dokumentasjonskrav er i tr\u00e5d med kommunens praksis i dag og sikrer at slik opparbeiding skjer i henhold til kommunens krav og normer. Utover kommunens kontroll ved krav om dokumentasjon, vurderes bestemmelsen \u00e5 ha liten konsekvens for utvikling av planomr\u00e5det for \u00f8vrig eller for ber\u00f8rte parter. Punkt 5 - Driftstider for steinbrudd og masseuttak: Gjeldende plan har ingen juridisk bindende bestemmelse som sier noe om driftstider for steinbrudd og masseuttak. Dette er vurdert som en stor svakhet ved gjeldende plan. I forslag til ny bestemmelse om driftstider for steinbrudd og masseuttak, angis det derfor innenfor hvilke klokkeslett p\u00e5 hvilke dager en kan sprenge, drifte masseuttaket og transportere ut ferdige masser. Bestemmelsen sikrer ogs\u00e5 \u00f8kt trafikksikkerhet langs skoleveg mellom 13:00 og 16:30, ved at det stilles krav om trafikkvakt eller andre avb\u00f8tende tiltak innenfor tidsrommet. Det vurderes at bestemmelsen gir mer forutsigbarhet for b\u00e5de tiltakshaver, ber\u00f8rte parter og beboere i omr\u00e5det. Bestemmelsen begrenser ogs\u00e5 adgangen til \u00e5 utf\u00f8re diverse arbeid p\u00e5 ettermiddags- og kveldstid, samt i 4 helg og p\u00e5 helligdager. Dette sikrer ro for beboerne i omr\u00e5det p\u00e5 tidspunkter der en kan forvente at en ikke skal bli vesentlig forstyrret av anleggsarbeid. Ny bestemmelse vurderes \u00e5 ha positiv effekt, spesielt for beboere i n\u00e6rliggende omr\u00e5der. Punkt 6 - Masseuttak: Basert p\u00e5 seneste beregning fra Sweco, er det ogs\u00e5 tatt inn en ny bestemmelse som begrenser mengden masser som kan transporteres ut fra steinbruddet. Tidligere beregninger har vist en langt st\u00f8rre mengde masser, hvilket ville medf\u00f8rt at antall lass \u00e5 transportere ut, hadde v\u00e6rt tilsvarende st\u00f8rre. Kommunen har hatt fokus p\u00e5 \u00e5 begrense mengden masser til det som er n\u00f8dvendig for istandsetting, sikring og bygging av boligene. Med en bestemmelse som definerer mengde masser som kan transporteres ut, begrenses ogs\u00e5 anleggstrafikken for transport av masser og sikrer dermed mer forutsigbarhet, og minsker trafikkbelastningen i omr\u00e5det. Bestemmelsen er et resultat av et behov for tydeligere rammer n\u00e5r det gjelder drift av steinbruddet. Punkt 7 \u2013 Tidsbegrensning av steinbrudd og masseuttak: Forslag til reguleringsendring har ogs\u00e5 tatt inn en ny bestemmelse med tidsbegrensning for steinbruddet og masseuttak. I gjeldende plan finnes det ikke en tidsbegrensning, hvilket i teorien kan medf\u00f8re at anleggsperioden drar seg veldig langt ut i tid uten at det noen gang kan p\u00e5legges ferdigstillelse. Anleggsfasen vil utvilsomt gi \u00f8kt st\u00f8y og \u00f8kt trafikk, kan redusere omr\u00e5dets attraktivitet og det kan g\u00e5 p\u00e5 bekostning av bokvaliteten. Et krav om ferdigstillelse innen en gitt frist vurderes som positivt, fordi det medf\u00f8rer st\u00f8rre forutsigbarhet for beboere, brukere av omr\u00e5det m.fl. En s\u00f8rger samtidig for en forventning om n\u00e5r anleggsfasen tilknyttet steinbruddet og masseuttaket skal v\u00e6re ferdig. Punkt 8 og 9 \u2013 VA/VAO-rammeplan: Det er tatt inn en bestemmelse om at godkjent VA-ferdigmelding skal f\u00f8lge s\u00f8knad om brukstillatelse og ferdigattest. Det er ogs\u00e5 stilt dokumentasjonskrav til godkjent VAO-rammeplan ved s\u00f8knad om ettrinns- eller rammetillatelse til oppf\u00f8ring av boligene. Seksjon for vann og avl\u00f8p har gjennom forslag til reguleringsendring oppdaget at opprinnelig plan ikke har krav til utarbeiding av VAO- rammeplan. Dette kravet er kommet etter 2016, da planen ble vedtatt. Men med \u00f8kte nedb\u00f8rsmengder og mer intense nedb\u00f8rshendelser er det n\u00f8dvendig \u00e5 planlegge gode tiltak for overvannsh\u00e5ndtering. Som en f\u00f8lge av utbyggingen oppst\u00e5r det ogs\u00e5 et behov for \u00e5 sikre tilfredsstillende vannforsyning, slokkevann og avl\u00f8psh\u00e5ndtering. Disse tingene planlegges og avgj\u00f8res gjennom VAO-rammeplan. Punkt 12 \u2013 Steinbrudd og masseuttak: Bestemmelsen har f\u00e5tt tilleggskrav i form av temaer som skal inng\u00e5 i anleggsplanen som skal f\u00f8lge s\u00f8knad om igangsettingstillatelse. Bestemmelsen vurderes i all hovedsak \u00e5 v\u00e6re en kvalitetsheving av gjeldende bestemmelse og er i tr\u00e5d med kommunens oppdaterte standardbestemmelser. Punkt 16 \u2013 Avfallsl\u00f8sning: Forslag til ny bestemmelse har endret formuleringen slik at avfallsl\u00f8sning ikke kreves etablert f\u00f8r igangsettingstillatelse kan gis, men f\u00f8r midlertidig brukstillatelse gis. Begrunnelsen for endringen er at byplan vurderer at det ikke er n\u00f8dvendig \u00e5 ha et fungerende avfallssystem f\u00f8r boligene er bygget. 5 Dette er l\u00f8st ved \u00e5 samtidig ta inn bestemmelsen om dokumentasjonskrav (punkt 10 i listen over). Punkt 19 \u2013 Unntak: Bestemmelsen om unntak har f\u00e5tt et tilleggskrav om at det gjennom utbyggingsavtale og garanti foreligger tilstrekkelig sikkerhet for at rekkef\u00f8lgekravene blir oppfylt. I tillegg er det lagt til at midlertidig brukstillatelse eller ferdigattest ikke kan gis f\u00f8r rekkef\u00f8lgekravene er oppfylt, og kommunen har overtatt de arealene som skal v\u00e6re offentlige. F\u00f8rste del av forslag til ny bestemmelse er mer eller mindre en omformulering av gjeldende bestemmelse. Men andre del av forslag til ny bestemmelse gir ikke en like romslig mulighet for unntak som gjeldende bestemmelse gj\u00f8r. Ved \u00e5 tilf\u00f8re at midlertidig brukstillatelse eller ferdigattest ikke kan gis f\u00f8r rekkef\u00f8lgekravene er oppfylt, sikrer en at rekkef\u00f8lgekravene skal oppfylles. Dette vurderes som mer forutsigbart. Merknader I forbindelse med varsel om endring etter forenklet prosess, kom det inn 18 innspill fra ber\u00f8rte parter og sektormyndigheter. Enkelte av merknadene er sv\u00e6rt omfattende og er underskrevet flere av naboene i n\u00e6romr\u00e5det til steinbruddet. Ber\u00f8rte parter er opptatt av konsekvensene planen kommer til \u00e5 utl\u00f8se. Dette spesielt med tanke p\u00e5 mengden st\u00f8y, st\u00f8v og anleggstrafikk som vil bli utl\u00f8st. Det er tydelig at n\u00e6rmilj\u00f8et er bekymret for konsekvensene av omfattende masseuttak i sine omgivelser, og dette underbygger behovet for \u00e5 revidere planen og regulere aktiviteten i anleggsfasen. Uttak av masser har imidlertid v\u00e6rt en forutsetning for istandsetting av steinbruddet og etablering av ny bebyggelse, og l\u00e5 til grunn for planforslaget som ble behandlet og vedtatt 30.03.2016. Det er mangelen p\u00e5 regulering av masseuttak, driftstider og anleggsperiode som er grunnlaget for denne aktuelle planendringen. Merknadsbehandlingen er gjort i lys av dette, og merknader som omhandler forhold som ble vurdert i eller som tilh\u00f8rer planprosessen i 2016 blir ikke behandlet i denne saken. Administrasjonen har imidlertid forst\u00e5else for bekymringen realisering av planen utl\u00f8ser for de n\u00e6rmeste omgivelsene, og vurderer at tiltakene som foresl\u00e5s vil avb\u00f8te situasjonen i forhold til foreliggende plan. Merknader og ber\u00f8rte parter vurderer det som positivt at det settes strengere rammer for driften av steinbruddet, men mener samtidig at kravene som er foresl\u00e5tt ikke er strenge nok. Hovedpunktene i merknadene som gjelder forslaget til endring er f\u00f8lgende: - \u00d8nsker ytterligere innskrenking i tillatte driftstider. - Strengere vilk\u00e5r for varsling av sprengningsarbeid. - Mengden tillatte masser uttransportert er for mye. - Trafikksikkerhet er for d\u00e5rlig ivaretatt. - Rekkef\u00f8lgekravene er for milde. Driftstider: Flere merknader tar til orde for \u00e5 innskrenke tiden for drift i l\u00f8pet av dagen. Det fremkommer flere ulike forslag til innskrenking, for eksempel fra 08:00 til 16:00 og forbud mot drift i sommerferien. 6 Vurdering: Administrasjonen har hatt fokus p\u00e5 \u00e5 holde antall \u00e5r med drift s\u00e5 lavt som mulig for \u00e5 sikre at slikt arbeid ikke p\u00e5g\u00e5r lengre enn n\u00f8dvendig. Administrasjonen har derfor tatt inn en bestemmelse om at uttak av masser skal v\u00e6re ferdig innen 3 \u00e5r. For at det skal v\u00e6re mulig \u00e5 fjerne masser p\u00e5 denne tiden, m\u00e5 driftstidene etter administrasjonens vurdering v\u00e6re slik de er foresl\u00e5tt. Det vurderes som mer uheldig om dette arbeidet drar seg over enda flere \u00e5r. Vilk\u00e5r for varsling: Merknadene mener at foresl\u00e5tt krav til varsling av sprengningsarbeid p\u00e5 4 dager, er alt for kort. Dette har sammenheng med blant annet at b\u00e5de dyr og mennesker kan reagere p\u00e5 lyder fra sprenging. Vurdering: Administrasjonen har vurdert merknaden og har justert bestemmelsen til 1 uke. Dette er i henhold til Milj\u00f8direktoratets anbefaling i veileder om behandling av st\u00f8y i arealplanlegging T-1442. Mengde masser: Merknadene synes mengden tillatt masseuttak er alt for h\u00f8y og at massene ikke burde tillates transportert ut. Vurdering: Administrasjonen har forst\u00e5else for at det ikke er \u00f8nskelig at det tas ut store mengder masser og at det kan p\u00e5virke n\u00e6rmilj\u00f8et i stor grad. Administrasjonen har \u00f8nsket \u00e5 begrense mengden masser til det som er n\u00f8dvendig for \u00e5 gjennomf\u00f8re istandsetting og sikring, samt realisering av boligprosjektet. Dette forutsetter at det tas ut masser. Det minnes likevel her p\u00e5 at gjeldende plan hadde en masseberegning p\u00e5 281 000 m3 overskuddsmasser som skal fraktes ut, og innsendte rammes\u00f8knad viste til et uttak p\u00e5 652 000 m3 masser. Sett opp mot gjeldende plan har kommunen gjennom forslag til ny bestemmelse p\u00e5 240 000 m3, satt et tak og redusert mulig mengde som kan transporteres ut. Dette vurderes som mer forutsigbart og som en forbedring for ber\u00f8rte parter. Trafikksikkerhet: Merknadene trekker fram at omr\u00e5det ikke har god nok infrastruktur for den transporten planen genererer, og at det er stilt alt for milde rekkef\u00f8lgekrav til opparbeiding av infrastruktur og trafikksikkerhetstiltak. Vurdering: For myke trafikanter er trafikksikkerheten vurdert \u00e5 v\u00e6re tilstrekkelig slik infrastrukturen er i dag. Drift av steinbrudd vil ikke generere persontransport i form av g\u00e5ing, sykling eller kj\u00f8ring. Dagens l\u00f8sning er vurdert \u00e5 tilstrekkelig ivareta trafikksikkerhet for persontransport i omr\u00e5det, og det er samtidig tatt inn krav om trafikkvakt p\u00e5 skoleveg. Det er i tillegg stilt krav til en anleggsplan som skal redegj\u00f8re for beskyttelse av omgivelsene mot st\u00f8y og andre ulemper i bygge- og anleggsfasen. Anleggsplanen skal blant annet redegj\u00f8re for massetransport, trafikk- avvikling og trafikksikkerhet. Det er krav om at n\u00f8dvendige beskyttelsestiltak skal v\u00e6re etablert f\u00f8r bygge- og anleggsfasen igangsettes. Kravene vurderer administrasjonen som tilstrekkelig for \u00e5 ivareta trafikksikkerheten i perioden. Rekkef\u00f8lgekrav: Merknadene tar til orde for at det er stilt alt for milde rekkef\u00f8lgekrav, spesielt n\u00e5r det kommer til trafikksikkerhet og samferdselsarealer. Flere av merknadene peker spesielt p\u00e5 at eksisterende rekkef\u00f8lgekrav inntrer i 7 forbindelse med boligbygging og ikke anleggsfase. Dette gjelder ogs\u00e5 oppf\u00f8ring av st\u00f8yskjerm. Vurdering: Planen har i utgangspunktet ganske omfattende rekkef\u00f8lgekrav og det er ikke foresl\u00e5tt store endringer i rekkef\u00f8lgekravene. Krav til steinbrudd og masseuttak har gjennom forslag til endring f\u00e5tt utvidet krav til anleggsplanen og det er tatt inn at milj\u00f8forholdene i anleggsfasen skal f\u00f8lge grenseverdiene i T-1520 og T-1442 for \u00e5 skjerme for st\u00f8v og st\u00f8y. Det er i opprinnelig plan gjort st\u00f8yutredninger b\u00e5de for anleggsfase og for boligbebyggelsen, med anbefalinger av st\u00f8yskjermingstiltak. Vurdering Det midlertidige forbudet har en maksimal varighet p\u00e5 fire \u00e5r, hvilket inneb\u00e6rer at det g\u00e5r ut 03.12.23 uavhengig av om plansp\u00f8rsm\u00e5let er avgjort eller ikke. Dersom reguleringsendringen ikke vedtas innen den tid skal den inngitte rammes\u00f8knaden av 22.08.2019 behandles etter gjeldende bestemmelser i plan 1743. S\u00f8knader kan dermed fremmes og behandles etter gjeldende plan, uten de endringene som foresl\u00e5s for \u00e5 oppfylle grunnlaget for det midlertidige forbudet. Dette ville v\u00e6rt sv\u00e6rt uheldig, spesielt for ber\u00f8rte parter og omgivelsene. Det m\u00e5 fremheves at n\u00e6rmilj\u00f8et, b\u00e5de naboer, idrettslag, skole og barnehage, er bekymret for konsekvensene planen medf\u00f8rer. De mener ogs\u00e5 at grunnlagsdokumenter for planen ikke er gode nok og b\u00f8r oppdateres. I denne sammenhengen \u00f8nsker administrasjonen \u00e5 p\u00e5peke at det l\u00e5 et omfattende og gjennomf\u00f8rt arbeid til grunn for gjeldende plan. Kommunens oppgave i denne saken er \u00e5 rette opp i de svakhetene som l\u00e5 til grunn for \u00e5 nedsette midlertidig forbud mot tiltak. Endringene som inng\u00e5r i forslaget til endring, er de som er vurdert som n\u00f8dvendig for \u00e5 f\u00f8lge opp dette. Vurdering av vilk\u00e5r for forenklet prosess: For utfylling, endring eller oppheving av reguleringsplan gjelder i utgangspunktet samme bestemmelser som for utarbeiding av ny plan, jf. pbl 12-14 f\u00f8rste ledd. Det er imidlertid unntak fra dette i pbl. \u00a7 12-14 annet ledd som \u00e5pner for endring etter forenklet prosess. Slik forenklet prosess forutsetter at endringene: \u2022 i liten grad kan p\u00e5virke gjennomf\u00f8ringen av planen for \u00f8vrig \u2022 ikke g\u00e5r utover hovedrammene i planen \u2022 ikke ber\u00f8rer hensynet til viktige natur- og friluftsomr\u00e5der Endringene som foresl\u00e5s vurderes i liten grad p\u00e5virke gjennomf\u00f8ringen av planen for \u00f8vrig. Det foretas ikke endringer i plankartet og endringene ber\u00f8rer ikke arealbruken. Endringene stiller derimot n\u00f8dvendige og strengere vilk\u00e5r til driftsfasen av reguleringsplanen. Endringene er gjennomg\u00e5tt med forslagsstiller til gjeldende plan, som har akseptert de strengere vilk\u00e5rene til gjennomf\u00f8ring. Det vurderes ogs\u00e5 at foresl\u00e5tte endringer ikke g\u00e5r utover hovedrammene i planen. Hovedrammene forutsettes videref\u00f8rt, men endringene dreier seg om \u00e5 gj\u00f8re gjennomf\u00f8ringen av planen til mindre ulempe for omgivelsene. Steinbruddet er i seg selv ikke registrert som et viktig natur- og friluftsomr\u00e5de, men i nedre del av planomr\u00e5de finnes det turstier som er mye brukt. Det ligger likevel en vedtatt reguleringsplan for omr\u00e5det, og 8 endringene i planbestemmelsene ber\u00f8rer s\u00e5dan ikke viktige natur- og friluftsomr\u00e5der. Det er med bakgrunn i dette vurdert at vilk\u00e5rene for forenklet prosess er oppfylt. Oppsummering Det midlertidige forbudet ble nedlagt p\u00e5 grunn av manglende regulering av anleggsperioden, driftstider og mengde masser som skal fraktes ut. Midlertidig forbud varer inntil plansp\u00f8rsm\u00e5let er avgjort, men uansett ikke mer enn fire \u00e5r. Dette betyr at det midlertidige forbudet automatisk opph\u00f8rer 03.12.23. Reguleringsendringens hensikt har v\u00e6rt \u00e5 rette opp i forholdene som l\u00e5 til grunn for det midlertidige forbudet. Ber\u00f8rte parter har sendt engasjerte og omfattende merknader. Det er tydelig at de er bekymret for konsekvensene planen medf\u00f8rer. De er opptatt av hvordan planen vil p\u00e5virke deres bomilj\u00f8 og hverdagsliv. Imidlertid henvender store deler av merknadene seg mot gjeldende plans innhold, og ikke forslag til endring. Merknader knyttet til endringsforslaget er behandlet i vedlegg 2. Den siste tiden har utbygger problematisert begrensningen p\u00e5 mengden masser som skal fraktes ut, og mener at prosjektet ikke lar seg realisere uten en \u00f8kning i mengden uttransporterte masser. Gitt ber\u00f8rte parters bekymring for foresl\u00e5tt mengde masseuttak, vurderer administrasjonen det som uaktuelt \u00e5 \u00f8ke mengden i denne prosessen. En slik st\u00f8rre endring i m\u00e5tte i s\u00e5 fall bli fremmet som reguleringsendring etter ordin\u00e6r prosess, eller som en helt ny plan. Reguleringsplanen for steinbruddet i Kroken er i utgangspunktet en omfattende og komplisert plan. Det er helt klart problematisk \u00e5 drifte et steinbrudd s\u00e5 tett p\u00e5 boliger, med de konsekvensene slikt medf\u00f8rer. Uttak av masser har imidlertid siden utarbeiding av plan 1743, v\u00e6rt en forutsetting for istandsetting av steinbruddet og etablering av ny boligbebyggelse. Administrasjonens vurdering er at reguleringsendringen bidrar til \u00e5 redusere ulempene for n\u00e6rmilj\u00f8et. Avslutningsvis \u00f8nsker administrasjonen \u00e5 fremheve at vedtak av reguleringsendringen er viktig. Dette for \u00e5 sikre at det finnes bestemmelser som regulerer driftstider, mengde masser og anleggsperiodens varighet. Vedtakskompetanse Kommune- og byutviklingsutvalget Vedlegg Vedlegg 1. Reviderte planbestemmelser Vedlegg 10. Trafikkvurdering steinbrudd Troms\u00f8_15.08.2019 Vedlegg 2. Merknadsbehandling Vedlegg 3. Masseberegning 2019 Vedlegg 4. Masseberegning 2020 Vedlegg 5. Oversikt plankart Vedlegg 6. Oversikt koter Vedlegg 7. Oversikt fylling-skj\u00e6ring 9 Vedlegg 8. Snittegning Vedlegg 9. St\u00f8yrapport Lunheim Utbygging. Vurdering av st\u00f8yskjermer 10 "
}