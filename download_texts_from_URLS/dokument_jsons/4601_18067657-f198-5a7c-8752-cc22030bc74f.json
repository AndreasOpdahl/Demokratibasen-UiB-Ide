{
  "dokument_id": "18067657-f198-5a7c-8752-cc22030bc74f",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 08052024, Sak 145/24, Utredning av hundeparker i Bergen kommune",
  "url": "https://bergen.kommune.no/politikere-utvalg/api/fil/bk360/10438069/Innstilling-vedtak-Utredning-av-hundeparker-i-Bergen-kommune",
  "tekst": "Utredning av hundeparker i Bergen kommune Bergen bystyre behandlet saken i m\u00f8tet 08.05.2024 sak 145/24 og fattet f\u00f8lgende vedtak: Bystyret ber byr\u00e5det vurdere konkrete forslag til etablering av hundeparker i forbindelse med rullering av handlings- og \u00f8konomiplanen. Bergen bystyres behandling F\u00f8lgende representanter tok ordet: Caroline Sandven Taule (H), Kathrine Algr\u00f8y Dahle (A), Andreas Madsen Berg (SV), Katrine N\u00f8dtvedt (MDG), Mailiss Solheim-\u00c5kerblom (R), Per Arne Larsen (V), Martin Virkesdal Jonsterhaug (FrP), Thor Haakon Bakke (MDG). Forslag fremsatt i bystyret: Caroline Sandven Taule (H) fremsatte p\u00e5 vegne av H, FrP, BL, INP, Sp og PP alternative forslag: Bystyret ber byr\u00e5det vurdere konkrete forslag til etablering av hundeparker i forbindelse med rullering av handlings- og \u00f8konomiplanen. Per-Arne Hvidsten Larsen (V) fremsatt p\u00e5 vegna av V f\u00f8lgende alternative forslag: Bystyret tar saken om utfordringene med hundeparker til orientering. Bystyret ber byr\u00e5det fremme ny sak for \u00e5 f\u00e5 vurdert hvordan Bergen kommune enklest, rimeligst og raskest kan bidra til flere hundeparker i Bergen, enten i kommunal eller privat regi. Katrine Berg N\u00f8dtvedt (MDG) fremsatte p\u00e5 vegne av MDG f\u00f8lgende tilleggsforslag i 3 punkt: 1. Bystyret ber byr\u00e5det etablere flere hundeparker, i f\u00f8rste omgang minst \u00e9n i hver bydel innen 2027. For \u00e5 etablere hundepark(er) i Bergenhus kan kriteriene fravikes. 2. Bystyret ber byr\u00e5det legge til f\u00f8lgende prinsipp for etablering av nye hundeparker: \u201cDet b\u00f8r etableres minst en hundepark per 15 000 innbyggere innen 2031.\u201d 3. Bystyret ber byr\u00e5det legge til f\u00f8lgende prinsipp for etablering av nye hundeparker: \u201cHundeparker som etableres skal ha god estetisk kvalitet\u201d. Mailiss Solheim-\u00c5kerblom (R) fremsatte p\u00e5 vegne av R f\u00f8lgende tilleggsforslag: Bystyret ber byr\u00e5det om \u00e5 unng\u00e5 alternative l\u00f8sninger, dvs. l\u00f8sninger der omr\u00e5det for frilek med hund ikke er inngjerdet, i urbane omr\u00e5der som Bergenhus, \u00c5rstad osv Merknader fremsatt i bystyret: Mailiss Solheim-\u00c5kerblom (R) fremsatte p\u00e5 vegne av R f\u00f8lgende merknader: Merknad 1 Bystyret ber byr\u00e5det om \u00e5 igangsette et prosjekt for \u00e5 lage et \u00abhundevennlig\u00bb kart med oversikt over hvor og n\u00e5r hunder kan luftes uten b\u00e5nd i Bergen kommune samt avstander til disse omr\u00e5dene. Merknad 2 Bystyret ber byr\u00e5det og kommunen om \u00e5 bidra til en god dialog og ivaretakelse av alle mennesker i kommunen ved \u00e5 informere, belyse og synliggj\u00f8re problemene l\u00f8se hunder utgj\u00f8r for en del grupper i samfunnet v\u00e5rt og p\u00e5 den m\u00e5ten bygge ned polariseringen og hindre innskrenking av ytringsfriheten. Votering: Alternativt forslag fra V, fremsatt av Per Arne Larsen (V), fikk 22 stemmer (A, MDG, V, KrF,) og var dermed falt. Alternativt forslag fra H, FrP, BL, INP, Sp og PP, fremsatt av Caroline Sandven Taule (H), ble vedtatt med 38 stemmer (H, FrP, BL, V, INP, Sp, PP). Innstillingens punkt 1-2 fikk 29 stemmer (A, SV, MDG, R, KrF), og var dermed falt. Tilleggsforslag punkt 1 og 3 fra MDG, fremsatt av Katrine N\u00f8dtvedt (MDG), fikk 19 stemmer (SV, MDG, V, R, KrF), og var dermed falt. Tilleggsforslag punkt 2 fra MDG, fremsatt av Katrine N\u00f8dtvedt (MDG), fikk 14 stemmer (SV, MDG, V), og var dermed falt. Tilleggsforslag fra R, fremsatt av Mailiss Solheim-\u00c5kerblom (R), fikk 3 stemmer (R), og var dermed falt. Merknad 1 fra R, fremsatt av Mailiss Solheim-\u00c5kerblom (R), fikk 17 stemmer (SV, MDG, V, R), og var dermed falt. Merknad 2 fra R, fremsatt av Mailiss Solheim-\u00c5kerblom (R), fikk 14 stemmer (SV, MDG, R), og var dermed falt. Utvalg for milj\u00f8 og byutvikling behandlet saken i m\u00f8tet 25.04.2024 sak 129/24 og avga f\u00f8lgende innstilling: 1. Bystyret vedtar at prinsipper, kriterier og anbefalinger som er utarbeidet i denne saken skal ligge til grunn for vurderinger av konkrete lokaliseringer av hundeparker eller tilsvarende tilbud. 2. Saken danner grunnlag for kommunens videre arbeid med \u00e5 etablere hundeparker, eller andre l\u00f8sninger for lufting av hund uten b\u00e5nd. Tiltak som inneb\u00e6rer behov for \u00f8kte bevilgninger over drifts- eller investeringsbudsjettet, vurderes i forbindelse med \u00e5rlig rullering av kommunens handlings- og \u00f8konomiplan. Byr\u00e5det behandlet saken i m\u00f8tet 14.03.2024 sak 68/24 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende. 2 "
}