{
  "dokument_id": "182658fe-1fea-5269-90ab-604dc644ab47",
  "doc_type": "case_attachment",
  "kommune": 4601,
  "tittel": "Avslag for deler av s\u00f8knaden, 19.04.2024",
  "url": "https://bergen.kommune.no/politikere-utvalg/api/fil/bk360/10626587/Avslag-for-deler-av-soknaden-19-04-2024",
  "tekst": " Plan- og bygningsetaten KEPLA AS V\u00e5r referanse: BYGG-2023/15067-13 Nesttunbrekka 95 Saksbehandler: Tale Kun Ingvaldsen Dato: 19.04.2024 5221 NESTTUN AVSLAG P\u00c5 S\u00d8KNAD Eiendom : Gnr 164 Bnr 477 Adresse : Vinjes gate 3 Tiltakshaver : Petter Bjerke F\u00e6revaag Tiltaket : P\u00e5bygg bolig Vi viser til s\u00f8knad mottatt 10.08.2023 og v\u00e5rt vedtak om avslag datert 03.11.2023. Den 20.11.2023 ble avslaget p\u00e5klaget, og p\u00e5 bakgrunn av klagen er saken vurdert p\u00e5 nytt. Tilleggsdokumentasjon er mottatt 07.02.2024. 1. S\u00f8knaden gjelder: \u2022 P\u00e5bygg i form av takterrasse, 14 m2. \u2022 Endring av innvendig trappel\u00f8p mellom loftsetasje og underliggende etasje. \u2022 Fasadeendring for fasade mot \u00f8st i form av at det settes inn 1 stk. vindu, 500 x 850 mm. Tiltaket krever dispensasjon fra Kommunedelplan Sentrum \u00a7 4.2 Bygning i verneverdig kulturminnemilj\u00f8 med hensyn til at etablert gesimsh\u00f8yde skal opprettholdes. Det er s\u00f8kt om en slik dispensasjon. S\u00f8knad om dispensasjon fra plan- og bygningsloven \u00a7 29-4 Byggverkets plassering, h\u00f8yde og avstand fra mot eiendom gnr. 164 bnr. 479, er ikke behandlet. For vurdering av dispensasjon se punkt 3.7 for \u00abDispensasjoner som ikke er behandlet\u00bb 2. VEDTAK S\u00f8knad om tillatelse til p\u00e5bygg avsl\u00e5s, jf. Plan- og bygningsloven \u00a7 29-2 Visuelle kvaliteter og KDP Sentrum \u00a7 4.2 Bygning i verneverdig kulturminnemilj\u00f8. Resterende del av oms\u00f8kt tiltak og dispensasjoner er behandlet i tilh\u00f8rende vedtak rammetillatelse for deler av tiltak med saksnr. BYGG-2023/15067-12. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 2.1. Dispensasjoner S\u00f8knad om dispensasjon fra Kommunedelplan Sentrum \u00a7 4.2 om endring av gesimsh\u00f8yde avsl\u00e5s, jf. plan- og bygningsloven \u00a7 19-2. 3. BEGRUNNELSE FOR VEDTAKET 3.1. Planstatus Kommuneplanens arealdel (KPA2018), vedtatt i Bystyret 19.06.2019, viser eiendommen som Sentrumsform\u00e5l - Byfortettingssone BY1 og den ligger innenfor hensynssonene: Kulturmilj\u00f8 H570_2 Nyg\u00e5rdsh\u00f8yden, Kulturmilj\u00f8 H570_7 Historiske sentrum, Bestemmelsesomr\u00e5de #4 Historiske omr\u00e5der - Bergen sentrum, Faresone H390_1 Luftkvalitet - r\u00f8d sone og Konsesjonsomr\u00e5de fjernvarme H410_1 Flesland \u2013 sentrum. I kommunedelplan for BERGENHUS. KPD SENTRUM er eiendommen vist som Boligomr\u00e5der. Eiendommen er i plankart 2 vist som bebyggelse i verneverdig kulturmilj\u00f8 og kvartalsstruktur Engen, Nyg\u00e5rdsh\u00f8yden og M\u00f8hlenpris Eiendommen omfattes av reguleringsplan 10780000, BERGENHUS. JEKTEVIKEN DOKKEN, LEKEPLASS, ikrafttredelsesdato 13.03.1954 og er regulert til Eldre bebyggelse 3.2. Nabovarsling Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og bekrefter at det ikke er mottatt noen merknader. 3.3. Erkl\u00e6ring om ansvarsrett F\u00f8lgende ansvarsretter er erkl\u00e6rt: Funksjon \u2013 Foretak Org.nr Ansvarsomr\u00e5de tiltaksklasse Ansvarlig T\u00f8mrerarbeid og KEPLA AS 983792685 prosjekterende \u2013 trekonstruksjoner Tiltaksklasse 1 Utf\u00f8relse av Ansvarlig utf\u00f8rende \u2013 KEPLA AS 983792685 t\u00f8mrerarbeid/trekonstr Tiltaksklasse 1 uksjoner Saksnummer BYGG-2023/15067 Side 2 av 8 3.4. Visuelle kvaliteter Ethvert tiltak etter kapittel 20 i plan- og bygningsloven, skal prosjekteres og utf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering. Ved tiltak som knytter seg til et eksisterende byggverks ytre, kan kommunen i vurderingen legge vekt p\u00e5 hensynet til viktige historiske, arkitektoniske og andre kulturelle verdier jf. \u00a7 29-2 Visuelle kvaliteter. Vinjes gate 3 er i KDP Sentrum plankart 2, omfattet av sone for Bygninger som omfattes av bebyggelse i verneverdig kulturmilj\u00f8. Det vises til KDP \u00a7 4.2 Bygning i verneverdig kulturminnemilj\u00f8: \u00abFor bebyggelsen innenfor omr\u00e5der angitt som verneverdig kulturminnemilj\u00f8 p\u00e5 plankart 2, skal etablert gesimsh\u00f8yde og takform opprettholdes, og endringer i form, volum, utseende, materialbruk, dimensjon og farge v\u00e6re tilpasset det historiske milj\u00f8. Ved nybygg, tilbygg og ombygninger b\u00f8r moderne arkitektur av h\u00f8y kvalitet utformes i samsvar med eksisterende omgivelser.\u00bb KDP Sentrum, plankart 2: bebyggelse i verneverdig kulturmilj\u00f8 Saksnummer BYGG-2023/15067 Side 3 av 8 Det vises videre til KPA 2018 pkt. 38.3.1 Historiske omr\u00e5der: \u00abBebyggelsens egenart og s\u00e6rpregede kulturmilj\u00f8 skal sikres og opprettholdes i Bergen sentrum #4 (..) Eksisterende bebyggelse skal v\u00e6re premissgivende for byggeh\u00f8yder, volum og bebyggelsesstruktur ved nye tiltak\u00bb. Pkt. 38.3.3: \u00abI plan- og byggesaker som ber\u00f8rer kulturminner eller kulturmilj\u00f8er, skal Byantikvaren gi en vurdering av tiltakets konsekvens med hensyn til kulturminneverdi\u00bb Byantikvaren har uttalt seg om endringen, og kan ikke anbefale tiltaket da det p\u00e5virker bygningen og kulturmilj\u00f8et p\u00e5 en negativ m\u00e5te. I tillegg er Byantikvaren ogs\u00e5 bekymret for en eventuell presedensvirkning. Bygningsmyndighetene vurderer at tiltaket er i strid med Bergen kommunes \u00f8nskete utvikling; milj\u00f8 av h\u00f8y kulturhistorisk verdi skal ivaretas og vises spesielt hensyn til ved etablering av nye tiltak. Etter v\u00e5r vurdering er bestemmelsene ikke tilstrekkelig ivaretatt for oms\u00f8kte tiltak. Se ogs\u00e5 pkt. 3.6 Dispensasjon fra KDP Sentrum \u00a7 4.2. 3.5. Andre uttalelser eller vedtak Byantikvaren har gitt uttalelse datert 18. oktober 2023: Byantikvarens tilbakemelding Vi vurderer at tiltaket slik det er vist p\u00e5virker bygningen og kulturmilj\u00f8et p\u00e5 en negativ m\u00e5te, vi kan derfor ikke anbefale tiltaket. Kulturmilj\u00f8faglig vurdering Eiendommen har i KPA2018 Sentrumsform\u00e5l byfortettingssone BY1 og den ligger innenfor hensynssonene: Kulturmilj\u00f8 H570_7 Historisk sentrum, Kulturmilj\u00f8 H570_2 Nyg\u00e5rdsh\u00f8yden, og Bestemmelsesomr\u00e5de #4 Historiske omr\u00e5der i Bergen sentrum. I kommunedelplan for BERGENHUS, KPD SENTRUM er eiendommen vist som Boligomr\u00e5der. Sammen med bestemmelsene i KPA 2018 og KDP Sentrum, \u00f8nsker vi \u00e5 vise til kulturminnestrategien for Bergen \u00abIdentitet med s\u00e6rpreg\u00bb, som legges til grunn i alle v\u00e5re faglige vurderinger. Vi viser her spesielt til punkt: \u2022 1.2: \u00abIvareta viktige strukturer som vei, eiendom- og tomtestrukturer og forholdet mellom hus og hage.\u00bb \u2022 1.3: \u00abIvareta eksisterende bygninger og bygningsmilj\u00f8 i fortettingsomr\u00e5der og la typologi, form og materialitet i det eksisterende v\u00e6re f\u00f8rende for nye tiltak.\u00bb Oms\u00f8kte tiltak er del av et helhetlig kulturmilj\u00f8, i tillegg til \u00e5 v\u00e6re del av en historisk kvartalsstruktur som i seg selv har verdi. Kvartalsstrukturen er str\u00f8ksdannende for omr\u00e5det, og omr\u00e5det er av nasjonal interesse. Oms\u00f8kt tiltak Vinjes gate 3 er en murg\u00e5rd i fire etasjer og loft, tatt i bruk i 1930. Det s\u00f8kes om p\u00e5bygg og fasadeendringer i form av etablering av takvindu, takterrasse og innvendig endring av trapp. Tiltaket er slik vi forst\u00e5r det, allerede utf\u00f8rt. Vurdering og konklusjon Takterrasser i form av utsparinger i takflatene vil etter Byantikvarens vurdering komme i konflikt med omr\u00e5dets kulturhistoriske verdier, dette gjelder spesielt taklandskapet, som i dette omr\u00e5det er s\u00e5rbart for st\u00f8rre endringer. Takflaten er byggets 5. fasade og en viktig del av byggets helhetlige uttrykk. Vi er ogs\u00e5 bekymret for en eventuell presedensvirkning av tiltaket. Vi frar\u00e5der tiltaket. Saksnummer BYGG-2023/15067 Side 4 av 8 Saksnummer BYGG-2023/15067 Side 5 av 8 3.6. Dispensasjon Tiltaket kommer i strid Kommunedelplan Sentrum \u00a7 4.2 Bygning i verneverdig kulturminnemilj\u00f8, med hensyn til at etablert gesimsh\u00f8yde skal opprettholdes: \u00abFor bebyggelsen innenfor omr\u00e5der angitt som verneverdig kulturminnemilj\u00f8 p\u00e5 plankart 2, skal etablert gesimsh\u00f8yde og takform opprettholdes, og endringer i form, volum, utseende, materialbruk, dimensjon og farge v\u00e6re tilpasset det historiske milj\u00f8. Ved nybygg, tilbygg og ombygninger b\u00f8r moderne arkitektur av h\u00f8y kvalitet utformes i samsvar med eksisterende omgivelser.\u00bb o Det s\u00f8kes om etablering av takterrasse hvor gesimsh\u00f8yde \u00f8kes med 1,6 m. Hensynet bak bestemmelsen er \u00e5 sikre en god videreutvikling av kulturlandskap ved \u00e5 stille krav til byggeprosjekt i planomr\u00e5det. Hensikten er \u00e5 bevare verdifulle kvaliteter innenfor kulturminne- og kulturminnemilj\u00f8et som en viktig del av bybildet og byens identitet. Etablert takform og gesimsh\u00f8yde er karakteristiske trekk ved taklandskapet, og skal bevares i samsvar med eksisterende omgivelser. Dispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. Det kan ikke dispenseres fra saksbehandlingsregler. Det f\u00f8lger av form\u00e5lsbestemmelsen i plan- og bygningsloven at plan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet, likeverd og tas hensyn til barn og unges oppvekstmilj\u00f8 samt estetisk utforming av omgivelsene. S\u00f8ker begrunner s\u00f8knad om dispensasjon som f\u00f8lger: \u00abTakterrassen er etablert i eksisterende takkonstruksjon og stikker ikke ut over gesims eller over m\u00f8net. Gesimsh\u00f8yden \u00f8kes imidlertid med 1.6 m grunnet h\u00f8yde p\u00e5 rekkverk til takterrassen. Dette strider mot bestemmelsen i KDP \u00a7 4.2 som sier at etablert gesimsh\u00f8yde skal opprettholdes. Vi s\u00f8ker med dette om dispensasjon fra bestemmelsen da tiltaket ligger i bakg\u00e5rd og ikke er synlig for andre enn n\u00e6rmeste naboer i bakg\u00e5rden. Selv om takterrassen kun skal benyttes sporadisk s\u00e5 er denne til glede for familien p\u00e5 fine dager. Etter v\u00e5rt skj\u00f8nn er oms\u00f8kt takterrasse i samsvar med KDP \u00a7 4.4 Takterrasser mot g\u00e5rdsrom/bakg\u00e5rd: Takterrasser kan tillates under forutsetning av at de underordner seg bygningens hovedform, ikke er til sjenanse for naboer/gjenboere og ikke er eksponert mot tilst\u00f8tende gater. Vi anser fordelene klart st\u00f8rre enn ulempene ved \u00e5 gi dispensasjon fra bestemmelsen, da vi ikke kan se noen ulemper ved tiltaket.\u00bb I denne konkrete saken er bygningsmyndighetens vurdering at hensynet bak bestemmelsen og form\u00e5lsbestemmelsen vil bli vesentlig tilsidesatt ved at dispensasjon innvilges. Taket er byggets femte fasade og vi mener takformen viskes ut ved oms\u00f8kte p\u00e5bygg. Dette er ikke i tr\u00e5d med plangrunnlagets form\u00e5l om bevaring og videref\u00f8ring av kulturmilj\u00f8ets verdier, da tiltaket ikke bare svekker byggets egen karakter, men ogs\u00e5 det omkringliggende bygningsmilj\u00f8ets karakter og egenart. Det vises til at dette er en \u00abskal\u00bb-bestemmelse, hvor det heter at etablert gesimsh\u00f8yde og takform skal opprettholdes for bebyggelsen innenfor omr\u00e5der angitt som verneverdig kulturminnemilj\u00f8 p\u00e5 plankart 2. Endring av takform vil ogs\u00e5 tilrettelegge for en uheldig presedens i n\u00e6rmilj\u00f8et, hvor taklandskapet p\u00e5 sikt endrer seg i s\u00e5 stor grad at bygningsmilj\u00f8ets karakteristiske egenart forsvinner. Tiltaket vurderes til \u00e5 vesentlig tilsidesette de hensyn bestemmelsene skal ivareta. Saksnummer BYGG-2023/15067 Side 6 av 8 Fordelene ved \u00e5 dispensere fra KDP \u00a7 4.2 vurderes av s\u00f8ker til at tiltaket er i tr\u00e5d med KDP \u00a7 4.4 og at terrassen bidrar til uteoppholdsareal. Ulempene vil etter kommunens skj\u00f8nn v\u00e6re at tiltaket ikke innehar gode visuelle kvaliteter i dets bygde og naturlige omgivelse, og at hensynet til kulturmilj\u00f8 og historisk bebyggelse i denne saken ikke synes ivaretatt. Oms\u00f8kte p\u00e5bygg vil etter Byantikvarens vurdering komme i konflikt med omr\u00e5dets kulturhistoriske verdier. Vi deler Byantikvarens vurdering, og mener at tiltaket er tydelig i strid med plangrunnlagets form\u00e5l og intensjon om bevaring av kultur- og bygningsmilj\u00f8et. Etter en samlet vurdering vil ikke fordelene v\u00e6re klart st\u00f8rre enn ulempene. 3.7. Dispensasjoner som ikke er behandlet: Tiltaket kommer i strid med plan- og bygningsloven \u00a7 29-4 med hensyn til avstand mot tilliggende eiendom gnr. 164 bnr. 479. Vi stiller oss positive til dispensasjon fra plan- og bygningsloven \u00a7 29-4, men siden det er gitt avslag p\u00e5 annet grunnlag er det ikke hensiktsmessig \u00e5 innvilge denne. 4. GENERELLE BESTEMMELSER OG KLAGEADGANG Vedtaket kan p\u00e5klages, se orientering om rett til \u00e5 klage og andre generelle bestemmelser p\u00e5 siste side. Med hilsen Plan- og bygningsetaten Tale Kun Ingvaldsen Saksbehandler Andreas Tveit Konstituert seksjonsleder Dette dokumentet er godkjent elektronisk. Kopi til Petter Bjerke F\u00e6revaag Vinjes gate 3 5007 BERGEN Saksnummer BYGG-2023/15067 Side 7 av 8 Generelle bestemmelser: Saken er behandlet etter plan- og bygningsloven med tilh\u00f8rende Rettslig grunnlag: forskrifter; byggteknisk forskrift og byggesaksforskriften. Ferdigstillelse: N\u00e5r tiltaket er ferdigstilt skal det s\u00f8kes om ferdigattest. Ferdigattest (plan- og bygningsloven \u00a7 21-10 utstedes n\u00e5r det foreligger n\u00f8dvendig sluttdokumentasjon fra ansvarlig og byggesaksforskriften kapittel s\u00f8ker. 8) Er tiltaket ikke satt i gang senest innen 3 \u00e5r etter at tillatelse er gitt, faller Bortfall av tillatelse: tillatelsen bort. Tillatelsen faller ogs\u00e5 bort hvis tiltaket innstilles i lengre (plan- og bygningsloven \u00a7 21-9) tid enn 2 \u00e5r. Orientering om rett til \u00e5 klage p\u00e5 vedtaket: Den som er part eller har rettslig klageinteresse har rett til \u00e5 klage over Klagerett: vedtaket. Klagen sendes til: Bergen kommune, Plan- og bygningsetaten, (forvaltningslovens \u00a7 28) Postboks 7700, 5020 BERGEN, eller e-post: postmottak.planogbygg@bergen.kommune.no. Klagefristen er tre uker fra den dag underretningen om vedtaket kom Klagefrist: frem til vedkommende part. Det er tilstrekkelig at klagen er postlagt (forvaltningslovens \u00a7\u00a7 29, 30 og innen fristens utl\u00f8p. Dersom klagen kommer inn etter fristens utl\u00f8p vil 31) den bli avvist. Klagen kan imidlertid tas under behandling n\u00e5r det foreligger s\u00e6rlige grunner eller klager ikke kan lastes for forsinkelsen. Rett til \u00e5 kreve begrunnelse: Dersom en part mener at vedtaket ikke er begrunnet, kan det settes (forvaltningslovens \u00a7\u00a7 24 og 25) frem krav om dette innen klagefristen utl\u00f8p. Klagen m\u00e5 nevne det vedtaket det klages over, hva som \u00f8nskes endret Klagens innhold: og v\u00e6re undertegnet av klageren eller hans fullmektig. Klagen b\u00f8r (forvaltningslovens \u00a7 32) begrunnes. Vedtaket kan gjennomf\u00f8res selv om det er p\u00e5klaget. Klager kan Utsetting av gjennomf\u00f8ring imidlertid anmode om \u00e5 f\u00e5 utsatt iverksettingen av vedtaket, inntil av vedtaket: klagefristen er ute eller klagen er avgjort. Statsforvalteren kan p\u00e5 (forvaltningslovens \u00a7 42) selvstendig grunnlag ta stilling til anmodning om utsatt iverksetting av vedtaket. Rett til \u00e5 se sakens Med visse begrensninger har partene rett til \u00e5 se dokumentene i saken. dokumenter: Det m\u00e5 ved et slikt \u00f8nske tas kontakt med Kundesenteret til Plan- og (forvaltningslovens \u00a7 11) bygningsetaten i Johannes Bruns gate 12. Rett til \u00e5 f\u00e5 veiledning: Kommunen vil kunne gi n\u00f8dvendig veiledning for at alle parter skal (forvaltningslovens \u00a7 11) kunne ivareta sine interesser p\u00e5 best mulig m\u00e5te. Det er adgang til \u00e5 kreve dekning for n\u00f8dvendige og vesentlige Kostnader ved klagen: kostnader, f. eks advokatbistand, i forbindelse med klagesaken der (forvaltningslovens \u00a7 36) vedtaket er endret til gunst for klager. Kravet m\u00e5 v\u00e6re fremsatt innen tre uker etter at underretning om det nye vedtaket er kommet frem til klager. S\u00f8ksm\u00e5l om gyldigheten av vedtaket, eller krav om erstatning som f\u00f8lge Vilk\u00e5r for \u00e5 reise sak for av vedtaket, kan ikke reises uten at en har brukt sin adgang til \u00e5 klage p\u00e5 vedtaket og klagen er avgjort av h\u00f8yeste klageinstans. S\u00f8ksm\u00e5l kan domstolene om vedtaket: likevel reises n\u00e5r det er g\u00e5tt 6 m\u00e5neder fra klage f\u00f8rste gang ble (forvaltningsloven \u00a7 27 b) fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Saksnummer BYGG-2023/15067 Side 8 av 8 "
}