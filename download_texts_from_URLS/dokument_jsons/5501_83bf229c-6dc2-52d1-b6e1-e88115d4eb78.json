{
  "dokument_id": "83bf229c-6dc2-52d1-b6e1-e88115d4eb78",
  "doc_type": "case_attachment",
  "kommune": 5501,
  "tittel": "Gnr/bnr 200/2118, Austadvegen 4B - behandling av klage over midlertidig forbud mot tiltak - ytterligere opplysninger",
  "url": "https://innsyn.tromso.kommune.no/application/getMoteDokument?dokid=2001959882",
  "tekst": " Notat Til: Kommune- og byutviklingsutvalget Kopi til: Fra: Stig Tore Johnsen, kommunedirekt\u00f8r V\u00e5r ref. Dato PLAN-19/00461-56 23.05.2022 Gnr/bnr 200/2118, Austadvegen 4B - behandling av klage over midlertidig forbud mot tiltak - ytterligere opplysninger Administrasjonen \u00f8nsker \u00e5 komme med noen ytterligere opplysninger til saken og et tillegg i innstillingen. Presisering fra klager Klager har i epost av 12. mai 2022 til KOBY, samt i m\u00f8tet med Byutvikling den 19. mai 2022 tydeliggjort at klagen kun gjelder eiendommen i Austadvegen 4B, gnr/bnr 200/2118. Klagen skal etter dette forst\u00e5s slik at det ikke bes om opphevelse av det midlertidige forbudet i sin helhet, men kun for klagers eiendom. Administrasjonen har vurdert \u00e5 foresl\u00e5 endret innstilling som f\u00f8lge av dette, herunder at klagen tas til f\u00f8lge og at midlertidig forbud mot tiltak oppheves for Austadvegen 4B. Det faglige innspillet har v\u00e6rt at det er viktig \u00e5 sikre mulighet for oppgradering av Austadvegen med fortau til trafikksikker og driftsmessig god standard. Det kan stilles sp\u00f8rsm\u00e5l ved hvor stort behovet er ut fra dagens situasjon. Her er det imidlertid viktig \u00e5 ha med i betraktningen at kommunen ikke innehar en trafikkfaglig utredning av Austadvegen. Videre kan behovene endres. Vi viser i den sammenheng til boligprosjektet ved Alfheim stadion og potensiell ny bruk av Alfheim sv\u00f8mmehall. For \u00e5 sikre muligheten for veiutvidelse er det av avgj\u00f8rende betydning at forbudet opprettholdes. Ved opphevelse av forbudet for Austadvegen 4B vil ny bebyggelse her kunne plasseres inntil byggegrensene som f\u00f8lger av gjeldende planer. Dette vil kunne v\u00e6re til hinder for oppgradering av veien. Hensynet til vern av Eidsvold er ikke like p\u00e5trengende for Austadvegen 4B som for naboeiendommen hvor sommerstuen befinner seg, men ivaretas best ved at forbudet opprettholdes. Administrasjonen opprettholder anbefaling om ikke \u00e5 ta klagen til f\u00f8lge. Unntak fra forbud mot tiltak Byutvikling har fulgt opp KOBYs vedtak om \u00e5 vurdere unntak fra forbudet for Austadvegen 4B. Som bebudet i saksframlegget har administrasjonen i brev av 3. mai 2022 skissert et forslag til rammer for ny bebyggelse i Austadvegen. Brevet f\u00f8lger vedlagt. Videre har administrasjonen gjennomf\u00f8rt et m\u00f8te med klagerne og deres advokat den 19. mai. Klager fremholdt i m\u00f8tet at de i utgangspunktet stiller seg positiv til foresl\u00e5tte byggegrenser, men \u00f8nsker prim\u00e6rt at forbudet oppheves for eiendommen. I m\u00f8tet ble det opplyst fra kommunen at det er en klar intensjon om \u00e5 legge til rette for at det skal gis unntak fra forbudet slik at det kan gis byggetillatelse. Videre ble det opplyst at saken gis prioritet. Unntak forutsetter imidlertid at planleggingen ikke vanskeliggj\u00f8res, jf. pbl 13-1 tredje ledd. Tiltaket m\u00e5 for \u00f8vrig forholde seg til de begrensninger som f\u00f8lger av gjeldende planer og plan- og bygningsloven. Dispensasjoner behandles p\u00e5 vanlig m\u00e5te. Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Org.nr.: Foretaksregisteret NO 940 101 808 MVA Telefon: 77 79 00 00 Administrasjonen ser det som sannsynlig at administrativ behandling av unntak fra forbudet vil bli tidsbesparende og foresl\u00e5r et tillegg til innstillingen for \u00e5 tydeliggj\u00f8re delegasjon av unntak i denne saken. For \u00f8vrig opplyses det om at KOBY fortl\u00f8pende kan be om status i saken. Endret innstilling: Kommunedirekt\u00f8rens innstilling til vedtak: Klagesaken: 1. Det gis oppreisning for fristoversittelse etter forvaltningsloven \u00a7 31. Klage av 18.02.2022 avvises ikke og tas opp til realitetsbehandling. 2. Klagen tas ikke til f\u00f8lge og oversendes til Statsforvalteren i Troms og Finnmark. Unntak fra forbud mot tiltak: Administrasjonen gis myndighet til \u00e5 innvilge unntak fra midlertidig forbud mot tiltak av 11.11.2021 forutsatt at dette ikke vil vanskeliggj\u00f8re planleggingen, jf. plan- og bygningsloven \u00a7 13-1 tredje ledd. Vedlegg: Gnr/bnr 200/2118, Austadvegen 4B - midlertidig forbud mot tiltak og s\u00f8knad om oppf\u00f8ring av bolig 1905_illustrasjon_byggegrense_03052022.pdf 2 "
}