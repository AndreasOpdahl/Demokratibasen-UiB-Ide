{
  "dokument_id": "4d7fe08d-6b32-5045-a81f-c52391711b9c",
  "doc_type": "case_attachment",
  "kommune": 4601,
  "tittel": "Vurdering av areaplan-ID 3150000",
  "url": "https://bergen.kommune.no/politikere-utvalg/api/fil/bk360/10580106/Vurdering-av-areaplan-ID-3150000",
  "tekst": "VURDERING AV AREALPLAN-ID 3150000 \u00c5RSTAD. GNR 15 BNR 7 OG 107 OG GNR 17 BNR 157, KRISTIANBORG (TELEVERKETS ANLEGG), AREALPLAN-ID 3150000 Figur 1 Gjeldende deler av reguleringsplan for arealplan-ID 3150000 Plan- og bygningsetaten Dato: 22.05.2024 Vurdering av reguleringsplan arealplan-ID 3150000 Hensikten med notatet er \u00e5 vurdere eksisterende vegnett og gangm\u00f8nster i omr\u00e5det for reguleringsplan \u00c5rstad. Gnr. 15 Bnr. 7 og 107 og Gnr. 17 Bnr. 157, Kristianborg (Televerkets anlegg), arealplan-ID 3150000, vedtatt i 1974, med bakgrunn i uttalelsen fra Bymilj\u00f8etaten til varsel om oppstart for forslag om oppheving av planen. Om reguleringsplanen: Reguleringsplanen for Kristianborg (Televerkets anlegg), vedtatt i 1974, var opprinnelig en st\u00f8rre plan, som i hovedsak regulerte areal til Televerket. I tillegg regulerte planen arealform\u00e5lene park, industri, eksisterende bolig, felles avkj\u00f8rsel og vei med fortau. I dag er det kun arealform\u00e5lene eksisterende bolig, felles avkj\u00f8rsel og noe vei med fortau som fortsatt er gjeldende av opprinnelig plan. Resterende deler av planen har blitt erstattet av nyere reguleringsplaner. Bymilj\u00f8etaten sin uttalelse I Bymilj\u00f8etaten sin uttalelse til varsel om oppstart oppheving blir nevnte reguleringsplan vegfaglig vurdert slik: Reguleringsplanen inkluderer noen kommunale kj\u00f8reveger. Disse vegene er etablert, men noen av dem er smalere enn reguleringsplanen viser. Reguleringsplanen viser ogs\u00e5 fortau langs noen veger, som ikke er etablert. Ved en opphevelse av planen vil dagens b\u00e5ndlegging av dette arealet bli borte. Dette kan v\u00e6re uheldig. P\u00e5 bakgrunn av dette ber vi om at det blir gjort en n\u00e6rmere vurdering av vegnettet og gangm\u00f8nster i omr\u00e5det f\u00f8r man vurderer oppheving av reguleringsplanen og fjerner dagens b\u00e5ndlegging. Plan- og bygningsetatens vurderinger Plan- og bygningsetatens (PBE) vurdering av eksisterende vegnett og gangm\u00f8nster for reguleringsplan \u00c5rstad. Gnr. 15 Bnr. 7 og 107 og Gnr. 17 Bnr. 157, Kristianborg (Televerkets anlegg), arealplan-ID 3150000. Vurderinger er gjort med bakgrunn i dagens etablerte situasjon vurdert mot regulert situasjon for de kommunale kj\u00f8revegene innenfor planavgrensningen til reguleringsplanen fra 1974. Vurderingene er foretatt med bakgrunn i digitale kartl\u00f8sninger. Kommunal veg (kv) Kirkevegen innenfor planomr\u00e5det for arealplan-ID 3150000 Kv. Kirkevegen ved regulerte eksisterende boliger ved eiendom 15/115 med flere, vist i figur 2. Regulert til felles avkj\u00f8rsel i plan. Eksisterende situasjon er etablert veg i dag. Etablert i hovedsak i henhold til vegbredder vist i plan. Vurdering: Planen b\u00e5ndlegger ikke noe mer areal til veg enn det som allerede er etablert. Side 1 av 5 Figur 2 Regulert situasjon vist med vegstatus, Figur 3 Regulert situasjon vist med vegstatus, vegsituajson og bygninger vegsituasjon og bygninger Kv. Kirkevegen og kv Hasselstien, vist i figur 3. Regulert til vei med fortau. Eksisterende situasjon er etablert veg uten fortau i dag, og vegen er ikke etablert i henhold til vegbredder vist i kart. Eiendommene som ligger p\u00e5 vestsiden av regulert veg vist i figur 3, har r\u00f8d stiplet planavgrensning vist p\u00e5 eiendommene sine. P\u00e5 denne siden er det i hovedsak ikke regulert veg etter v\u00e5r fortolkning av plankartet. Dette kan tolkes ulikt. Eksisterende veg er i hovedsak blitt etablert hvor det er regulert fortau i planen. Vegarealet som ikke er blitt etablert i henhold til plan, ligger p\u00e5 \u00f8stsiden av Kv. Kirkevegen vist i figur 3. I dag er deler av dette arealet blitt bebygget med blant annet to \u00abGarasjeuthus anneks til bolig\u00bb og deler av en enebolig. Eiendommene langs den kommunale vegen er i hovedsak uregulert, med unntak av denne reguleringsplanen (arealplan-ID 3150000). Byggegrense mot kommunal veg er 15 meter for uregulert areal. Ved kv. Hasselstien er det kun vist veg, etter v\u00e5r fortolkning av kartet. Det er etablert veg, men ikke like bred som regulert i kartet. Eiendommene rundt er uregulert, hvor byggegrensen mot kommunal veg er 15 meter. Vurdering: Planen b\u00e5ndlegger areal til veg p\u00e5 deler av eiendommene 15/571, 15/234, 13/138 og 13/126. P\u00e5 eiendom 15/157 og 15/234 er det plassert tiltak p\u00e5 deler av regulert vegform\u00e5l. Side 2 av 5 Kv. Conrad Mohrs veg innenfor planomr\u00e5det for arealplan-ID 3150000 Kv. Conrad Mohrs veg ved eiendom 15/587, vist i figur 4. Regulert situasjon er vei med fortau. Eksisterende situasjon er i hovedsak i henhold til plan. Det er etablert veg med fortau i dag. Vurdering: Planen b\u00e5ndlegger ikke noe mer areal til veg enn det som allerede er etablert. Figur 4 Regulert situasjon vist med vegstatus, Figur 5 Regulert situasjon vist med vegstatus, vegsituajson og bygninger vegsituajson og bygninger Kv. Conrad Mohrs veg ved eiendom 15/81, 15/85 og 15/221, vist i figur 5. Regulert situasjon er litt uklar. Kan tolkes som r\u00f8d stiplet planavgrensning. Det er etablert veg og fortau i henhold til reguleringsplan for Kristianborg barnehage, arealplan-ID 61470000, vest for regulert situasjon i arealplan-ID 31150000. Vurdering: Planen b\u00e5ndlegger i hovedsak ikke areal til veg. Det er etablert fortau p\u00e5 begge sider av vegen i dag. Side 3 av 5 Kv. Conrad Mohrs veg ved eiendom 13/165, 13/142, 13/164, 13/147 og 15/547, vist i figur 6. Regulert situasjon er vei med fortau. Eksisterende situasjon er ikke i henhold til plan. Det er etablert veg uten fortau i dag. Vegen er etablert smalere enn regulert, og mangler fortau i dag. Eiendommene langs den kommunale vegen er i hovedsak uregulert, med unntak av denne reguleringsplanen (arealplan-ID 3150000). Byggegrense mot kommunal veg er 15 meter for uregulert areal. Vurdering: Planen b\u00e5ndlegger mer areal til veg enn det som allerede er etablert p\u00e5 eiendommene 13/142, 13/164, 13/147 og 15/547. P\u00e5 eiendom 13/164 er det plassert tiltak p\u00e5 deler av regulert vegform\u00e5l. Figur 6 Regulert situasjon vist med vegstatus, vegsituajson og bygninger Oppsummering Ekspropriasjonsgrunnlaget fra reguleringsplanen er utg\u00e5tt. Reguleringsplanen for \u00c5rstad. Gnr. 15 Bnr. 7 og 107 og Gnr. 17 Bnr. 157, Kristianborg (Televerkets anlegg), arealplan-ID 3150000, b\u00e5ndlegger areal til vegform\u00e5l p\u00e5 deler av \u00e5tte eiendommer. P\u00e5 tre av eiendommene er det allerede plassert tiltak p\u00e5 det regulerte vegform\u00e5let. Det kan ha en bevaringsverdi \u00e5 beholde eldre reguleringsplaner som viser \u00f8nsket fremtidig utvikling av et omr\u00e5de, slik som fortau og bredere veg. Imidlertid er omtalt reguleringsplan sv\u00e6rt fragmentert Side 4 av 5 og oppdelt, og vegform\u00e5lene er stykkevis og oppdelt. I tillegg er omkringliggende eiendommer i hovedsak uregulerte. I forhold til \u00e5 f\u00e5 ryddet opp i planregisteret og f\u00e5 forenklet plangrunnlaget p\u00e5 eiendommene, vil det v\u00e6re mer hensiktsmessig \u00e5 oppheve reguleringsplanen, slik at hele arealet blir uregulert. Byggegrense mot offentlig veg gir i dag muligheten til \u00e5 avgrense bygging i n\u00e6rheten av vegen med hensyn til eventuelle fremtidige utvidelser og trafikksikkerhet. Nye tiltak m\u00e5 enten tilfredsstille krav for \u00e5 f\u00e5 unntak fra plankravet (KPA 2018 \u00a7\u00a7 3.2 og 3.3), f\u00e5 dispensasjon fra plankravet (KPA 2018 \u00a7 3.1) eller utarbeide ny reguleringsplan. Uten ny reguleringsplan m\u00e5 nye tiltak forholde seg til kapasiteten p\u00e5 eksisterende vegnett eller at n\u00f8dvendig oppgradering kan sikres ved byggesaksbehandling. Ved utarbeiding av ny reguleringsplan vil det v\u00e6re naturlig \u00e5 ta stilling til fremtidig behov for vegutvidelser og fortau. Konklusjon Etter en helhetlig vurdering anbefaler PBE \u00e5 oppheve reguleringsplanen med bakgrunn i at reguleringsplanen er fragmentert, og ikke har de n\u00f8dvendige forutsetningene for \u00e5 fungere som et helhetlig, entydig og oppdatert plangrunnlag i dag. Side 5 av 5 "
}