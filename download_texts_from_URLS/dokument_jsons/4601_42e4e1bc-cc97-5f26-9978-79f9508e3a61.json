{
  "dokument_id": "42e4e1bc-cc97-5f26-9978-79f9508e3a61",
  "doc_type": "case_attachment",
  "kommune": 4601,
  "tittel": "Anbefaling om ikke \u00e5 avgi h\u00f8ringsuttalelse til h\u00f8ring - Endringer i forskrift om menerstatning ved pasientskader",
  "url": "https://bergen.kommune.no/politikere-utvalg/api/fil/bk360/12210314/Anbefaling-om-ikke-a-avgi-horingsuttalelse-til-horing-Endringer-i-forskrift-om-menerstatning-ved-pasientskader",
  "tekst": " BEHO - Kommunaldirekt\u00f8rens stab Til Intern korrespondanse Byr\u00e5dsleders avdeling stab (Arbeidssted) V\u00e5r referanse: 2025/91747-2 Saksbehandler: Gudrun Elisabeth Hanssen Fra Dato: 10. mars 2025 BEHO - Kommunaldirekt\u00f8rens stab Anbefaling om ikke \u00e5 avgi h\u00f8ringsuttalelse til h\u00f8ring - Endringer i forskrift om menerstatning ved pasientskader Helse- og omsorgsdepartementet har sendt p\u00e5 h\u00f8ring \u00abEndringer i forskrift om menerstatning ved pasientskader\u00bb med h\u00f8ringsfrist 30.04.2025. Forretningsutvalget behandlet saken i m\u00f8te 04.02.2025 i sak 37/25 og fattet f\u00f8lgende vedtak: Byr\u00e5det avgir eventuelt h\u00f8ringssvar til \u00abH\u00f8ring - Endringer i forskrift om menerstatning ved pasientskader og forskrift om Norsk Pasientskadeerstatning m.m\u00bb p\u00e5 vegne av Bergen kommune. Til hjelp for utm\u00e5ling av menerstatning ved pasientskade brukes en invaliditetstabell, dette for \u00e5 legge bedre til rette for likebehandling og raskere saksbehandling. Departementet foresl\u00e5r \u00e5 ta noen nye tilstander inn i denne invaliditetstabellen. Det er foresl\u00e5tt fire nye underpunkter til omr\u00e5det psykiske lidelser, et nytt samlet punkt om skader p\u00e5 urinveger og et nytt punkt om f\u00f8lgetilstander etter kreftsykdom. Videre foresl\u00e5s at det ikke lenger skal v\u00e6re noen navngitte brukerorganisasjoner som skal ha enerett p\u00e5 \u00e5 oppnevne brukerrepresentanter til pasientskadenemndene. Forslagene har ikke betydning for kommunens tjenester. P\u00e5 bakgrunn av dette vurderer byr\u00e5den at Bergen kommune ikke skal prioritere \u00e5 avgi h\u00f8ringssvar p\u00e5 denne h\u00f8ringen. Med hilsen Marte Joan Monstad \u2013 Byr\u00e5d for eldre, helse og omsorg Dokumentet er godkjent elektronisk. "
}