{
  "dokument_id": "6eedb8df-ca26-5afa-82d3-8ee8cb28556a",
  "doc_type": "case_attachment",
  "kommune": 4601,
  "tittel": "Tilleggsnotat\u202f- Bergenhus. Gnr. 216, Bnr. 853 mfl., Fagerdalen lager (planID  70350000). 2. gangs behandling av detaljregulering",
  "url": "https://bergen.kommune.no/politikere-utvalg/api/fil/bk360/9763173/Tilleggsnotat-Bergenhus-Gnr-216-Bnr-853-mfl-Fagerdalen-lager-planID-70350000-2-gangs-behandling-av-detaljregulering",
  "tekst": " BYR\u00c5DSAVDELING FOR BYUTVIKLING BBU - kommunaldirekt\u00f8rens stab Bystyrets kontor V\u00e5r referanse: 2022/56739-89 Postboks 7700 Saksbehandler: Senia Raum 5020 BERGEN Dato: 30. januar 2024 Deres ref.: Tilleggsnotat - Bergenhus. Gnr. 216, Bnr. 853 mfl., Fagerdalen lager (planID 70350000). 2. gangs behandling av detaljregulering Det er stilt f\u00f8lgende sp\u00f8rsm\u00e5l til saken: I merknadsskjema til offentlig ettersyn har forslagstiller svart ut p\u00e5 f\u00f8lgende merknad: \"pga \u00f8kt trafikk i uoversiktlig veikryss \u00f8nskes fartsgrense fra Eidsv\u00e5g 40 km/t videref\u00f8res til og med Coop butikk.\" Svar: Vegen er fylkesveg og reguleringsplan kan ikke endre p\u00e5 fartsgrensen, det er vegmyndighetens ansvar. Planforslaget kan derimot vurdere og anbefale at fartsgrensen b\u00f8r senkes. Sp\u00f8rsm\u00e5l til byr\u00e5den: Har dette v\u00e6rt vurdert og kan bystyret n\u00e5 gj\u00f8re slike anbefalinger? Svar: Fartsgrenser p\u00e5 fylkesveg fastsettes ved at dette spilles inn til Vestland fylkeskommune, som vurderer om det er grunnlag for \u00e5 endre den aktuelle fartsgrensen. Om fylkeskommunen konkluderer med at fartsgrensen b\u00f8r endres oversendes vurderingen videre til Statens vegvesen, som er skiltmyndighet. Statens vegvesen sender s\u00e5 forslag til endring av fartsgrense p\u00e5 h\u00f8ring til kommune og politi. Etter h\u00f8ring kan Statens vegvesen fatte et endelig vedtak og fartsgrensen kan endres. I denne aktuelle saken har naboer i Nedre og \u00d8vre L\u00f8nborg oversendt sine innspill til endring av fartsgrense til b\u00e5de Vestland fylkeskommune og Bergen kommune, i brev datert 07.03.2023. Det er derfor n\u00e5 opp til Vestland fylkeskommune \u00e5 vurdere hvorvidt det skal gj\u00f8res endringer av fartsgrensen p\u00e5 stedet. De trafikksikkerhetstiltakene som er utl\u00f8st av selve utbyggingen, som er vurdert som n\u00f8dvendige av vegmyndighetene og som er innenfor rammene til hva som kan inng\u00e5 i en detaljregulering, er sikret i planforslaget (reguleringsbestemmelser \u00a7\u00a7 2.4.1, 6.2.1, 6.2.7, 6.2.8, 6.3.1 og 6.3.2). Med hilsen Christine Kahrs \u2013 byr\u00e5d for byutvikling Dokumentet er godkjent elektronisk. Kopi til: Bystyrets kontor - Bjarte Kristiansen Fr\u00f8nsdal, Bystyrets kontor - Andreas Graue Berg Postadresse: Telefon: 55565556 Postboks 7700, 5020 BERGEN E-post: byutvikling@bergen.kommune.no Kontoradresse: Internett: www.bergen.kommune.no R\u00e5dhusgaten 10 "
}