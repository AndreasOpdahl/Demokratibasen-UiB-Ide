{
  "dokument_id": "1acd5562-e488-53ab-ab7d-512ac68d1127",
  "doc_type": "case_presentation",
  "kommune": 5501,
  "tittel": "Endring av grunneierliste og areal for Sjursnes sams elgvald",
  "url": "https://innsyn.tromso.kommune.no/application/getMoteDokument?dokid=2001717477",
  "tekst": "Arkivsaksnr. 24/08546-1 Saksbehandler Bo Eide Saksgang M\u00f8tedato Viltnemnda 23.05.2024 Endring av grunneierliste og areal for Sjursnes sams elgvald Kommunedirekt\u00f8rens innstilling til vedtak: S\u00f8knad om godkjenning av endringer i grunneierliste og tellende areal for Sjursnes sams elgvald godkjennes, med hjemmel i Hjorteviltforskriftens \u00a711. Tellende areal fastsettes til 15240 daa. Stig Tore Johnsen Mette Moh\u00e5g Kommunedirekt\u00f8r Direkt\u00f8r, avdeling for bymilj\u00f8 1 Hva saken gjelder Valdansvarlig for Sjursnes sams elgvald, Yngve Mortensen har v\u00e5ren 2024 g\u00e5tt igjennom og oppdatert liste over grunneiere og eiendommer tilknyttet valdet. Det er noen endringer, og dette medf\u00f8rer en endring i tellende areal p\u00e5 valdet. En slik endring m\u00e5 etter Hjorteviltforskriftens \u00a7 11 s\u00f8kes om og godkjennes av kommunen, som, om relevant, skal vurdere blant annet krav til sammenheng og jaktbarhet og andre krav til valdet etter forskriftens \u00a79 og 10. Saksutredning Det er levert s\u00f8knad om endring, samt grunneiersignaturer for eiendommene som skal utgj\u00f8re Sjursnes sams elgvald. Sist gang dette ble gjort var i 2019. S\u00f8knaden skal inneholde a) opplysning om hvilken art s\u00f8knaden gjelder for, b) kart som tydelig viser grensene for valdet, c) oversikt over de eiendommene (g\u00e5rds- og bruksnummer) valdet omfatter, og den enkelte eiendoms st\u00f8rrelse innenfor valdets grenser, d) oversikt over tellende areal som s\u00f8kes godkjent, e) underskrift fra den eller de som lovlig representerer hver enkelt eiendom, og f) valdansvarlig representants navn, postadresse, telefonnummer, e-postadresse og underskrift. Eiendoms- og grunneieropplysninger er levert, med underskrift, og oversikt over eiendommer, med kart og arealopplysninger er utarbeidet av kommunen. (Vedlegg 1) Det er noen f\u00e5 endringer i grunneiersammensetningen og kommunen skal vurdere om valdet kan godkjennes med endringene, etter kravene som stilles til et elgvald i hjorteviltforskriftens \u00a7 9 og 10. Sjursnes sams elgvald har eksistert og fungert som elgvald i mange \u00e5r. I bestandsplanen for fastlandet beskrives valdet slik: Sjursnes sams Valdet omfatter omr\u00e5dene Sennedalen-Nakkevatnet og grenser i s\u00f8renden mot Sjursnes-Stordalen. Den praktiske forandringen siden siste godkjenning er at eiendommene 137/1 og 137/6 ikke lenger inng\u00e5r i valdet. Dette er tre teiger med totalt 880 daa tellende areal. Teigene ligger alle s\u00f8r for hovedveien til Sjursnes, i den sentrale delen av valdet. Videre er noen mindre eiendommer kommet til.. Valdet er sammenhengende, og vurderes som egnet for gjennomf\u00f8ring av jakt. Det er fremdeles noen mindre \u00abstripeeiendommer\u00bb som ikke inng\u00e5r i valdet, men det er f\u00e6rre enn tidligere, og det er ikke kjent at disse har f\u00f8rt til noen praktiske problemer ved gjennomf\u00f8ring av jakt p\u00e5 valdet. Etter Hjorteviltforskriftens \u00a78 skal f\u00f8lgende arealtyper regnes som tellende areal: Produktiv og uproduktiv skog, myr under skoggrensa, og myr over skoggrensa som henger sammen med myr under skoggrensa. Innmark, samt areal som p\u00e5 grunn av sin beliggenhet er unaturlig \u00e5 regne som tellende, regnes ikke med. Det er typisk arealer mellom sj\u00f8 og veg og bebygde omr\u00e5der. Det er anledning til \u00e5 regne som tellende areal ogs\u00e5 andre arealtyper der viltet jevnlig oppholder seg. Ved beregning av tellende areal for valdet er arealtypekartgrunnlaget AR5 benyttet, og det er gjort fratrekk av areal mellom vei og sj\u00f8 mm. Tre omr\u00e5der utenfor offisielt markslagskartlagte omr\u00e5der, vurdert som myr og uproduktiv skog etter vurdering av flybilder, og innspill fra valdansvarlig, er lagt til i denne arealberegningen slik det er gjort tidligere. 2 Totalt tellende areal for valdet er beregnet til: Arealtype Areal, daa Skog, h\u00f8y bonitet 124,6 Skog, middels bonitet 3721,5 Skog, lav bonitet 4,8 Skog, uproduktiv 7680 Myr 1749 Myr og skog, tillegg fra flybilde 1960 SUM \u2013 tellende areal 15240 Figur 1 - Kart som viser utbredelsen av valdet. 3 Konklusjon Sjursnes sams vald har oppdatert sin liste over deltakende grunneiere, og nytt tellende areal er beregnet. Valdet vurderes \u00e5 oppfylle de kravene som hjorteviltforskriften setter til et elgvald. Valdet godkjennes, med et tellende areal p\u00e5 15240 daa. Valdansvarlig m\u00e5 gi beskjed til styret i Fastlandet bestandsplanomr\u00e5de om endringen, slik at de kan oppdatere sine opplysninger. Vedtakskompetanse Viltnemnda Vedlegg Vedlegg - eiendommer Sjursnes sams 2024 4 "
}