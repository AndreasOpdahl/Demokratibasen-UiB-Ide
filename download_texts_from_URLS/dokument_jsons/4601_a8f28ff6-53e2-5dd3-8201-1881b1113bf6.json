{
  "dokument_id": "a8f28ff6-53e2-5dd3-8201-1881b1113bf6",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 168 fra Katrine N\u00f8dtvedt (MDG) til byutviklingsbyr\u00e5den om 1. og 2. gangs behandling av private de",
  "url": "https://bergen.kommune.no/politikere-utvalg/api/fil/bk360/11425769/Svar-pa-skriftlig-sporsmal-nr-168-fra-Katrine-Nodtvedt-MDG-til-byutviklingsbyraden-om-1-og-2-gangs-behandling-av-private-de",
  "tekst": " BBU \u2013 Kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2024/160293-3 Saksbehandler: Malene Nesse Gr\u00f8nningen Fra Dato: 30. oktober 2024 Byr\u00e5d for byutvikling Svar p\u00e5 skriftlig sp\u00f8rsm\u00e5l nr. 168 fra Katrine N\u00f8dtvedt (MDG) til byutviklingsbyr\u00e5den om 1. og 2. gangs behandling av private detaljreguleringssaker - Utvalg for milj\u00f8 og byutvikling If\u00f8lge gebyrregulativet har kommunen ingen inntekter n\u00e5r det gjelder 2. gangs behandling/sluttbehandling av private planer. Inntektene, i hvert fall den store overvekten, kommer fra alt som skjer frem til offentlig ettersyn (1. gangs behandling). N\u00e5 legger byr\u00e5det opp til \u00f8kt kompleksitet og mer konflikt i flere private detaljreguleringssaker, ved \u00e5 akseptere at planinitiativ foresl\u00e5tt stoppet av planetaten, ikke stoppes, men at oppstart tillates. Samtidig er det en rekke vakante stillinger i plan- og bygningsetaten som g\u00e5r utover kapasiteten i etaten. Sp\u00f8rsm\u00e5l til byr\u00e5den: 1. Prioriterer plan- og bygningsetaten 1. gangs behandling eller 2. gangs behandling/sluttbehandling av private detaljreguleringssaker p.t.? 2. Hvis 1. gangs behandling prioriteres, hvilke konsekvenser f\u00e5r det for saksbehandlingstiden?\u00bb Svar fra byr\u00e5den: 1. Alle saker har i utgangspunktet lik prioritet, dette gjelder bestilling av veiledningsm\u00f8te og oppstartsm\u00f8ter, saker i prosess og saker levert til 1. og 2. gangs behandling/sluttbehandling. Saker levert til 1. gang behandling blir for \u00f8vrig prioritert f\u00f8r andre saker ut ifra at det er tidsfrist p\u00e5 12 uker med gebyrtap ved manglende overholdelse av frist. 2. Konsekvenser for total saksbehandlingstid er vanskelig \u00e5 forutsi. Enkelte saker levert til 2. gangs behandling kan av og til \u00abvente\u00bb p\u00e5 behandling. Dette kan skyldes prioritering av 1. gangs saker, men ogs\u00e5 at det er levert flere saker samtidig til 2. gangs behandling og PBE m\u00e5 prioritere mellom saker og oppgaver. Generelt vil \u00abk\u00f8\u00bb av saker f\u00f8re til lengre saksbehandlingstid. PBE har en portef\u00f8lje p\u00e5 i underkant av 200 planer i prosess fordelt p\u00e5 ulike saksbehandlere og team. Etaten tilstreber god dialog med forslagstiller og konsulent slik at vi kan planlegge fremdrift og leveranser i sakene. Christine Kahrs \u2013 Byr\u00e5d for byutvikling Dokumentet er godkjent elektronisk. "
}