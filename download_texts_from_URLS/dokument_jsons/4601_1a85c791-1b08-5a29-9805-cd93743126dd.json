{
  "dokument_id": "1a85c791-1b08-5a29-9805-cd93743126dd",
  "doc_type": "case_presentation",
  "kommune": 4601,
  "tittel": "S\u00f8knad om midlertidig fritak fra verv og valg av settemedlem - Martine Jordana Baarholm (FrP) ",
  "url": "https://bergen.kommune.no/politikere-utvalg/api/fil/bk360/11942260/Framstilling-Soknad-om-midlertidig-fritak-fra-verv-og-valg-av-settemedlem-Martine-Jordana-Baarholm-FrP-",
  "tekst": " Forretningsutvalget Saksframstilling V\u00e5r referanse: 2025/02537-2 Saksbehandler: Ida Rambech S\u00f8knad om midlertidig fritak fra verv og valg av settemedlem - Martine Jordana Baarholm (FrP) Hva saken gjelder: Bystyrets kontor mottok i e-post 7. januar 2025 s\u00f8knad om midlertidig fritak fra verv fra Martine Jordana Baarholm (FrP), gjeldende for perioden 1. januar 2025 frem til 1. september 2027. Baarholm s\u00f8ker fritak fra forretningsutvalget og valgstyret grunnet ny arbeidssituasjon som gj\u00f8r det krevende \u00e5 kombinere jobb med vervene. If\u00f8lge kommuneloven \u00a7 7-9 2. ledd kan kommunestyret eller fylkestinget etter s\u00f8knad frita den folkevalgte for vervet midlertidig hvis vedkommende ikke kan ivareta vervet sitt uten at det f\u00f8rer til vesentlig ulempe for han eller henne. En folkevalgt som har f\u00e5tt innvilget midlertidig fritak, har ikke rett til \u00e5 tre inn igjen i vervet f\u00f8r fritaksperioden er over. Martine Jordana Baarholm (FrP) har f\u00f8lgende aktive verv: \u2022 Medlem Bergen bystyre \u2022 Medlem Utvalg for barnehage, skole og idrett \u2022 Medlem Forretningsutvalget \u2022 Medlem Valgstyret \u2022 Medlem SU Nykirken barnehage \u2022 Varamedlem til KS Fylkesm\u00f8tet \u2022 Medlem styret Sudmannske Stiftelse Fritakss\u00f8knaden gjelder kun vervene i forretningsutvalget og valgstyret. Hvis en folkevalgt i andre organer enn kommunestyret, fylkestinget eller direkte valgte kommunedelsutvalg er innvilget fritak i minst tre m\u00e5neder, kan kommunestyret eller fylkestinget selv velge et settemedlem for den perioden fritaket gjelder, jfr. kommuneloven \u00a7 7-11. Det samme gjelder hvis det er gitt et tidsubestemt fritak som antas \u00e5 vare mer enn tre m\u00e5neder. Settemedlemmet skal velges fra den samme gruppen som det fritatte medlemmet tilh\u00f8rte. FrP \u00f8nsker at Christian Haugen (FrP) trer inn for Baarholm, og forsl\u00e5r f\u00f8lgende: Som settemedlem i forretningsutvalget velges: Christian Haugen (FrP) Som settemedlem i valgstyret velges: Christian Haugen (FrP) 1 Med dette vil FrP ha to mannlige representanter i forretningsutvalget, noe som ber\u00f8rer kj\u00f8nnsbalansen i utvalget. Siden det er et settemedlem som velges, vurderer bystyredirekt\u00f8ren det slik at det kan legges til grunn en mer lempelig praksis i forhold til kj\u00f8nnsbalanse. Det er ikke innf\u00f8rt et krav om kj\u00f8nnsbalanse ved valg av settemedlem iht. kommuneloven \u00a7 7-11. FrP mangler ett varamedlem i valgstyret. FrP har i dag f\u00f8lgende sammensetning i utvalget: Medlem: 1. Martine Baarholm Varamedlem: 1. Martin Jonsterhaug 2. Helge Oksnes FrP foresl\u00e5r f\u00f8lgende varaliste i valgstyret: Varamedlem: 1. Martin Jonsterhaug 2. Helge Oksnes 3. Per J\u00f8rgensen Forslag til vedtak i Forretningsutvalget: 1. Martine Jordana Baarholm (FrP) gis midlertidig fritak gjeldende for perioden 1. januar 2025 frem til 1. september 2027 for f\u00f8lgende verv: \u2022 Medlem forretningsutvalget \u2022 Medlem valgstyret Forslag til innstilling til Bergen bystyre: 1. Som settemedlem i forretningsutvalget for perioden 1. januar 2025 frem til 1. september 2027 velges: Christian Haugen (FrP) 2. Som settemedlem i valgstyret for perioden 1. januar 2025 frem til 1. september 2027 velges: Christian Haugen (FrP) 3. Som nytt 3. varamedlem i valgstyret for FrP velges: Per J\u00f8rgensen Dato: 27. januar 2025 Trine P. Gr\u00f8nbech - bystyredirekt\u00f8r Ida Rambech - fagleder valg Dokumentet er godkjent elektronisk. 2 "
}