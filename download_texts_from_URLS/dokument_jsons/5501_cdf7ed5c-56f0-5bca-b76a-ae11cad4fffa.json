{
  "dokument_id": "cdf7ed5c-56f0-5bca-b76a-ae11cad4fffa",
  "doc_type": "case_attachment",
  "kommune": 5501,
  "tittel": "Dr\u00f8fting sak til AMU",
  "url": "https://innsyn.tromso.kommune.no/application/getMoteDokument?dokid=2001928368",
  "tekst": "Omstilling avdeling for helse og omsorg, referat dr\u00f8fting sak til AMU Dato: 13. Desember 2024 Til stede: Esten Haug \u2022 Esten Haug, HTV \u2022 Rita Kjelstrup, HTV \u2022 Mikal Hansen, HTV \u2022 Hege Beate Tveit, HTV \u2022 Barbro Byrkjeland, HVO \u2022 Ola Iversen, seksjonsleder sykehjem \u2022 Trond Brattland, smittevernlege, koordinator for omstilling helse og omsorg 2024 Ulike tema ble diskutert. Det virker som at det kan ha kommet for lite informasjon til ansatte. Informasjonen ser ut til \u00e5 stoppe p\u00e5 enhetsniv\u00e5. Dette kan skyldes frav\u00e6r hos avdelingsledere, og at noen avdelingsledere leder sammensl\u00e5tte avdelinger. Mange ansatte har ikke tilgang til e-post p\u00e5 jobb, eller leser ikke epost. Man m\u00e5 kanskje se p\u00e5 andre m\u00e5ter \u00e5 informere p\u00e5. I habiliteringstjenesten har de mange informasjonsskjermer som blir brukt. Oppslag p\u00e5 m\u00f8terom er en mulighet. Og det er viktig at det ogs\u00e5 avholdes personalm\u00f8ter. Det er ansatte som f\u00e5r tilbakemelding fra tjenestemottakere eller p\u00e5r\u00f8rende hvis det er misn\u00f8ye med tjenestene. Det er ogs\u00e5 viktig at man jobber videre med \u00e5 redusere forventningen til befolkningen. I en periode med kutt og trangere tider er det desto viktigere \u00e5 fokusere p\u00e5 HMS-arbeid. Men det er en del enheter som ikke har fungerende HMS-gruppe. Det virker ogs\u00e5 som en trend at n\u00e5r det er krise og ressursmangel blir HMS-arbeidet i noen enheter stoppet i perioder. Det er viktig at man faktisk klarer \u00e5 kutte i tjenestetilbudet og ikke bare legger opp til at ansatte skal jobbe fortere. Det er fremdeles slik at tjenesten \u00f8nsker beskjed om hvilke oppgaver som skal kuttes. Det ble diskutert dette med at det likevel er viktig at tjenesten selv er involvert i \u00e5 utforme hvordan tjenesten skal endres, men at det er behov for ryggdekning fra ledere p\u00e5 endringene. Begrepet \u201cbrukerbehov\u201d ble diskutert. Hva er egentlig dette. Begrepet har blitt veldig uklart, og det er viktig \u00e5 avklare hva dette egentlig er. Ellers var det ingen s\u00e6rskilte innspill til saksframlegget til AMU. "
}