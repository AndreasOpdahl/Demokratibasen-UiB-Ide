{
  "dokument_id": "135a9727-fe74-5b00-b9f4-00091653455d",
  "doc_type": "case_attachment",
  "kommune": 4601,
  "tittel": "HARRIS-#2909049-v2-Bilag_til_klagesak_2024_37545_-_gbnr_112_2.pdf",
  "url": "https://bergen.kommune.no/politikere-utvalg/api/fil/bk360/10234463/HARRIS-2909049-v2-Bilag-til-klagesak-2024-37545-gbnr-112-2-pdf",
  "tekst": "Bergen kommune - Byr\u00e5dsavdeling for Byutvikling Postboks 7700 5020 BERGEN V\u00e5r referanse: Ansvarlig advokat: Dato: 45407502/2909049 Henrik Lande 10. april 2024 BILAG TIL KLAGESAK 2024/37545 - GBNR. 112/2 1 Innledning Bakgrunnen for notatet er byggesaksavdelingens avslag p\u00e5 s\u00f8knad om dispensasjon fra plankrav og form\u00e5l grav- og urnelund. Byggesaksavdelingen viser til f\u00f8lgende p\u00e5 s. 11-12 i vedtak av 06.02.24: \u00abEtter v\u00e5r vurdering er det flere forhold som ikke er tilstrekkelig avklart. Det er ikke vist til dokumentasjon som viser hva slags masser som skal oppbevares p\u00e5 eiendommen, eller en fagkyndig vurdering av konsekvensen av \u00e5 mellomlagre disse massene p\u00e5 tomten i korte eller lengre perioder. Ettersom dette er en legaliseringssak av en virksomhet som har p\u00e5g\u00e5tt over flere \u00e5r, er det heller ikke fremlagt en fagkyndig vurdering av eksisterende masser i grunnen. Fare for avrenning anses heller ikke tilstrekkelig belyst. Det er heller ikke gjort en konkret vurdering av naturmangfoldet i omr\u00e5det, som vi i likhet med bymilj\u00f8etaten mener helt klart har, og vil bli p\u00e5virket av oms\u00f8kt tiltak. I tillegg anser vi det h\u00f8yt sannsynlig at tiltaket vil p\u00e5virke andre forhold som st\u00f8y, st\u00f8v og trafikk.\u00bb Nedenfor skal vi belyse de enkelte forhold som tas opp av byggesaksavdelingen her. 2 Hva slags masser som skal oppbevares p\u00e5 eiendommen - dokumentasjon Vi har i s\u00f8knad om dispensasjon av 09.06.23 og i merknader av 09.06.23 til varsel om opph\u00f8r mv. forklart hva slags masser som skal lagres p\u00e5 eiendommen, og hvordan disse behandles. Siden begrunnelsen fra plan- og bygningsetaten i avslagsvedtak 06.02.24 b\u00e6rer preg av at merknadene ikke er hensyntatt vedlegger vi for ordens skyld merknader av 09.06.23, og veileder fra Kontrollordningen for Asfaltgjenvinning (KFA) av 2019, jf. Bilag 1: Merknader til Plan- og bygningsetaten av 09.06.23 Bilag 2: Veileder i gjenbruk av asfalt Bijak AS (Bijak) \u00f8nsker \u00e5 lagre rene masser i form av frest asfalt fra veier der tiltakshaver Bijak er tildelt kontrakt. Den freste asfalten er s\u00e5kalt returasfalt, jf. nedenfor. Returasfalten sorteres p\u00e5 Bijaks omr\u00e5de som oms\u00f8kt her, og mellomlagres f\u00f8r den gjenbrukes som beskrevet i veilederen over, og i v\u00e5re merknader av 09.06.23. Asfalten er gjenvunnet/ resirkulert n\u00e5r returasfalten er bearbeidet Harris Advokatfirma AS Vestre str\u00f8mkaien 13 Postboks 4115 Sandviken Den norske advokatforening 5008 Bergen 5835 Bergen Global Advocaten NO 921 027 583 MVA Tlf.:55 30 27 00 45407502/2909049 harris.no Side 1 av 4 (som regel frest eller knust og siktet) slik at den best\u00e5r av en eller flere sorteringer som det kan produseres nye dekker av. Asfalten blir gjenbrukt n\u00e5r den blandes inn i ny asfalt og legges ut som nytt dekke. Bijak Det er viktig \u00e5 merke seg at returasfalt som er frest og sortert ikke er avfall, men regnes som en byggevare. Det er gjennomf\u00f8rt flere unders\u00f8kelser som viser at det er ubetydelig forurensning og avrenning fra mellomlagre av returasfalt. Derfor er det vanligvis ikke behov for tett underlag for lagerhaugene og oppsamling av sigevann, sml. KFA veilederen s. 13 og 22. Vi kan ikke se at byggesaksavdelingen har tatt hensyn til dette i sin begrunnelse for avslag p\u00e5 s\u00f8knad om dispensasjon. Bijak leverer den overveiende delen av returasfalten til NCC sin asfaltstasjon i R\u00e5dalen der massene gjenbrukes. Vi har f\u00e5tt opplyst at den dokumentasjonen som NCC krever er opplysninger om hvilke veier returasfalten kommer fra. N\u00e5r plan- og byggesaksavdelingen etterlyser dokumentasjon p\u00e5 hvilke masser som skal lagres s\u00e5 kan dette bare dokumenteres ved \u00e5 vise til hvilke veier Bijak AS er tildelt kontrakter p\u00e5. Det er tale om Europaveier og riksveier i Hordaland der Statens Vegvesen er oppdragsgiver. Bijak er typisk underentrepren\u00f8r for hovedentrepren\u00f8r som tildeles kontrakt av SVV. Kvaliteten p\u00e5 massene fremg\u00e5r da av den enkelte veistrekning. Vi fremlegger SVVs beskrivelse i underlaget for kontrakter p\u00e5 veistrekninger Bijak ble tildelt i 2023 og 2024, og som viser hvilke veier returasfalten kommer fra: Bilag 3: 46-2023-01 Bilag 4: 46-2023-03 Bilag 5: 46-2024-02 Bilag 6: 46-2024-03 Som det fremg\u00e5r henter Bijak returasfalt fra Europa- og riksveier i Hordaland der SVV tildeler kontrakter. 100 % av freste masser gjenvinnes av Bijak. Kvaliteten p\u00e5 asfalten fremg\u00e5r av den enkelte veistrekning. Som det fremg\u00e5r av bilagene er det tale om kvalitetene Ab, Agb og Ska (Skjelettasfalt). Dette er ordin\u00e6re asfalttyper. Asfalten best\u00e5r av ca. 95 vekt-% steinmaterialer med god kvalitet og ca 5 vekt-% binde-middel. Dette er r\u00e5materialer som er godt egnet for gjenbruk, jf. KFA veilederen s. 8. Det sentrale ved mellomlagring for gjenbruk er at asfalten sorteres riktig for de ulike kvalitetene. Dette har ikke med forurensning/avrenning \u00e5 gj\u00f8re, men med at ulike masser av returasfalt gjenvinnes til riktig kvalitet n\u00e5r ny asfalt skal produseres. Bijak er eksperter p\u00e5 asfaltmasser og har h\u00f8y kompetanse p\u00e5 sortering. Bijak har ikke oppdrag som omfatter eldre asfaltmasser (fra 70- og 80 tallet). I tillegg til \u00e5 levere returasfalt til NCCs gjenvinningsstasjon i R\u00e5dalen, leveres en del masser fra Bijak til s\u00e5kalt \u00abubunden bruk\u00bb i n\u00e6romr\u00e5det. Typiske bruksomr\u00e5der er i forsterkningslag, b\u00e6relag, forkilingsmasse av pukklag, midlertidige anleggsveier, som et alternativ til grusdekke eller oppgrusing av veiskuldre, sml. KFA veilederen p\u00e5 s. 9. Eksempelvis har Bijak AS tidligere levert masser til E39 Svegatj\u00f8nn-R\u00e5dal, og til flere prosjekter i regi av Bergen kommune. 45407502/2909049 harris.no Side 2 av 4 Returasfalten lagres bare kort tid p\u00e5 det oms\u00f8kte omr\u00e5det, fordi det er underskudd p\u00e5 slike masser i Bergen. Lokal gjenbruk av returasfalt er meget gunstig p\u00e5 grunn av reduserte Co2 utslipp og slitasje p\u00e5 veier i forhold til langtransport. Det er ogs\u00e5 en betydelig milj\u00f8gevinst ved at freste masser kan benyttes som returasfalt, i stedet for \u00e5 g\u00e5 til spille. Alternativet er \u00e5 produsere helt ny asfalt, en \u00e5penbart mindre gunstig l\u00f8sning i et milj\u00f8perspektiv. I tillegg er det \u00f8konomisk gunstig for bedriftene i regionen \u00e5 ha tilgang p\u00e5 kortreiste masser, da transportkostnadene er betydelige. Alternativet til at Bijak f\u00e5r mellomlagre masser p\u00e5 det oms\u00f8kte omr\u00e5det er at store deler av fresemassene ikke kan benyttes til gjenvinning, siden det er avgj\u00f8rende med et mellomlager for sortering av de ulike kvalitetene. Vi kan ikke se at milj\u00f8hensyn ved gjenvinning og bruk av kortreiste masser er vurdert av plan- og byggesaksavdelingen. Heller ikke de samfunns\u00f8konomiske gevinstene ved bruk av kortreiste masser synes \u00e5 v\u00e6re vurdert. Vi har ovenfor dokumentert hvilke typer masser det er tale om, og bruken av disse. Vi har videre p\u00e5vist at det er minimal fare for skader p\u00e5 milj\u00f8et i form av avrenning eller forurensning ved slik mellomlagring. Kommunens begrunnelse i avslagsvedtaket er basert p\u00e5 en generell bekymring som ikke synes \u00e5 v\u00e6re basert p\u00e5 kunnskap om det oms\u00f8kte tiltakets innhold. N\u00e5r det gjelder plan- og byggesaksavdelingens bemerkning om at man ikke kjenner til eksisterende masser i grunnen s\u00e5 fremst\u00e5r den som ubegrunnet i forhold til det oms\u00f8kte tiltaket. Returasfalten mellomlagres opp\u00e5 grunnen, og graves ikke ned. De masser som var mellomlagret ble raskt fjernet innen den frist kommunen fastsatte i p\u00e5legg om opph\u00f8r. Tilsvarende vil nye masser av returasfalt raskt kunne fjernes om kommunen skal ta i bruk omr\u00e5det til grav- og urnelund slik det er forutsatt i kommuneplanen. 3 Vurdering av naturmangfold N\u00e5r det gjelder p\u00e5virkning p\u00e5 naturmangfold av det oms\u00f8kte tiltaket s\u00e5 viser vi til vedlagte vurdering av R\u00e5dgivende Biologer AS. 4 St\u00f8y, st\u00f8v og trafikk Verken Statsforvalteren eller Fylkeskommunen har hatt innvendinger mot at dispensasjon innvilges som oms\u00f8kt. Veitilkomst er meget god, og omr\u00e5det ligger skjermet til i forhold til naboene. Mellomlagring generer ikke st\u00f8y/st\u00f8v ut over trafikk til og fra omr\u00e5det. Dette skjer i all hovedsak p\u00e5 dagtid, og vil ikke v\u00e6re til sjenanse for naboene. Det vil komme tydelig fram dersom kommunen kommer p\u00e5 befaring. Med vennlig hilsen Harris Advokatfirma AS 45407502/2909049 harris.no Side 3 av 4 Henrik Lande Advokat / Partner hl@harris.no 902 98 894 Sign. 45407502/2909049 harris.no Side 4 av 4 "
}