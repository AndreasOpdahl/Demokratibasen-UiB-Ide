{
  "dokument_id": "401b82a4-edc2-5f8d-b2aa-662a57fdfbc7",
  "doc_type": "case_presentation",
  "kommune": 5501,
  "tittel": "\u00d8konomisk rapportering per oktober 2024",
  "url": "https://innsyn.tromso.kommune.no/application/getMoteDokument?dokid=2001910861",
  "tekst": "Arkivsaksnr. 24/20573-1 Saksbehandler Thomas Johansen Saksgang M\u00f8tedato Formannskapet 03.12.2024 188/24 Kommunestyret 18.12.2024 \u00d8konomisk rapportering per oktober 2024 Kommunedirekt\u00f8rens innstilling til vedtak: 1. \u00d8konomirapport pr. oktober 2024 tas til orientering. 2. Endringer i driftsbudsjettet vedtas iht. \u00a7 5-4 Bevilgningsoversikt - drift (1A) og \u00a7 5-4 Bevilgningsoversikt - drift (1B). 3. Endringer i investeringsbudsjettet vedtas iht. \u00a7 5-5 Bevilgningsoversikt \u2013 investering (2A) og \u00a7 5-5 Bevilgningsoversikt \u2013 investering (2B) 4. Troms\u00f8 kommunes trekkrettighet (kassekreditt) for 2024 \u00f8kes fra 600 millioner kroner til 800 millioner kroner i gjeldende hovedbankavtale. 5. Til finansiering av nybygg/nyanskaffelser s\u00f8kes opptatt l\u00e5n i 2024 p\u00e5 til sammen 1 979,3 millioner kroner. L\u00e5n fordeler seg slik: A. L\u00e5n til ordin\u00e6re investeringer 1 149,6 millioner kroner B. L\u00e5n til investeringer i VA-sektoren 139,1 millioner kroner C. Utl\u00e5n kommunale foretak 90,6 millioner kroner Sum l\u00e5n investeringer 1 379,3 millioner kroner D. Startl\u00e5n, Husbanken 600 millioner kroner Sum l\u00e5n til investeringer og utl\u00e5n 1 979,3 millioner kroner Stig Tore Johnsen Mari Enoksen Hult Kommunedirekt\u00f8r Direkt\u00f8r 1 Hva saken gjelder Kommunedirekt\u00f8ren legger frem \u00f8konomisk rapportering per oktober 2024 som viser kommunens \u00f8konomiske utvikling, og hva som er forventet resultat ved \u00e5rets slutt m\u00e5lt opp mot kommunestyrets bevilgninger. Kommunedirekt\u00f8ren vil anbefale at man leser den digitale versjonen av tertialrapporten. Den er i sin form enklere \u00e5 man\u00f8vrere i, og er mer lesbare. Den digitale utgaven finnes her: https://pub.framsikt.net/2024/tromso/mr-202410-okrapp_202410/ Saksutredning Denne rapporten viser et oppdatert bilde p\u00e5 kommunens \u00f8konomiske situasjon etter \u00e5rets f\u00f8rste 10 m\u00e5neder, og en prognose for \u00e5ret. Rapporten viser ogs\u00e5 sykefrav\u00e6rsutvikling per september. Sammenlignet med Tertialrapport 2-24 er prognosen for netto driftsresultat bedre, men den er fortsatt negativ. Prognosen viser et negativt netto driftsresultat p\u00e5 214,6 mill. kr. korrigert for bruk og avsetning til fond ved \u00e5rets slutt. Etter bruk av disposisjonsfondet ligger det an til et regnskapsmessig merforbruk p\u00e5 142,9 mill. kr. som blir fremf\u00f8rt til inndekning (merforbruk) i l\u00f8pet av de neste to budsjett\u00e5rene. Til sammenligning var \u00e5rsprognosen i Tertialrapport 2-24 et negativt driftsresultat p\u00e5 ca. 230 mill. kr. korrigert for bruk og avsetning til fond, og et regnskapsmessig merforbruk p\u00e5 ca. 158 mill. kr. Endringene i prognosen skyldes endringer i b\u00e5de inntekter og utgifter. Strakstiltakene som ble innf\u00f8rt i Tertialrapport 2-24, har hatt effekt, men i mindre omfang enn forutsatt. Ekstraordin\u00e6rt utbytte for \u00e5 kompensere skattesvikt De viktigste endringene i inntekter er: \u2022 69 mill. kr mindre i sentrale inntekter. Dette skyldes redusert skatt p\u00e5 inntekt og formue (-150 mill. kr), redusert integreringstilskudd (-10 mill. kr), \u00f8kte inntekter fra havbruksfondet (8 mill. kr), \u00f8kt inntektsutjevning (22 mill. kr), samt regjeringens tilleggsbevilgning over rammetilskuddet p\u00e5 omtrent 61 mill. kr \u2022 55,3 mill. kr i \u00f8kte finansinntekter. Dette skyldes lavere renteinntekter (-14,3 mill. kr) og lavere renteutgifter (2,2 mill.), reduserte avdrag (7,2 mill. kr), samt ekstraordin\u00e6rt utbytte i st\u00f8rrelsesorden 60,2 mill. kr. Fortsatt h\u00f8yere utgifter enn budsjettert Endringene i utgifter fordeler seg ulikt p\u00e5 de ulike ansvarsomr\u00e5dene. Ansvarsomr\u00e5dene Barnehage, Barn og familie, Kultur og Organisasjon, ledelse og styring viser mindreforbruk ved \u00e5rets slutt. Ansvarsomr\u00e5dene Kirker og gravlunder og Interkommunalt politisk r\u00e5d har ikke \u00e5rsprognoser som avviker fra vedtatt budsjett. \u00d8vrige ansvarsomr\u00e5der har forventet merforbruk ved \u00e5rets slutt. \u00c5rsakene til merforbruket er beskrevet n\u00e6rmere under de enkelte ansvarsomr\u00e5dene. Strakstiltakene har hatt begrenset positiv effekt I Tertialrapport 2-24 ble det innf\u00f8rt seks strakstiltak med umiddelbar virkning for \u00e5 redusere merforbruket. Effekten av disse tiltakene er beskrevet under de enkelte ansvarsomr\u00e5dene. Det overordnede bildet viser at tiltakene har bidratt til reduserte kostnader, men at den samlede effekten har v\u00e6rt mindre enn det som ble forutsatt i Tertialrapport 2-24. 2 Analyser av fakturaflyten viser at sammenlignet med samme tidspunkt i 2023, s\u00e5 er kostnader til: \u2022 kj\u00f8p av vikartjenester lavere \u2022 reiseutgifter lavere \u2022 konsulentkj\u00f8p noe h\u00f8yere \u2022 bevertning redusert \u2022 forbruksmateriell noe over, men med nedadg\u00e5ende trend \u2022 oppl\u00e6ring, kurs og konferanser g\u00e5r ned N\u00f8dvendige tjenestekj\u00f8p og lisenskostnader spiser opp effekten av andre innkj\u00f8psreduksjoner N\u00e5r kommunens driftsrelaterte innkj\u00f8p brytes ned p\u00e5 ulike KOSTRA-kategoriseringer ser vi at innkj\u00f8psstopp har hatt effekt p\u00e5 en del varer og tjenester. Samtidig er denne effekten spist opp av n\u00f8dvendige tjenestekj\u00f8p innenfor helse, bygg og lisenskostnader. Dette viser n\u00f8dvendigheten av \u00e5 gj\u00f8re et langsiktig arbeid knyttet til de store innkj\u00f8pspostene, for \u00e5 se hvordan disse kan h\u00e5ndteres p\u00e5 andre m\u00e5ter enn i dag. Reduksjon i \u00e5rsverk, overtid og vikarbruk Kommunen f\u00f8lger \u00e5rsverkutviklingen tett. Denne inkluderer b\u00e5de ansatte med fastl\u00f8nn og variabell\u00f8nn. Juli og august er normalt perioder med h\u00f8yere antall \u00e5rsverk, som f\u00f8lge av ferieavvikling og bruk av sommervikarer. I tillegg er august ofte oppstartdato for en del faste stillinger. Etter denne perioden i \u00e5r har antall \u00e5rsverk g\u00e5tt ned. Fra september til n\u00e5 er antall \u00e5rsverk lavere enn samme tid i 2023. I oktober var det en reduksjon p\u00e5 1,08 % sammenlignet med 2023. Sammenlignet med 2023 ser vi en \u00f8kning i \u00e5rsverk innen Skole, Helse og omsorgstjenester, Kultur, Velferd, arbeid og inkludering, samt Infrastruktur, samfunnsutvikling og milj\u00f8. \u00d8kningen er spesielt stor innen helse og omsorgstjenester, og dette kan v\u00e6re en indikator p\u00e5 at rekrutteringstiltakene innen helse og omsorg har begynt \u00e5 gi effekt. Sammenlignet med 2023 ser vi hovedsakelig en reduksjon i \u00e5rsverk innen Barnehage og Organisasjon, ledelse og styring. Sykefrav\u00e6ret er stabilt h\u00f8yt Sykefrav\u00e6ret er uendret fra mai. En sammenligning med akkumulerte tall fra september 2023 viser at korttidsfrav\u00e6ret har \u00f8kt, mens langtidsfrav\u00e6ret er marginalt redusert. Det overordnede bildet er at sykefrav\u00e6ret er h\u00f8yt, men stabilt. Det er gjennomf\u00f8rt flere tiltak for \u00e5 redusere sykefrav\u00e6ret innev\u00e6rende \u00e5r. Blant annet ny HR- strategi, sykefrav\u00e6rveileder, omstillingsveileder, nytt permisjonsreglement, samt lederveiledning. Dette arbeidet m\u00e5 sees i sammenheng med en p\u00e5g\u00e5ende reduksjon i antall \u00e5rsverk, samtidig som bruk av overtid reduseres og vikarkostnadene g\u00e5r ned. Dette er isolert sett tre faktorer som erfaringsmessig f\u00f8rer til \u00f8kt sykefrav\u00e6r, og utviklingen f\u00f8lges derfor tett. Virkning for 2025 \u00c5rsprognosen i denne rapporten er noe bedre enn ved Tertialrapport 2-24, og viser at det er tatt flere grep for \u00e5 bedre kommunens netto driftsresultat for innev\u00e6rende \u00e5r. Likevel vil Troms\u00f8 kommune ta med seg et negativt netto driftsresultat inn i 2025 som m\u00e5 dekkes inn over to \u00e5r. Omstillingen av Troms\u00f8 kommune m\u00e5 derfor intensiveres. Det er avgj\u00f8rende at vi gjennomf\u00f8rer de omstillingstiltakene som Handlingsprogrammet for 2025-2028 legger opp til. Arbeidet er krevende og utfordrende b\u00e5de for innbyggerne og organisasjonen, men m\u00e5 likevel gj\u00f8res. Den jobben vi gj\u00f8r n\u00e5 legger grunnlaget for en robust organisasjon og et b\u00e6rekraftig Troms\u00f8 for dagens og morgendagens innbyggere. 3 Konklusjon \u00d8konomisk rapportering per oktober 2024 tas til orientering. Endringer i \u00e5rsbudsjettet vedtas i tr\u00e5d med kommunedirekt\u00f8rens forslag. Vedtakskompetanse Kommunestyret Vedlegg \u00d8konomisk rapportering per oktober 2024 4 "
}