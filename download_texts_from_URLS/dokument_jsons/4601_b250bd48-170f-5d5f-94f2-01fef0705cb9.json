{
  "dokument_id": "b250bd48-170f-5d5f-94f2-01fef0705cb9",
  "doc_type": "case_attachment",
  "kommune": 4601,
  "tittel": "Renovasjonsteknisk_plan",
  "url": "https://bergen.kommune.no/politikere-utvalg/api/fil/bk360/11665412/Renovasjonsteknisk-plan",
  "tekst": "Pilot Gr\u00f8nneviken Renovasjonsteknisk Plan Dato: 25.11.2024 N\u00f8kkelinformasjon: PlanID: 4601_19530000 Gnr/Bnr: 163/563 og 163/7 Antall boenheter: Inntil 300 nye boenheter og opptil 2600m2 BRA n\u00e6ringsareal. Avfallsl\u00f8sning: R\u00f8rbasert renovasjonssystem og returpunkt for glass og metall Boligtype: Blokkbebyggelse, nybygg Maksimal g\u00e5avstand: Plassering av nedkastet m\u00e5 redegj\u00f8res for i bygges\u00f8knad. RTP revisjons nr.: 01 Innledning Denne renovasjonstekniske avfallsplanen (heretter omtalt som RTP) er utarbeidet til reguleringsplanen for Pilot Gr\u00f8nneviken, et transformasjonsomr\u00e5de i M\u00f8llendal i Bergen kommune. BIR AS og Bergen Vann har tidligere hatt sin virksomhet p\u00e5 tomten. Den renovasjonstekniske planen er utarbeidet av prosjektgruppen i Pilot Gr\u00f8nneviken, med bistand fra Asplan Viak. Reguleringsplanen omfatter inntil 300 nye boliger, opp til 2600m2 BRA n\u00e6ringsareal og en barnehage. Denne RTP omfatter l\u00f8sning for nye boliger for g\u00e5rds og bruksnummer 163/563 og 163/7. Feltet vil bli bygget ut trinnvis. Grunneier er Bergen kommune og BIR. Eiendommen skal selges, og utbygger m\u00e5 prosjektere l\u00f8sning og innhente n\u00f8dvendige tillatelser. Prinsipper for valgt l\u00f8sning beskrives i dette dokument. Renovasjonsterminalen skal samlokaliseres med pumpestasjonen i felt KBA, som ligger nordvest i planomr\u00e5det. Det eksisterende bygget skal utvides og opprustes for \u00e5 m\u00f8te behovene. Anlegget tilpasses omr\u00e5dets topografi og bebyggelse, og utformes i tr\u00e5d med BIR sine retningslinjer i renovasjonsteknisk veileder. Bymilj\u00f8etaten har v\u00e6rt involvert i planlegging av anlegget, for \u00e5 sikre at dette er i tr\u00e5d med strategier i Bergen kommune. Figur 1: Illustrasjon Gr\u00f8nneviken - renovasjon i KBA i nord Generell del Hovedl\u00f8sning for h\u00e5ndtering av avfall Planforslaget legger til rette for, og forutsetter, etablering av et felles r\u00f8rbasert renovasjonssystem for b\u00e5de n\u00e6ring og bolig. Systemet skal h\u00e5ndtere avfallstypene restavfall, papir/papp/drikkekartong og plast og matavfall. Glass og metall skal h\u00e5ndteres i returpunkt av typen nedgravd, bunnt\u00f8mt container. Det forutsettes at alt n\u00e6ringsareal tilknyttes det r\u00f8rbaserte avfallssystemet. Begrunnelsen for dette er \u00e5 minimere behovet for at bossbiler kj\u00f8rer inn i byrommene. Anlegget plasseres i og ved den eksisterende pumpestasjonen som st\u00e5r p\u00e5 eiendommen. Ledig areal i pumpestasjonen skal utnyttes. I tillegg skal bygget utvides mot vest for \u00e5 gi plass til n\u00f8dvendig infrastruktur for anlegget. Utnyttelse og utvidelse av eksisterende bygg er planlagt med hensyn til fremtidig bebyggelse og med minst mulig sjenanse for beboerne. Samlokalisering av pumpestasjon og avfallsstasjon vil redusere n\u00f8dvendig areal til veg og kj\u00f8ring med tungtransport innenfor tomten, og kunne gi bedre utnyttelse av tomten. Nedkastpunkt p\u00e5 bakkeplan kan plasseres innenfor alle felt TO og GT. Plasseringen skal ikke v\u00e6re til hinder for ferdsel i byrommene og m\u00e5 godkjennes som del av de helhetlige byromsplanene. Avstand fra boenhet til felles nedkastpunkt skal oppfylle byggteknisk forskrift, og plassering av nedkastet m\u00e5 redegj\u00f8res for i bygges\u00f8knad. Plandokumentasjon/reguleringsplan Planforslaget legger til rette for, og forutsetter, etablering av et felles r\u00f8rbasert renovasjonssystem for b\u00e5de n\u00e6ring og bolig. Det legges opp til at renovasjonsl\u00f8sningen ligger p\u00e5 planomr\u00e5det, p\u00e5 egen tomt og med god tilkomst for renovasjonsbil. Bergen kommune og BIR AS eier eiendommen, og feltene skal selges til en eller flere utbyggere som skal realisere visjonen for Pilot Gr\u00f8nneviken. Det vil ikke bli krav om detaljregulering, og RTP utarbeides derfor som en del av omr\u00e5deplanen. Aktuelle bestemmelser vedr\u00f8rende renovasjon M\u00f8llendal Vest og Gr\u00f8nneviken: 1.5 Renovasjon \u2022 Det skal tilrettelegges for nedgravd r\u00f8rbasert renovasjonsl\u00f8sning eller annet arealeffektivt system for h\u00e5ndtering av avfall. \u2022 Uteoppholdsarealer i henhold til 1.7 skal ikke benyttes til avfallsh\u00e5ndtering, med unntak for nedkast og allment tilgjengelig tilbud tilknyttet fellesl\u00f8sningen. \u2022 For Gr\u00f8nneviken er det gitt spesielle bestemmelser for renovasjon 2.2 Tilleggsbestemmelser for felt Gr\u00f8nneviken \u2022 Bygges\u00f8knad skal redegj\u00f8re for m\u00e5loppn\u00e5else i henhold til relevante punkter i reguleringsplane, og skal blant annet vise renovasjonsl\u00f8sning inkludert plassering av nedkast til bossnett \u2022 Det skal redegj\u00f8res for hvilke deler av utomhusanleggene som kan ferdigstilles permanent sammen med det aktuelle delfeltet og hvilke deler som krever midlertidige l\u00f8sninger. Dette gjelder ogs\u00e5 l\u00f8sninger for adkomst, varelevering, renovasjon, parkering, gange og sykkel. Midlertidige l\u00f8sninger skal ivareta tilfredsstillende mengde, kvalitet og sikkerhet, og det skal oppgis n\u00e5r permanente l\u00f8sninger skal etableres. Rekkef\u00f8lge i tid \u2013 f\u00f8r boenhet nr 150 tas i bruk \u2022 Permanent system for renovasjon, inkludert trafikkareal i felt V4, skal v\u00e6re i drift. Hele bygget i felt KBA skal v\u00e6re estetisk opprustet. \u2022 Renovasjonsl\u00f8sningen kan baseres p\u00e5 midlertidige l\u00f8sninger for de f\u00f8rste 150 boenhetene. B\u00e5de midlertidig og endelig l\u00f8sning skal v\u00e6re godkjent av rette myndighet f\u00f8r bygging av renovasjonsl\u00f8sningen starter. 4.3.10 Renovasjonsl\u00f8sning \u2022 Det skal etableres et helhetlig r\u00f8rbasert renovasjonssystem som skal h\u00e5ndtere b\u00e5de husholdningsavfall og n\u00e6ringsavfall fra kombinasjonsbygg. Alle virksomheter skal knyttes til renovasjonssystemet. \u2022 Det skal etableres terminal i felt KBA, og renovasjonsl\u00f8sningen kan sees i sammenheng med felt SF2. \u2022 Nedkastpunkt p\u00e5 bakkeplan kan plasseres innenfor alle felt TO og GT. Plasseringen skal ikke v\u00e6re til hinder for ferdsel i byrommene og m\u00e5 godkjennes som del av de helhetlige byromsplanene. 4.4.7 Andre typer bebyggelse og anlegg KBA \u2022 Feltet inneholder bygning for kombinert renovasjons- og avl\u00f8psanlegg. Det eksisterende avl\u00f8psanlegget skal omformes og utvides, og kombineres med en renovasjonsterminal. 5.2 Veg v4 \u2022 V4 utgj\u00f8r adkomstomr\u00e5de til pumpestasjon og renovasjonsterminal i felt KBA og park PA1. \u2022 Feltet skal ikke opparbeides med st\u00f8rre areal enn n\u00f8dvendig for \u00e5 oppfylle funksjonen etter pkt. 1, og skal om mulig brytes opp i mindre delomr\u00e5der ved hjelp av vegetasjon eller andre virkemidler. \u2022 Det kan plasseres inntil 2 nedgravde, bunnt\u00f8mte konteinere for avfall i V4 Teknisk del Denne delen tar for seg det tekniske aspektet ved renovasjon i Pilot Gr\u00f8nneviken. Prosjektet omfatter totalt inntil 300 boenheter og mellom 200 m2 BRA til 2600m2 BRA n\u00e6ring. Det planlegges for en terminal med tre containere for \u00e5 h\u00e5ndtere avfallstypene restavfall, papir/papp/kartong/plast og matavfall. T\u00f8mmefrekvens p\u00e5 anlegget blir i henhold til BIR standard. Renovasjonssystemet kan ogs\u00e5 utvides til \u00e5 betjene et fremtidig felt SF2 p\u00e5 motsatt side av M\u00f8llendalsveien. Dette prinsippet st\u00f8tter opp om forventningen om at tilgrensende prosjekter skal samarbeide om felles infrastruktur (KPA \u00a7 20.2.2) Dimensjonerings- og kapasitetsberegninger Tabellen under viser samlet avfallsvolum for de ulike avfallstypene i liter. Dimensjoneringsgrunnlaget har tatt utgangspunkt i 300 boenheter og mellom 200 m2 BRA til 2600m2 BRA n\u00e6ringsareal. N\u00e6ringsareal er omregnet til boenheter. Dette vil da omfatte de fleste n\u00e6ringstyper i forhold til produksjon av avfall. Tabellen b\u00f8r oppdateres n\u00e5r detaljprosjektering gjennomf\u00f8res og antall boenheter og n\u00e6ringsareal blir fastsatt. Terminalen tilrettelegges med tre containere uten komprimering eller eventuelt en l\u00f8sning med komprimering for de avfallstyper hvor det er aktuelt. Det tilrettelegges for to bunnt\u00f8mte kontainere for glass og metall. Ved 300 boenheter vil t\u00f8mmefrekvensen p\u00e5 restavfall v\u00e6re en gang per uke. Utgangspunktet er ubenyttet areal i eksisterende pumpestasjon. Det ledige arealet utnyttes, i tillegg til at pumpestasjonen utvides mot s\u00f8r-vest. Det gule arealet i figuren under illustrerer en mulig plassering av tre kontainere pluss prosessutstyr for en l\u00f8sning uten komprimering Det oransje arealet er en mulig utvidelse som er n\u00f8dvendig dersom det blir aktuelt med en l\u00f8sning med komprimering. Dette som f\u00f8lge av at komprimeringsutstyret krever mer plass. Detaljutforming av avfallsl\u00f8sningen Det etableres et felles r\u00f8rbasert renovasjonssystem for n\u00e6ring og bolig. Avfallet suges fra nedkastene via r\u00f8r under bakken til en terminal som skal ha tre containere for avfallstypene restavfall, papir/papp/drikkekartong/plast og matavfall. Nedkastpunkt p\u00e5 bakkeplan kan plasseres innenfor alle felt TO og GT. Plasseringen skal ikke v\u00e6re til hinder for ferdsel i byrommene og m\u00e5 godkjennes som del av de helhetlige byromsplanene. Avstand fra boenhet til felles nedkastpunkt skal oppfylle byggteknisk forskrift, og plassering av nedkastet m\u00e5 redegj\u00f8res for i bygges\u00f8knad. (Bestemmelse 2.2.2b iv) Utforming av terminal/hentested for containere skal f\u00f8lge BIR sin renovasjonstekniske veileder. M\u00e5l p\u00e5 bilene er utgangspunkt for dimensjoner p\u00e5 tilkomstvei, snuhammer, oppstillingsplass og utkj\u00f8ringsvei. Krokbilen m\u00e5 krysse gang- og sykkelvei for \u00e5 komme inn til terminalen, i et nytt kryss som ogs\u00e5 skal betjene nordre del av utbyggingsomr\u00e5det. Oppstillingsplassen skal etableres p\u00e5 et omr\u00e5de som i dag benyttes som en forbindelse mellom M\u00f8llendalsveien og bro over M\u00f8llendalselven. Terminal Anlegget plasseres i og ved den eksisterende pumpestasjonen som st\u00e5r p\u00e5 eiendommen, felt KBA. Ledig areal i pumpestasjonen skal utnyttes for renovasjonsl\u00f8sning og terminal med tre containere uten komprimering, eller eventuelt med komprimering der det er aktuelt. I tillegg skal bygget utvides mot vest for \u00e5 gi plass til n\u00f8dvendig infrastruktur for anlegget. Utnyttelse og utvidelse av eksisterende bygg er planlagt med hensyn til fremtidig bebyggelse og med minst mulig sjenanse for beboerne. Bygget skal v\u00e6re teknisk og estetisk opprustet, og permanent system for renovasjon, inkludert trafikkareal i felt V4, skal v\u00e6re i drift f\u00f8r boenhet nummer 150 tas i bruk. Figuren under viser arealet som vil bli avsatt til terminal for renovasjonsl\u00f8sning - markert med svart, tykk linje. Det r\u00f8de og gr\u00f8nne arealet skal benyttes av Bergen Vann og for pumpestasjon. Det gule arealet er mulig utvidelse dersom det blir aktuelt med konteinere med komprimering. Utbygger vil v\u00e6re tiltakshaver for renovasjonsl\u00f8sning, og prosjektering av terminalen m\u00e5 skje i samarbeid med Bergen Vann og BIR. Form\u00e5let er \u00e5 ivareta n\u00f8dvendig infrastruktur i grunn og teknisk og estetisk oppgradering. P\u00e5 s\u00f8rsiden av bygget ligger infrastruktur for fjernvarme. Infrastrukturen eies av Eviny Termo, og forutsettes flyttes i forbindelse med etablering av boliger og renovasjonsl\u00f8sning. Konteiner for matavfall p\u00e5 vestsiden av terminalen vil v\u00e6re mindre enn de to konteinerne for restavfall og papir/papp/plast. Grunnen til dette er at man m\u00e5 ta hensyn til infrastruktur i grunn i feltet V4. Plassering av prosessutstyr m\u00e5 detaljeres og beskrives i prosjektering og byggesak. H\u00e5ndtering av glass og metall Nedgravd bunnt\u00f8mt kontainer for glass og metall plasseres ved V4, og om n\u00f8dvendig innenfor parkarealet PA1 (bestemmelse 6.3.6) Returpunktet for glass og metall t\u00f8mmes med frekvens som anbefalt i renovasjonsteknisk veileder. For bolig med st\u00f8rst avstand til bunnt\u00f8mt container for glass og metall, er gangavstanden ca 170 meter. Kj\u00f8revei, tilkomstvei og utkj\u00f8ringsvei for renovasjonsbil Adkomst til terminalen skal skje via M\u00f8llendalsveien som er kommunal. To bunnt\u00f8mte containere for glass og metall er plassert ved V4 og benytter samme tilkomst. Tilkomstvei, utkj\u00f8ringsvei, snumulighet og oppstillingsplass for renovasjonsbil tilfredsstiller bruksklasse 10 (BK10) 32 tonn, jf. \u00abForskrift om n\u00e6rmere bestemmelser om tillatte vekter og dimensjoner for offentlig veg\u00bb Terminalen er plassert p\u00e5 egen eiendom. Felt V4 sikrer n\u00f8dvendig areal for adkomst til renovasjonssystem og pumpehuset, i tillegg til \u00e5 legge til rette for drift av Strandparken. Det er avsatt nok areal til at trafikk til boligomr\u00e5det kan passere mens de tekniske anleggene driftes. Siktlinjer er ivaretatt med utgangspunkt i en fartsgrense p\u00e5 40 km/t i M\u00f8llendalsveien Adkomst til terminalen krysser gang og sykkelvei, men situasjonen gir god oversikt i begge retninger. Trafikkl\u00f8sningen til felt KBA vil kreve at deler av den opprinnelige parken tas i bruk til adkomst. For \u00e5 sikre at arealbehovet holdes p\u00e5 et minimum, skal dette vurderes n\u00f8ye i prosjekteringsfasen. Det er viktig \u00e5 finne gode overgangsl\u00f8sninger mellom trafikkarealet og parkomr\u00e5det, slik at parken fortsatt framst\u00e5r som sammenhengende og tilgjengelig for allmenn bruk. Det skal ikke settes opp gjerde mellom park og oppstillingsplass for renovasjon. Renovasjonsbilen kj\u00f8rer inn fra vest fra M\u00f8llendalsvein, kj\u00f8rer over gang og sykkelvei til et man\u00f8vreringsareal og rygger til oppstilling. Feltet er tiln\u00e6rmet flatt. Lengdeprofil m\u00e5 utarbeides ved prosjektering. Det er god oversikt i omr\u00e5det Oppstillingsplass Det er lagt opp til tre oppstillingsposisjoner for krokbil, en for hver container. Oppstillingsplassen skal ha fast underlag. Oppstillingsplassen er tiln\u00e6rmet plan. Veiprofiler m\u00e5 utarbeides ifm prosjektering og bygges\u00f8knad. Det vil ikke v\u00e6re begrensende hindringer for renovasjonsbilen p\u00e5 oppstillingsplassen. Oppstillingsplassen blir dimensjonert for \u00e5 ha plass til renovasjonsbil med f\u00f8lgende m\u00e5l: 12 meter lengde og 2,55 meter bredde. Det vil etableres dekke av fast underlag som t\u00e5ler akseltrykk p\u00e5 11, 5 tonn. To bunnt\u00f8mte konteinere plasseres p\u00e5 nordsiden av V4. Det er avsatt areal til kranbil for bunnt\u00f8mte konteinere. Plassen vil v\u00e6re opplyst. Utkj\u00f8ringsvei fra oppstillingsplass Utkj\u00f8ringsvei fra oppstilling skjer samme vei som blir benyttet ved innkj\u00f8ring. Det er hensyntatt siktlinjer ved plassering av anlegget. Siktlinjene tar utgangspunkt i en fartsgrense i M\u00f8llendalsveien p\u00e5 40 kilometer i timen. Oppstillingsplass og man\u00f8vreringsareal utformes slik at man unng\u00e5r \u00e5 rygge ut i sykkelveien. Trafikkgjennomgang De viktigste gjennomg\u00e5ende gang- og sykkelforbindelsene i dagens situasjon er aksen langs M\u00f8llendalsveien og tverrforbindelsen fra Fl\u00f8en over dagens gangbro. Ny gangbro i \u00f8st vil etablere en ny gjennomg\u00e5ende forbindelse til M\u00f8llendalsveien. Renovasjonspunktet i nord vil v\u00e6re et asfaltert kj\u00f8reareal med man\u00f8vrering av store kj\u00f8ret\u00f8y med bl.a. rygging inn mot kontainere. Av hensyn til trafikksikkerhet er det ikke \u00f8nskelig med opphold, sykling og gange og myke trafikanter i sonen for rygging/man\u00f8vrering. \u2022 Gjennomg\u00e5ende gangakse/tverrforbindelse fra Fl\u00f8en (som i dag ledes gjennom omr\u00e5det som er planlagt for renovasjonspunkt), ledes til ny, planlagt gangakse i nord (strandpromenade). \u2022 De legges ikke til rette for gang- og sykkelakse mellom strandpromenade og planomr\u00e5de som leder de myke trafikantene gjennom omr\u00e5det ved renovasjonspunktet. \u2022 Det legges ikke til rette for et nytt krysningspunkt for myke trafikanter over M\u00f8llendalsveien ved renovasjonspunktet. S\u00e6rskilt om infrastruktur i grunn Utvidelse av bygget mot vest vil f\u00f8re til at det kommer n\u00e6rmere VA-ledningene tilh\u00f8rende pumpestasjonen. I VA-normen til Bergen kommune st\u00e5r det f\u00f8lgende: \u00abMinste avstand mellom byggverk og VA-ledninger er 4 meter ved normal leggedyp.\u00bb For \u00e5 ivareta kravet til drift og vedlikehold, er det foresl\u00e5tt en permanent spunt langs fasadene som er n\u00e6rmest VA-ledningen. Fellesledningen DN200 som ligger tettest p\u00e5 bygget, se snitt D-D og C-C, skal framgraves og lokaliseres f\u00f8r spunten etableres. Evt. kan ledningen forskyves litt nordover, dersom det skulle v\u00e6re n\u00f8dvendig i byggefasen. I VA-rammeplan legges det opp til at avl\u00f8psledningen fra eksisterende kum og nordover skal legges om og flyttes vestover slik det er vist med gr\u00f8nn stipling p\u00e5 gul bunn i illustrasjonen. Dette f\u00f8rer til at vedlikehold av denne ledningen vil kunne utf\u00f8res uten problemer. L\u00f8sningen vil medf\u00f8re at det m\u00e5 etableres en spuntvegg langs terminalen og planlagt bebyggelse for \u00e5 kunne drifte ledningen. Vannledningen som kommer i konflikt med bygget, m\u00e5 legges om utenfor byggegropen p\u00e5 vestsiden av bygget f\u00f8r den kobles p\u00e5 eksisterende ledning i omr\u00e5de med Snitt D eller C. Vedlegg 1. Plan renovasjonsplass 2. Plan sporing renovasjon 3. Plan sporing renovasjonsbil bunnt\u00f8mte containere 4. Terminal RB001 5. Snitt DD 6. Snitt AA 7. Snitt BB 8. Snitt CC Avslutning Denne renovasjonstekniske avfallsplanen for Pilot Gr\u00f8nneviken er utarbeidet i henhold til BIR sin veileder og i samarbeid med kommunal myndighet. "
}