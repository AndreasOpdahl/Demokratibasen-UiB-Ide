{
  "dokument_id": "172aa5a8-ccc8-5938-b59a-b4f83b51d580",
  "doc_type": "case_attachment",
  "kommune": 4601,
  "tittel": "Stadfesting gnr 185 bnr 49 klage p\u00e5 ferdigattest.pdf",
  "url": "https://bergen.kommune.no/politikere-utvalg/api/fil/bk360/10095307/Stadfesting-gnr-185-bnr-49-klage-pa-ferdigattest-pdf",
  "tekst": " V\u00e5r dato: V\u00e5r ref: 27.02.2024 2023/17892 Deres dato: Deres ref: 26.10.2023 June Marie Solheim N\u00e6r\u00f8 Saksbehandler, innvalgstelefon Slettevikvegen 70 A Stine Ross Ids\u00f8, 5764 3148 5124 MORVIK Bergen kommune gnr. 185 bnr. 49, Slettevikvegen 68B. Klage p\u00e5 ferdigattest. Vi viser til oversending av klagesak fra Bergen kommune den 28.11.2023, og klage datert 26.10.2023. Vedtak Statsforvalteren i Vestland stadfester vedtaket fra Bergen kommune v/Byr\u00e5d for klima, milj\u00f8 og byutvikling , datert 10.10.2023, refnr. 2023/248121-2. Sakens bakgrunn Saken har en lang historikk som vi forutsetter at partene er kjent med. Det blir i det f\u00f8lgende gitt en kort gjennomgang av sakshistorikken. Bergen kommune gav den 01.11.2012 rammetillatelse for oppf\u00f8ring av enebolig p\u00e5 eiendom med gbnr. 185/49. Det ble gitt dispensasjon fra avstandsbestemmelsene i plan- og bygningsloven (pbl.) \u00a7 29-4 annet ledd for bygging inntil henholdsvis 2 og 3,2 meter fra naboeiendom med gbnr. 185/508 og for naboeiendom med gbnr. 185/228. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/6 Etter tilsyn med den oppf\u00f8rte boligen h\u00f8sten 2018 konstaterte kommunen at topp parapet p\u00e5 boligtaket var p\u00e5 kote 27,28, og at dette var avvik p\u00e5 48 cm fra godkjent koteh\u00f8yde p\u00e5 topp tak p\u00e5 maks + 26,80. Etter endringss\u00f8knad gav Bergen kommune den 03.07.2020 tillatelse til \u00abendring av kote fra h\u00f8yeste innm\u00e5lte h\u00f8yde parapet + 27,32 til ny maksimal parapet/beslag 26,91 etter omtekking.\u00bb Det ble s\u00f8kt om ferdigattest for eneboligen den 04.06.2021. S\u00f8knaden ble avsl\u00e5tt av kommunen i vedtak den 28.06.2021 med tilvisning til at vilk\u00e5rene for gjeldende h\u00f8yde ikke var oppfylt. Det ble den 29.03.2023 p\u00e5 nytt s\u00f8kt om ferdigattest for eneboligen. Det ble i s\u00f8knaden vist til at maks h\u00f8yde p\u00e5 \u00abtopp tak\u00bb er p\u00e5 kote 26,97, som er 6 cm avvik fra den tillate koteh\u00f8yden p\u00e5 26,91. H\u00f8yeste \u00abinnm\u00e5lte h\u00f8yde parapet\u00bb er p\u00e5 kote 27,12 som er 21 cm avvik fra det tillatte. S\u00f8knaden ble avvist av kommunen i vedtak datert den 06.10.2023 grunnet at tiltaket ikke var i tr\u00e5d med godkjent koteh\u00f8yde i rammetillatelsen av 03.07.2023. Etter begj\u00e6ring om omgj\u00f8ring fra tiltakshaver i e-post datert 06.10.2023 gav Bergen kommune v/Byr\u00e5d for klima, milj\u00f8 og byutvikling i vedtak datert 10.10.2023, refnr.: 2023/248121-2, ferdigattest for tiltaket. Det ble i vedtaket vurdert at avviket mellom tillatt koteh\u00f8yde og bygget koteh\u00f8yde var en \u00abbagatellmessig ovetredelse\u00bb jf. pbl. \u00a7 21-10 f\u00f8rste ledd, og at kommunen derfor hadde hjemmel til \u00e5 innvilge ferdigattest for boligen. Klagesaken, slik den st\u00e5r for v\u00e5r behandling: Dere har som naboer p\u00e5 eiendom med gbnr.185/508 p\u00e5klaget vedtaket om ferdigattest i brev datert 26.10.2023. Dere gj\u00f8r gjeldende at byr\u00e5dens omgj\u00f8ring er fattet p\u00e5 feil grunnlag. Det anf\u00f8res at Byr\u00e5dens tilvisning til at maksimal innm\u00e5lt h\u00f8yde p\u00e5 topp parapet i dag er 27,12 og at avviket derfor kun er 21 cm, ikke tar i betraktning at dette kun gjelder ett punkt p\u00e5 topp parapeten. P\u00e5 bakgrunn av m\u00e5lebrevet fremkommer det at det i realiteten ikke er gjort endringer p\u00e5 byggets h\u00f8yde, med unntak av en liten justering av parapetet i nordvestre hj\u00f8rne. Det vises til at etter endringstillatelsen av 03.07.20 skulle husetes fasade senkes med 42 cm i hele lengderetningen. Endringen som er utf\u00f8rt er omtrent 1\u20444 av dette, og boligens h\u00f8yde er derfor i dag nesten identisk slik det var i 2018. N\u00e5r det gjelder tilvisningen til at parapet p\u00e5 inntil 30 cm automatisk kan ligges til en fasade p\u00e5peker dere at det ikke er tatt med at det i s\u00f8knaden om legalisering er fjernet aktuell parapet for \u00e5 kunne redusere h\u00f8yden maksimalt uten inngrep i hovedkonstruksjonen. Det vises videre til at Statsforvalteren flere ganger har bekreftet at avvikene ikke er bagatellmessige og har negative konsekvenser for omgivelsene rundt. Dette er ogs\u00e5 stadfestet av Kommunaldepartementet. Det fryktes ogs\u00e5 at saken setter presedens i byggesaker. Endelig at det b\u00f8r etterstrebes at vedtak som omhandler retting av ulovlige h\u00f8yder f\u00f8lges opp korrekt. Det bemerkes ogs\u00e5 at boligen er innvilget dispensasjoner i begge grenser, og p\u00e5 h\u00f8yde/avstandsforhold. Bergen kommune v/Byr\u00e5den for byutvikling har behandlet klagen i oversendelsen hit. Klagen ble ikke tatt til f\u00f8lge. Saken er oversendt til Statsforvalteren for endelig behandling. Side: 3/6 Regelverk Statsforvalteren er delegert myndighet til \u00e5 avgj\u00f8re klager som gjelder enkeltvedtak etter plan- og bygningsloven, se plan- og bygningsloven \u00a7 1-9 femte ledd og rundskriv T-2/09 fra Kommunal- og distriktsdepartementet. Statsforvalteren kan pr\u00f8ve alle sider ved vedtaket, ogs\u00e5 de skj\u00f8nnsmessige vurderingene som kommunen har gjort, jf. forvaltningsloven \u00a7 34. Ved pr\u00f8ving av det kommunale skj\u00f8nnet skal Statsforvalteren legge stor vekt p\u00e5 hensynet til det lokale selvstyret. Regler om ferdigattest Det f\u00f8lger av plan- og bygningsloven \u00a7 21-10 f\u00f8rste ledd at s\u00f8knadspliktige tiltak skal avsluttes med ferdigattest, som blir utstedt av kommunen n\u00e5r det foreligger n\u00f8dvendig sluttdokumentasjon og erkl\u00e6ring om ferdigstillelse. Sluttdokumentasjonen skal vise at tiltaket er utf\u00f8rt i samsvar med tillatelsen og bestemmelser i eller i medhold av plan- og bygningsloven. Etter pbl. \u00a7 21-10 f\u00f8rste ledd siste pkt. kan kommunen utstede ferdigattest ogs\u00e5 der det det foreligger \u00abbagatellmessige overtredelser\u00bb av krav i eller i medhold av plan- og bygningsloven. Statsforvalterens vurdering Statsforvalteren finner at saken er tilstrekkelig opplyst til \u00e5 gj\u00f8re vedtak, jf. forvaltningsloven \u00a7 33. Videre legger vi til grunn at dere har klaget til rett tid jf. fvl. 29. Vi oppfatter at kommunen har lagt til grunn at dere som naboer til tiltakseiendommen har rettslig klageinteresse i saken. Selv om det i utgangspunktet skal mye til for at naboer skal ha rettslig klageinteresse i et vedtak om ferdigattest, som i all hovedsak er et forhold mellom tiltakshaveren, ansvarlig s\u00f8ker og kommunen, er vi enig med kommunen at dere som naboer i dette tilfellet har tilstrekkelig tilknytning til saken til at dere har reelt behov for \u00e5 f\u00e5 klagen avgjort. Vi vektlegger her at saken gjelder avvikende byggeh\u00f8yde fra gitt tillatelse, og at dere er n\u00e6r nabo til tiltaket. Hadde kommunen hjemmel til \u00e5 utstede ferdigattest? Sp\u00f8rsm\u00e5let saken reiser er om kommunen hadde hjemmel til \u00e5 utstede ferdigattesten i vedtak datert 10.10.2023 for eneboligen p\u00e5 gbnr.185/49. Den klare hovedregelen er at kommunen har hjemmel til \u00e5 innvilge ferdigattest for et tiltak n\u00e5r tiltaket er dokumentert \u00e5 v\u00e6re i tr\u00e5d med gitt byggetillatelse. Et unntak fra denne hovedregelen er at kommunen ogs\u00e5 kan innvilge ferdigattest for et tiltak som ikke er i tr\u00e5d med den gitte byggetillatelsen dersom det foreligger \u00abbagatellmessige overtredelser\u00bb. Ansvarlig s\u00f8ker har i s\u00f8knaden om ferdigattest vist til at tiltaket ikke er i tr\u00e5d med den gitte byggetillatelsen ved at maksimal koteh\u00f8yde p\u00e5 parapet/beslag er m\u00e5lt til + 27,12, og ikke + 26,91 som tillatt. Byr\u00e5den har i sitt vedtak hjemlet utstedelsen av ferdigattesten med at avvikene fra den gitte tillatelsen er \u00abbagatellmessige overtredelser\u00bb. Det er i vurdering den 10.10.2023 vist til at: \u00abAvviket p\u00e5 21 centimeter utgj\u00f8r etter byr\u00e5dens unders\u00f8kelser cirka 3% av boligens etablerte byggeh\u00f8yde. Byr\u00e5den mener at avviket p\u00e5 21 centimeter i seg selv og i lys av bebyggelsen i sin helhet, er \u00e5 anse som sv\u00e6rt begrenset. Dessuten finner ikke byr\u00e5den at maksimal parapet p\u00e5 kote 27,12 er av s\u00e6rskilt betydning for bygningsmilj\u00f8et ellers. Det vises i denne sammenheng til at Side: 4/6 det er f\u00e5 centimeter som skiller etablert byggeh\u00f8yde p\u00e5 aktuelle eiendom og tilgrensende eiendommer mot s\u00f8r\u00f8st og nordvest, se terrengsnitt i sak 201218635/1. Byr\u00e5den finner dermed ikke at avviket er av et slik omfang at overtredelsen er hensiktsmessig eller n\u00f8dvendig \u00e5 forf\u00f8lge, og avviket vurderes til \u00e5 v\u00e6re en \u00abbagatellmessig [overtredelse]\u00bb, jf. pbl. \u00a7 21- 10 f\u00f8rste ledd.\u00bb Statsforvalteren viser til at vurderingen av om en overtredelse er \u00abbagatellmessig\u00bb i pbl. \u00a7 21-10 f\u00f8rste ledd siste punkts forstand er underlagt kommunens frie skj\u00f8nn. Vi viser her til uttalelser i forarbeidende hvor det fremg\u00e5r at: \u00abKommunen gis en skj\u00f8nnsmessig adgang til \u00e5 utstede ferdigattest selv om det foreligger bagatellmessige overtredelser som kommunen ikke finner det hensiktsmessig eller n\u00f8dvendig \u00e5 forf\u00f8lge. Regelen er en logisk konsekvens av at enkelte overtredelser er s\u00e5 sm\u00e5 at kommunen har lovfestet adgang til \u00e5 unnlate \u00e5 forf\u00f8lge dem.\u00bb1 Statsforvalteren er ved pr\u00f8ving av det kommunale skj\u00f8nnet pliktig til \u00e5 legge stor vekt p\u00e5 hensynet til det lokale selvstyret. Vi er likevel ikke avsk\u00e5ret fra \u00e5 pr\u00f8ve om kommunens begrunnelse etter pbl. \u00a7 21-10 er saklig og konkret, at det ikke er tatt utenforliggende hensyn og at det heller ikke foreligger \u00f8vrige saksbehandlingsfeil. - Anf\u00f8rt saksbehandlingsfeil Dere har blant annet anf\u00f8rt saksbehandlingsfeil ved Byr\u00e5dens vedtak. Dere gj\u00f8r gjeldende at Byr\u00e5dens vedtak er fattet p\u00e5 feil grunnlag ved det er kun tatt utgangspunkt i ett innm\u00e5lingspunkt p\u00e5 toppbeslaget. Dere gj\u00f8r gjeldende at m\u00e5lingene som er foretatt p\u00e5 taket viser at storparten av taket ikke er senket i det hele tatt, og at etter endringstillatelsen av 03.07.2020 skulle husetes fasade senkes med 42 cm i hele lengderetningen. Innledningsvis vil Statsforvalteren p\u00e5peke at vi ikke kan se at tillatelsen av 03.07.2020 tilsier at husets fasade skal senkes med 42 cm i sin helhet. Slik vedtaket av 03.07.2020 er utformet er det godkjent ny maksimal parapet/beslag p\u00e5 koteh\u00f8yde 26,91 etter omtekking. Hvor mange cm taket skal senkes vil variere ut fra koteh\u00f8yden p\u00e5 de ulike punktene p\u00e5 taket. Det avgj\u00f8rende etter vedtaket er at takbeslaget/parapeten etter omtekking ikke p\u00e5 noe punkt skal overstige den godkjente koteh\u00f8yden. N\u00e5r det gjelder de faktiske avvikene etter utf\u00f8rt omtekking bemerker Statsforvalteren at m\u00e5lingsdokumentet viser syv m\u00e5lingspunkter p\u00e5 toppbeslaget hvorav tre av m\u00e5lingspunktene ligger innenfor den godkjente maksimale koteh\u00f8yden p\u00e5 26,912, og hvorav fire av m\u00e5lingspunktene overstiger den godkjente maksimale koteh\u00f8yden.3 Statsforvalteren kan i utgangspunktet ikke se at det er feil av Byr\u00e5den \u00e5 ta utgangspunkt i det h\u00f8yeste m\u00e5lte punktet ved en vurdering av avviket fra maksimal topp koteh\u00f8yde p\u00e5 parapet/beslag. Vi er likevel enig med dere i at det kunne kommet tydeligere frem i Byr\u00e5dens vedtak at det er en st\u00f8rre del av taket som overstiger den maksimalt tillatte koteh\u00f8yden. Selv om ikke hele taket har en koteh\u00f8yde p\u00e5 +27,12 s\u00e5 er det samtidig en stor del av taket som overskrider den tillatte maksimale 1 Ot.prp. nr. 45 (2007-2008) s. 325. 2 Pkt. 5: 26,803, pkt 7: 26,784 og pkt. 8: 26,507 i m\u00e5lingsdokumentet vedlagt i saken. 3 Pkt 1: 27,147, pkt. 2: 27,053, pkt.3: 27,15 og pkt.6: 26.972 i m\u00e5lingsdokument vedlagt i saken. Side: 5/6 koteh\u00f8yden p\u00e5 + 26,91.Ut fra Byr\u00e5dens vedtak av 10.10.2023 kan det oppfattes som at det er lagt til grunn at det kun er 3% av taket som avviker fra den tillatte maksimale koteh\u00f8yden. Selv om det er utydeligheter i vedtaket av 10.10.2023 som gj\u00f8r det usikkert om Byr\u00e5den var kjent med samtlige av de innm\u00e5lte koteh\u00f8ydene p\u00e5 takbeslaget p\u00e5 vedtakstidspunktet, er Statsforvalteren av den oppfatning at dette i alle tilfeller er synliggjort og rettet i klageomgangen. Vi viser her til Byr\u00e5dens vurdering i klageomgangen hvor det blant annet fremg\u00e5r: \u00abEtablert byggeh\u00f8yde p\u00e5 maksimal parapet p\u00e5 kote + 27,12 utgj\u00f8r et avvik 21 centimeter fra rammetillatelse datert 03.07.2020 og 32 centimeter fra opprinnelig rammetillatelse datert 01.11.2012. Byr\u00e5den p\u00e5peker at avviket er angitt med hensyn til h\u00f8yeste punkt, og at st\u00f8rre deler av taket er mellom godkjent kote + 26,91 og etablert kote + 27,12, se illustrasjon datert 02.08.2022 vedlagt s\u00f8knad om ferdigattest. Isolert sett er byr\u00e5den av den oppfatning at avviket er begrenset av hensyn til type tiltak (etablering av enebolig), og at det i utgangspunktet er naturlig \u00e5 anse avviket som bagatellmessig.\u00bb Byr\u00e5den synliggj\u00f8r med dette at hun er kjent med samtlige av koteh\u00f8ydene. Byr\u00e5den fastholder samtidig sin skj\u00f8nnsmessige vurdering av at avviket er bagatellmessig. Vi kan med dette ikke se at det er lagt til grunn feil faktum ved vurderingene til Byr\u00e5den som kan ha virket bestemmende p\u00e5 vedtakets innhold. - Byr\u00e5dens vurdering av at avviket er \u00abbagatellmessig\u00bb N\u00e5r det gjelder Byr\u00e5dens skj\u00f8nnsvurdering av at avvikene fra tillatt koteh\u00f8yde er en \u00abbagatellmessig overtredelse\u00bb i pbl. \u00a7 21-10 f\u00f8rste ledd, siste pkt., sin forstand har Byr\u00e5den i sin vurdering vektlagt type tiltak, lokaliseringen og virkningene for omgivelsene. Byr\u00e5den har i klageomgangen utdypet sine vurderinger noe. Det fremg\u00e5r her at det vektlegges at avviket p\u00e5 maksimalt 21 cm ikke har samfunnsmessige konsekvenser som utgj\u00f8r fare for liv og helse. Det erkjennes at avviket inneb\u00e6rer ulemper for naboer, ettersom enhver endring i byggeh\u00f8yde n\u00e6rt annen persons eiendom vil ha negative konsekvenser i form av \u00f8kt skygge og redusert mengde dagslys. Byr\u00e5den vurderer likevel at avviket p\u00e5 21 cm vanskelig vil utgj\u00f8re mer skygge og reduserte solforhold sett opp mot tillatt byggeh\u00f8yde. Videre at arealet som ber\u00f8res er bebygd med garasje og uten naturlige uteoppholdsplasser for dere som naboer. Det vises ogs\u00e5 at koteh\u00f8yden ikke vil avvike s\u00e6rlig fra bebyggelsesstrukturen i omr\u00e5det for \u00f8vrig. Statsforvalteren kan ikke se at det i de overnevnte vurderinger er vektlagt utenforliggende eller usaklige momenter. Slik vi ser det er Byr\u00e5dens vektlegging av type tiltak og konsekvenser av avviket saklige og tillatte momenter \u00e5 vektlegge etter pbl. \u00a7 21-10 f\u00f8rste ledd. Statsforvalteren har p\u00e5 bakgrunn av overnevnte kommet til at kommunen v/Byr\u00e5den har grunngitt utstedelsen av ferdigattesten saklig og konkret, og at vedtaket oppfyller kravene til begrunnelse etter forvaltningsloven. Videre at det ikke foreligger saksbehandlingsfeil som gj\u00f8r vedtaket ugyldig. Vi finner derfor ikke grunn til \u00e5 sette kommunens vurdering til side. N\u00e5r det gjelder deres anf\u00f8rsel om at Byr\u00e5den med sin vurdering setter Statsforvalteren og Kommunal- og distriksdepartementets tidligere vurderinger i saken til side, kan vi ikke se at det er grunnlag for dette. Riktignok stadfestet dav\u00e6rende Fylkesmannen, i vedtak datert 11.07.2019, sak 2019/10182, kommunens avslag p\u00e5 endringss\u00f8knad om byggeh\u00f8yde p\u00e5 koteh\u00f8yde 27,28 som var 48 Side: 6/6 cm h\u00f8yere enn den opprinnelige tillatte koteh\u00f8yden. Fylkesmannen stadfestet ogs\u00e5 Bergen kommunes vedtak om p\u00e5legg om retting og ilegging av tvangsmulkt i vedtak av 10.10.2019, sak 2019/18156. Videre tok ikke departementet omgj\u00f8ringsbegj\u00e6ring av Fylkesmannens vedtak av 10.10.2019 til f\u00f8lge. Vi kan likevel ikke se at Byr\u00e5dens skj\u00f8nnsvurdering setter v\u00e5re eller departementets vurderinger i de overnevnte sakene til side. Sakene gjaldt sp\u00f8rsm\u00e5let om vilk\u00e5rene for dispensasjon fra avstandskravet var oppfylt, og sp\u00f8rsm\u00e5let om det var hjemmel for \u00e5 ilegge p\u00e5legg og tvangsmulkt. Dette er andre rettslige vurderingstemaer enn i den foreliggende sak. Den faktiske situasjonen var ogs\u00e5 annerledes ved at takets avvik fra siste godkjente koteh\u00f8yde var av st\u00f8rre karakter. Oppsummering P\u00e5 bakgrunn av overnevnte finner Statsforvalteren ikke grunnlag for \u00e5 sette til side Bergen kommune v/Byr\u00e5dens vedtak av 10.10.2023 om utstedelse av ferdigattest. Klagen har ikke f\u00f8rt frem. Vedtaket er endelig og kan ikke p\u00e5klages, jf. forvaltningsloven \u00a7 28 tredje ledd. Med hilsen Jorunn Fosse Fidjest\u00f8l Stine Ross Ids\u00f8 senirorr\u00e5dgiver seniorr\u00e5dgiver Dokumentet er elektronisk godkjent Kopi til: Kjell Inge Arnevig Slettevikvegen 68 B 5124 Morvik Bergen kommune Postboks 7700 5020 BERGEN STIEGLER ADVOKATFIRMA AS Fortunen 1 5013 BERGEN "
}