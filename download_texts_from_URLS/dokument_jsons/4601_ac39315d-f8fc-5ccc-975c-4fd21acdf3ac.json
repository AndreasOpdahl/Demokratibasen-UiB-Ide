{
  "dokument_id": "ac39315d-f8fc-5ccc-975c-4fd21acdf3ac",
  "doc_type": "case_presentation",
  "kommune": 4601,
  "tittel": "Presentasjon av forbedringsarbeidet Brukerreisen.",
  "url": "https://bergen.kommune.no/politikere-utvalg/api/fil/bk360/12136182/Framstilling-Presentasjon-av-forbedringsarbeidet-Brukerreisen-",
  "tekst": " Ruspolitisk r\u00e5d Saksframstilling V\u00e5r referanse: 2020/90682-257 Saksbehandler: Rune Tj\u00f8svold Presentasjon av forbedringsarbeidet Brukerreisen. Hva saken gjelder: Byr\u00e5dsavdeling for barnevern, sosiale tjenester og mangfold har, ved Etat for sosiale tjenester og Etat for psykisk helse og rustjenester, hovedansvaret for tjenestene som ytes til innbyggere med rus- og/eller psykiske helseutfordringer. Etat for sosiale tjenester har ansvaret for individuell oppf\u00f8lging til innbyggere med rusutfordringer, mens Etat for psykisk helse og rustjenester har ansvaret for helse- og omsorgstjenester til personer med alvorlige psykiske lidelser og lavterskel rustjenester. Etatene har som s\u00e5dan et felles ansvar for innbyggere med ROP-lidelser. Det er i tillegg andre etater i Byr\u00e5dsavdeling for helse og omsorg som ogs\u00e5 leverer tjenester til m\u00e5lgruppen, hovedsakelig i form av helse og omsorgstjenester. B\u00e5de byr\u00e5dsavdelingen og etatene har over flere \u00e5r identifisert ulike utfordringer knyttet til tjenestetilbudet til personer med rus- eller ROP-utfordringer. Utfordringene har omhandlet fragmenterte tjenester, samhandling p\u00e5 tvers og krevende enkeltsaker. Bruker- og p\u00e5r\u00f8rendeorganisasjoner har meldt noe av det samme. Orienteringen vil g\u00e5 n\u00e6rmere inn p\u00e5 m\u00e5lsettinger, organisering, arbeidsprosesser og status for forbedringsarbeidet pr. dato. Forslag til vedtak: Orientering tas til etterretning. Dato: 18. februar 2025 1 "
}