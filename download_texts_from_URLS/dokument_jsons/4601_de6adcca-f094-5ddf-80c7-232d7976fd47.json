{
  "dokument_id": "de6adcca-f094-5ddf-80c7-232d7976fd47",
  "doc_type": "case_minutes",
  "kommune": 4601,
  "tittel": "Saksprotokoll UFKN, 12032025, Sak 36/25, Representantforslag fra Amina Amin (A) om tiltak for \u00e5 styrke det profesjonelle dansefeltet i Bergen",
  "url": "https://bergen.kommune.no/politikere-utvalg/api/fil/bk360/12321368/Innstilling-vedtak-Representantforslag-fra-Amina-Amin-A-om-tiltak-for-a-styrke-det-profesjonelle-dansefeltet-i-Bergen",
  "tekst": "Representantforslag fra Amina Amin (A) om tiltak for \u00e5 styrke det profesjonelle dansefeltet i Bergen Utvalg for finans, kultur og n\u00e6ring behandlet saken i m\u00f8tet 12.03.2025 sak 36/25 og avga f\u00f8lgende innstilling: Representantforslaget avvises p\u00e5 bakgrunn av byr\u00e5dets svar. Utvalg for finans, kultur og n\u00e6rings behandling F\u00f8lgende representanter tok ordet: Amina Ali Amin (A), Anette Strand (H) Forslag fremsatt i utvalget: Anette Strand (H) fremsatte p\u00e5 vegne av H, FrP, BL, INP og Sp f\u00f8lgende alternative forslag: Representantforslaget avvises p\u00e5 bakgrunn av byr\u00e5dets svar. Amina Ali Amin (A) fremsatte p\u00e5 vegne av A f\u00f8lgende alternative forslag: Bystyret mener at dansefeltet ikke har blitt sett i stor nok grad n\u00e5r det gjelder tildeling av arbeidsstipend, og vi ber derfor byr\u00e5det \u00f8ke potten til arbeidsstipend slik at flere kunstnere kan motta dette. Vi ber om at byr\u00e5det kommer tilbake med en styrkning i forbindelse med revidering av budsjettet. Votering: Alternativt forslag fra A, fremsatt av Amina Ali Amin (A) fikk 6 stemmer (A, SV, MDG, V). Alternativt forslag fra H, FrP, BL, INP og Sp fremsatt av Anette Strand (H) ble tiltr\u00e5dt med 9 stemmer (H, FrP, BL, INP, Sp). Forslagsstillers forslag til vedtak: Bystyret ber byr\u00e5det vurdere hvilke tiltak som kan settes i verk for \u00e5 styrke det profesjonelle dansefeltet i Bergen. Det bes at man s\u00e6rlig ser p\u00e5 tiltak som muliggj\u00f8r at flere dansekunstnere f\u00e5r mulighet til \u00e5 v\u00e6re kunstnere p\u00e5 heltid, inklusive innretningen p\u00e5 kommunale stipender. "
}