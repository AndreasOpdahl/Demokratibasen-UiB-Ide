{
  "dokument_id": "b0e4d709-ac9f-54ee-bd2c-440b8a8d59fc",
  "doc_type": "case_presentation",
  "kommune": 4601,
  "tittel": "H\u00f8ringssaker til forretningsutvalget 20.05.2025\n",
  "url": "https://bergen.kommune.no/politikere-utvalg/api/fil/bk360/12634189/Framstilling-Horingssaker-til-forretningsutvalget-20-05-2025-",
  "tekst": " Forretningsutvalget Saksframstilling V\u00e5r referanse: 2025/41575-47 Saksbehandler: Anette Hatlemark Drabl\u00f8s H\u00f8ringssaker til forretningsutvalget 20.05.2025 Hva saken gjelder: Bystyrets kontor har mottatt f\u00f8lgende h\u00f8ringer: 1. H\u00f8ring - \u00f8kt lengde for modulvogntog mv. med aerodynamisk f\u00f8rerhus 2. H\u00f8ring og offentlig ettersyn av forslag til kommuneplanens samfunnsdel for Ask\u00f8y 2025-2035 3. H\u00f8ring - Forslag til endringer i plan- og bygningslovgivningens regler om beregning av tidsfrister i byggesaker 4. H\u00f8ring - Forslag til endringer i reglene om s\u00f8knad og dokumentasjon i byggesaker 5. H\u00f8ring \u2013 Tryggere bolighandel. Forslag til endringer i forskrift til avhendingslova (tryggere bolighandel) 6. H\u00f8ring - Nasjonal veileder for legevakt og legevaktsentral 7. H\u00f8ring \u2013 endringer i budsjett- og regnskapsforskriften og i selvkostforskriften (avskrivningstider, kalkylerente og framf\u00f8ringsperiode) 8. H\u00f8ring - Forskrift om fors\u00f8k med nettlege i allmennlegetjenesten Etter \u00a7 2.10 i fullmakter for byr\u00e5det gjelder f\u00f8lgende for h\u00f8ringsuttalelser: \u00abByr\u00e5det avgir h\u00f8ringsuttalelser p\u00e5 vegne av Bergen kommune, der forretningsutvalget har fordelt oppgaven til byr\u00e5det. H\u00f8ringsuttalelser i prinsipielle saker som samtidig inneb\u00e6rer politiske avveininger, skal avgis av bystyret.\u00bb I reglement for bystyret og utvalgene kap. 7.3.1 st\u00e5r det at: \u00abForretningsutvalget fordeler innkomne saker til bystyrets organer. Forretningsutvalget avgj\u00f8r hvilke innkommende h\u00f8ringssaker som skal behandles i bystyrets organer og tar stilling til om de skal sluttbehandles i et bystyreutvalg eller bystyret\u00bb (vedtatt av bystyret 04.09.2024, sak 287/24). I alle h\u00f8ringssaker er det viktig \u00e5 involvere medvirkningsr\u00e5dene dersom tema er relevante for disse brukergruppene. 1. H\u00f8ring - \u00f8kt lengde for modulvogntog mv. med aerodynamisk f\u00f8rerhus Vegdirektoratet har sendt p\u00e5 h\u00f8ring forslag om endringer i regelverket om tillatte vekter og dimensjoner i forskrift 25. januar 1990 nr. 92 om bruk av kj\u00f8ret\u00f8y \u00a7 5-5. Adgangen til \u00e5 ha st\u00f8rre lengde ved bruk av godkjent, aerodynamisk f\u00f8rerhus, er i dag begrenset til s\u00e5kalt \u00abnormaltransport\u00bb, alts\u00e5 vogntog med lengde inntil 19,50 meter. Forslaget inneb\u00e6rer 1 \u00e5 utvide denne adgangen til f\u00f8lgende vogntog: \u2022 Modulvogntog \u2022 24-metersvogntog \u2022 T\u00f8mmervogntog med lengde inntil 24,00 meter \u2022 Semitrailervogntog som transporterer 45-fots container i intermodal transport Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 1. juli 2025. 2. H\u00f8ring og offentlig ettersyn av forslag til kommuneplanens samfunnsdel for Ask\u00f8y 2025-2035 Ask\u00f8y kommune har sendt p\u00e5 h\u00f8ring og offentlig ettersyn forslag til kommuneplanens samfunnsdel for Ask\u00f8y 2025-2035. Ask\u00f8y 2035. Kommuneplanens samfunnsdel 2025-2035 har fire hovedm\u00e5l, som er konkretisert med delm\u00e5l og tilh\u00f8rende strategier: \u2022 Den skapende \u00f8yen \u2022 Den inkluderende \u00f8yen \u2022 Den gr\u00f8nne \u00f8yen \u2022 Den helsefremmede \u00f8yen Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 23. juni 2025. 3. H\u00f8ring - Forslag til endringer i plan- og bygningslovgivningens regler om beregning av tidsfrister i byggesaker Kommunal- og distriktsdepartementet har sendt p\u00e5 h\u00f8ring forslag til endringer i reglene om beregning av tidsfrister i byggesaker. Forslagene skal bidra til reduserte kostnader og mer effektive og forutsigbare byggesaksprosesser for kommunene og de som s\u00f8ker. Regjeringen vil f\u00e5 fart p\u00e5 boligbyggingen igjen, og har et ambisi\u00f8st m\u00e5l om \u00e5 f\u00e5 i gang bygging av 130 000 boliger innen 2030. For \u00e5 n\u00e5 m\u00e5let m\u00e5 tiden som brukes i plan- og byggesaksprosessene reduseres. For de fleste byggesaker har kommunene en frist p\u00e5 12 uker til \u00e5 behandle s\u00f8knaden. Et problem i dagens regelverk er at fristen starter \u00e5 l\u00f8pe p\u00e5 nytt om kommunen oppdager vesentlige mangler ved s\u00f8knaden. Da er det uheldig om kommunen har ventet lenge med \u00e5 se p\u00e5 s\u00f8knaden f\u00f8rste gang. Beregningen av starttidspunktet for saksbehandlingsfristen har ogs\u00e5 direkte innvirkning p\u00e5 byggesaksgebyret. En ulik forst\u00e5else av reglene om beregning av tidsfrister medf\u00f8rer derfor ulik praksis for n\u00e5r et byggesaksgebyr reduseres. 2 Departementets forslag m\u00e5 ses i sammenheng med Direktoratet for byggkvalitet sitt h\u00f8ringsnotat om \u00e5 endre reglene om s\u00f8knad og dokumentasjon i byggesaker, som er p\u00e5 h\u00f8ring parallelt. Form\u00e5let med Direktoratets forslag er \u00e5 tydeliggj\u00f8re kravene til s\u00f8knad og dokumentasjon for s\u00f8knadspliktige tiltak, slik at antallet mangelfulle s\u00f8knader blir redusert. I h\u00f8ringen foresl\u00e5s det en lovendring om at fristen for kommunens saksbehandling skal l\u00f8pe fra dagen kommunen mottar s\u00f8knaden. Dette vil hindre at fristen starter \u00e5 l\u00f8pe p\u00e5 nytt om kommunen sent i saksbehandlingsprosessen oppdager st\u00f8rre mangler ved s\u00f8knaden. Forslaget gir en enklere regel og angir et klart tidspunkt for n\u00e5r fristen starter. Bystyredirekt\u00f8ren vurderer at forslaget er av prinsipiell karakter og vil inneb\u00e6re politiske avveininger. Det anbefales at bystyret avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 6. september 2025. 4. H\u00f8ring - Forslag til endringer i reglene om s\u00f8knad og dokumentasjon i byggesaker Direktoratet for byggkvalitet har p\u00e5 oppdrag av Kommunal- og distriktsdepartementet sendt p\u00e5 h\u00f8ring et forslag om endring av byggesaksforskriften (SAK10) kapittel 5 S\u00f8knad og dokumentasjon og kapittel 6 Kommunens saksbehandling. Form\u00e5let med endringene er \u00e5 tydeliggj\u00f8re kravene til s\u00f8knad og dokumentasjon for s\u00f8knadspliktige tiltak og hvilke opplysninger som er n\u00f8dvendig i den enkelte byggesaken. Forslaget skal bidra til \u00e5 redusere antall mangelfulle s\u00f8knader. Det foresl\u00e5s i tillegg \u00e5 tydeliggj\u00f8re hva kommunens vedtak om byggetillatelse som minimum skal inneholde. Dette skal bidra til \u00e5 gj\u00f8re det enklere \u00e5 se hva kommunen skal vurdere i byggesakene, og sikre likere saksbehandling. Direktoratets forslag m\u00e5 ses i sammenheng med Kommunal- og distriktsdepartementet sitt h\u00f8ringsforslag om \u00e5 tydeliggj\u00f8re og effektivisere reglene om tidsfrister for saksbehandling og gebyrbortfall i byggesaker. Bystyredirekt\u00f8ren vurderer at forslaget er av prinsipiell karakter og vil inneb\u00e6re politiske avveininger. Det anbefales at bystyret avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 6. september 2025. 5. H\u00f8ring \u2013 Tryggere bolighandel. Forslag til endringer i forskrift til avhendingslova (tryggere bolighandel) Direktoratet for byggkvalitet har p\u00e5 oppdrag av Kommunal- og distriktsdepartementet sendt p\u00e5 h\u00f8ring forslag om endringer i forskrift til avhendingslova (tryggere bolighandel). Form\u00e5let med endringene er \u00e5 oppdatere bestemmelsene i forskriften som viser til \u00abgjeldende bransjestandarder\u00bb, og en presisering av bestemmelser der det ikke skal settes tilstandsgrad. Forskriften har ogs\u00e5 enkelte skrivefeil og feil begrepsbruk som det er viktig \u00e5 rette opp i, slik at ordlyden i forskriften ikke kan f\u00f8re til misforst\u00e5elser av 3 innholdet i reglene og hvordan unders\u00f8kelsene skal gjennomf\u00f8res. H\u00f8ringsforslaget endrer ikke minstekravene til tilstandsrapportene, oppgavene til den bygningssakkyndige eller kravsniv\u00e5et i forskriften. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 20. juni 2025. 6. H\u00f8ring - Nasjonal veileder for legevakt og legevaktsentral Helsedirektoratet har sendt revidert nasjonal veileder for legevakt og legevaktsentral p\u00e5 h\u00f8ring. Veilederen er utarbeidet for \u00e5 st\u00f8tte legevaktene og kommunene i organisering og drift av legevakttjenesten. Den skal tydeliggj\u00f8re og utdype myndighetenes krav til legevakttjenesten og bidra til \u00e5 forebygge u\u00f8nskede hendelser og variasjon. M\u00e5lgruppen for veilederen er helsepersonell p\u00e5 legevakt og legevaktsentral, politisk og administrativ ledelse i kommunen, samarbeidspartnere i kommunen og spesialisthelsetjenesten. H\u00f8ringsutkastet erstatter Nasjonal veileder for legevakt og legevaktsentral som f\u00f8rste gang ble publisert i 2020. Mye av innholdet er videref\u00f8rt, men kapitel om ledelse, styring og bruker- og p\u00e5r\u00f8rendemedvirkning og kapittel om samarbeid og samhandlingsparter er revidert. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 16. juli 2025. 7. H\u00f8ring \u2013 endringer i budsjett- og regnskapsforskriften og i selvkostforskriften (avskrivningstider, kalkylerente og framf\u00f8ringsperiode) Kommunal- og distriktsdepartementet sendte 08.05.25 forslag til endring i forskrift 7. juni 2019 nr. 714 om \u00f8konomiplan, \u00e5rsbudsjett, \u00e5rsregnskap og \u00e5rsberetning for kommuner og fylkeskommuner mv. (budsjett- og regnskapsforskriften) og i forskrift 11. november 2019 nr. 1731 om beregning av samlet selvkost for kommunale og fylkeskommunale gebyrer (selvkostforskriften) p\u00e5 alminnelig h\u00f8ring. H\u00f8ringsnotatet omhandler avskrivningstider, kalkylerente og framf\u00f8ringsperiode: \u2022 Departementet foresl\u00e5r endringer i reglene om maksimale avskrivningstider for ledningsnett og enkelte typer bygg i budsjett- og regnskapsforskriften. Departementet foresl\u00e5r at endringene skal gjelde fra og med budsjett- og regnskaps\u00e5ret 2026 . \u2022 Departementet foresl\u00e5r ogs\u00e5 at kalkylerenten i selvkostforskriften skal endres. Departementet vil komme tilbake til tidspunktet for n\u00e5r endringen eventuelt trer i kraft etter at det er gjort n\u00e6rmere vurderinger i lys av renteutviklingen. 4 \u2022 Departementet foresl\u00e5r \u00e5 videref\u00f8re framf\u00f8ringsperioden i dagens selvkostforskrift for over- og underskudd i selvkostregnskapet. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 3. september 2025. 8. H\u00f8ring - Forskrift om fors\u00f8k med nettlege i allmennlegetjenesten Helse- og omsorgsdepartementet har sendt forslag til forskrift om fors\u00f8ksordning med nettlege i allmennlegetjenesten (kommunal nettlege) p\u00e5 h\u00f8ring. Departementet foresl\u00e5r i denne forskriften regulering av en finansierings- og oppgj\u00f8rsl\u00f8sning for nettlegetjenesten gjennom folketrygden, samt kompetansekrav for leger som skal jobbe som nettlege. I h\u00f8ringsnotatet foresl\u00e5r departementet i hovedtrekk f\u00f8lgende: 1. At forskriften kun gjelder for kommuner som har avtale med Helsedirektoratet om \u00e5 delta i fors\u00f8ket og personer folkeregistrert som bosatt i disse kommunene. 2. At folketrygden yter st\u00f8nad til dekning av medlemmers utgifter til digital helsehjelp hos lege som har individuell avtale om \u00e5 yte digital helsehjelp i fors\u00f8ket, i samsvar med takstene gitt i forskriften kapittel II. 3. At det skal betales egenandel for helsehjelp hos nettlege, og at egenandeler inng\u00e5r i opptjeningen mot taket for egenandeler (frikort). 4. At nettleger skal ha oppn\u00e5dd l\u00e6ringsm\u00e5lene i spesialistutdanningens f\u00f8rste del eller tilsvarende spesialistutdanningens f\u00f8rste del, samt kurs i akuttmedisin og kurs i volds- og overgrepsh\u00e5ndtering. 5. At det skal inng\u00e5s avtale om direkteoppgj\u00f8r med Helfo. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 5. juni 2025. Forslag til vedtak: 1. Byr\u00e5det avgir eventuelt h\u00f8ringssvar til \u00abH\u00f8ring - \u00f8kt lengde for modulvogntog mv. med aerodynamisk f\u00f8rerhus\u00bb p\u00e5 vegne av Bergen kommune. 2. Byr\u00e5det avgir eventuelt h\u00f8ringssvar til \u00abH\u00f8ring og offentlig ettersyn av forslag til kommuneplanens samfunnsdel for Ask\u00f8y 2025-2035\u00bb p\u00e5 vegne av Bergen kommune. 3. Utvalg for milj\u00f8 og byutvikling innstiller til bystyret som avgir h\u00f8ringssvar til \u00abH\u00f8ring - Forslag til endringer i plan- og bygningslovgivningens regler om beregning av tidsfrister i byggesaker\u00bb p\u00e5 vegne av Bergen kommune. 4. Utvalg for milj\u00f8 og byutvikling innstiller til bystyret som avgir h\u00f8ringssvar til \u00abH\u00f8ring - Forslag til endringer i reglene om s\u00f8knad og dokumentasjon i byggesaker\u00bb p\u00e5 vegne av Bergen kommune. 5 5. Byr\u00e5det avgir eventuelt h\u00f8ringssvar til \u00abH\u00f8ring \u2013 Tryggere bolighandel. Forslag til endringer i forskrift til avhendingslova (tryggere bolighandel)\u00bb p\u00e5 vegne av Bergen kommune. 6. Byr\u00e5det avgir eventuelt h\u00f8ringssvar til \u00abH\u00f8ring - Nasjonal veileder for legevakt og legevaktsentral\u00bb p\u00e5 vegne av Bergen kommune. 7. Byr\u00e5det avgir eventuelt h\u00f8ringssvar til \u00abH\u00f8ring \u2013 endringer i budsjett- og regnskapsforskriften og i selvkostforskriften (avskrivningstider, kalkylerente og framf\u00f8ringsperiode)\u00bb p\u00e5 vegne av Bergen kommune. 8. Byr\u00e5det avgir eventuelt h\u00f8ringssvar til \u00abH\u00f8ring - forslag til forskrift om fors\u00f8ksordning med nettlege i allmennlegetjenesten (kommunal nettlege)\u00bb p\u00e5 vegne av Bergen kommune. Dato: 9. mai 2025 \u00d8ivind Hauge St\u00f8le - Seksjonssjef Anette H. Drabl\u00f8s - F\u00f8rstekonsulent Dokumentet er godkjent elektronisk. Vedlegg: H\u00f8ringsbrev 6 "
}