{
  "dokument_id": "078a7022-7c5f-50d5-a0f3-25430f6e97d4",
  "doc_type": "case_attachment",
  "kommune": 4601,
  "tittel": "Fagnotat, datert 21.11.2024",
  "url": "https://bergen.kommune.no/politikere-utvalg/api/fil/bk360/11582395/Fagnotat-datert-21-11-2024",
  "tekst": " Plan- og bygningsetaten Til Fagnotat BBU - Seksjon byutvikling (Arbeidssted) V\u00e5r referanse: PLAN-2022/20708-103 Saksbehandler: \u00d8rjan Olsen Furnes Dato: 21.11.2024 Fra Plan- og bygningsetaten Forslag til detaljregulering anbefales vedtatt Fyllingsdalen, Gnr. 22, Bnr. 874, Skjenhaugane, Reguleringsplan, Arealplan-ID 70910000 Om planforslaget LINK ARKITEKTUR AS AVD BERGEN foresl\u00e5r p\u00e5 vegne av OPPHUS AS detaljregulering for et omr\u00e5de ved Barliveien/Spelhaugen i Fyllingsdalen bydel. Figur 1 - Figur 1 - Oversiktskart. Intensjonen med planforslaget er \u00e5 delvis rive eksisterende bebyggelse og fortette eiendommen med 85 boenheter i en lav og tett boligstruktur, og noe n\u00e6ring i f\u00f8rste etasje. Eiendommen omfatter allerede bebygd areal og tar med seg tilrettelegging for stiforbindelser og opphold i omkringliggende gr\u00f8nnstruktur. Omr\u00e5det er avsatt til byfortettingssone og gr\u00f8nnstruktur i KPA2018. Utnyttelsesgrad varierer mellom %-BRA=150% \u2013 205%, og h\u00f8yder varierer mellom tre og fire etasjer, inklusive saltak. Planforslaget omfattes ikke av forskrift om konsekvensutredninger. Se planbeskrivelsen med vedlegg for utfyllende opplysninger. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN Planprosess og medvirkning Merknader og uttalelser ved offentlig ettersyn Planforslaget var p\u00e5 h\u00f8ring og offentlig ettersyn i perioden 17.06.2023 \u2013 29.08.2023. Det ble mottatt 2 private merknader og 12 h\u00f8ringsuttalelser, hvorav 1 innsigelse. Disse er oppsummert og kommentert av forslagsstiller i merknadsskjema datert 08.10.2024. Merknadene er gjennomg\u00e5tt og merknadsskjemaet vurderes som dekkende. I uttalelsene og merknadene blir det i hovedtrekk pekt p\u00e5 f\u00f8lgende: \u2022 Privatrettslige forhold: Det hevdes at plassering av renovasjonsl\u00f8sning er i strid med en privatrettslig avtale om tilkomst til eiendommen gnr. 22 bnr. 791 og utbygginspotensialet p\u00e5 eiendommen\u2060. Sands Advokatfirma DA p\u00e5 vegne av Skjenhaugane Eiendom AS \u00f8nsket at elementer som parsellhager og gangstier utenfor avtalt eiendomsgrense fjernes fra illustrasjonsplanen\u2060\u2060. Det p\u00e5pekes at bebyggelse m\u00e5 forholde seg til regelverket om 4 meters avstand fra byggverk til nabogrense\u2060\u2060. Det bes om tilbakemelding ang\u00e5ende byggegrenser og gr\u00f8ntomr\u00e5der som ligger n\u00e6r avtalt eiendomsgrense\u2060\u2060. \u2022 Barn og unges interesser: Barn og unges representant la vekt p\u00e5 \u00e5 bevare gr\u00f8ntomr\u00e5der, sikre attraktive lekeomr\u00e5der, trygg trafikk under byggeperioden, og involvere barn i planleggingen\u2060. \u2022 Kulturmilj\u00f8: Byantikvaren var generelt positiv til prosjektet, men ba om dokumentasjon f\u00f8r riving av eksisterende bygg i tillegg til endringsforslag i formingsveileder og plankart. \u2022 Arkitektur og plangrep: Byarkitekten var positiv til \u00e5 transformere omr\u00e5det til boligbruk, men foreslo endringer som nedtrapping av bygninger mot vannet og \u00e5 skape flere siktlinjer\u2060\u2060. \u2022 Gr\u00f8nnstruktur: Bymilj\u00f8etaten og Vestland fylkeskommune anbefalte \u00e5 utvide planomr\u00e5det for \u00e5 sikre offentlig snarveien til \u00d8rnahaugen som offentlig. Bymilj\u00f8etaten anbefalte videre \u00e5 gi offentlig status til omr\u00e5dene rundt Lauv\u00e5stj\u00f8rna og \u00e5 sikre at det ikke skjer skadelig avrenning under byggeperioden\u2060. Forum for natur og friluftsliv uttrykte bekymring for tjernets \u00f8kologiske verdi og bevaring av kantsonevegetasjonen. \u2022 St\u00f8y i anleggsfasen: Helsevernenheten \u00f8nsket strengere krav i bestemmelsene til st\u00f8y i anleggsfasen. \u2022 Trafikk: Bymilj\u00f8etaten krevde at det etableres snuhammer i enden av Barliveien da den er kommunal. Statens vegvesen \u00f8nsket mer sykkeltilrettelegging og at parkeringsdekning kan reduseres til fordel for bildeling. De \u00f8nsket ogs\u00e5 at mobilitetspunkt flyttes inn p\u00e5 eksisterende parkeringsplass og endringer i plankart. Vestland fylkeskommune etterspurte transformasjon av eksisterende parkeringsplass og mer fremtidsrettede fellesl\u00f8sninger for felles parkering, samt HC-parkering n\u00e6rmere inngangspartier. VLFK mener parkeringsdekningen er fornuftig og er bekymret for villparkering dersom parkeringsdekning reduseres. \u2022 Tjenesteyting: Vestland fylkeskommune \u00f8nsket ikke handel, tjenestetilbud og annen n\u00e6ring i planomr\u00e5det da dette skal etableres i Spelhaugen. \u2022 Bokvalitet: Vestland fylkeskommune mente studioleilighetene mot Lauv\u00e5stj\u00f8rna ikke f\u00e5r god nok bokvalitet. Saksnummer PLAN-2022/20708 Side 2 av 9 Endringer etter offentlig ettersyn Endringene som er foretatt etter offentlig ettersyn, fremg\u00e5r av merknads- og endringsskjema datert 08.10.2024. Planmaterialet er oppdatert i henhold til endringene. Kort oppsummert inneb\u00e6rer endringene: \u2022 Trafikkanalyse er utarbeidet \u2022 Bestemmelse om midlertidig opparbeidelse av kryss Barliveien/Spelhaugen er innarbeidet og tekniske planer er godkjent av VLFK \u2022 Rekkef\u00f8lgekrav knyttet til ferdigstilling av Barliveien er endret til f\u00f8r igangsettelsestillatelse og ikke til brukstillatelse \u2022 Planomr\u00e5det er utvidet for \u00e5 sikre snarvei mot \u00d8rnahaugen som offentlig form\u00e5l \u2022 Snusl\u00f8yfe er innarbeidet i enden av kommunal vei Barliveien Det er i tillegg foretatt to begrensede h\u00f8ringer for henholdsvis utvidelse av planomr\u00e5det for \u00e5 sikre snarvei mot \u00d8rnahaugen, og snusl\u00f8yfe i enden av kommunal vei Barliveien i periodene 05.03.2024 - 26.03.2024 og 07.06.2024 \u2013 01.07.2024. Det kom inn \u00e9n privat merknad og to uttalelser fra h\u00f8ringsparter til disse, henholdsvis Vestland fylkeskommune, Bymilj\u00f8etaten og Tjernet borettslag. Merknadene og uttalelsene er oppsummert og kommentert av plankonsulenten i merknads- og endringsskjema datert 08.10.2024. Offentlige uttalelser er l\u00f8st i samr\u00e5d med henholdsvis Bymilj\u00f8etaten og Vestland fylkeskommune. Innspill fra Tjernet borettslag er ikke tatt til f\u00f8lge. Se punkt om snuareal p\u00e5 kommunal vei. Innsigelse Vestland fylkeskommune fremmet innsigelse knyttet til trafikksikkerhet ved kryss med fylkesveg 5362 Spelhaugen og ba om at det utarbeides trafikkanalyse som gj\u00f8r rede for nyskapt trafikk som f\u00f8lge av planen. De ba ogs\u00e5 om at Barliveien ble tilpasset dagens situasjon med sikt og trafikksikker kryssing i midlertidig situasjon da eventuell videref\u00f8ring av bybanen ligger et godt stykke frem i tid. Trafikkanalyse er utarbeidet og vedlagt, og midlertidig situasjon for kryss Barliveien/ Spelhaugen er sikret i rekkef\u00f8lgekrav i bestemmelsene punkt 6.1.1 i samr\u00e5d med VLFK. Vestland fylkeskommune har trukket innsigelsen. Se vedlegg Trekking av innsigelse datert 22.03.2024. Medvirkning I tillegg til lovp\u00e5lagt medvirkning er det gjennomf\u00f8rt digital medvirkning i perioden 20.09.22- 06.11.22. Forslagsstiller har ogs\u00e5 gjennomf\u00f8rt to informasjonsm\u00f8ter med Tjernet borettslag. Se planbeskrivelsen kap. 6 om planprosess og medvirkning for mer informasjon. Vurdering av planforslaget Plan- og bygningsetaten kommenterer sakens sentrale problemstillinger. \u00d8vrige tema anses som tilfredsstillende l\u00f8st og belyst. Vi slutter oss til hovedform\u00e5let bolig og det planfaglige grepet i planforslaget. Forslaget til detaljregulering vurderes \u00e5 v\u00e6re tilfredsstillende og anbefales vedtatt. Forholdet til overordnet arealstrategi Foresl\u00e5tt bebyggelse ligger i sin helhet innenfor allerede bebygd areal og innenfor byfortettingssone, sone 2 i KPA2018. Omr\u00e5det ligger ogs\u00e5 innenfor ca. syv minutters gange fra bydelssenter Oasen, bybanen linje to, bussholdeplasser (kollektivknutepunkt) og butikker i Spelhaugen og har god tilgjengelighet til naturopplevelser. Planen vurderes for \u00e5 v\u00e6re i tr\u00e5d med KPA2018, KPS og m\u00e5let om g\u00e5byen Bergen. Saksnummer PLAN-2022/20708 Side 3 av 9 Forhold til gr\u00f8nnstruktur Planavgrensning tar med seg Lauv\u00e5stj\u00f8rna og kantomr\u00e5det rundt for \u00e5 tilrettelegge for friluftsliv og naturmangfold gjennom sammenhengende stier og sk\u00e5nsomt tilrettelagt omr\u00e5de for lek og opphold. Det reguleres for overvannsh\u00e5ndtering gjennom \u00e5pen bekk gjennom gatetunet og videre til og gjennom gr\u00f8nnstruktur til Lauv\u00e5stj\u00f8rna. Dette vurderes som gode l\u00f8sninger som b\u00e5de ivaretar bokvalitet, friluftsliv og naturmangfold. Samtidig muliggj\u00f8r det gange rundt Lauv\u00e5stj\u00f8rna, kobler planomr\u00e5det til eksisterende sti s\u00f8rover og leder folk gjennom planomr\u00e5dets bebyggelse. Kantvegetasjonen skal ivaretas og det tilrettelegges ikke for ferdsel ved kantsonen av tjernet, dette s\u00e6rlig for \u00e5 ivareta hekketiden for fugler og dyr. Kantvegetasjon vest for Lauv\u00e5stj\u00f8rna er i dag i d\u00e5rlig stand og det stilles krav om rehabilitering i bestemmelsene punkt 3.1.1.s om milj\u00f8oppf\u00f8lgingsplan, 4.2.2 om hensynssone for bevaring av naturmilj\u00f8, reetablering og sikring, 3.3.1.d om reetablering av naturomr\u00e5de med stedegne arter og sikring av kantvegetasjon, og 3.3.1.h om skj\u00f8tsel som skal styrke og opprettholde naturmangfold. Naturmangfold Det er utarbeidet en naturmangfoldrapport, datert 31.10.22, vedlegg 15. Her anbefales det \u00e5 ikke ber\u00f8re eksisterende gr\u00f8nnstruktur og naturlig vegetasjon, og samtidig restaurere og bevare kantsoner mot tjernet. Herunder anbefales det en del tiltak knyttet til fjerning av sortlistede arter og krav til milj\u00f8oppf\u00f8lgingsplan. Disse er sikret i bestemmelser. Det \u00e5pnes ogs\u00e5 for etablering av flytende vegetasjon for forbedring av vannkvaliteten i Lauv\u00e5stj\u00f8rna i bestemmelsene punkt 3.4.1.2.b, men dette er ikke sikret. Etter naturmangfoldloven \u00a7 8 (Kunnskapsgrunnlaget) vurderes kunnskapsgrunnlaget \u00e5 v\u00e6re tilstrekkelig som beslutningsgrunnlag. Det er gjennomf\u00f8rt befaring i vekstsesong med unders\u00f8kelser b\u00e5de p\u00e5 land og i vann/strandkant, i tillegg til datainnsamling fra Naturbase og Artskart, tolkning av flybilder og historiske flybilder. \u00a7 9 (f\u00f8re-var-prinsippet) og \u00a7 10 (\u00f8kosystemets samlede belastning) vurderes \u00e5 v\u00e6re ivaretatt. Planforslaget begrenser stort sett utbygging til allerede nedbygd areal. Videre sikres og forbedres kantsonen mot Lauv\u00e5stj\u00f8rna, og ferdsel og opphold i gr\u00f8ntarealer tilrettelegges sk\u00e5nsomt og tilbaketrukket fra kantsonen. \u00a7 11 (kostnadene ved milj\u00f8forringelse skal b\u00e6res av tiltakshaver) og \u00a7 12 (milj\u00f8forsvarlige teknikker og driftsmetoder) vurderes som ivaretatt. Det er krav om milj\u00f8oppf\u00f8lgingsplan, fjerning av svartelistede arter og at tilrettelegging i gr\u00f8nnstruktur m\u00e5 gj\u00f8res med opph\u00f8yd gangbane i tre og naturmaterialer. Planen vurderes \u00e5 i liten grad \u00f8ke den samlende belastningen p\u00e5 viktige \u00f8kosystemer ved \u00e5 forholde seg til allerede bebygd areal, sikre tilstrekkelig kantsone langs Lauv\u00e5stj\u00f8rna og sk\u00e5nsomt tilrettelegge for ferdsel i gr\u00f8ntomr\u00e5der. Naturmangfoldloven \u00a7\u00a7 8-12 vurderes derfor \u00e5 v\u00e6re ivaretatt. Gangakser Planforslaget legger opp til et finmasket gatenett med en gjennomg\u00e5ende og bilfri allmenning som forlenger rundturen rundt Lauv\u00e5stj\u00f8rna inn gjennom boomr\u00e5det. P\u00e5 denne m\u00e5ten holdes den menneskelige aktiviteten til boomr\u00e5det, samtidig som fuglelivet i kantsonen av tjernet skjermes. Videre er det god p\u00e5kobling til fortau som utbedres langs Barliveien mot fv. Spelhaugen, og p\u00e5kobling til eksisterende sti langs elven fra Lauv\u00e5stj\u00f8rna og s\u00f8r mot hovedvei. Det har v\u00e6rt diskutert p\u00e5kobling \u00f8st mot Oasen, i tr\u00e5d med anbefalinger foresl\u00e5tt i omr\u00e5deregulering for Fyllingsdalen sentrale deler. Denne gangaksen er viktig for \u00e5 koble planomr\u00e5det til omkringliggende boomr\u00e5der, og for \u00e5 korte ned avstand til Oasen. Etter Saksnummer PLAN-2022/20708 Side 4 av 9 offentlig ettersyn ble planomr\u00e5det utvidet for \u00e5 sikre at eksisterende snarvei reguleres i tr\u00e5d med dagens bruk. Videre kobling gjennom \u00d8rnahaugen borettslag er i dag \u00e5pen og tilgjengelig for fotgjengere. Det vurderes uforholdsmessig \u00e5 skulle regulere borettslagets arealer offentlig, og hensynet til kobling mot Oasen vurderes derfor \u00e5 v\u00e6re tilstrekkelig ivaretatt. Figur 2 - Utsnitt fra anbefalingskart hentet fra stedsanalysen til Omr\u00e5deregulering for Fyllingsdalen sentrale deler. Bokvalitet Det legges i planforslaget til rette for tett og relativt lav bebyggelse, med god tilgang p\u00e5 b\u00e5de natur, kollektiv og tjenester. Omr\u00e5det holdes i hovedsak bilfritt da renovasjon og parkering avvikles n\u00e6r Barlivegen, og det sikres h\u00f8ye kvalitet i kantsoner, allmenning og gatenett med god materialbruk, aktive fasader og vegetasjon. Se formingsveileder for utfyllende informasjon. Planforslaget oppfyller kommuneplanens krav til uteoppholdsareal, og har hovedsakelig sammenhengende sol p\u00e5 felles uteoppholdsarealer p\u00e5 dagtid, i tidsrommet 10-14 ved v\u00e5rjevnd\u00f8gn. Manglende kveldssol vurderes \u00e5 kompenseres med god tilgang p\u00e5 tilgjengelige naturomr\u00e5der og takterrasser. Se planbeskrivelsen kap. 5.5 for utfyllende informasjon. Det \u00e5pnes for studioleiligheter i delomr\u00e5de BK3, i eksisterende parkeringskjeller, med utsikt mot Lauv\u00e5stj\u00f8rna. Dette vurderes som et positivt grep som bidrar til bevaring av betongkonstruksjon, og dermed reduserte klimagassutslipp, i tillegg til \u00f8kt bredde i boligtilbudet i omr\u00e5det. Studioleilighetene vil f\u00e5 god utsikt mot tjern og natur, tilgang p\u00e5 felles uteoppholdsarealer, fellesfunksjoner og takterrasser. Se vedlagt arkitektonisk redegj\u00f8relse kap. 8 for utfyllende informasjon. Arkitektur og byform Planforslaget legger opp til et lavt-og-tett konsept med flere forskjellige typologier og uttrykk. Det vurderes positivt at forslaget b\u00e5de legger opp til rekkehus, studioleiligheter med god tilgang p\u00e5 fellesareal og utsikt mot tjern og naturomr\u00e5der, og egne tette tunbebyggelse med kjedete eneboliger og saltak. Forslaget har fokus p\u00e5 kantsoner og gangarealer, samtidig som gode gangforbindelser og \u00e5pen overvannsh\u00e5ndtering \u00f8ker bokvaliteten. Det er lite behov for st\u00f8rre murer, og forst\u00f8tningsmurer har krav om utf\u00f8relse i naturstein. H\u00f8ydeforskjell fra dagens terreng tas opp med parkeringskjeller, tilfylling og revegetering mot naturomr\u00e5det i s\u00f8r. Saksnummer PLAN-2022/20708 Side 5 av 9 Det tillates mellom 140 m2 og 330 m2 BRA til sm\u00e5skala n\u00e6ring og service som kaf\u00e9, kontor, tjenesteyting og fellesfunksjoner innenfor felt B/F/T. Dette vil bidra til en funksjonsblanding og aktivisering av fasader i det nordvestlige hj\u00f8rnet mot Tjernet borettslag. Samtidig vil sm\u00e5skala forretninger og tjenesteyting i n\u00e6romr\u00e5det kunne f\u00f8re til mindre bilkj\u00f8ring. Planomr\u00e5det glir fint inn i naturlandskapet da det ligger lavt mellom koller og tjern, og har dermed lite fjernvirkning for eksisterende bebyggelse som ligger noe h\u00f8yere i landskapet i nord. Generelt vurderes grepet \u00e5 gi et positivt tilskudd til omr\u00e5det i form av nye varierte botilbud, god steds- og terrengtilpasning, god arkitektur og nye gangakser i tidligere avstengt n\u00e6ringsomr\u00e5de. Det arkitektoniske konseptet er ytterligere beskrevet i vedlagte arkitektoniske redegj\u00f8relse, formingsveileder samt planbeskrivelsens punkt 8.3. Trafikk og parkering Det vurderes som positivt at forslaget tilrettelegger for trafikkavvikling n\u00e6r innkj\u00f8rsel og at det interne omr\u00e5det i hovedsak holdes bilfritt. Det er ogs\u00e5 positivt at det settes av areal som kan benyttes til bildeling. Parkeringsdekningen ligger p\u00e5 0,7 plasser per 100 m2 BRA bolig, hvor to plasser settes av for n\u00e6rings- og tjenestevirksomhet. Dette er i det lavere sjiktet av KPA2018 for byfortettingssonen som har definert et spenn p\u00e5 0,6 \u2013 1,2 plasser per 100 m2 bolig. Grunnet m\u00e5l om at trafikkvekst skal h\u00e5ndteres med kollektiv, sykkel og gange, og planomr\u00e5dets sentrale beliggenhet med gode forbindelser frar\u00e5der vi \u00e5 \u00f8ke parkeringsdekningen ytterligere. Dette vil f\u00e5 konsekvenser for trafikksikkerheten for myke trafikanter, i tillegg til \u00e5 \u00f8ke klimagassutslipp. Se planbeskrivelsen kap. 5.7 for utfyllende informasjon. Renovasjon Foresl\u00e5tt renovasjonsl\u00f8sning medf\u00f8rer en del terrenginngrep, men l\u00f8sningen legger opp til at nyttekj\u00f8ring, sammen med \u00f8vrig bilkj\u00f8ring, kan begrenses til ytterkant av planomr\u00e5det. Bo- og naturomr\u00e5dene kan derved holdes fri for bilkj\u00f8ring. Fotgjengere ledes langs motsatt side av veien via fortau, eller via nyetablert snarvei over kollen s\u00f8r for renovasjonsomr\u00e5det mot felt BKS4. Se planbeskrivelsen kap. 5.10 for utfyllende informasjon og vurdering av interesseavveining, samt vedlagt renovasjonsteknisk plan med uttale fra BIR. Figur 3 - Utsnitt fra illustrasjonsplan som viser renovasjonsl\u00f8sning og innkj\u00f8ring til P-kjeller. Saksnummer PLAN-2022/20708 Side 6 av 9 Snuareal p\u00e5 kommunal vei Etter offentlig ettersyn har det etter krav fra Bymilj\u00f8etaten blitt innarbeidet en l\u00f8sning for snusl\u00f8yfe i enden av den kommunale veien Barliveien. Det er sett p\u00e5 flere alternative utforminger for snul\u00f8sning, herunder ogs\u00e5 snuhammer. Fire alternativer ble sendt p\u00e5 begrenset h\u00f8ring til Tjernet borettslag da deler av snusl\u00f8yfen vil m\u00e5tte etableres p\u00e5 deres areal. I oversendelsesbrevet ble det ikke forklart godt nok at snuhammer ikke var gjennomf\u00f8rbart pga. terrenginngrep, og borettslaget pekte i sitt svar kun p\u00e5 at denne l\u00f8sningen var \u00e5 foretrekke. Videre har vi vurdert at forslaget som n\u00e5 er innarbeidet i plankartet er den beste l\u00f8sningen da denne har minst mulig terrenginngrep og behov for murer og skj\u00e6ringer, ogs\u00e5 for borettslagets arealer. Tjenesteyting Det sikres areal p\u00e5 mellom 140 m2 og 330 m2 til sm\u00e5skala n\u00e6ring og service som kaf\u00e9, kontor, tjenesteyting og fellesfunksjoner innenfor felt B/F/T. Dette vil bidra til en funksjonsblanding og aktivisering av fasader i det nordvestlige hj\u00f8rnet mot Tjernet borettslag. Tematiske f\u00f8ringer fra \u00e5rsoppdraget Etatens \u00e5rsoppdrag legger f\u00f8ringer p\u00e5 tema som skal gis s\u00e6rlig fokus i plansaker. Det trekkes frem \u00f8kt fokus p\u00e5 medvirkning, jordvern, gr\u00f8nne lunger, klimaambisjoner og klimatilpasning. Planforslaget forholder seg til allerede nedbygd areal, samt sk\u00e5nsom tilrettelegging i gr\u00f8nnstruktur, og har ikke jordressurser innenfor planomr\u00e5det. Overvannsh\u00e5ndtering l\u00f8ses p\u00e5 en god m\u00e5te med opparbeidelse av \u00e5pent bekkel\u00f8p gjennom planomr\u00e5det. Se punkt 5.9 om Vannforsyning, avl\u00f8p og overvannsh\u00e5ndtering i planbeskrivelsen for mer informasjon. For medvirkning se punkt under planprosess og medvirkning over. Av klimaambisjoner er det foresl\u00e5tt en relativt lav parkeringsdekning, samt god tilrettelegging for sykkelparkering utover krav til antall plasser i KPA. Gr\u00f8nnstruktur ivaretas, og uteoppholdsarealer opparbeides i varige naturmaterialer. Bebyggelsen har krav i bestemmelser til en klar hovedvekt av tre i fasader. Eksisterende bebyggelse forutsettes revet ettersom det er n\u00e6ringsbygg som ikke er egnet for boligform\u00e5l. Potensialet for gjenbruk er vurdert, se ombruksrapport datert 08.12.23, men det er ikke stilt noen krav til dette. Det er ogs\u00e5 redegjort for forskjellige energil\u00f8sninger i vedlegg Energikonsept datert 15.02.2023. Det pekes p\u00e5 bergvarme som den mest robuste l\u00f8sningen. Dette er \u00e5pnet for i bestemmelsene, men ikke bundet opp som krav. Planforslaget vurderes totalt sett \u00e5 ha gode klimaambisjoner. Saksnummer PLAN-2022/20708 Side 7 av 9 Anbefalt vedtak: 1. I medhold av plan- og bygningsloven \u00a7\u00a7 12-12, jf. 12-11, vedtas f\u00f8lgende forslag til detaljregulering: a. Fyllingsdalen, Gnr. 22, Bnr. 874, Skjenhaugane, Reguleringsplan, arealplan-ID 70910000 vist p\u00e5 plankart, sist datert 08.10.2024 b. Tilh\u00f8rende reguleringsbestemmelser, sist datert 08.10.2024 Plan- og bygningsetaten Aslaug Aalen avdelingsleder Tarje I. Wanvik etatsleder Dette dokumentet er godkjent elektronisk. Saksnummer PLAN-2022/20708 Side 8 av 9 Vedlegg: Plankart datert 08.10.24 Reguleringsbestemmelser datert 08.10.24 Planbeskrivelse datert 08.10.24 Merknadsskjema datert 31.10.24 Oppsummering av digital medvirkning datert 19.01.23 Merknader til offentlig ettersyn Merknader til planoppstart Illustrasjonsplan datert 16.08.24 Snitt og oppriss datert 06.09.24 Fotomontasje og perspektiver datert 06.02.24 3D-modell Sol- og skyggeillustrasjoner datert 06.02.24 Lengde- og tverrprofiler veg datert 09.02.24 og 14.08.23 ROS-analyse datert 05.02.23 VA-rammeplan datert 13.01.23 med uttalelse fra Bergen Vann Uttalelse fra Byantikvaren og bygningsdokumentasjon datert 08.01.24 Renovasjonsteknisk plan datert 28.02.24 med uttalelse fra BIR Trafikkanalyse datert 12.12.23 Mobilitetsplan datert 13.02.23 Naturmangfoldsrapport datert 31.10.22 Klimagassberegninger datert 21.12.23 Ombruksrapport datert 08.12.23 Formingsveileder datert 08.10.24 Arkitektonisk redegj\u00f8relse datert 04.05.23 Stedsanalyse datert 13.02.23 Notat for geoteknikk og milj\u00f8teknikk datert 26.02.21 Energikonsept datert 15.02.23 Trekking av innsigelse datert 22.03.2024 Fullstendig dokumentoversikt og saksgang, se https://www.bergen.kommune.no/omkommunen/offentlig- innsyn/innsynplanogbyggesak saksnr PLAN-2022/20708 Saksnummer PLAN-2022/20708 Side 9 av 9 "
}