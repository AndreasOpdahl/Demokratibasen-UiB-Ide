{
  "dokument_id": "8f140e17-2699-537c-a2a0-e83f41fb3ab5",
  "doc_type": "case_attachment",
  "kommune": 4601,
  "tittel": "S\u00f8knad datert 22.03.2024",
  "url": "https://bergen.kommune.no/politikere-utvalg/api/fil/bk360/11073216/Soknad-datert-22-03-2024",
  "tekst": " FULLMAKT I BYGGESAK Sverres gate 12, 164/1003 snr. 9 og 10 i Bergen kommune Prop Tech AS, org.nr. 923 816 879, gis med dette fullmakt til \u00e5 undertegne p\u00e5 s\u00f8knadspapirer og dokumenter tilknyttet s\u00f8knad om bruksendring for ovennevnte eiendom. Fullmakten gjelder kun denne saken. Bergen, den 22. mars 2024 _____________________________ Christer Nesttun for Mine Prosjekt S12 AS Hjemmelshaver/Tiltakshaver Plan- og bygningsetaten Bergen kommune Postboks 7700 5020 Bergen Vedlegges elektronisk s\u00f8knad Bergen, den 22. mars 2024 V\u00e5r ref: Deres ref.: SVERRES GATE 12 - F\u00d8LGEBREV TIL S\u00d8KNAD OM BRUKSENDRING Eiendom: 164/1003 snr. 9 og 10 Tiltakets adresse: Sverres gate 12, 5010 Bergen Tiltakets art: Bruksendring fra tilleggsdel til hoveddel Tiltakshaver: Mine Prosjekt S12 AS A. Tiltakshaver Hjemmelshaver er BGI Eiendom S AS. Eierselskapet er tvangsoppl\u00f8st, og ny eier av oms\u00f8kte seksjoner i eiendommen er Mine Prosjekt S12 AS, org.nr. 932 534 193. Det foreligger fullmakt fra tiltakshaver til ansvarlig s\u00f8ker. B. Eiendom og eksisterende bebyggelse som ber\u00f8res av tiltaket Oms\u00f8kte eiendom, gnr. 1064 bnr. 1003 best\u00e5r av en eldre bygning samt et nybygg i bakg\u00e5rd med adresse hhv. Sverres gate 12 og Sverres gate 12B. Eiendommen er seksjonert. Tiltaket gjelder snr. 9 og 10 som omfatter bygningen med adresse Sverres gate 12. Det foreligger ikke byggesaksdokumentasjon fra oppf\u00f8ring av bygningen. Den tidligste tillatelsen fra byggesaksarkivet er fra 1916. Vi har f\u00e5tt bekreftet fra Byarkivet at de ikke har ytterligere byggesaksdokumenter i sitt saksarkiv. Bygningen omfatter to leiligheter i hhv. f\u00f8rste og andre etasje som anses som lovlig etablerte boliger etter pbl. lenge forut for at det foreligger byggesaksdokumentasjon fra bygningen. Man antar at bygningen er oppf\u00f8rt rundt 1890. C. Beskrivelse av tiltakets art Tiltaket omfatter bruksendring fra tilleggsdel til hoveddel, ved at boenheten i f\u00f8rste etasje tillegges boareal i kjeller i f\u00f8rste etasje og boenheten i andre etasje tillegges areal p\u00e5 loft. Deler av loft er allerede lovlig benyttet til beboelse. Videre bruksendres tidligere lagerareal i f\u00f8rste og andre etasje til hoveddel. For \u00e5 \u00f8ke bokvalitetene til snr. 10 vil videre denne enheten f\u00e5 tillagt bodareal i kjeller. Advokatfirmaet Landsvik & Larsen AS | Kanalveien 7, 5068 Bergen | post@llco.no | Org.nr.: 924 394 420 Kjeller er i dag seksjonert som tilleggsdel til seksjonen i f\u00f8rste etasje (snr. 9) og loft er tillagt seksjonen i andre etasje (snr. 10). Kopi av godkjent seksjonering for eiendommen vedlegges. I henhold til vedtektene har eier av snr. 9 og 10 rett til \u00e5 gjennomf\u00f8re bruksendring fra tilleggsdel til hoveddel, se \u00a7 21 i vedlagte vedtekter. D. Tiltakets st\u00f8rrelse og grad av utnytting Tiltaket omfatter bruksendring av totalt 133,5 kvm. BRA fra tilleggsdel til hoveddel; - Kjeller 56 kvm. - 1 etasje 20,5 kvm - 2. etasje 22 kvm. - Loft 35 kvm. Tiltaket er begrenset til eksisterende bebyggelse, og medf\u00f8rer ingen endring av utnyttelsesgrad eller bygningens st\u00f8rrelse, herunder ikke etablering av parkeringsplasser. Etter gjeldende kommuneplan KPA2018 er det heller ikke fastsatt maksimal utnyttelsesgrad for eiendommen. E. Forholdet til plangrunnlaget Oms\u00f8kte eiendom inng\u00e5r i f\u00f8lgende arealplaner: - Kommuneplan for Bergen kommune 2018-2030 (KPA2018), ikrafttredelsesdato 19.06.2019 - Kommunedelplan for Sentrum (KDP Sentrum), ikrafttredelsesdato 10.12.2001 Kommuneplanen g\u00e5r foran kommunedelplanen jf. pbl. \u00a7 1-5 og kommuneplanens bestemmelser i \u00a7 2. KPA2018 I kommuneplanens arealdel inng\u00e5r eiendommen i sentrumskjerne S1 og f\u00f8lgende hensynssoner; - Bestemmelsesomr\u00e5de # 4 - Hensynssone kulturmilj\u00f8 Nyg\u00e5rdsh\u00f8yden og Historisk sentrum - Konsesjonsomr\u00e5de fjernvarme - Faresone luftkvalitet gul sone Eiendommen er ikke regulert slik at tiltaket omfattes av plankravet etter \u00a7 3. Det s\u00f8kes om dispensasjon fra plankravet. Da tiltaket ikke omfatter utvendige endringer vil det ikke ha betydning for kulturminner eller arkitektur, sml bestemmelsene i \u00a7\u00a7 8, 12 mv. Da tiltaket ikke medf\u00f8rer \u00f8kt antall boenheter er det ikke krav til 2 dokumentasjon av uteoppholdsareal. Eiendommen har blant annet n\u00e6rhet til offentlig parkomr\u00e5de ved den Nationale Scene og rekreasjonsomr\u00e5der i sentrum for \u00f8vrig. Da eiendommen er beliggende i sentrumskjernen er det etter \u00a7 17 kun krav til parkering for sykkel. Det er vist sykkelparkeringsplasser i bakg\u00e5rd som del av tiltaket som utl\u00f8ser krav om 3 plasser ((135,5/100)*2,5=3,38=3 sykkelparkeringsplasser). Tiltaket gjelder boligbygning med to boenheter. Det er garasjeport mellom offentlig gate og bakg\u00e5rd slik at sykkelparkeringsl\u00f8sningen er tyverisikker. Utklipp gatebilde, google.com/maps Boligform\u00e5l er i samsvar med form\u00e5let sentrumskjerne jf. \u00a7 26.2.1 a), og tiltaket vil medf\u00f8re brukskvaliteter i form av \u00f8kt boareal og bokvaliteter for boenhetene som omfattes av tiltaket. Den \u00f8kte st\u00f8rrelsen gj\u00f8r at boenhetene blir ytterligere egnet for familier. Tiltaket har en avstand til kirker og kirkeg\u00e5rder p\u00e5 over 300 meter sml. \u00a7 6.6.1. 3 Da antall boenheter ikke \u00f8kes som f\u00f8lge av tiltaket vil heller ikke infrastruktur knyttes til avfallsh\u00e5ndtering endres, slik at det ikke er aktuelt med utarbeidelse av RTP sml. \u00a7 22.2.1. KDP Sentrum I kommunedelplan for Sentrum er oms\u00f8kte bygningsmasse vist sombygning med h\u00f8y antikvarisk verdi og bebyggelse i verneverdig kulturmilj\u00f8. Tiltaket medf\u00f8rer ingen endringer av bygningens arkitektur eller antikvariske verdi. Videre inng\u00e5r eiendommen i form\u00e5l sentrumsform\u00e5l og byutviklingsomr\u00e5de F. Boligform\u00e5l er i samsvar med form\u00e5let, og i tr\u00e5d med m\u00e5lsetningen om opprettholdelse av boligandelen i sentrum. Det bekreftes at avfall vil oppbevares innend\u00f8rs i samsvar med \u00a7 4.1. For \u00f8vrig er KDP mindre relevant for tiltaket. F. Ivaretagelse av krav til universell utforming og visuelle kvaliteter Tiltaket medf\u00f8rer utvidelse av eksisterende boenheter, uten endring av inngangsparti eller annet i tilknytning til allerede godkjente boenheter. Tiltaket utl\u00f8ser dermed ikke krav om heis etter TEK17 \u00a7 12- 3. Det s\u00f8kes kun om bruksendring slik at tiltaket ikke har betydning for visuelle kvaliteter. 4 G. Tiltakets sikkerhet mot fare eller vesentlig ulempe som f\u00f8lge av natur- eller milj\u00f8forhold, og behov for eventuelle sikringstiltak Det er ikke kjente natur- eller milj\u00f8forhold som medf\u00f8rer risiko for fare eller vesentlig ulempe for tiltaket som er begrenset til endring av eksisterende bebyggelse. H. Konsekvensanalyse som framg\u00e5r av byggteknisk forskrift \u00a7 9-4 Man kan ikke se at tiltaket ber\u00f8rer utvalgte naturtyper fastsatt etter reglene i naturmangfoldsloven som ikke er vurdert etter lovens regler om konsekvensutredninger. Det er dermed ikke krav om konsekvensutredning etter byggteknisk forskrift \u00a7 9-4 bokstav b. I. Minsteavstand til annen bebyggelse, kraftlinjer, vegmidte, vann- og avl\u00f8psledninger I vest grenser oms\u00f8kte eiendom til KV Sverres gate, og har en minsteavstand p\u00e5 6 meter til senterlinje veg. Etter veglovens \u00a7\u00a7 29 og 30 skal tiltak ha en minsteavstand til senterlinje veg p\u00e5 15 meter. Tillatelse til dispensasjon fra Bymilj\u00f8etaten er vedlagt s\u00f8knaden. Tiltaket har videre en minsteavstand til omkringliggende naboeiendommer p\u00e5 0 meter. Det s\u00f8kes om dispensasjon fra krav til avstand mot nabo etter pbl. \u00a7 29-4 annet ledd. J. Atkomst, vannforsyning, avl\u00f8p og fjernvarmetilknytning Tiltaket vil ikke omfatte etablering av parkeringsplasser for bil, og vil ikke medf\u00f8re utvidet bruk av avkj\u00f8rsel sammenlignet med dagens situasjon. Det foreligger videre positiv uttalelse fra Bergen vann for tiltaket. Tiltaket er ikke av slik art eller omfang at det krever tilknytning til fjernvarmenett etter KPA2018. K. Dispensasjon Se vedlagt s\u00f8knad om dispensasjon fra f\u00f8lgende bestemmelser; - Plankrav jf. KPA2018 \u00a7 3 - Byggegrense mot nabo jf. pbl. \u00a7 29-4 annet ledd Det foreligger tillatelse til dispensasjon fra byggegrense mot KV Sverres gate 12. L. Forh\u00e5ndskonferanse Det er ikke avholdt forh\u00e5ndskonferanse. M. Tegninger og m\u00e5lsatt situasjonsplan Vedlagt er tegninger over ny og sist godkjent situasjon samt situasjonsplan. 5 N. Nabovarsling Oms\u00f8kt tiltak ble nabovarslet via Altinn den 7. mars d.\u00e5. Merknadsfristen er utl\u00f8pt f\u00f8r s\u00f8knaden sendes til kommunen. Det er ikke innkommet merknader fra naboer. O. Forholdet til andre myndigheter Det er vedlagt uttalelse fra Bergen vann. Kommunen bes innhente eventuelle \u00f8vrige n\u00f8dvendige tillatelser fra andre myndigheter i tr\u00e5d med samordningsplikten etter pbl. \u00a7 21-5 f\u00f8rste ledd jf. SAK10 \u00a7 6-2. P. Gjennomf\u00f8ringsplan Vedlagt er gjennomf\u00f8ringsplan versjon 1. Gjennomf\u00f8ringsplan vil kompletteres til s\u00f8knad om igangsettingstillatelse. Q. Erkl\u00e6ringer om ansvarsrett Vedlagt er erkl\u00e6ring om ansvarsrett for prosjektering av arkitektur. Ansvarlig s\u00f8ker har ikke sentral godkjenning. Selskapets faglige ledelse har arkitektutdannelse. R. Avfallsplan/Milj\u00f8saneringsrapport Det synes ikke \u00e5 v\u00e6re krav om avfallsplan for tiltaket basert p\u00e5 dets art og omfang jf. TEK17 \u00a7 9-6. Ta gjerne kontakt med undertegnede ved eventuelle sp\u00f8rsm\u00e5l i saken. Med vennlig hilsen Advokatfirmaet Landsvik & Larsen AS Kari Seglem Larsen Advokat e-post: kari@llco.no mobil: 930 48 286 6 Bymilj\u00f8etaten Kari Seglem Larsen V\u00e5r referanse: 2024/43960-2 Torvmyra 77 Saksbehandler: Karen Martinussen 5174 MATHOPEN Dato: 22. mars 2024 Deres ref.: Bergenhus, gnr. 164 bnr. 1003 Sverres gate 12 - S\u00f8knad om dispensasjon fra byggegrense. Vedtak fra Bymilj\u00f8etaten. Bymilj\u00f8etaten viser til s\u00f8knad datert 07.03.2024, vedr\u00f8rende dispensasjon fra byggegrense mot kommunal veg; Sverres gate, for ovennevnte eiendom. S\u00f8knaden gjelder bruksendring n\u00e6rmere enn 15 meter fra midten av veg. Vi presiserer at Bymilj\u00f8etatens vedtak kun gjelder forholdet til kommunal veg. Vedtak Etter Bymilj\u00f8etatens vurdering vil tiltaket ikke ber\u00f8re veginteressene p\u00e5 en m\u00e5te som er til hinder for vegvedlikeholdet eller eventuell fremtidig vegutvidelse. Avkj\u00f8rselsforholdene endres ikke. I henhold til delegert fullmakt og med hjemmel i veglova \u00a7 30, dispenserer Bymilj\u00f8etaten fra lovens byggegrense p\u00e5 f\u00f8lgende vilk\u00e5r: Ingen deler av tiltaket skal komme n\u00e6rmere midten av kommunal veg enn ca. 6,6 meter, slik innsendt situasjonsplan. Tiltaket skal ikke komme i konflikt med frisiktsoner til vegkryss eller egen avkj\u00f8rsel. Det kan ikke rettes erstatningskrav mot vegholder ved eventuell skade p\u00e5 tiltaket for\u00e5rsaket av vegvedlikeholdet, herunder br\u00f8yting, som f\u00f8lge av at tiltaket blir bygget n\u00e6rmere kommunal veg enn gjeldende byggegrense. Utf\u00f8rende skal ha godkjent arbeidstillatelse fra Bymilj\u00f8etaten (jf. veglova \u00a7\u00a7 32 og 57) med tilh\u00f8rende arbeidsvarsling f\u00f8r arbeid med oppf\u00f8ring av tiltaket kan starte, dersom dette er aktuelt. Lovhjemmel for vedtak Etter veglova \u00a7 29 andre ledd, fastsl\u00e5s hovedregelen for byggegrensens utstrekning til 15 meter fra midten av kommunal veg, dersom byggegrensen ikke er regulert i kommune- eller reguleringsplan etter plan- og bygningsloven. Eiendommen ligger i et uregulert omr\u00e5de. Det aktuelle tiltaket \u00f8nskes gjennomf\u00f8rt innenfor lovens byggegrense p\u00e5 15 m og krever dispensasjonsvedtak fra Bymilj\u00f8etaten etter veglova \u00a7 30. Klagerett og byggesaksbehandling Dette er et enkeltvedtak som kan p\u00e5klages etter forvaltningslovens regler om klage. Fristen for \u00e5 klage er tre uker fra vedtaket er mottatt. Dette vedtaket gjelder kun dispensasjon fra veglovas bestemmelser om plassering av tiltak. Tillatelse etter plan- og bygningsloven m\u00e5 avklares med Plan- og bygningsetaten. Postadresse: Telefon: 55565690 Postboks 7700, 5020 BERGEN E-post: bymiljoetaten@bergen.kommune.no Kontoradresse: Internett: www.bergen.kommune.no Johannes Bruns gate 12 Kopi av Bymilj\u00f8etatens vedtak m\u00e5 vedlegges sakspapirene i forbindelse med Vil du klage p\u00e5 vedtaket i denne (2024/43960) saken? Med hilsen Bymilj\u00f8etaten Anne Grethe Fosse Selseng - seksjonsleder Karen Martinussen - saksbehandler Dokumentet er godkjent elektronisk. Side 2 av 2 Plan- og bygningsetaten Bergen kommune Postboks 7700 5020 Bergen Vedlegges elektronisk s\u00f8knad Bergen, den 22. mars 2024 V\u00e5r ref: 10570 Deres ref.: SVERRES GATE 12 - S\u00d8KNAD OM DISPENSASJON Eiendom: 164/1003 snr. 9 og 10 Tiltakets adresse: Sverres gate 12, 5010 Bergen Tiltakets art: Bruksendring fra tilleggsdel til hoveddel Tiltakshaver: Mine Prosjekt S12 AS 1. INNLEDNING Det vises til s\u00f8knad om rammetillatelse for ovennevnte tiltak i Sverres gate 12. I forbindelse med rammes\u00f8knad s\u00f8kes det om f\u00f8lgende dispensasjoner: - KPA2018 \u00a7 3.1 Plankrav - Pbl. \u00a7 29-4 Minsteavstand til nabogrense 2. S\u00d8KNAD OM DISPENSASJON I henhold til plan- og bygningsloven \u00a7 19-2 kan det i s\u00e6rlige tilfeller gis dispensasjon dersom hensynene til bestemmelsene det dispenseres fra, eller hensynene i lovens form\u00e5lsbestemmelse ikke blir vesentlig tilsidesatt. I tillegg m\u00e5 fordelene ved \u00e5 gi dispensasjon v\u00e6re klart st\u00f8rre enn ulempene etter en samlet vurdering. Det skal s\u00e6rlig legges vekt p\u00e5 konsekvenser for helse, milj\u00f8, jordvern, sikkerhet og tilgjengelighet. Det er med andre ord to vilk\u00e5r som m\u00e5 v\u00e6re oppfylt for at det skal kunne bli gitt dispensasjon. For det f\u00f8rste m\u00e5 dispensasjonen ikke inneb\u00e6re at hensynene bak bestemmelsen det dispenseres fra eller lovens form\u00e5lsbestemmelse blir \u00abvesentlig tilsidesatt\u00bb. For det andre m\u00e5 fordelene ved dispensasjon v\u00e6re \u00abklart st\u00f8rre\u00bb enn ulempene. I tillegg skal det legges s\u00e6rlig vekt p\u00e5 konsekvenser for helse, milj\u00f8, jordvern, sikkerhet og tilgjengelighet. I det f\u00f8lgende vurderes hver bestemmelse det s\u00f8kes dispensasjon fra hver for seg. Advokatfirmaet Landsvik & Larsen AS | Kanalveien 7, 5068 Bergen | post@llco.no | Org.nr.: 924 394 420 3. KPA2018 \u00a7 3.1 PLANKRAV 3.1 Innledning Etter KPA2018 \u00a7 3.1 stilles det krav om at oms\u00f8kte tiltak inng\u00e5r i en reguleringsplan vedtatt i medhold av plan- og bygningsloven av 1985 eller nyere (plankrav). Den oms\u00f8kte eiendom er ikke gjenstand for slik nyere detaljregulering. Det s\u00f8kes derfor om dispensasjon fra plankravet for bruksendring for deler av oms\u00f8kte eiendom jf. pbl. \u00a7 19-2. 3.2 Vurdering av hensyn Hensynet bak plankravet er \u00e5 ivareta behovet for en planmessig utbygging av omr\u00e5der hvor en sikrer en bred, helhetlig og grundig vurdering av arealbruken i et omr\u00e5de, samt behov for vurdering av hvordan utbygging av infrastruktur, gr\u00f8ntomr\u00e5der og andre overordnede forhold skal ivaretas. Videre skal plankravet s\u00f8rge for at det ikke gis tillatelse til tiltak som kan vanskeliggj\u00f8re en fremtidig regulering. De omkringliggende arealer fremst\u00e5r som fullt utbygd og del av et etablert omr\u00e5de. Slike omr\u00e5der er i kjernen av saker hvor det er aktuelt med dispensasjon fra plankrav. Det m\u00e5 ogs\u00e5 vektlegges at tiltaket er plassert i sentrumsomr\u00e5de med en rekke funksjoner og aktiviteter. Tiltaket omfatter kun bruksendring av tilleggsdel til hoveddel innenfor eksisterende godkjent boligbygning, uten utvidelse av bygningskroppen eller lignende. Det m\u00e5 s\u00e6rlig vektlegges at det ikke vil etableres nye boenheter som f\u00f8lge av tiltaket hvilket klart begrenser tiltakets betydning for omgivelsene og behovet for mer omfattende utredningsprosess. Videre m\u00e5 det vektlegges at tiltaket oppfyller \u00f8vrige krav etter gjeldende arealplaner, se redegj\u00f8relse for forholdet til plangrunnlaget i f\u00f8lgebrevet punkt E. Naboer og ber\u00f8rte offentlige myndigheter vil gis anledning til \u00e5 uttale seg gjennom en byggesaksprosess. Det er ikke innkommet merknader til tiltaket fra naboer hvilket m\u00e5 tillegges stor vekt. Da det ikke gjennomf\u00f8res utvendige endringer begrenses behovet for medvirkning fra offentlige myndigheter, blant annet kulturmyndigheten. Det foreligger tillatelse til dispensasjon fra byggegrense mot veg fra vegmyndigheten. Oms\u00f8kt tiltak vil ikke medf\u00f8re \u00f8kt antall boenheter p\u00e5 eiendommen, og vurderes \u00e5 ikke gi slike vesentlige negative konsekvenser for trafikk, st\u00f8y, kulturminner, avrenningslinjer og flomveier eller bl\u00e5gr\u00f8nne verdier sml. KPA \u00a7 3.3.1 at det ikke kan ivaretas gjennom en byggesaksprosess. Man kan videre ikke se at tiltaket som er begrenset til eksisterende bruksform\u00e5l og bygningsmasse vil vanskeliggj\u00f8re en fremtidig regulering da tiltaket innordner seg eksisterende bebyggelse. 2 Samlet sett aktualiserer ikke tiltaket behov for en helhetlig avklaring av ulike interesser og konsekvenser, utover det som er egnet til \u00e5 bli ivaretatt gjennom en byggesaksprosess. Etter dette kan vi ikke se at en dispensasjon i saken vil vesentlig tilsidesette hensynet bak plankravet eller hensyn bak form\u00e5lsbestemmelsen for \u00f8vrig. 3.3 Vurdering av fordeler og ulemper Fordelen med tiltaket er at det medf\u00f8rer en \u00f8kning av boareal til fordel for bokvalitetene i de eksisterende boenhetene, som samtidig tilrettelegger for bruk for familieboliger. Tiltaket vil videre medf\u00f8re at de oms\u00f8kte deler av boligbygningen f\u00e5r en generell oppgradering og \u00f8kte bo- og brukskvaliteter, og vil dermed medf\u00f8re en mer hensiktsmessig og effektiv arealbruk, uten at man m\u00e5 benytte store ressurser p\u00e5 en forutg\u00e5ende planprosess. All den tid naboer og offentlige etater f\u00e5r uttale seg gjennom en byggesaksprosess, kan vi ikke se at det er s\u00e6rlige ulemper tilknyttet en dispensasjon fra plankravet i saken. Det er heller ikke innkommet merknader av til tiltaket. En reguleringsplanprosess for tiltaket vil ogs\u00e5 medf\u00f8re un\u00f8dvendig bruk av kommunens og den private parts ressurser, da tiltaket ikke vurderes til \u00e5 ha slike konsekvenser som forutsetter en reguleringsplanprosess. Etter dette kan vi ikke se at en dispensasjon fra plankravet vil medf\u00f8re relevante ulemper, alle den tid tiltaket vurderes \u00e5 ikke medf\u00f8re behov for utredninger og slike vurderingsgrunnlag en planprosess normalt skal ivareta. 3.4 Konklusjon P\u00e5 denne bakgrunn kan vi ikke se at en dispensasjon fra plankravet for det oms\u00f8kte tiltak vil medf\u00f8re vesentlig tilsidesettelse av hensynet bak bestemmelsene eller lovens form\u00e5lsbestemmelse for \u00f8vrig. Videre overstiger fordelene med en dispensasjon i saken klart ulempene etter en samlet vurdering. Vi kan ikke se at en dispensasjon i saken har konsekvenser for helse, milj\u00f8, jordvern, sikkerhet og tilgjengelighet. Etter dette er vilk\u00e5rene i \u00a7 19-2 etter v\u00e5r vurdering oppfylt for s\u00f8knad om dispensasjon fra plankravet i KPA2018 \u00a7 3. 3 4. MISTEAVSTAND TIL NABOGRENSE 4.1 Innledning Etter plan- og bygningsloven \u00a7 29-4 skal avstand til nabogrensen v\u00e6re minimum 4 meter. Tiltaket har en minsteavstand p\u00e5 0 meter til omkringliggende naboeiendommer, se vedlagte situasjonskart. Det s\u00f8kes derfor om dispensasjon fra \u00a7 29-4 for oms\u00f8kte tiltak i en minsteavstand p\u00e5 0 meter fra nabogrensen. 4.2 Vurdering av hensyn Hensynet bak bestemmelsen er branntekniske hensyn, samt at naboer skal sikres lys, rom og utsikt. N\u00e5r det gjelder branntekniske hensyn vil relevante krav etter TEK17 bli ivaretatt for tiltaket ved prosjektering og utf\u00f8relse av prosjektet. Da det ikke etableres ytterligere bebyggelse kan man ikke se at tiltaket vil f\u00e5 betydning for brannsmitte. Tiltaket gjelder videre endringer av bygninger i et omr\u00e5de med kvartalsbebyggelse, hvor eiendommene er bebygd helt inntil nabogrensen. For tiltak p\u00e5 de eksisterende bygningene m\u00e5 n\u00f8dvendigvis tiltakene gj\u00f8res n\u00e6rmere nabogrensen enn fire meter all tid boligene er plassert helt i nabogrensen. N\u00e5r det gjelder oms\u00f8kte bruksendring m\u00e5 det vektlegges at denne er i tr\u00e5d med eksisterende bruk til bolig, og at det kun medf\u00f8rer utvidelse av allerede eksisterende boenheter til \u00f8vrige deler av den eksisterende boligbygningen. Man kan ikke se at oms\u00f8kte bruksendring etter sin art eller omfang vil ha slike konsekvenser for naboen tilknyttet utsikt, lys og luft mellom bebyggelsen eller andre forhold for \u00f8vrig. Det m\u00e5 i denne forbindelse ogs\u00e5 vektlegges at det ikke er innkommet merknader fra naboer. Etter dette kan man ikke se at en dispensasjon vil vesentlig tilsidesette hensynene bak bestemmelsen eller lovens form\u00e5lsbestemmelse for \u00f8vrig. Det m\u00e5 s\u00e6rlig vektlegges at det ikke er innkommet merknader til tiltaket i forbindelse med nabovarsling. 4.3 Vurdering av fordeler og ulemper Fordelen med \u00e5 gi dispensasjon er som nevnt at man \u00f8ker bo- og brukskvalitetene i bygningen, herunder at det tilrettelegges for familieboliger og man oppn\u00e5r en mer hensiktsmessig og arealeffektiv bruk av den eksisterende boligbygningen. 4 Som det fremkommer over kan man ikke kan se at tiltaket etter sin art eller omfang vil medf\u00f8re ulemper for naboer i form av st\u00f8y, tap av utsikt eller annet. Videre m\u00e5 det s\u00e6rlig vektlegges at det ikke er innkommet merknader fra naboene. Etter dette vurderes fordelene med \u00e5 gi dispensasjon for tiltak n\u00e6rmere nabogrensen enn det lovbestemte krav \u00e5 veie ut eventuelle ulemper. All den tid naboene ikke blir ber\u00f8rt av tiltakene, kan vi ikke se at det foreligger n\u00e6rmere gitte ulemper. P\u00e5 denne bakgrunn er det en klart st\u00f8rre fordel for \u00e5 gi dispensasjon for oms\u00f8kt tiltak. 4.4 Konklusjon P\u00e5 bakgrunn av det ovennevnte er v\u00e5r vurdering at en dispensasjon fra bestemmelsene vedr\u00f8rende byggegrense til naboeiendom for de oms\u00f8kte tiltak ikke vil medf\u00f8re en vesentlig tilsidesettelse av hensynet bak bestemmelsene eller lovens form\u00e5lsbestemmelse for \u00f8vrig. Videre overstiger fordelene med en dispensasjon i saken klart ulempene etter en samlet vurdering. Vi kan ikke se at en dispensasjon i saken har konsekvenser for helse, milj\u00f8, jordvern, sikkerhet og tilgjengelighet. Etter dette er vilk\u00e5rene i \u00a7 19-2 etter v\u00e5r vurdering oppfylt for oms\u00f8kt dispensasjon. 5. OPPSUMMERING P\u00e5 bakgrunn av ovennevnte vurderes vilk\u00e5rene etter \u00a7 19-2 \u00e5 v\u00e6re oppfylt for de oms\u00f8kte dispensasjoner, slik at det etter kommunens vurdering kan gis dispensasjon som oms\u00f8kt. Med vennlig hilsen Advokatfirmaet Landsvik & Larsen AS Kari Seglem Larsen Advokat e-post: kari@llco.no mobil: 930 48 286 5 "
}