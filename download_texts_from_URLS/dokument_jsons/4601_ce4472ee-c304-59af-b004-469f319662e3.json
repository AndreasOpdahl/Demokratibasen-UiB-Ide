{
  "dokument_id": "ce4472ee-c304-59af-b004-469f319662e3",
  "doc_type": "case_presentation",
  "kommune": 4601,
  "tittel": "H\u00f8ringssaker til forretningsutvalget 14.05.2024",
  "url": "https://bergen.kommune.no/politikere-utvalg/api/fil/bk360/10406768/Framstilling-Horingssaker-til-forretningsutvalget-14-05-2024",
  "tekst": " Forretningsutvalget Saksframstilling V\u00e5r referanse: 2023/257837-91 Saksbehandler: Anette Hatlemark Drabl\u00f8s H\u00f8ringssaker til forretningsutvalget 14.05.2024 Hva saken gjelder: Bystyrets kontor har mottatt f\u00f8lgende h\u00f8ringssaker: 1. H\u00f8ring - Forskrift om digitalt d\u00f8dsbo 2. H\u00f8ring - Endre klassifisering av veger som f\u00f8lge av vegprosjektet E39 Svegatj\u00f8rn- R\u00e5dal, Bergen og Bj\u00f8rnafjorden kommune 3. H\u00f8ring - Forslag til endringer i forskrift om genetisk masseunders\u00f8kelse av nyf\u00f8dte 4. H\u00f8ring \u2013 Endring i forskrift om l\u00e5n fra Husbanken 5. H\u00f8ringsbrev \u2013 forslag til endring av straffegjennomf\u00f8ringsloven og forskrift om straffegjennomf\u00f8ring mv. (bruk av elektronisk kontroll og digitale kontrolltiltak i kriminalomsorgen) 6. Bevaringsstrategi for landbrukets kulturmilj\u00f8 - h\u00f8ring av forslag Etter \u00a7 6 i fullmakter for byr\u00e5det gjelder f\u00f8lgende for h\u00f8ringsuttalelser: \u00abByr\u00e5det selv avgir h\u00f8ringsuttalelser p\u00e5 vegne av Bergen kommune. H\u00f8ringsuttalelser i prinsipielle saker som samtidig inneb\u00e6rer politiske avveininger, skal avgis av bystyret. H\u00f8ringsuttalelser avgitt av byr\u00e5det sendes uten ugrunnet opphold Bystyrets kontor til orientering.\u00bb I reglement for bystyret og utvalgene kap. 7.3.1 st\u00e5r det at: \u00abForretningsutvalget fordeler innkomne saker til bystyrets organer. Forretningsutvalget avgj\u00f8r hvilke innkommende h\u00f8ringssaker som skal behandles i bystyrets organer og tar stilling til om de skal sluttbehandles i et bystyreutvalg eller bystyret\u00bb. (Vedtatt av bystyret 18.10.2023, sak 368/23). 1. H\u00f8ring - Forskrift om digitalt d\u00f8dsbo Digitaliserings- og forvaltningsdepartementet sendte 06.05.24 p\u00e5 h\u00f8ring forslag til forskrift om digitalt d\u00f8dsbo. Forskriften skal hjemles i lov 14. juni 2019 nr. 21 om arv og d\u00f8dsboskifte (arveloven) \u00a7 88 a. Forskriften skal legge til rette for effektive og brukervennlige digitale prosesser og tjenester for skifte av d\u00f8dsbo. Forskriften regulerer deling, behandling og sammenstilling av personopplysninger, taushetsbelagte opplysninger og andre opplysninger, i og mellom innbyggere, private virksomheter, forvaltningen, offentlige virksomheter og domstolen i forbindelse med Digitalt d\u00f8dsbo. 1 Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen 05. juli 2024. 2. H\u00f8ring - Endre klassifisering av veger som f\u00f8lge av vegprosjektet E39 Svegatj\u00f8rn-R\u00e5dal, Bergen og Bj\u00f8rnafjorden kommune Som f\u00f8lge av at vegprosjektet ny E39 Svegatj\u00f8rn\u2014R\u00e5dal er fullf\u00f8rt, er det behov for \u00e5 omklassifisere eksisterende E39 mellom Ulven (Bj\u00f8rnafjorden kommune) og Hop (Bergen kommune) over Vallaheiane. Denne strekningen vil ikke lengre ha en riksvegfunksjon n\u00e5r ny E39 er bygd. I tillegg er det behov for \u00e5 endre klassifisering av rv. 850 og fv. 546 i R\u00e5dal, Bergen kommune. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 10. juli 2024. 3. H\u00f8ring - Forslag til endringer i forskrift om genetisk masseunders\u00f8kelse av nyf\u00f8dte Helse- og omsorgsdepartementet sendte 30.april 2024 \u00abForslag til endringer i forskrift om genetisk masseunders\u00f8kelse av nyf\u00f8dte\u00bb p\u00e5 h\u00f8ring. Screening av nyf\u00f8dte er regulert i forskrift om genetisk masseunders\u00f8kelser av nyf\u00f8dte. Screeningen ivaretas av Nasjonal behandlingstjeneste for screening av nyf\u00f8dte og avansert laboratoriediagnostikk ved medf\u00f8dte stoffskiftesykdommer. Helse- og omsorgsdepartementet foresl\u00e5r en endring i forskrift om genetisk masseunders\u00f8kelse av nyf\u00f8dte, for \u00e5 utvide nyf\u00f8dtscreeningprogrammet til ogs\u00e5 \u00e5 inkludere test for metakromatisk leukodystrofi (MLD), remetyleringsdefekter, distale ureasyklusdefekter og hemoglobinopatien sigdcellesykdommer. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 7. juni 2024. 4. H\u00f8ring - Forslag til endring i forskrift om l\u00e5n fra Husbanken Kommunal- og distriktsdepartementet sendte 6. mai 2024 forslag til endring i forskrift om l\u00e5n fra Husbanken (FOR-2019-11-18-1546) p\u00e5 h\u00f8ring. Departementet foresl\u00e5r at Husbanken gjennom fors\u00f8k kan gj\u00f8re avvik fra reglene i forskrift om l\u00e5n fra Husbanken for startl\u00e5n. Bakgrunnen for forslaget er Stortingets vedtak om \u00e5 inkludere startl\u00e5n i fors\u00f8kshjemmelen i forskriften, jf. vedtak 94 til Innst. 2 S (2023-2024) for statsbudsjettet 2024. Hensikten med fors\u00f8k for startl\u00e5n er at ved 2 \u00e5 \u00e5pne for fors\u00f8k, ogs\u00e5 for startl\u00e5net, f\u00e5r Husbanken og kommunene mulighet til \u00e5 teste ut endringer i ordningen f\u00f8r det eventuelt blir gjort permanente forskriftsendringer. Gjennom fors\u00f8k kan Husbanken legge til rette for nytenking og innovasjon p\u00e5 det boligsosiale omr\u00e5det, og m\u00e5ter \u00e5 oppn\u00e5 en mer treffsikker og effektiv bruk av startl\u00e5net. M\u00e5let er at endringene til forskriften skal tre i kraft 1. juli 2024, jf. Stortingets vedtak, og departementet sender forslaget om endringer i forskriften p\u00e5 h\u00f8ring med en frist p\u00e5 seks uker. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 17. juni 2024. 5. H\u00f8ringsbrev \u2013 forslag til endring av straffegjennomf\u00f8ringsloven og forskrift om straffegjennomf\u00f8ring mv. (bruk av elektronisk kontroll og digitale kontrolltiltak i kriminalomsorgen) Justis- og beredskapsdepartementet sendte 08.05.2024 forslag til endring i straffegjennomf\u00f8ringsloven og forskrift om straffegjennomf\u00f8ring mv p\u00e5 h\u00f8ring. Form\u00e5let med forslaget er \u00e5 legge til rette for en mer hensiktsmessig bruk av elektronisk kontroll og digitale kontrolltiltak i kriminalomsorgen, \u00e5 styrke samfunnsvernet ved l\u00f8slatelse og endt straffegjennomf\u00f8ring, \u00e5 redusere tilbakefall til ny kriminalitet, og \u00e5 styrke ettervernet. Samtidig er det et \u00f8nske om \u00e5 bruke digitale l\u00f8sninger for \u00e5 legge til rette for mer effektiv ressursbruk i kriminalomsorgen. Endringsforslagene omfatter en tydeliggj\u00f8ring av skillet mellom gjennomf\u00f8ring av hele straffen med elektronisk kontroll (helgjennomf\u00f8ring) p\u00e5 den ene siden, og gjennomf\u00f8ring av den siste delen av straffen med elektronisk kontroll (sluttgjennomf\u00f8ring) p\u00e5 den andre. Videre foresl\u00e5s det at adgangen til b\u00e5de helgjennomf\u00f8ring og sluttgjennomf\u00f8ring utvides. Det foresl\u00e5s en hovedregel om at alle som gjennomf\u00f8rer ubetinget fengselsstraff etter en konkret vurdering vil kunne avslutte straffegjennomf\u00f8ringen utenfor fengsel med elektronisk kontroll (sluttgjennomf\u00f8ring), uavhengig av hva vedkommende er d\u00f8mt for. Videre foresl\u00e5s det s\u00e6rregler for unge domfelte under 25 \u00e5r etter en trappetrinnsmodell, slik at adgangen til \u00e5 gjennomf\u00f8re straff med elektronisk kontroll utvides jo yngre domfelte er. Straffegjennomf\u00f8ring med elektronisk kontroll skal ogs\u00e5 kunne gjennomf\u00f8res i institusjon. Endelig omfatter forslaget en innf\u00f8ring av adgang for kriminalomsorgen til \u00e5 bruke digitale kontrolltiltak ved straffegjennomf\u00f8ring i samfunnet, og ved utganger og pr\u00f8vel\u00f8slatelse fra fengsel og fra forvaring. Bystyredirekt\u00f8ren vurderer at forslaget er av prinsipiell karakter og vil inneb\u00e6re politiske avveininger. Det anbefales at bystyret avgir eventuelt h\u00f8ringssvar p\u00e5 vegne av Bergen kommune H\u00f8ringsfrist er 2. september 2024. 6. Bevaringsstrategi for landbrukets kulturmilj\u00f8 - h\u00f8ring av forslag Riksantikvaren har sendt p\u00e5 h\u00f8ring forslag til bevaringsstrategi for landbrukets kulturmilj\u00f8er. 3 Arbeidet er blant annet en oppf\u00f8lging av Meld. St. 16 (2019-2020) Nye m\u00e5l i kulturmilj\u00f8politikken \u2013 engasjement, b\u00e6rekraft og mangfold, og oppdraget om \u00e5 utarbeide bevaringsstrategien er gitt fr\u00e5 Klima- og milj\u00f8departementet. Bevaringsstrategien skal bidra til \u00e5 h\u00e5ndtere viktige behov og utfordringer i forvaltningen av landbrukets kulturmilj\u00f8. Strategien skal ogs\u00e5 bidra til at kulturmilj\u00f8 brukes i en b\u00e6rekraftig samfunnsutvikling. Strategien skal ogs\u00e5 bidra til at kulturmilj\u00f8 brukes i en b\u00e6rekraftig samfunnsutvikling. Bevaringsstrategien er foresl\u00e5tt med f\u00f8lgende deltema: - Bygninger i jordbruket - Jordbrukslandskapet - Kulturmilj\u00f8 i skog - Kulturmilj\u00f8 etter reindrift Deltemaene skal v\u00e6re prioriterte omr\u00e5der innenfor bevaringsstrategien, hvor det er viktigst \u00e5 konsentrere innsatsen. Bystyredirekt\u00f8ren vurderer at forslaget prim\u00e6rt fremst\u00e5r \u00e5 v\u00e6re av faglig karakter, selv om det ogs\u00e5 kan ha prinsipielle elementer. Det anbefales derfor at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfrist er satt til 30. juni 2024. Etter h\u00f8ringen vil Riksantikvaren bearbeide strategiforslaget p\u00e5 bakgrunn av innspillene. Endelig forslag til bevaringsstrategi sendes Klima- og milj\u00f8departementet innen 15. september 2024; iverksetting vil skje fra 2025. Forslag til vedtak: 1. Byr\u00e5det avgir eventuelt h\u00f8ringssvar til \u00abH\u00f8ring - Forskrift om digitalt d\u00f8dsbo\u00bb p\u00e5 vegne av Bergen kommune. 2. Byr\u00e5det avgir eventuelt h\u00f8ringssvar til \u00abH\u00f8ring - Endre klassifisering av veger som f\u00f8lge av vegprosjektet E39 Svegatj\u00f8rn-R\u00e5dal, Bergen og Bj\u00f8rnafjorden kommune\u00bb p\u00e5 vegne av Bergen kommune. 3. Byr\u00e5det avgir eventuelt h\u00f8ringssvar til \u00abH\u00f8ring - Forslag til endringer i forskrift om genetisk masseunders\u00f8kelse av nyf\u00f8dte\u00bb p\u00e5 vegne av Bergen kommune. 4. Byr\u00e5det avgir eventuelt h\u00f8ringssvar til \u00abH\u00f8ring - Forslag til endring i forskrift om l\u00e5n fra Husbanken\u00bb p\u00e5 vegne av Bergen kommune. 5. Utvalg for helse og sosial innstiller til bystyret som avgir h\u00f8ringssvar til \u00abH\u00f8ringsbrev \u2013 forslag til endring av straffegjennomf\u00f8ringsloven og forskrift om straffegjennomf\u00f8ring mv. (bruk av elektronisk kontroll og digitale kontrolltiltak i kriminalomsorgen)\u00bb p\u00e5 vegne av Bergen kommune. 6. Byr\u00e5det avgir eventuelt h\u00f8ringssvar til \u00abBevaringsstrategi for landbrukets kulturmilj\u00f8 - h\u00f8ring av forslag\u00bb p\u00e5 vegne av Bergen kommune. Dato: 7. mai 2024 \u00d8ivind Hauge St\u00f8le - Fagleder Anette H. Drabl\u00f8s - F\u00f8rstekonsulent 4 Dokumentet er godkjent elektronisk. Vedlegg: H\u00f8ringsbrev 5 "
}