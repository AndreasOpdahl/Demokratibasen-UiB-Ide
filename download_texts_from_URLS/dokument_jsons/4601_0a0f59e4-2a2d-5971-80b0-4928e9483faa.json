{
  "dokument_id": "0a0f59e4-2a2d-5971-80b0-4928e9483faa",
  "doc_type": "case_presentation",
  "kommune": 4601,
  "tittel": "Arna, gnr. 296, bnr.1, Langedalen 60. Klage over avslag p\u00e5 s\u00f8knad om bruksendring av uthus",
  "url": "https://bergen.kommune.no/politikere-utvalg/api/fil/bk360/10054697/Framstilling-Arna-gnr-296-bnr-1-Langedalen-60-Klage-over-avslag-pa-soknad-om-bruksendring-av-uthus",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2023/252010-7 Arna, gnr. 296, bnr.1, Langedalen 60. Klage over avslag p\u00e5 s\u00f8knad om bruksendring av uthus/lager. Sak 2 av 2 saker p\u00e5 eigedomen Kva saka gjeld: Advokatfirmaet Landsvik og Larsen klagar p\u00e5 vegner av tiltakshavar H\u00e5kon Hauge. Klagen gjeld vedtak datert 27.09.2023. Avslagsheimlar er KPA 2018 \u00a7 3.1 (plankrav) og \u00a7 31 (arealform\u00e5l LNF). Ansvarleg s\u00f8kjar er Ing. Asbj\u00f8rn Danielsen AS. Eigedomen er ikkje regulert. KPA 2018 viser eigedomen som LNF, i omsynssone samanhengande landbruk. Sj\u00e5 vedtaket pkt. 3.1 for utfyllande planstatus. Alle n\u00f8dvendige dispensasjonar er oms\u00f8kt. Utsnitt av situasjonskart nede til venstre viser det oms\u00f8kte tiltaket med raud pil. Flyfoto til h\u00f8gre viser det oms\u00f8kte tiltaket (raudt kryss), bygning som blir s\u00f8kt legalisert som k\u00e5rbustad i eiga sak (bl\u00e5tt kryss), og to eksisterande bustadhus p\u00e5 gardstunet (gr\u00f8ne kryss). Ulovlegheitsoppf\u00f8lging vart starta av fagetaten i 2022 etter mottatt melding om moglege ulovlege tiltak. Hovudhus med driftsbygning vart godkjent i 1976. Det er ogs\u00e5 godkjent eit uthus, som no alts\u00e5 vert s\u00f8kt bruksendra til bustad. Side 1 av 4 Byantikvaren har ut fr\u00e5 ei kulturmilj\u00f8fagleg vurdering ingen kommentar til at endring og bruk vert legalisert. Bymilj\u00f8etaten uttalar at dei ser alvorleg p\u00e5 ulovleg utf\u00f8rte tiltak av denne storleiken i LNF- omr\u00e5de. Tiltaket bidreg til nedbygging av LNF-omr\u00e5det. I og med at det ligg bustader i n\u00e6rleiken vil ikkje tiltaket endra karakteren til omr\u00e5det. Friluftslivet vil heller ikkje bli p\u00e5verka. Bymilj\u00f8etaten r\u00e5r ikkje mot at det blir gitt l\u00f8yve til tiltaket. Etat for landbruk viser til at i f\u00f8lgje KPA \u00a7 31 m\u00e5 tiltaket v\u00e6re n\u00f8dvendig for drifta p\u00e5 garden, og at tiltaket m\u00e5 v\u00e6re knytt til produksjonen og ressursgrunnlaget. Etaten viser og til at landbruket sitt ressursgrunnlag skal vernast i eit langsiktig perspektiv. Etaten viser til at for \u00e5 f\u00e5 l\u00f8yve til \u00e5 byggja k\u00e5rhus, uttaler Sivilombodsmannen i sak SOMB- 2008-86 at \u00abDet driftsmessige behovet for en k\u00e5rbolig i direkte tilknytning til landbruksvirksomheten m\u00e5 dokumenteres. En landbruksfaglig uttalelse om behovet for k\u00e5rbolig vil v\u00e6re et viktig element, som normalt m\u00e5 kunne tillegges vekt av fylkesmannen\u00bb. Ogs\u00e5 Statsforvaltaren i Vestland uttalar i rettleiaren sin om k\u00e5rhus at \u00abEin f\u00f8resetnad for \u00e5 bygge bustad nr. to p\u00e5 garden er om det er n\u00f8dvendig med k\u00e5rbustad av omsyn til drifta eller produksjonen.\u00bb Ut fr\u00e5 opplysningane i saka kan ikkje etaten sj\u00e5 at det er dokumentert eit behov for hus nummer to eller tre p\u00e5 eigedomen. Etaten viser til at eigaren av den aktuelle eigedomen ikkje sj\u00f8lv driv med landbruksdrift, og at innmarka vert driven av ein annan bonde. Etaten opplyser i e-post datert 06.03.2024 at det er eitt registrert v\u00e5ningshus p\u00e5 garden, og etter det saksbehandlar forst\u00e5r er dei tre andre ulovleg tekne i bruk som bustadhus. Etaten kan ikkje tilr\u00e5 at det blir gitt l\u00f8yve til legalisering av bustadhuset. Vestland fylkeskommune har i uttale datert 22.09.2023 r\u00e5dd ifr\u00e5 at det vert gjeve dispensasjon i saka, d\u00e5 tiltaket er i strid med overordna f\u00f8ringar og arealdelen til kommuneplanen. Dersom det likevel vert gitt dispensasjon vil fylkeskommunen kunne handsame s\u00f8knad om utvida bruk av avk\u00f8yrsla. Statsforvaltaren i Vestland kan vanskeleg sj\u00e5 at eit ekstra v\u00e5ningshus kan forsvarast ut fr\u00e5 jordbruksfaglege kriterier, d\u00e5 eigar ikkje driv jorda sj\u00f8lv. Det vert s\u00f8kt produksjonstilskot for jordbruksareala av nabobruk. Statsforvaltaren viser til betydeleg signaleffekt av \u00e5 legalisere oppf\u00f8ring av ikkje-godkjente bygningar p\u00e5 gardstun i LNF-omr\u00e5de, i eit pressomr\u00e5de som Bergen. N\u00e5r tiltaka ikkje oppfyller kriteria for ekstra v\u00e5ningshus/k\u00e5rbustad, kan dette virke motiverande for andre eigarar av gardsbruk i tilsvarande situasjon. Dersom det likevel blir gitt dispensasjon vil Statsforvaltaren ha vedtaket til klagevurdering. Klagaren sine merknader: Klagaren viser til at s\u00f8knaden gjeld bruksendring, tilbygg, takoverbygg, heving av tak og fasadeendring ved innsetting av nye vindauge. Klagaren viser til at at tiltakshavaren driv garden aktivt sj\u00f8lv og at det p\u00e5 garden er 8 sauer, 4 geiter, ein v\u00e6r, 2 h\u00f8ns og 25 hester. Titltakshavar har planta 25 000 grantr\u00e6r og dyrka opp 20 m\u00e5l jord som gir f\u00f8de til besetninga p\u00e5 garden. Til saman bur det fire generasjonar p\u00e5 garden. Garden er ikkje drivverdig i form av eit \u00e5rsverk, og tiltakshavar har garden som sidegeskjeft til sin ordin\u00e6re jobb. Fylkeskommunen vil behandle s\u00f8knad om \u00f8kt bruk av avkj\u00f8rsel n\u00e5r kommunen har tatt endeleg stilling i byggjesaka. Klagaren meiner kommunen har lagt feil fakta til grunn for avslaget. Klagaren meiner at tiltaket er i tr\u00e5d med LNF-form\u00e5let og at det ikkje treng dispensasjon. Uansett meiner klagaren at vilk\u00e5ra for dispensasjon er oppfylt. Klagaren meiner at s\u00f8knaden har blitt vurdert strengare fordi tiltaket allereie er oppf\u00f8rt, og at dette er ein saksbehandlingsfeil. Klagaren meiner og at vilk\u00e5ra for dispensasjon fr\u00e5 plankrav er oppfylt. Byr\u00e5det viser til klagen datert 15.10.2023 for utfyllande om klagegrunnane. Side 2 av 4 Fagetatens vurdering og tilr\u00e5ding: Fagetaten viser til at det er s\u00f8kt om to nye bustadeiningar p\u00e5 eigedomen. Fagetaten viser til at det ikkje er landbruksfagleg behov for v\u00e5ningshus nr. 2 eller k\u00e5rbustad p\u00e5 eigedomen, og dermed ikkje grunnlag for \u00e5 godkjenne s\u00f8knaden, korkje for ein eller to bustader, jf. KPA 2018 \u00a7 31. N\u00e5r det gjeld dispensasjon fr\u00e5 plankravet og LNF-form\u00e5l, viser fagetaten til at omsynet bak arealform\u00e5let er \u00e5 bevare samanhengande landbruksomr\u00e5de, og \u00e5 unng\u00e5 uheldig omdisponering/fragmentering. Plankravet skal sikre brei, heilskapleg og grundig vurdering av arealbruken i eit bestemt omr\u00e5de, kor offentlege styresmakter, grunneigarar og andre interessentar f\u00e5r h\u00f8ve til \u00e5 fremja synspunkta sine i prosessen fram mot reguleringsvedtaket. Plankravet er \u00f2g viktig for \u00e5 avklare overordna forhold som infrastruktur, gr\u00f8ntomr\u00e5de med meir, f\u00f8r utbygging blir tillate. Dispensasjon fr\u00e5 plankravet vil f\u00f8rst og fremst v\u00e6re aktuelt i allereie fullt utbygde omr\u00e5de, der det ikkje er n\u00f8dvendig med ei overordna vurdering av dei omsyna plankravet skal ta vare p\u00e5. Tiltaka vil og kunne gi ei vesentleg avgrensing p\u00e5 framtidig, tradisjonell landbruksproduksjon. N\u00e5r det gjeld saka p\u00e5 gbnr. 296/34 vart det den 19.09.2022 gitt avslag p\u00e5 s\u00f8knad om oppdeling av eksisterande bustadeining til to einingar. Fagetaten meiner det er viktig og relevant at presedensverknaden av ein dispensasjon i dette tilfellet blir framheva. Krav til likebehandling vil kunne f\u00f8re til at kommunen m\u00e5 innvilge dispensasjon i tilsvarande saker. Byr\u00e5dets vurdering og tilr\u00e5ding: Byr\u00e5det har vurdert dei samla opplysningane i saka og tilr\u00e5r at fagetaten sitt vedtak blir oppretthalde. Byr\u00e5det finn det sannsynleggjort at dei landbruksfaglege argumenta for bruksendring fr\u00e5 uthus/lager til eit ekstra v\u00e5ningshus ikkje er til stades i dette tilfellet. Byr\u00e5det har og vektlagt at presedensverknadene av \u00e5 innvilge dispensasjon med stort sannsyn vil kunne f\u00f8re til omfattande utbyggingar av enkeltbustader i LNF-omr\u00e5de, utan at dette er planlagt i kommuneplan eller reguleringsplan. Eit hovudform\u00e5l med kommuneplanens arealdel er \u00e5 definere kor kommunen skal utviklast med bustader. Dispensasjon vil i dette tilfellet undergrave dette form\u00e5let. Om det aktuelle gardstunet skal definerast som byggjeomr\u00e5de b\u00f8r det alts\u00e5 skje via planendring, enten i KPA eller i reguleringsplan. Byr\u00e5det meiner og at det i praksis har ein betydeleg negativ signaleffekt at ulovleg oppf\u00f8rte bustader i LNF-omr\u00e5de blir legalisert, uavhengig av kva klagaren m\u00e5tte meine om dei juridiske sidene av \u00e5 vektleggje presedensverknader. Byr\u00e5det viser til at det i f\u00f8lgje saksopplysningane er totalt 4 bustadhus p\u00e5 det aktuelle tunet, der kun eitt er formelt godkjent. Omfanget av ulovleg bygging er etter byr\u00e5dets vurdering s\u00e6rleg skjerpande for vurderinga i dette tilfellet. Det store talet bustader p\u00e5 garden vil vanskeleggjere framtidig ordin\u00e6r landbruksdrift og vil p\u00e5 sikt kunne f\u00f8re til avvikling av drifta p\u00e5 garden. Ei slik avvikling b\u00f8r skje som ein del av ein planprosess. Byr\u00e5det har etter ei samla vurdering kome til at dei omsyn som ligg bak plankravet vil bli vesentleg tilsidesett ved ein dispensasjon i dette tilfellet. Byr\u00e5det kan heller ikkje sj\u00e5 at fordelane ved ein dispensasjon klart overstig ulempene, jf. pbl. \u00a7 19-2, andre ledd. Etter byr\u00e5det si vurdering er det dermed ikkje rettsleg grunnalg for \u00e5 innvilge dispensasjon. Vedtakskompetanse: I medhald av Reglement for Bergen bystyre og utvalgene 2023-2027 punkt 6.8.2, jf. bystyresak 368/23, er myndigheita til \u00e5 behandle klagesaker etter plan- og bygningsloven, med unntak av klagesaker som bystyret i plan eller vedtekt har fastsett skal behandlast av bystyret eller anna organ og klagesaker som er delegert til byr\u00e5det, delegert til Utvalg for milj\u00f8 og byutvikling. Dersom klagen ikkje vert tatt til f\u00f8lgje, skal saka sendast til Statsforvaltaren i Vestland for endeleg avgjerd Side 3 av 4 Byr\u00e5det innstiller til utval for milj\u00f8 og byutvikling \u00e5 fatte f\u00f8lgjande vedtak: Fagetatens vedtak datert 27.09.2023 vert oppretthalde. Klagen vert ikkje tatt til f\u00f8lgje. Dato: 2. april 2024 Christine B. Meyer Christine Kahrs Byr\u00e5dsleder Byr\u00e5d for byutvikling Dokumentet er godkjent elektronisk. Vedlegg: 1) Fagetatens notat datert 25.01.2024 med f\u00f8lgjande vedlegg: 2) Epost fr\u00e5 saksbehandlar, Etat for landbruk, datert 06.03.2024 Side 4 av 4 "
}