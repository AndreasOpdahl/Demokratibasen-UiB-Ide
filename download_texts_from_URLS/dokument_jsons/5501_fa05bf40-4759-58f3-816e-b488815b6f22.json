{
  "dokument_id": "fa05bf40-4759-58f3-816e-b488815b6f22",
  "doc_type": "case_presentation",
  "kommune": 5501,
  "tittel": "Orientering til kommunestyret om endelige vedtak i hovedutvalg og r\u00e5dgivende organ i oktober 2024",
  "url": "https://innsyn.tromso.kommune.no/application/getMoteDokument?dokid=2001883372",
  "tekst": "Arkivsaksnr. 24/18844-1 Saksbehandler Line Vatne Saksgang M\u00f8tedato Kommunestyret 13.11.2024 Orientering til kommunestyret om endelige vedtak i hovedutvalg og r\u00e5dgivende organ i oktober 2024 Kommunedirekt\u00f8rens innstilling til vedtak: Redegj\u00f8relse om endelige vedtak fattet i hovedutvalg og r\u00e5dgivende organ i oktober 2024 tas til orientering. Stig Tore Johnsen Mari Enoksen Hult Kommunedirekt\u00f8r Direkt\u00f8r for organisasjon 1 Hva saken gjelder Orientering til kommunestyret om endelige vedtak fattet i hovedutvalg og r\u00e5dgivende organ i oktober 2024. Saksutredning Reglement for hovedutvalgene, pkt. 2 fastsetter at kommunestyret skal orienteres om saker som endelig behandles av hovedutvalgene: \u00abHovedutvalgene har avgj\u00f8relsesmyndighet i saker som gjelder deres ansvarsomr\u00e5der, begrenset av de rammer og retningslinjer som er vedtatt av kommunestyret. Saker som har v\u00e6rt til endelig behandling i hovedutvalgene skal sendes samlet til kommunestyret som orienteringssak.\u00bb I kommunestyrets sak 66/22 ble det i tillegg fattet f\u00f8lgende vedtak: \u00abKommunestyret ber om at saker som ikkje g\u00e5r til kommunestyret og som er behandla i andre utval som integreringsutvalet eller studentutvalet ogs\u00e5 blir tatt med i denne rapporteringa.\u00bb I denne saken orienteres kommunestyret om endelige vedtak fattet i hovedutvalgene og de r\u00e5dgivende organer i oktober 2024. Helse- og velferdsutvalget 30. oktober 2024 I helse- og velferdsutvalgets m\u00f8te 30.10.2024 ble det ikke fattet endelige vedtak. Sakene som ble behandlet i helse- og velferdsutvalget 30. oktober kan leses her: Innsyn - m\u00f8tekalender Kommune- og byutviklingsutvalget 31. oktober 2024 I kommune- og byutviklingsutvalgets m\u00f8te 31.10.2024 ble seks saker endelig avgjort. Sak 57/24 1906 Detaljregulering Ringvegen n\u00e6ringspark Kommune- og byutviklingsutvalgets vedtak: Forslag til detaljreguleringsplan 1906 \u2013 Detaljregulering Ringvegen n\u00e6ringspark, med plankart av 20.02.2024, og planbestemmelser av 11.03.2024, sendes ikke p\u00e5 h\u00f8ring og legges ikke ut til offentlig ettersyn. Planforslaget f\u00f8lger ikke i tilstrekkelig grad opp nasjonale f\u00f8ringer og kommunens klimam\u00e5l. Saken sendes tilbake til administrasjonen for videre bearbeiding i dialog med forslagsstiller. F\u00f8lgende punkter skal f\u00f8lges opp i det videre arbeidet: \u2022 Reduksjon av klimagassutslipp \u2022 Reduksjon av gr\u00f8nne areal som bygges ned \u2022 Reduksjon av uttak av masser \u2022 Rekkef\u00f8lgekrav knyttet til samtlige tiltak innenfor planomr\u00e5det Vedtaket er hjemlet i plan- og bygningsloven \u00a7 12-10. 2 Sak 58/24 Plan 0253 - Kommunedelplan for Stakkevollvegen byutviklingsomr\u00e5de - Til offentlig ettersyn Kommune- og byutviklingsutvalgets vedtak: Forslag til endringer av plan 0253 \u2013 Kommunedelplan for Stakkevollvegen byutviklingsomr\u00e5de, med plankart og planbestemmelser av henholdsvis 03.07.2024 og 30.08.2024 sendes p\u00e5 h\u00f8ring og legges ut til offentlig ettersyn i seks uker. Vedtaket er hjemlet i plan- og bygningsloven \u00a7 11-14 Sak 59/24 Klage p\u00e5 vedtak om rammetillatelse til etablering av skianlegget Arctic Center Kommune- og byutviklingsutvalgets vedtak: Klage p\u00e5 rammetillatelse 1. Klage p\u00e5 rammetillatelse til etablering av skianlegget Arctic Center av 23.02.2024 tas ikke til f\u00f8lge og oversendes til Statsforvalteren i Troms og Finnmark for endelig avgj\u00f8relse. Klage p\u00e5 reguleringsplan 2. Klage p\u00e5 forhold som er avgjort i bindende reguleringsplan \u00abDetaljregulering for alpinanlegg i H\u00e5k\u00f8ybotn, nedre del Arctic Center\u00bb plan 1875, avvises, jf. pbl. \u00a7 1-9 andre ledd. Vedtaket er begrunnet i saksutredningen nedenfor. Vedtak om avvisning i punkt 2. kan p\u00e5klages til Statsforvalteren i Troms og Finnmark. Klagefristen er tre uker fra vedtaket er mottatt. Klagen sendes til Troms\u00f8 kommune, byutvikling, som vurderer saken p\u00e5 ny f\u00f8r den sendes videre til Statsforvalteren. Sak 61/24 Representantforslag - Regulering av tomt til idrettspark for Hamna IL - Nikolai B. Skogan (KrF) og Markus Akselbo (H) Kommune- og byutviklingsutvalgets vedtak: Utvalget er positiv til en l\u00f8sning for Hama IL. Utvalget oversender saken til administrasjonen for utredning. I utredningen m\u00e5 det s\u00e6rlig avklares forholdet til kommunedelens arealplanprosessen, en oversikt over administrasjonens arbeid med saken s\u00e5 langt og en tilr\u00e5dning til videre prosess Sak 62/24 Plan 1950 - Detaljregulering for Fors\u00f8ket 12 - Til offentlig ettersyn Kommune- og byutviklingsutvalgets vedtak: Forslag til detaljreguleringsplan 1950 \u2013 Fors\u00f8ket 12, gnr/bnr 200/339 m.fl, med plankart datert 10.10.2024 og planbestemmelser datert 10.10.2024 sendes p\u00e5 h\u00f8ring og legges ut til offentlig ettersyn i seks uker. 1. KOBY vil at reguleringsplanen skal inneholde illustrasjoner som gj\u00f8res i hovedtrekk bindende. 2. Trappehus og heishus kan ikke bygges over regulert byggeh\u00f8yde, dvs punkt 3.1.3 a i planbestemmelsene strykes. 3 3. Sammensetning av leiligheter skal v\u00e6re regulert i planbestemmelsene Vedtaket er hjemlet i plan- og bygningsloven \u00a7 12-10 Sak 63/24 Plan 1972 - Detaljregulering Troms\u00f8 lufthavn \u2013 fastsetting av planprogram Kommune- og byutviklingsutvalgets vedtak: Planprogram for detaljreguleringsplan for Troms\u00f8 lufthavn, Langnes fastsettes i tr\u00e5d med revidert planprogram, datert 16. september 2024. Planomr\u00e5det avgrenses imidlertid slik at man ikke tar med arealer vest for fylkesveg 862 p\u00e5 Grindneset. Sakene som ble behandlet i kommune- og byutviklingsutvalgets m\u00f8te 31. oktober kan leses her: Innsyn - m\u00f8tekalender Milj\u00f8-, idrett-, kultur- og samfunnsutviklingsutvalget 29. oktober 2024 I milj\u00f8-, idrett-, kultur- og samfunnsutviklingsutvalgets m\u00f8te 29.10.2024 ble fire saker endelig avgjort. Sak 104/24 Utvidelse avgifts- og soneregulering i Troms\u00f8 sentrum Milj\u00f8-, idrett-, kultur- og samfunnsutviklingsutvalgets vedtak: Utvidelse av avgifts- og soneregulering i Troms\u00f8 sentrum vedtas. \u2022 Avgiftstiden utvides til kl. 20.00 p\u00e5 hverdager og kl.18.00 p\u00e5 l\u00f8rdager. \u2022 Det vil v\u00e6re parkeringsforbud langs alle sentrumsgater der det ikke er skiltet for parkering, hele d\u00f8gnet \u2022 Troms\u00f8 Parkering AS b\u00f8r fors\u00f8ke \u00e5 legge til rette for korttidsparkering sentralt ved utgangene i Fjellet P-hus Vedtak er hjemlet i vegtrafikkloven \u00a7 5. skiltregler mm. og skiltforskriften \u00a7 28. 1. Det er viktig at handikap-parkering ivaretas p\u00e5 bedre m\u00e5te enn i dag og at antall HCoverflateparkeringsplasser utvides gradvis. Per i dag er det sv\u00e6rt usikkert om man f\u00e5r en parkeringsplass i sentrum, og flere bygg, inklusive R\u00f8dbanken, er p\u00e5 grunn av avstanden til HCparkering utilgjengelig. 2. Det bes om at HC-parkeringsplasser ikke gj\u00f8res utilgjengelig ved \u00e5 omdisponere disse til konteineroppstilling, sn\u00f8deponi el. 3. Det er viktig at HC-parkeringsplasser gj\u00f8res tilgjengelig ved store arrangementer i sentrum, eks Midnattsolmaraton (der hele sentrum var komplett stengt og det var i praksis ikke mulig \u00e5 se p\u00e5 arrangementet eller komme seg i sentrum som forflytningshemmet). 4. I tillegg til overflateparkeringsplasser b\u00f8r det etableres HC-parkeringsplasser ved utgangene fra fjellanlegget. Dette for forflytningshemmede som disponerer for eks elektrisk rullestol og dermed kan forsere st\u00f8rre avstander og stigninger. 5. Det tilrettelegges fortsatt for d\u00f8r-til-d\u00f8r transport. Sak 107/24 Oppnevning av nytt varamedlem til styret i Perspektivet museum - september 2024 Milj\u00f8-, idrett-, kultur- og samfunnsutviklingsutvalgets vedtak: 4 Som Rebekka Brox Liab\u00f8s personlige vara velges: Elena Rushfeldt. Sak 108/24 Regulering av korttidsutleie, som Airbnb Milj\u00f8-, idrett-, kultur- og samfunnsutviklingsutvalgets vedtak: 1. Administrasjonen bes utrede mulighetene for regulering av kortidsutleie-markedet i kommunen. Herunder vurdere boplikt, begrensninger i antall d\u00f8gn, registreringsplikt, blant annet. Dersom det ikke fins grunnlag for regulering lokalt, bes om ei vurdering av hvilke regelverksendringer som m\u00e5 gj\u00f8res nasjonalt. 2. Administrasjonen bes utrede mulighetene og forutsetningene for et eventuelt krav om omregulering av korttidsutleieenheter til n\u00e6ringseiendom. 3. Administrasjonen bes utrede en kommunal registreringsplikt for korttidsutleieenheter. En ber videre administrasjonen unders\u00f8ke muligheten for \u00e5 kreve rapporteringer fra Airbnb og eventuelle andre akt\u00f8rer innen korttidsutleie, p\u00e5 antall leiligheter for utleie, n\u00e5r det leies ut, til hvilken pris osv. I sammenheng med det bes om ei vurdering av det nye EU-regelverket som er p\u00e5 veg. 4. En ber om ei vurdering av konsekvensene av kortidsutleien har for boligmarkedet, som skal danne grunnlag for videre diskusjon omkring temaet. Sak 109/24 Framdriftsplan for prosjekt \"Samskaping av iHus\" Milj\u00f8-, idrett-, kultur- og samfunnsutviklingsutvalgets vedtak: 1. Fremdriftsplan for prosjekt Samskaping av iHus tas til orientering. 2. Prosjektmidler og ansvar for iHus-prosjektet i administrasjonen flyttes fra ansvarsramme organisasjon, ledelse og styring til ansvarsramme kultur. 3. Administrasjonen arbeider videre med \u00e5 knytte iHus-tiltak og aktiviteter til eksisterende arealer og tilbud. Utvalget viser til kommunestyret sitt vedtak om samskaping av iHus, der behovet, form\u00e5let og innholdet ble etterlyst, med dette behovet for at samskaping av hele mangfoldet i Troms\u00f8 er involvert i utarbeidelsen av prosjektet. I prosjektet m\u00e5 flere v\u00e6re involvert i videre arbeidet enn kun det internasjonale milj\u00f8et. Sakene som ble behandlet i milj\u00f8-, idrett-, kultur- og samfunnsutviklingsutvalgets m\u00f8te 29. oktober kan leses her: Innsyn - m\u00f8tekalender Oppvekst- og utdanningsutvalget 1. november 2024 I oppvekst- og utdanningsutvalgets m\u00f8te 01.11.2024 ble tre saker endelig avgjort. Sak 49/24 Digitalisering i skolen - digitale l\u00e6remiddel, skjermbruk og regulering av mobiltelefoner Oppvekst- og utdanningsutvalgets vedtak: Oppvekst- og utdanningsutvalget tar utredningen om digitalisering, skjermbruk og regulering av mobiltelefoner i skolen til orientering. Kommunedirekt\u00f8ren bes p\u00e5se at de digitale l\u00e6remidlene som blir valgt er universelt utformet s\u00e5nn at b\u00e5de synshemmede, h\u00f8rselshemmede og andre f\u00e5r tilgang til verkt\u00f8yene. Det er viktig at l\u00e6rerne har n\u00f8dvendig kompetanse i bruken, eller vet hvor de kan f\u00e5 st\u00f8tte. 5 Utvalet ber om at saka blir sendt skolane og fagforeiningane for innspel og kommentarar, og at desse svara blir lagt fram for utvalet. Tema som utvalet \u00f8nsker tilbakemelding p\u00e5: \u2022 Forhaldet mellom trykte l\u00e6remiddel og digitale l\u00e6remiddel \u2022 Faktisk bruk av dei digitale l\u00e6remidla og dei ordningane kommunen har \u2022 trinnsamarbeid p\u00e5 tvers av skolane - korleis skjer dette med omsyn til digitale ressursar \u2022 Andre ting p\u00e5 dette feltet som skolane er opptatt av. Kunstig intelligens og fremtidig digitale verkt\u00f8y som kommer skal inkluderes i saken. Sak 51/24 Oppf\u00f8lging av kst. sak 14/24 - Sommerstengte barnehager Oppvekst- og utdanningsutvalgets vedtak: 1. Sak om sommerstengte barnehager tas til orientering. 2. De kommunale barnehagene holder sommersteng to uker i juli. Det avklares i barnehagens Samarbeidsutvalg hvilke to uker av uke 28, 29 og 30. Tiltaket innarbeides i vedtekter for kommunale barnehager og gjelder fra 01.01.2025 3. Barnas 4. ferieuke varsles minst 1 m\u00e5ned f\u00f8r den gjennomf\u00f8res. Dette gjelder ogs\u00e5 enkeltdager. 4. Skolestartere m\u00e5 ha avviklet alle sine 4. ferieuker f\u00f8r 1. august i \u00e5ret de begynner p\u00e5 skolen Sak 52/24 Valg av representant til r\u00e5dsforsamling - Troms\u00f8 International School Oppvekst- og utdanningsutvalgets vedtak: Som r\u00e5dsmedlem til Stiftelsen Troms\u00f8 International School velges: Fartun Hussein. Sakene som ble behandlet i oppvekst- og utdanningsutvalget den 1. november kan leses her: Innsyn - m\u00f8tekalender Eldrer\u00e5det 28. oktober 2024 I eldrer\u00e5dets m\u00f8te 28.10.2024 ble en sak endelig avgjort. Sak 36/24 Oppsummering av eldredagen 2024 Eldrer\u00e5dets vedtak: 1) Oppsummeringen av eldredagen tas til f\u00f8lge med presisering av at Eldrer\u00e5dets mulighet til \u00e5 v\u00e6re arrang\u00f8r av eldredagen m\u00e5 knyttes til \u00f8konomisk forutsigbarhet. \u00d8konomisk ramme for dagen m\u00e5 h\u00f8ynes og bli kjent allerede gjennom kommunestyrets budsjettvedtak. 2) Eldrer\u00e5det forventer at kommunikasjonsavdelingen kan bidra mere ved senere \u00e5rs arrangement. 3) Eldrer\u00e5det ber kommunestyret s\u00f8rge for at Heracleum gis mulighet til \u00e5 forbli \u00abstorstua\u00bb og legge inn forutsetninger om ajourhold av service og teknisk utstyr. 4) Eldrer\u00e5det opprettholder ordninga med innkj\u00f8p av kake til institusjoner og bo- og velferdssentra. Sakene som ble behandlet i eldrer\u00e5det 28. oktober kan leses her: Innsyn - m\u00f8tekalender 6 Kommunalt r\u00e5d for mennesker med nedsatt funksjonsevne 28. oktober 2024 I kommunalt r\u00e5d for mennesker med nedsatt funksjonsevne sitt m\u00f8te 28.10.2024 ble det ikke fattet endelige vedtak. Sakene som ble behandlet i kommunalt r\u00e5d for mennesker med nedsatt funksjonsevne sitt m\u00f8te 28. oktober kan leses her: Innsyn - m\u00f8tekalender Mangfolds- og integreringsutvalget 28. oktober 2024 I mangfolds- og integreringsutvalgets m\u00f8te 28.10.2024 ble det ikke fattet endelige vedtak. Sakene som ble behandlet i mangfolds- og integreringsutvalget 28. oktober kan leses her: Innsyn - m\u00f8tekalender Vedtakskompetanse Kommunestyret. 7 "
}