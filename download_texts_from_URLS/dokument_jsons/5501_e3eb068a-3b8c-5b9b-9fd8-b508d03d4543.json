{
  "dokument_id": "e3eb068a-3b8c-5b9b-9fd8-b508d03d4543",
  "doc_type": "case_presentation",
  "kommune": 5501,
  "tittel": "Svar p\u00e5 h\u00f8ring av forslag til endringer i integreringsloven og tilh\u00f8rende forskrifter om \u00f8kt arbeidsretting og formell oppl\u00e6ring i introduksjonsprogrammet",
  "url": "https://innsyn.tromso.kommune.no/application/getMoteDokument?dokid=2001893985",
  "tekst": "Arkivsaksnr. 24/18833-1 Saksbehandler May-Britt Stensj\u00f8 Miri Saksgang M\u00f8tedato Helse- og velferdsutvalget 27.11.2024 Svar p\u00e5 h\u00f8ring av forslag til endringer i integreringsloven og tilh\u00f8rende forskrifter om \u00f8kt arbeidsretting og formell oppl\u00e6ring i introduksjonsprogrammet mv. Kommunedirekt\u00f8rens innstilling til vedtak: Forslag til h\u00f8ringssvar vedtas og oversendes Arbeids- og inkluderingsdepartementet. S\u00e6rlige sp\u00f8rsm\u00e5l fra departementet: 1. Utvide aldersgruppen og innf\u00f8re rett og plikt til introduksjonsprogram for flyktninger mellom 55-60 \u00e5r: Troms\u00f8 kommune st\u00f8tter forslaget 2. endringer som skal bidra til at flere fullf\u00f8rer videreg\u00e5ende oppl\u00e6ring, is\u00e6r fag- og yrkesoppl\u00e6ring, eller oppn\u00e5r kompetansebevis, innenfor rammene av introduksjonsprogrammet, blant annet gjennom \u00f8kt bruk av realkompetansevurdering og ved \u00e5 vurdere lengre programtid for flere. Troms\u00f8 kommune st\u00f8tter forslaget 3. endringer for de med kort programtid, basert p\u00e5 f\u00f8lgeevalueringene av integreringsloven og midlertidig regelverk. Troms\u00f8 kommune st\u00f8tter forslaget 4. hvordan organiseringen og koordineringen av introduksjonsprogrammet b\u00f8r reguleres n\u00e6rmere i integreringsloven. Troms\u00f8 kommune st\u00f8tter forslaget 5. utvidelse av statsforvalterens tilsynsoppgaver til ogs\u00e5 \u00e5 gjelde fylkeskommunens oppgaver etter integreringsloven. Troms\u00f8 kommune st\u00f8tter forslaget 6. Fjerne grunnskole som sluttm\u00e5l: Troms\u00f8 kommune st\u00f8tter ikke forslaget. 7. Lengre arbeidsrettede program, krav om arbeidsrettede tiltak ved 7 mnd. Troms\u00f8 kommune st\u00f8tter forslaget 8. Varighet 2 \u00e5r uten mulighet for forlengelse: arbeidsrettet introduksjonsprogram. Troms\u00f8 kommune st\u00f8tter ikke forslaget. 9. Lovfeste at kommunen som har ansvaret for introduksjonsprogrammet, skal v\u00e6re ansvarlig for at innholdet i introduksjonsprogrammet er helhetlig og samordnet: Troms\u00f8 kommune st\u00f8tter forslaget. 10. endringer som skal bidra til at flere fullf\u00f8rer videreg\u00e5ende oppl\u00e6ring, is\u00e6r fag- og yrkesoppl\u00e6ring, eller oppn\u00e5r kompetansebevis, innenfor rammene av introduksjonsprogrammet, blant annet gjennom \u00f8kt bruk av realkompetansevurdering og ved \u00e5 vurdere lengre programtid for flere. Troms\u00f8 kommune st\u00f8tter forslaget. Troms\u00f8 kommunes merknader til s\u00e6rskilte sp\u00f8rsm\u00e5l: 1 1. Departementet foresl\u00e5r videre \u00e5 utvide aldersgruppen for hvem som har rett og plikt til introduksjonsprogram, til personer over 55 \u00e5r, frem til fylte 60 \u00e5r. Troms\u00f8 kommune st\u00f8tter forslaget. 2. For deltagere med utdanning p\u00e5 videreg\u00e5ende niv\u00e5 eller h\u00f8yere fra f\u00f8r foresl\u00e5s det et kortere foreldreveiledning i tr\u00e5d med den midlertidige bestemmelsen i integreringsforskriften \u00a7 3 sjette ledd som f\u00f8lge av ankomst av fordrevne fra Ukraina, eller om de fortsatt skal gis fullt foreldreveiledningsprogram. Troms\u00f8 kommune st\u00f8tter dette forslaget. 3. For kurs i livsmestring ber departementet s\u00e6rskilt om h\u00f8ringsinstansenes syn p\u00e5 om det b\u00f8r fjernes helt som et obligatorisk element for denne gruppen eller om det b\u00f8r gis som et forkortet kurs. Troms\u00f8 kommune st\u00f8tter dette forslaget 4. Departementet ber s\u00e6rskilt om kommunenes synspunkter p\u00e5 behovet for \u00e5 lovfeste at enheten i kommunen som har ansvaret for introduksjonsprogrammet, skal v\u00e6re ansvarlig for at innholdet i introduksjonsprogrammet er helhetlig og samordnet. Troms\u00f8 kommune st\u00f8tter forslaget. 5. Departementet ber s\u00e6rskilt om kommunesektorens syn p\u00e5 forslaget om \u00e5 oppheve de midlertidige reglene om kompetansekartlegging, karriereveiledning og introduksjonsprogram. Troms\u00f8 kommune st\u00f8tter forslaget. Stig Tore Johnsen Magne Nicolaisen Kommunedirekt\u00f8r Direkt\u00f8r Helse- og Omsorg 2 Hva saken gjelder Arbeids- og inkluderingsdepartementet sender p\u00e5 h\u00f8ring forslag til endringer i integreringsloven blant annet for \u00e5 styrke arbeidsrettingen av introduksjonsprogrammet for deltagere med sluttm\u00e5l om arbeid og for \u00e5 legge til rette for at flere skal kunne gjennomf\u00f8re videreg\u00e5ende oppl\u00e6ring innenfor rammene av introduksjonsprogrammet. Det foresl\u00e5s ogs\u00e5 \u00e5 utvide m\u00e5lgruppene for introduksjonsprogrammet. Departementet foresl\u00e5r \u00e5 gj\u00f8re det tydeligere hva som er hensikten med introduksjonsprogram for de med og de uten utdanning p\u00e5 videreg\u00e5ende niv\u00e5 eller h\u00f8yere fra f\u00f8r. Hensikten med introduksjonsprogrammet for de med utdanning p\u00e5 videreg\u00e5ende niv\u00e5 eller h\u00f8yere fra f\u00f8r, foresl\u00e5s \u00e5 v\u00e6re at programmet skal kvalifisere for arbeid eller forberede for utdanning. Form\u00e5let med lovrevisjonen er blant annet \u00e5 justere regelverket i lys av svakheter avdekket gjennom f\u00f8lgeevalueringene, trekke l\u00e6rdom av erfaringene med h\u00e5ndtering av ekstraordin\u00e6re flyktningankomster, f\u00f8lge opp anbefalinger fra OECD og lage et klarere og enklere regelverk \u00e5 praktisere. Meld. St. 17 (2023-2024) Om integreringspolitikken: Stille krav og stille opp ble lagt frem for Stortinget i mars 2024. Her fremg\u00e5r det blant annet at f\u00f8lgende forslag skal utredes: Saksutredning Troms\u00f8 kommunes innspill til forslag I det videre vil de sp\u00f8rsm\u00e5lene departementet s\u00e6rlig \u00f8nsker svar p\u00e5 besvares f\u00f8rst. Deretter vil de anmerkningene Troms\u00f8 kommune har gjennomg\u00e5s fortl\u00f8pende. Her vil det refereres til departementets forslag og deretter kommunens merknader. Det er ikke alle forslagene som vil kommenteres, kun der kommunen har merknader. H\u00f8ringsforslagene er i henholdsvis kursiv og Troms\u00f8 kommune sine merknader under. Departementets s\u00e6rlige sp\u00f8rsm\u00e5l Til noen av forslagene har departementet sett behov for \u00e5 stille s\u00e6rlige sp\u00f8rsm\u00e5l. Dette gjelder f\u00f8lgende forslag: 1.0 Utvide m\u00e5lgruppen: rett og plikt til intro 55-60 Departementet foresl\u00e5r \u00e5 utvide aldersgruppen for hvem som har rett og plikt til introduksjonsprogrammet, til personer over 55 \u00e5r, frem til fylte 60 \u00e5r. Se forslag til endringer i \u00a7 8 f\u00f8rste og tredje ledd. Deltagere i introduksjonsprogram har rett til introduksjonsst\u00f8nad, jf. \u00a7 19. Det er i dag opp til kommunens skj\u00f8nn om det gis tilbud om introduksjonsprogram for aldersgruppen over 55 \u00e5r. I en ordin\u00e6r situasjon kommer det f\u00e5 flyktninger over 55 \u00e5r. I den n\u00e5v\u00e6rende situasjonen er det en relativt stor gruppe fordrevne mellom 55 og 67 \u00e5r som har kommet til Norge. Departementet er kjent med at det er store forskjeller i kommunenes praksis for \u00e5 tilby introduksjonsprogram til personer over 55 \u00e5r. Tall fra IMDi viser at per august 2024 deltok 10 prosent av de fordrevne mellom 55 og 67 \u00e5r i introduksjonsprogram. Troms\u00f8 kommune sin merknad til dette forslaget er todelt. Det som taler for, er: \u2022 Flere av de vi m\u00f8ter i denne aldersgruppen kan og vil ut i arbeid. En slik motivasjon b\u00f8r det legges til rette for. Denne gruppen mottar per i dag sosialst\u00f8nad fra NAV, da de ikke kvalifiserer for AAP grunnet kravet om botid p\u00e5 minst fem \u00e5r. Troms\u00f8 kommune mener det er mer hensiktsmessig \u00e5 tilby denne m\u00e5lgruppen introduksjonsprogram og introduksjonsl\u00f8nn og tett oppf\u00f8lging slik at de kan komme seg ut i aktivitet og arbeid i stedet for at alle sendes inn i en sosialst\u00f8nad. Vi \u00f8nsker ogs\u00e5 kommentere ulike utfordringer dette eventuelt vil f\u00f8re med seg: \u2022 Flere helseutfordringer og lavere progresjon i norsk \u2022 St\u00f8rre behov for tilrettelagte praksisplasser som i utgangspunktet er vanskelig \u00e5 oppdrive. 3 \u2022 Dette i kombinasjon med kort introduksjonsprogram f\u00f8rer til at tiden ikke strekker til i alle l\u00f8p. Per dags dato har Troms\u00f8 kommune en standardisert modell for korte, arbeidsrettede, introduksjonsprogram. En modell som funker godt slik regelverket er i dag. Med \u00f8kt aldersgrense vil kommunen m\u00e5tte tilpasse oppl\u00e6ring, b\u00e5de ved norskoppl\u00e6ringen og ute i praksis, som igjen vil f\u00f8re til \u00f8kt ressursbruk. Troms\u00f8 kommune mener derfor at eldretilskuddet b\u00f8r utbetales fra 55 \u00e5r hvis det foreligger en regelendring her. Med \u00f8kt ressursbruk og ingen ekstra midler som dekker opp for den \u00f8kte ressursbruken kan en konsekvens v\u00e6re at det blir vanskelig for kommuner \u00e5 bosette og gjennomf\u00f8re et godt tilrettelagt introduksjonsprogram for denne m\u00e5lgruppen. 2.0 Forkortet foreldreveiledning N\u00e5r det gjelder foreldreveiledning ber departementet s\u00e6rskilt om h\u00f8ringsinstansenes syn p\u00e5 om det for denne gruppen b\u00f8r gis forkortet foreldreveiledning i tr\u00e5d med den midlertidige bestemmelsen i integreringsforskriften \u00a7 3 sjette ledd som f\u00f8lge av ankomst av fordrevne fra Ukraina, eller om de fortsatt skal gis fullt foreldreveiledningsprogram. Troms\u00f8 kommune er for at det kan gis forkortet foreldreveiledning for denne gruppen. \u2022 Dette er timer hvor ressurser kan brukes p\u00e5 mer m\u00e5lrettet norskoppl\u00e6ring og arbeidsrettede elementer. \u2022 Viktig kurs for flere av de vi bosetter, men \u00e5 korte ned p\u00e5 tiden trenger ikke \u00e5 bety at det blir et d\u00e5rligere kurs. Det er en god mulighet til \u00e5 spisse det faglige innholdet i foreldreveiledningen slik at kortere kurs kan gi et like godt faglig innhold som dagens modell og gi plass til flere arbeidsrettede elementer for deltaker. 3.0 Livsmestringskurs For kurs i livsmestring ber departementet s\u00e6rskilt om h\u00f8ringsinstansenes syn p\u00e5 om det b\u00f8r fjernes helt som et obligatorisk element for denne gruppen eller om det b\u00f8r gis som et forkortet kurs. Troms\u00f8 kommune mener at alternativet ikke b\u00f8r v\u00e6re korte ned eller fjernes helt. Vi er FOR en mulighet for individuell tilpasning. \u2022 I livsmestring, som i alle andre moduler i introduksjonsprogrammet, b\u00f8r det \u00e5pnes for mer individuell tilpasning. De vi bosetter og skal veilede gjennom introduksjonsprogrammet kommer med forskjellig utgangspunkt - ogs\u00e5 alle som g\u00e5r under i kategorien \u201cvidereg\u00e5ende og h\u00f8yere utdanning\u201d og alle moduler b\u00f8r kunne plasseres inn i deltaker sin timeplan etter behov og m\u00e5lsetting. \u2022 Kommuner m\u00e5 ha handlingsrom for \u00e5 utnytte timene de har til r\u00e5dighet for \u00e5 spisse introduksjonsprogrammet etter satt m\u00e5l. Det vil si at i kortere arbeidsrettede l\u00f8p, m\u00e5 timene brukes til \u00e5 legge inn arbeidsrettede elementer s\u00e5 tidlig som mulig i samkj\u00f8ring med norskoppl\u00e6ring. Timene blir fort spist opp HVIS livsmestring skal v\u00e6re obligatorisk, langvarig og uten s\u00e6rlig effekt. Hvis livsmestring kan v\u00e6re et \u201cvalgfag\u201d s\u00e5 kan programr\u00e5dgivere i samr\u00e5d med deltaker gj\u00f8re fortl\u00f8pende vurderinger p\u00e5 hva som skal til for at deltaker vil f\u00e5 en \u201cstabil tilknytning til arbeidslivet\u201d, med en livsmestringsmodul i timeplanen. I tilfeller hvor det er behov, er en kortere og mer faglig spisset livsmestringsmodul et godt alternativ. \u2022 Avhengig av hvordan kommunen legger opp sine kurs i livsmestring, kan deltaker og r\u00e5dgiver \u201ch\u00e5ndplukke\u201d elementene som er n\u00f8dvendig og n\u00e5r kurs b\u00f8r gjennomf\u00f8res. 4.0 Lovfeste at kommunen som har ansvaret for introduksjonsprogrammet, skal v\u00e6re ansvarlig for at innholdet i introduksjonsprogrammet er helhetlig og samordnet. Departementet foresl\u00e5r videre at kommunens forpliktelser for samordning av de ulike elementene som kan inng\u00e5 i et introduksjonsprogram reguleres. Departementet ber s\u00e6rskilt om kommunenes synspunkter p\u00e5 behovet for \u00e5 lovfeste at enheten i kommunen som har ansvaret for introduksjonsprogrammet, skal v\u00e6re ansvarlig for at innholdet i introduksjonsprogrammet er helhetlig og samordnet. 4 \u2022 Troms\u00f8 kommune er enig i at det kan lovfestes hvem som skal ha det koordinerende ansvaret for gjennomf\u00f8ringen av introduksjonsprogrammet. Dette kan gi rom for gode samarbeid p\u00e5 tvers av fag i kommunen og tydelige f\u00f8ringer p\u00e5 hvem som skal gj\u00f8re hva og hvor forventningene ligger. 5.0 Departementet ber s\u00e6rskilt om kommunesektorens syn p\u00e5 forslaget om \u00e5 oppheve de midlertidige reglene om kompetansekartlegging, karriereveiledning og introduksjonsprogram Departementet foresl\u00e5r \u00e5 oppheve de midlertidige reglene om kompetansekartlegging og karriereveiledning i \u00a7 37 b og de midlertidige reglene om introduksjonsprogram i \u00a7 37 c og integreringsforskriften kapittel 8A. Dette inneb\u00e6rer at personer med midlertidig kollektiv beskyttelse i hovedsak vil omfattes av det ordin\u00e6re regelverket p\u00e5 disse omr\u00e5dene fra endringene trer i kraft. Unntaket fra utdanningskravet p\u00e5 GSU-listen for personer med fulf\u00f8rt videreg\u00e5ende oppl\u00e6ring fra Ukraina jf. integreringsforskriften \u00a7 43a videref\u00f8res og foresl\u00e5s flyttet til nytt andre ledd i integreringsforskriften \u00a7 65a. Troms\u00f8 kommune er enig denne vurderingen: \u2022 Deltakere i introduksjonsprogrammet, uavhengig av hvilket land de kommer fra, b\u00f8r f\u00e5 god informasjon, innsikt og forst\u00e5else for utdannings- og karrieremuligheter i Norge slik at de kan ta informerte valg i samr\u00e5d med programr\u00e5dgiver tidlig i programmet \u2013 spesielt i de korte arbeidsrettede programmene slik at man kan utnytte den korte tiden i program fullt ut. Erfaringsmessig bruker flyktningtjenesten, voksenoppl\u00e6ringen og NAV sine jobbveiledere mye tid p\u00e5 \u00e5 forklare muligheter som finnes i dagens arbeidsmarked og ikke minst tid p\u00e5 \u00e5 realitetsorientere deltakere p\u00e5 hvilke muligheter de har. En tidlig kompetansekartlegging og en karriereveiledning kan bidra inn og gi mer slagkraft for b\u00e5de deltaker og veiledere. Kommunens merknader Troms\u00f8 kommune har valgt \u00e5 kommentere f\u00f8lgende merknader fra h\u00f8ringsforslaget. Fjerne grunnskole som sluttm\u00e5l Forslaget om \u00e5 fjerne grunnskole som sluttm\u00e5l m\u00e5 ses i sammenheng med endringer i oppl\u00e6ringsloven og muligheten for raskere progresjon. Med ny oppl\u00e6ringslov \u00a7 18-5 andre ledd og innf\u00f8ringen av modulstrukturert oppl\u00e6ring for voksne fra skole\u00e5ret 2024/2025, vil det v\u00e6re \u00e5pning for \u00e5 kunne starte i videreg\u00e5ende selv om ikke alle fag i FOV er fullf\u00f8rt (kombinasjonsl\u00f8p). Forslaget inneb\u00e6rer at deltagere som g\u00e5r i slike kombinasjonsl\u00f8p, og som i tillegg til FOV tar ett eller flere fag p\u00e5 videreg\u00e5ende niv\u00e5, skal ha sluttm\u00e5l om \u00e5 fullf\u00f8re deler av videreg\u00e5ende oppl\u00e6ring. De vil da f\u00e5 et lengre program med en varighet p\u00e5 inntil fire \u00e5r. Sluttm\u00e5let for de under 25 \u00e5r skal som hovedregel fortsatt v\u00e6re \u00e5 fullf\u00f8re videreg\u00e5ende oppl\u00e6ring. Troms\u00f8 erfarer at sv\u00e6rt f\u00e5 elever i FVO har kapasitet til \u00e5 ta enkeltfag p\u00e5 videreg\u00e5ende niv\u00e5. Yrkesretting og yrkesoppl\u00e6ring p\u00e5 videreg\u00e5ende niv\u00e5 samtidig som de tar grunnskoleniv\u00e5, er det behov for en koordinering mellom kommune og fylkeskommune som per dags dato ikke eksisterer. Det er viktig at vi f\u00e5r til et samarbeid og en modell med Fylkeskommunen for \u00e5 kunne tilby deltagere et godt introduksjonsprogram. Videre, hvis dette skal kunne effektueres, m\u00e5 Fylkeskommunen tilby l\u00f8pende opptak i fag og yrkesoppl\u00e6ring. Kommunale og Fylkeskommunale tilbud m\u00e5 koordineres p\u00e5 et overordnet niv\u00e5. Per dags dato, foreligger det ikke et godt nok system. N\u00e5r kommunene blir avhengige av fylk Videre er det kommunen som har ansvaret/plikt for koordinering og samordning av introduksjonsprogrammet jamf\u00f8r integreringsloven, men det b\u00f8r innf\u00f8res plikter for Fylkeskommunen til \u00e5 samarbeide med kommunen om deltagere i introduksjonsprogrammet. Forslaget vil utfordre samarbeidet mellom kommunen og fylkeskommunen. Troms\u00f8 kommune stiller seg sv\u00e6rt positiv til \u00e5 fjerne tilbud om engelsk. Lengre arbeidsrettede program, krav om arbeidsrettede tiltak ved 7 mnd. I utgangspunktet stiller Troms\u00f8 kommune seg positiv til krav om arbeidsrettede tiltak etter 7 m\u00e5neder, men kommunen er bekymret for deltagere med lite eller ingen skolebakgrunn. Hvilke forutsetninger har 5 denne gruppen for en varig og stabil tilknytting til arbeidslivet uten tilstrekkelige lese og skriveferdigheter? Det kan tenkes at kommunene m\u00e5 opprette et tilrettelagt tilbud for denne gruppen som best\u00e5r av grunnleggende ferdigheter og arbeidsretting. Det kan tenkes at disse deltagerne m\u00e5 ha et redusert grunnskolel\u00f8p (ikke fem fag), i tillegg til arbeidsrettene tiltak. Hvis man aldri har g\u00e5tt p\u00e5 skole tidligere, er 6 m\u00e5neder med norskoppl\u00e6ring og grunnleggende ferdigheter veldig kort tid. Kan minstekravet til 15 timer tilpasses deltager skolebakgrunn? Varighet 2 \u00e5r uten mulighet for forlengelse: arbeidsrettet introduksjonsprogram Troms\u00f8 kommune stiller seg negativ til \u00e5 fjerne muligheten for forlengelse ved arbeidsrettede introduksjonsprogram. Hvis grunnskole fjernes som et sluttm\u00e5l, kan det tenkes at deltagere med lite eller ingen skolebakgrunn vil ha behov for lengre oppf\u00f8lging i en arbeidspraksis i kombinasjon med grunnlengde oppl\u00e6ring i norsk. NAV ved Troms\u00f8 kommune opplever at deltagere med lavere spr\u00e5kniv\u00e5 har behov for lengre tid i arbeidspraksis. Det tar lengre tid \u00e5 tilegne seg spr\u00e5k og l\u00e6re seg nye arbeidsoppgaver ved lavt spr\u00e5kniv\u00e5. Konklusjon Troms\u00f8 kommune har ikke en samlet konklusjon, grunnet mange forslag til lovendringer. Det er svart \u00abst\u00f8tter/ st\u00f8tter ikke\u00bb ved hvert forslag til endring. Videre er det svart ut der departementet ber om s\u00e6rligetilbakemeldinger. Vedtakskompetanse Helse og Velferdsutvalget Vedlegg https://www.regjeringen.no/globalassets/departementene/aid/dokumenter/2024/horingsnotat- om-endringer-i-integreringsloven-og-tilhorende-forskrifter-om-okt-arbeidsretting-og-formell- opplaring-i-introduksjonsprogrammet-mv.-.pdf 6 "
}