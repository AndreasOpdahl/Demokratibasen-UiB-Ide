{
  "dokument_id": "ec7deeda-fdd2-504b-9bf9-eb9da94aad23",
  "doc_type": "case_attachment",
  "kommune": 4601,
  "tittel": "H\u00f8ring - Forslag til ny forskrift om fastlegeordning i kommunene mv.",
  "url": "https://bergen.kommune.no/politikere-utvalg/api/fil/bk360/12330749/Horing-Forslag-til-ny-forskrift-om-fastlegeordning-i-kommunene-mv-",
  "tekst": "Deres ref V\u00e5r ref Dato 24/4726- 18. mars 2025 H\u00f8ring om forslag til ny forskrift om fastlegeordning i kommunene mv. Helse- og omsorgsdepartementet sender med dette p\u00e5 h\u00f8ring forslag til ny forskrift om fastlegeordning i kommunene mv. Departementet foresl\u00e5r en ny struktur i forskriften i form av en ny kapittelinndeling. I tillegg til noen presiseringer og endringer foresl\u00e5r departementet \u00e5 videref\u00f8re det meste av det materielle innholdet fra n\u00e5v\u00e6rende fastlegeforskrift. I h\u00f8ringsnotatet foresl\u00e5r departementet i hovedtrekk f\u00f8lgende: \u2022 En ny kapittelinndeling av forskriften og justeringer i enkelte bestemmelser som skal gi bedre oversikt over ansvar og oppgaver for henholdsvis kommunen, kommunale fastlegekontor, n\u00e6ringsdrivende fastleger og kommunalt ansatte fastleger. \u2022 \u00c5 heve aldersgrensen fra 75 \u00e5r til 80 \u00e5r for leger for \u00e5 kunne inng\u00e5 tidsbegrenset avtale med kommunen om fastlegevirksomhet. Aldersgrensen samsvarer med bestemmelsen om autorisasjon i helsepersonelloven \u00a7 54. \u2022 En ny bestemmelse for \u00e5 styrke kommunens mulighet til \u00e5 p\u00e5 n\u00e6rmere vilk\u00e5r inng\u00e5 ny fastlegeavtale i de tilfeller der det ikke lar seg gj\u00f8re \u00e5 rekruttere en ny n\u00e6ringsdrivende fastlege som er villig til \u00e5 kj\u00f8pe den fratredende leges praksis. \u2022 En ny bestemmelse som presiserer at fastlegenes plikter til \u00e5 utarbeide attester er avgrenset til det som f\u00f8lger av lov og forskrift. Form\u00e5let er \u00e5 skape en bevissthet rundt hvilke oppgaver fastleger p\u00e5legges eller forventes \u00e5 utf\u00f8re. \u2022 En ny plikt for kommunale fastlegekontorer og n\u00e6ringsdrivende fastleger til \u00e5 innrette sin praksis slik at innbyggerne tilbys digitale tjenester, herunder konsultasjoner via video, tekst og telefon, for henvendelser som er egnet for slik oppf\u00f8lgning. Postadresse Kontoradresse Telefon* Avdeling Saksbehandler Postboks 8011 Dep Teatergt. 9 22 24 90 90 Helserettsavdelingen Tjaarke Hopen 0030 Oslo Org.nr. 22 24 87 19 postmottak@hod.dep.no www.hod.dep.no 983 887 406 \u2022 Endring i forskrift om standarder og nasjonale e-helsel\u00f8sninger som inneb\u00e6rer at kommunale fastlegekontor og selvstendig n\u00e6ringsdrivende fastleger m\u00e5 tilby digital timebestilling p\u00e5 helsenorge.no. \u2022 Endringer i st\u00f8nadsforskriften som skal legge til rette for oppgavedeling og en mer tverrfaglig fastlegetjeneste, i form av forslag om at det ytes st\u00f8nad for konsultasjon som delegeres fra lege til sykepleier. H\u00f8ringsfristen er 18. juni 2025. Vi ber om at h\u00f8ringssvar leveres digitalt p\u00e5 regjeringen.no under \u00abSend inn h\u00f8ringssvar\u00bb. Her kan man registrere seg, forel\u00f8pig lagre et h\u00f8ringssvar og laste opp vedlegg. H\u00f8ringer er \u00e5pne, og alle kan sende svar til oss. Det er ogs\u00e5 anledning til \u00e5 sende h\u00f8ringssvar uten \u00e5 registrere seg. Vi gj\u00f8r oppmerksom p\u00e5 at h\u00f8ringssvar er offentlige etter offentleglova, og vil bli publisert sammen med andre h\u00f8ringssvar. Vi ber mottakerne av dette brevet vurdere om h\u00f8ringsnotatet ogs\u00e5 b\u00f8r sendes til etater, medlemmer osv. som ikke st\u00e5r p\u00e5 listen. Med hilsen Elisabeth Salvesen (e.f) ekspedisjonsjef Atle G\u00f8htesen avdelingsdirekt\u00f8r Dokumentet er elektronisk signert og har derfor ikke h\u00e5ndskrevne signaturer Side 2 "
}