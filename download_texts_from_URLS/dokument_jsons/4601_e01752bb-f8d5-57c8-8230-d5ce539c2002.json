{
  "dokument_id": "e01752bb-f8d5-57c8-8230-d5ce539c2002",
  "doc_type": "case_attachment",
  "kommune": 4601,
  "tittel": "Nabomerknad av 12.10.2023",
  "url": "https://bergen.kommune.no/politikere-utvalg/api/fil/bk360/9937115/Nabomerknad-av-12-10-2023",
  "tekst": "I.S. arkitekter AS Bergen, den 12. oktober 2023 Sundts veg 45 A Ansv. advokat: Paal A. Bjaarstad V\u00e5r referanse: PAB 503219 5221 NESTTUN Deres referanse: att.: Ismael Sabaghi-Amundsen Kun sendt per e-post til: ismael@isarkitekter.no MERKNADER TIL NABOVARSEL \u2013 GNR. 185, BNR. 162 I BERGEN KOMMUNE 1. Innledning Gunnar Jenssen, er eier av gnr. 185 bnr. 500 (Viddalen 8, 5122 Morvik), og har tatt kontakt med v\u00e5rt kontor med anmodning om juridisk bistand etter mottak av nabovarsel datert 02.10.2023 Vi har p\u00e5tatt oss oppdraget, og undertegnede vil v\u00e6re ansvarlig advokat i saken. Alle henvendelser bes rettet til v\u00e5rt kontor. Det fremkommer av nabovarselet at merknadsfrist er satt til 14 dager fra varselets dato. Herv\u00e6rende skriv med merknader er s\u00e5ledes rettidig. Dette skriv er \u00e5 anse som merknader fra Jenssen, og det bes om at dette skriv med ev vedlegg vedlegges en eventuell s\u00f8knad. Vi har gjennomg\u00e5tt varselet, og er av den oppfatning av tiltaket ikke kan tillates, og vil i det f\u00f8lgende redegj\u00f8re for v\u00e5r klients syn. 2. Om prosessen f\u00f8r nabovarselet I vedtak om tillatelse til tiltak, ble tiltakshaver meddelt at tillatelsen var gitt under forutsetning av det ikke oversteg 30 % av tomtens areal. Det ble senere gitt dispensasjon til utnyttelse opp til 35,5%, og samtidig s\u00f8kt om tillatelse til \u00e5 plassere tiltaket n\u00e6rmere nabogrensen. Tiltakshavers etterf\u00f8lgende s\u00f8knad om ytterligere dispensasjon opp til 39%, ble avsl\u00e5tt, og i brev datert 5.9.2023 med orientering om avslag p\u00e5 s\u00f8knad sak BYGG-2023/12918-7, klargjorde kommunen bl.a. at det var \u00ab..uheldig \u00e5 dispensere fra reguleringsplanenes BYA n\u00e5r tomten allerede er utbygget slik at en er avhengig av dispensasjoner fra avstandsbestemmelsene p\u00e5 begge sider av boligen. Tiltaket vurderes \u00e5 vesentlig tilsidesette de hensyn bestemmelsene skal ivareta\u00bb. I det nye nabovarselet er det, slik vi forst\u00e5r det, gjort enkelte endringer i fors\u00f8k p\u00e5 \u00e5 f\u00e5 deler av det allerede igangsatte tiltaket godkjent i kommunen. Slik v\u00e5r klient ser det, stiller situasjonen seg imidlertid ikke annerledes ved dette nabovarselet enn det som l\u00e5 til grunn for kommunens avslag, og vurderingsgrunnlaget for anmodning om ytterligere dispensasjoner har ikke endret seg. Samarbeidskontor for Huseiernes Landsforbund Advokatkontoret Fl\u00f8ien AS Advokat Paal A. Bjaarstad Kontorfellesskap: Samarbeidskontor NAF - Norges Automobil-Forbund Org.nr.: MVA 918 546 391 Advokat Monica Bryner Advokat Per S\u00e6tersdal Medlemmer av Den Norske Advokatforening T: 55 36 11 50 Advokat Nanette Allers-Hansen Post: Postboks 225 sentrum, 5804 BERGEN post@floien.com Advokat Hallvar R. Huseb\u00f8 Kontor: Fortunen 7, 5013 BERGEN www.floien.com Advokat Ina Litler\u00e9 3. Om varselets fremstilling Etter v\u00e5r klients oppfatning, gir ikke nabovarselet en riktig fremstilling av de faktiske forhold. 3.1. Om dispensasjon fra tillatt utnyttelsesgrad Basert p\u00e5 angivelser om utnyttet areal i nabovarselet med tilh\u00f8rende situasjonskart, fremst\u00e5r det som vanskelig \u00e5 vurdere om de etablerte tiltak allerede overstiger tillatt utnyttelsesgrad. Det er registrert at kommunen har gitt dispensasjon til utnyttelse p\u00e5 35,5 BYA. Basert p\u00e5 eiendommens tomteareal p\u00e5 688,8 m2, er f\u00f8lgelig maksimalt tillatt utnyttelse 244,5 m2. Vi har ikke kontrollert om de opplyste tall er riktige, og ber kommunen kontrollere dette. Basert p\u00e5 tiltakshavers innsendte beskrivelser av de etablerte tiltak p\u00e5 eiendommen, utgj\u00f8r imidlertid, slik vi kan se, etablert bygningsmasse ca. 232 m2. Med henvisning til maks tillatt BYA, st\u00e5r f\u00f8lgelig maksimalt ca. 12,5 m2 til rest til tiltak p\u00e5 eiendommen. Det varslede tiltaket (altan p\u00e5 to sider av huset) utgj\u00f8r etter hva vi kan se ca. 35 \u2013 40 m2, og ligger s\u00e5ledes klart utenfor tillatelsen. Sp\u00f8rsm\u00e5let er f\u00f8lgelig om det er andre forhold som gj\u00f8r seg gjeldende ved dette varselet, enn ved kommunens vurdering av s\u00f8knad i sak BYGG-2023/12918-7, se kommunens brev av 5.9.2023. Slik v\u00e5r klient ser det, er det ikke noen faktiske eller rettslige forhold som stiller saken ved dette nabovarselet i et annet lys enn ved kommunens avslag. Kommunen klargjorde i sitt avslag at det allerede er bebygget p\u00e5 tomten \u00abmere enn hva reguleringsplanen legger opp til. Ved oms\u00f8kte tiltak vil utnyttelsesgraden \u00f8ke ytterligere til godt over 40 % bya...Bygningsmyndigheten finner ikke \u00e5 kunne gi ny dispensasjon fra utnyttelsesgraden. Tiltaket vurderes \u00e5 vesentlig tilsidesette de hensyn bestemmelsene skal ivareta\u00bb. Kommunens tiln\u00e6rming og vurdering er korrekt. Kommunens beskrivelse av regelverket, hensynene og egen vurdering, kommer f\u00f8lgelig tilsvarende til anvendelse p\u00e5 herv\u00e6rende nabovarsel/ev s\u00f8knad. Vi har som nevnt over ikke kontrollert alle arealbeskrivelsene i nabovarselet eller grunnlaget for tiltaket. Det er imidlertid grunn til \u00e5 p\u00e5peke at situasjonskart innsendt sammen med nabovarsel, ikke beskriver alle tiltak som skal medregnes i BYA. Bildedokumentasjon inntatt nedenfor viser bl.a. etablering av fundamenter og reisverk til altan som ikke er inntegnet p\u00e5 situasjonskartet. Tiltaket er ikke varslet, og det er ikke gitt samtykke. Som bildene viser, er det etablerte reisverket til altan, etablert i nabogrensen. Reisverket er, slik vi ser det, overkant av 3 meter h\u00f8yt, med gjerde som avslutning p\u00e5 topp dekke, vil f\u00f8lgelig h\u00f8yde i nabogrense v\u00e6re over 4 meter. Hva gjelder bredden p\u00e5 tiltaket, er dette ikke helt enkelt \u00e5 se fra bildene, men holdt opp mot tegningene vedlagt nabovarselet, antas at denne er ca. 4 meter. Slik vi ser det, utgj\u00f8r arealet ca. 12 m2, og skal etter v\u00e5r vurdering tas med i samlet BYA. Side 2 av 4 Tiltaket er klart s\u00f8knadspliktig, men er ikke tatt med i nabovarsel. Ettersom tiltaket allerede er iverksatt uten s\u00f8knad, er det ulovlig. I tillegg til at forholdet forventes formidlet til kommunen ved behandling av ev s\u00f8knad, bes om at kopi av merknader til nabovarsel sendes til tilsynsavdelingen. 3.2. Merknader til dispensasjon fra reglene om h\u00f8yde, og avstand til nabogrense Forholdene beskrevet over, gj\u00f8r seg ogs\u00e5 gjeldende hva gjelder vurderingene av om det skal gis dispensasjon fra reglene om nabogrense. Slik v\u00e5r klient ser det, er det allerede etablert tiltak som er i strid med plan- og bygningsloven \u00a7 29-4, andre ledd. Side 3 av 4 Dispensasjon kan bare gis dersom hensynene bak bestemmelsen det s\u00f8kes dispensasjon fra, eller hensynene i form\u00e5lsbestemmelsen i \u00a7 1-1, ikke blir vesentlig tilsidesatt. Som kommunen presiserte ved sin vurdering av tiltakshavers s\u00f8knad om etablering av altan slik han n\u00e5 har startet p\u00e5 etablering av uten s\u00f8knad eller tillatelse: \u00abTiltaket vurderes til \u00e5 vesentlig tilsidesette de hensyn bestemmelsene skal ivareta\u00bb. Ettersom det varslede tiltak er identisk med det som n\u00e5 er etablert, legges det til grunn at kommunens vurdering vil v\u00e6re lik. Det vises for \u00f8vrig til at kommunen i sitt avslagsbrev av 5.9.2023, i tillegg fant grunn til \u00e5 presisere at det m\u00e5tte anses som \u00abuheldig \u00e5 dispensere fra reguleringsplanenes BYA n\u00e5r tomten allerede er utbygget slik at en er avhengig av dispensasjoner fra avstandsbestemmelsene p\u00e5 begge sider av boligen. Tiltaket vurderes til \u00e5 vesentlig tilsidesette de hensyn bestemmelsene skal ivareta\u00bb. Videre fremholdt kommunen at \u00abBygningsmyndighetene sin vurdering er at det er uheldig \u00e5 gi ytterligere dispensasjoner for utnyttelsesgraden n\u00e5r tomten er s\u00e5 utbygget at en er avhengig av dispensasjon fra avstandsbestemmelsene for \u00e5 plassere det oms\u00f8kte tiltak. Bygningsmyndighetene finner \u00e5 ikke kunne godkjenne oms\u00f8kte tiltak\u00bb. Kommunen beskriver her korrekt i sin begrunnelse for avslag, at dispensasjon ikke skal v\u00e6re kurant. Sivilombudsmannen har klargjort at det skal mye til for \u00e5 dispensere, i stor grad basert p\u00e5 at lovgiver allerede har vurdert dette ved lov, avveininger av ulike hensyn, og klargjort at bygging som krever dispensasjon i utgangspunktet er ulovlig. Tilsvarende vurderinger gjelder der lokale myndigheter har vurdert og fastsatt s\u00e6rskilte avstandskrav i plan. Ovenst\u00e5ende gj\u00f8r seg ogs\u00e5 gjeldende ift. det mottatte nabovarsel. Uavhengig av ovenst\u00e5ende mangler ved nabovarselet, tolker v\u00e5r klient fremstillingen slik den fremkommer at tiltaket vil f\u00e5 store negative konsekvenser for ham som nabo. For ordens skyld p\u00e5pekes at det ikke foreligger noen som helst avtale mellom partene, herunder heller ikke samtykke fra v\u00e5r klient. 4. Avslutning Dersom dere skulle ha noen sp\u00f8rsm\u00e5l til merknadene, eller brevets innhold for \u00f8vrig, h\u00f8rer vi gjerne fra dere. Med vennlig hilsen Advokatkontoret Fl\u00f8ien Paal A. Bjaarstad direkte telefon: 957 30 843 pab@floien.com Side 4 av 4 "
}