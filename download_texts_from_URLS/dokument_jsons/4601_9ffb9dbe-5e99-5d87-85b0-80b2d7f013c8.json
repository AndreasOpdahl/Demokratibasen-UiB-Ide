{
  "dokument_id": "9ffb9dbe-5e99-5d87-85b0-80b2d7f013c8",
  "doc_type": "case_attachment",
  "kommune": 4601,
  "tittel": "Klage datert 12.10.2023",
  "url": "https://bergen.kommune.no/politikere-utvalg/api/fil/bk360/9377647/Klage-datert-12-10-2023",
  "tekst": "Bergen kommune Plan- og bygningsetaten Postboks 7700, 5020 BERGEN, Brevet sendes kun per e-post til planogbygg@bergen.kommune.no Stavanger, 12. oktober 2023 1. KLAGE P\u00c5 OPPHEVELSE AV VEDTAK OG KLAGE P\u00c5 AVSLAG P\u00c5 S\u00d8KNAD OM OPPF\u00d8RING AV NYBYGG ENEBOLIG MED TILH\u00d8RENDE UTOMHUSANLEGG 2. INNLEDNING Det vises til Bergen kommune sitt brev datert 21. september 2023 hvor kommunen omgj\u00f8r sitt tidligere vedtak i sak med saksnummer BYGG-2022/26836 / KLAGE-2023/11414 (\u00abOpphevelsesvedtaket\u00bb). I eget brev av samme dag avsl\u00e5r kommunen tiltakshaver sin endringss\u00f8knad datert 16. juni 2023 (\u00abEndringss\u00f8knadsvedtaket\u00bb). Denne klagen er som det fremg\u00e5r rettidig. 3. BAKGRUNNEN FOR SAKEN Bergen kommune innvilget s\u00f8knad for bygging av bolig p\u00e5 gnr 44 bnr 904 i Bergen kommune (\u00abEiendommen\u00bb). Slik tiltakshaver ser saken er dette vedtaket riktig og fattet p\u00e5 bakgrunn av dekkende tegningsgrunnlag. Vedtaket ble imidlertid p\u00e5klaget av naboer som gjorde gjeldende at saken ikke var vurdert riktig av kommunen. Klagen ble gjennomg\u00e5tt av kommunen som ikke fant grunnlag for \u00e5 omgj\u00f8re saken og oversendte saken til Statsforvalteren for videre klagebehandling. 4. N\u00c6RMERE OM OPPHEVELSESVEDTAKET P\u00e5 tross av at kommunen vurderte klagene som ubegrunnet valgte en \u00e5 trekke saken tilbake fra klagebehandlingen og oppheve vedtaket etter forvaltningsloven \u00a7 33 den 21. september 2023. I brevet til kommen ble det gitt f\u00f8lgende begrunnelse for Opphevelsesvedtaket: \u00abVi har etter mottatte klager og suppleringer fra s\u00f8ker vurdert saken p\u00e5 nytt og kommet til at vedtaket datert 28.02.2023 m\u00e5 oppheves, jf. forvaltningsloven \u00a7 33 andre ledd andre setning. Klagene i sak KLAGE-2023/11414 tas til f\u00f8lge. Det er i vedtaket lagt til grunn at plassering av tiltaket godkjennes som oms\u00f8kt med minimum Advokatfirmaet Torstrup AS Niels Juels gate 50. Pb. 140 Sentrum, 4001 Stavanger Foretaksregisteret NO 915 965 091 MVA T +47 51 84 47 70 F +47 51 84 47 71 torstrup.no 4 meter til nabogrense, jf. plan- og bygningsloven \u00a7 29-4. Og videre: \u00abI forbindelse med klagesaken har kommunen blitt gjort oppmerksom p\u00e5 at fyllingsfoten var oms\u00f8kt etablert helt frem til eiendomsgrensen. Det fremgikk ikke tydelig av innsendte snittegninger hvor eiendomsgrensen var, men det er i forbindelse med klagene som er kommet inn klargjort at fyllingsfoten skulle plasseres helt frem til eiendomsgrensen hvor den m\u00f8ter eksisterende terreng. S\u00f8knaden inneholdt etter dette ikke tilstrekkelig med opplysninger for \u00e5 kunne behandles. Det er den som s\u00f8ker om et tiltak som er ansvarlig for at s\u00f8knaden gir de opplysninger som er n\u00f8dvendig for at kommunen skal kunne gi tillatelse, jf. pbl. \u00a7 21-2. Dersom tiltaket skulle v\u00e6rt oppf\u00f8rt slik som oms\u00f8kt forel\u00e5 det mangler ved s\u00f8knaden i form av at det skulle v\u00e6re oms\u00f8kt dispensasjon fra avstandsbestemmelsen i \u00a7 29-4. Vi vurderer derfor at det ikke skulle v\u00e6rt gitt tillatelse til det oms\u00f8kte tiltaket den 28.02.2023. Vi er kommet til at rammetillatelsen av 28.02.2023 m\u00e5 oppheves.\u00bb Dette vedtaket p\u00e5klages som f\u00f8lge av saksbehandlingsfeil, feil vurdering av faktiske forhold samt rettsanvendelsesfeil. For det f\u00f8rste var det helt klart at fyllingsfoten var tegnet inn p\u00e5 de tegningene som l\u00e5 ved den opprinnelige s\u00f8knaden som ble godkjent av kommunen. Her var linjene for eksisterende terreng og linjene for nytt terreng angitt med en egen linje p\u00e5 snitt-tegningene som bl\u00e5 ved s\u00f8knaden. For oversiktens del legges tegningene ved klagen som vedlegg 1. Som det fremg\u00e5r av tegningssettet er b\u00e5de eksisterende og kommende terrengforhold tegnet inn, hvor r\u00f8d linje viste eksisterende terreng, mens sort linje viser nytt terreng som starter i nabogrensen p\u00e5 kote +88,00 og strekker seg opp til uteplass av betong beliggende p\u00e5 kote +91,43. Tegningene er klare og gir ikke grunnlag for misforst\u00e5elser eller tolkningstvil. Det er en slak stigning i fyllingen fra nabogrensen inn p\u00e5 tomten som gir utearealene bedre kvaliteter. Tiltakshaver har dermed gitt de opplysninger som kreves, jf. ogs\u00e5 pbl. \u00a721-2 og s\u00f8knaden inneholdt tilstrekkelig med opplysninger for at den kunne behandles. I selve vedtaksbrevet er det klart angitt at utenomhusanlegget er vurdert av kommunen hvor en i vedtaksbrevet datert 23. mars 2023 fatter f\u00f8lgende vedtak: Dette underbygges av at klagene som kom inn, hvor det ogs\u00e5 ble gitt bemerkninger til terrengforholdene, ble behandlet av kommunen i klagebehandlingen hvor en ikke fant grunnlag til \u00e5 ta hensyn til innsigelsene og opprettholdt eget vedtak. side 2 Det gj\u00f8res dermed gjeldende at det foreligger en saksbehandlingsfeil / feil vurdering av de faktiske forhold n\u00e5r det i opphevingsvedtaket er lagt til grunn at s\u00f8knaden ikke \u00abtilstrekkelig med opplysninger for \u00e5 kunne behandles\u00bb I vedtaket er det videre lagt til grunn at det forel\u00e5 \u00abmangler ved s\u00f8knaden i form av at det skulle v\u00e6re oms\u00f8kt dispensasjon fra avstandsbestemmelsen i \u00a7 29-4\u00bb. Isolert sett gir anf\u00f8rselen liten mening. Ser en den sammen med pbl. \u00a7 29-4 har denne f\u00f8lgende ordlyd: \u00ab\u00a7 29-4. Byggverkets plassering, h\u00f8yde og avstand fra nabogrense Byggverkets plassering, herunder h\u00f8ydeplassering, og byggverkets h\u00f8yde skal godkjennes av kommunen. Kommunen skal p\u00e5se at veglovas bestemmelser om byggegrense og frisikt blir fulgt. Bygning med gesimsh\u00f8yde over 8 meter og m\u00f8neh\u00f8yde over 9 meter kan bare f\u00f8res opp hvor det har hjemmel i plan etter kapittel 11 eller 12. Hvis ikke annet er bestemt i plan etter kapittel 11 eller 12, skal byggverk ha en avstand fra nabogrense som angitt i forskrift eller som minst svarer til byggverkets halve h\u00f8yde og ikke under 4 meter. Kommunen kan godkjenne at byggverk plasseres n\u00e6rmere nabogrense enn nevnt i andre ledd eller i nabogrense: a) n\u00e5r eier (fester) av naboeiendommen har gitt skriftlig samtykke eller b) ved oppf\u00f8ring av frittliggende garasje, uthus og lignende mindre tiltak Departementet kan gi forskrift med n\u00e6rmere bestemmelser om plassering av byggverk, som regler om avstand mellom byggverk, avstand til nabogrense, og beregningsm\u00e5ten for h\u00f8yde og avstand, samt for areal p\u00e5 byggverk som nevnt i tredje ledd bokstav b.\u00bb Som det fremg\u00e5r av bestemmelsen inneholder denne riktignok en generell avstandsgrense p\u00e5 4 meter i 29-4 annet ledd. I tredje ledd er det imidlertid gitt en \u00e5pning for at kommunen kan godkjenne mindre tiltak n\u00e6rmere nabogrensen. En slik tillatelse krever ikke dispensasjon. Kommunen sitt standpunkt om at det skulle v\u00e6rt s\u00f8kt om dispensasjon er dermed uriktig. Etter loven har kommunen adgang til \u00e5 gi tillatelse til mindre tiltak n\u00e6rmere nabogrensen. I regjeringen sin tolkningsuttalelse i sak 18-1979-2 er det gitt f\u00f8lgende f\u00f8ringer i forhold til bestemmelsen: \u00abFor saker som kan behandles etter tredje ledd er det lagt opp til en forenklet godkjenningsordning slik at man slipper \u00e5 g\u00e5 veien om dispensasjon etter plan- og bygningsloven \u00a7 19-2. Kommunens avgj\u00f8relse av om et tiltak skal tillates plassert n\u00e6rmere nabogrense enn det som f\u00f8lger av andre ledd, er underlagt fritt skj\u00f8nn. Tiltakshaver har dermed ikke noe rettskrav p\u00e5 \u00e5 f\u00e5 innvilget s\u00f8knaden om plassering n\u00e6rmere enn 4 meter fra nabogrensen. Normalt skal naboen kunne forutsette at hovedregelen om avstand p\u00e5 minimum 4 meter overholdes. Dersom naboen har gitt skriftlig samtykke etter pbl. \u00a7 29-4 tredje ledd bokstav a, vil dette inng\u00e5 som et vektig moment for \u00e5 kunne gi tillatelse til \u00f8nsket plassering. Kommunen m\u00e5 side 3 likevel se til at naboene beholder tilsvarende kvaliteter som den eiendom det skal bygges p\u00e5, s\u00e5 som lys, luft m.m. I en situasjon hvor tiltakshaver \u00f8nsker \u00e5 benytte seg av muligheten for forenklet godkjenning etter pbl. \u00a7 29-4 tredje ledd bokstav b), vil tiltakshaver m\u00e5tte argumentere for hvorfor kommunen b\u00f8r fravike avstandskravet. Det kan likevel ikke oppstilles like strenge krav til argumentasjon som ellers gjelder ved s\u00f8knad om dispensasjon etter pbl. \u00a7 19-2. Kommunen vil i slike tilfeller m\u00e5tte foreta en interesseavveiing mellom hensynet til nabo og hensynet til tiltakshaver. Hvis det aktuelle tiltaket derimot kan plasseres et annet sted slik at man unng\u00e5r eller i vesentlig grad reduserer ulempene som p\u00e5pekes av nabo, vil dette kunne v\u00e6re et sterkt argument for ikke \u00e5 godkjenne plassering etter pbl. \u00a7 29-4 tredje ledd bokstav b. Som det f\u00f8lger av det siterte er kommunen gitt myndighet til \u00e5 foreta en forenklet godkjenningsordning slik at man slipper \u00e5 g\u00e5 veien om dispensasjon. Tiltakshaver oppfatter at kommunen har benyttet denne muligheten i vedtaket hvor igangsettingstillatelse ble gitt. Det fremst\u00e5r dermed vilk\u00e5rlig og uten forankring i lovens system n\u00e5r kommunen senere i Opphevelsesvedtaket kategorisk legger til grunn at fyllingsfoten krever dispensasjon n\u00e5r loven legger opp til at denne typen tiltak kan innvilges etter pbl. \u00a7 29-4 (3) bokstav b etter en forenklet behandling. Kort oppsummert m\u00e5 dermed Opphevingsvedtaket tilsidesettes som ugyldig som f\u00f8lge av at det bygger p\u00e5 feil faktisk grunnlag og pbl. \u00a729-4 er ikke riktig vurdert. Slik saken ligger an m\u00e5 konsekvensen av dette v\u00e6re at det opprinnelige vedtaket om innvilget igangsettingstillatelse fremdeles st\u00e5r ved lag - hvor kommunen sin opprinnelige vurdering hvor en gav igangsettingstillatelse var riktig. Saksbehandlingsfeilen knyttet til Omgj\u00f8ringsvedtaket inneb\u00e6rer videre at tiltakshaver har rett p\u00e5 erstatning for sakskostnader. Erstatning for \u00f8vrige tap tiltakshaver lider vil bli vurdert i henhold til alminnelig erstatningsrettslige regler. 5. N\u00c6RMERE OM ENDRINGS\u00d8KNADSVEDTAKET 5.1. Overordnet Innledningsvis i Endringss\u00f8knadsvedtaket har kommunen beskrevet hva s\u00f8knaden gjelder som f\u00f8lger: \u00abVi viser til s\u00f8knad mottatt 16.06.2023 og tilleggsdokumentasjon mottatt 04.07.2023, 05.07.2023, 21.08.2023 og 22.06.2023. 1. S\u00f8knaden gjelder: utomhusanlegg p\u00e5 totalt 186,3 m2 BRA. Det er tidligere gitt tillatelse under samme saksnummer BYGG- 2022/26836. Vedtaket er opphevet av plan-og bygningsetaten v/juridisk seksjon side 4 21.09.2023 jf. Forvaltningsloven \u00a7 33.\u00bb Det er som det fremg\u00e5r behandling av tiltakshaver sin endringss\u00f8knad datert 16. juni 2023 hvor det er supplert med tilleggsdokumentasjon. Videre i brevet fremg\u00e5r det videre at det i endringss\u00f8knaden er \u00abs\u00f8kt om dispensasjon fra bestemmelsen i pbl. \u00a7 29-4 for plassering av fyllingsfot en meter fra nabogrenser og endringer av uteoppholdsareal.\u00bb Det er alts\u00e5 kun det siterte som er gjenstand for behandling i endringss\u00f8knaden ettersom det er kun er dette som er gjenstand for endringss\u00f8knaden. Kommunen har videre helt riktig vist til at det i tidligere rammetillatelsen datert 28.02.2023 at plan- og bygningsetaten ogs\u00e5 lagt til grunn at kravene til uteoppholdsareal slik de kommer frem av kommuneplanens arealdel (KPA2018) \u00a7 14 er oppfylt ut fra vurderingen gjort opp mot opprinnelig s\u00f8knad. Det er alts\u00e5 tale om to forskjellige vedtak som hver bygger p\u00e5 ulike tegninger og informasjon. P\u00e5 tross av det er tale om to ulike vedtak hvor endringss\u00f8knaden kun gjelder en endring til det som tidligere var godkjent velger kommunen \u00e5 sammenblande dokumentasjonen fra de to vedtakene ved \u00e5 legge f\u00f8lgende til grunn for sin behandling av endringss\u00f8knaden: \u00abVed en ny gjennomgang av innsendt dokumentasjon, suppleringer i forbindelse med klagesak og tegningsmateriale viser det seg at tiltaket ikke oppfyller krav til uteoppholdsareal.\u00bb Her skriver kommunen rett ut at en blander sammen det som ble vurdert i forbindelse med opprinnelig vedtak n\u00e5r en kun skal behandle s\u00f8knaden om endring. Det vil gj\u00f8res gjeldende at saksbehandlingen fremst\u00e5r vilk\u00e5rlig og lite forutberegnelig, s\u00e6rlig hensett til kommunen i forkant av endringss\u00f8knaden ble innlevert veiledet tiltakshaver til \u00e5 sende en endringss\u00f8knad. Slik saken ligger an har veiledningen medf\u00f8rt at en sak som var godkjent hvor en har s\u00f8kt om en endring til godkjennelsen har endt med \u00e5 bli avvist fordi kommunen vurderer noe annet enn det endringss\u00f8knaden gjelder. Kommunen har aldri i l\u00f8pet av prosessen opplyst eller informert om at en ville blande sammen informasjonen i disse to s\u00f8knadene som grunnlag for \u00e5 treffe vedtak om at hverken det opprinnelig oms\u00f8kte eller endringss\u00f8knaden skal st\u00e5 ved lag. Her er hverken hensynene til kontradiksjon, forsvarlig saksbehandling eller minste krav til forutberegnelighet ivaretatt. Det vises for \u00f8vrig til redegj\u00f8relsen over med hensyn til pbl. \u00a729-4 (3) som p\u00e5 ingen m\u00e5te er hensyntatt i vurderingen. Vedtaket lider dermed ogs\u00e5 av en rettsanvendelsesfeil. 5.2. N\u00e6rmere om kommunen sine vurderinger knyttet til tiltakets visuelle kvaliteter, vedtakets punkt 3.6 Kommunen har i sin vurdering ikke tatt hensyn til at eiendommen er sterkt skr\u00e5nende, den er sv\u00e6rt smal, og derav utfordrende \u00e5 bebygge. Boligen er n\u00f8dt til \u00e5 ligge p\u00e5 tvers av terrengets helning i motsetning til nabobebyggelsen. For \u00e5 f\u00e5 til gode estetiske kvaliteter p\u00e5 bygning og uteomr\u00e5der s\u00e5 m\u00e5 terrenget derfor bearbeides. Boligen er prosjektert til \u00e5 ligge langt lavere i terrenget enn nabobebyggelsen. Det er ingen l\u00f8sning at boligen skulle v\u00e6rt senket ytterligere for \u00e5 unng\u00e5 noe fylling, side 5 da det ville v\u00e6rt sv\u00e6rt uharmonisk visuelt sett i forhold til omgivelsene. Byantikvaren var i sin uttalelse negativ til for mye bruk av murer. For \u00e5 l\u00f8se kommuneplans krav til tilfredsstillende og brukbare utearealer m\u00e5 derfor terrenget n\u00f8dvendigvis fylles opp, noe som medf\u00f8rer bruk av fylling med skr\u00e5ninger. Kommunens har i sin vurdering av tiltakets visuelle kvaliteter ikke vektlagt noen av disse forholdene. 5.3. N\u00e6rmere om kommunens sin vurdering knyttet til dispensasjon, vedtakets punkt 3.8 Som det fremg\u00e5r av endringss\u00f8knaden har tiltakshaver trukket inn fyllingsfoten som tidligere l\u00e5 i nabogrensen. Denne justeringen er s\u00f8kt om i lys av at kommunen veiledet tiltakshaver om at det ville kunne v\u00e6re mindre inngripende for naboer om fyllingsfoten startet lengre inne p\u00e5 egen tomt og tok initiativ til at det ble levert inn en endringss\u00f8knad hvor dette ble innarbeidet i tegningsgrunnlaget. En naturlig f\u00f8lge av at en starter lengre inne p\u00e5 tomten er at en f\u00e5r kortere omr\u00e5de \u00e5 ta av hellingen p\u00e5 og at skr\u00e5ningen dermed vil bli noe brattere. I vedtaket har kommunen ikke reflektert over dette i det hele og har lagt f\u00f8lgende vurdering til grunn: \u00abFyllingenes/terrenginngrepenes plassering og omfang fremst\u00e5r p\u00e5trengende mot naboeiendommer. Fyllingene virker dominerende i sine omgivelser. Omr\u00e5dets str\u00f8kskarakter defineres av boliger med store hager med vegetasjon, der lys og utsikt i usjenert avstand til naboeiendom er grunnprinsippet. Tiltakets plassering vil i tillegg v\u00e6re til skade for kulturmilj\u00f8et, der omr\u00e5dets kvaliteter med lys og luft forringes.\u00bb Fyllingen vil selvf\u00f8lgelig v\u00e6re mindre p\u00e5trengende om man flytter den ut i nabogrensen slik tegningen p\u00e5 den godkjente utomhusl\u00f8sningen viser. I stedet for \u00e5 vurdere l\u00f8sningene opp mot hverandre sammenblander imidlertid kommunen opplysninger fra f\u00f8rste s\u00f8knad med opplysninger i endringss\u00f8knaden og gir f\u00f8lgende vurdering: \u00abIllustrasjoner og tegningsmateriale vurderes \u00e5 ha v\u00e6rt misvisende i opprinnelig s\u00f8knad. Selv om en illustrasjon ikke kan regnes \u00e5 gi et konkret situasjonsbilde, vurderes det at i tidligere sak har v\u00e6rt presentert med misledende informasjon, feilopplyst helningsgrad og strategiske snittlinjer.\u00bb Det siterte viser tydelig at kommunen har misforst\u00e5tt hva endringss\u00f8knaden gjelder (og hva kommunen er bedt om \u00e5 vurdere i endringss\u00f8knaden). At opplysningene i opprinnelig s\u00f8knad var feil, er p\u00e5 ingen m\u00e5te riktig. Opplysningene som er gitt i forbindelse med endringss\u00f8knaden er annerledes fordi en s\u00f8ker om en endring ikke fordi en har gitt misledende informasjon i utgangspunktet. Her kan tiltakshaver ikke se at kommunen har gitt noen adekvat begrunnelse for hvorfor endringss\u00f8knaden er avsl\u00e5tt i det hele. Begrunnelsen fremst\u00e5r fullstendig vilk\u00e5rlig, og argumentasjonen rundt opprinnelige tegninger contra nye tegninger er tatt ut av enhver sammenheng. I den tidligere saksbehandlingen og h\u00f8ringen var Byantikvar tydelig p\u00e5 at de \u00f8nsket minst mulig forst\u00f8tningsmurer p\u00e5 tomten og kun etablering av skr\u00e5ninger p\u00e5 grunn av \u00e5 f\u00e5 en estetisk god tilpasning til omgivelsene og kulturmilj\u00f8et.. side 6 Godkjent koteh\u00f8yde for topp gulv i rammetillatelse var p\u00e5 +91,89. Den styrer hvor skr\u00e5ningene m\u00e5 g\u00e5, for \u00e5 f\u00e5 til en god estetisk tilpasning av terrenget til ny bolig og omgivelser. Det er en sv\u00e6rt smal tomt s\u00e5 det er helt n\u00f8dvendig \u00e5 ha fyllingsfot s\u00e5 n\u00e6rme grensene som mulig, for \u00e5 f\u00e5 en akseptabel helning p\u00e5 fyllingen slik at masser ligger st\u00f8dig. Derfor ble fyllingsfoten prosjektert helt ut til eiendomsgrensene med en slakkest mulig skr\u00e5ning, og derav gode og brukbare uteomr\u00e5der. Ved \u00e5 trekke fyllingsfot 1,0 m inn fra grenser vil n\u00f8dvendigvis skr\u00e5ningen bli brattere, noe som vil g\u00e5 p\u00e5 bekostning av brukbare uteoppholdsareal. Rent estetisk vil en slakkere skr\u00e5ning slik som det opprinnelig ble s\u00f8kt om og godkjent av kommunen, v\u00e6re en bedre l\u00f8sning enn at skr\u00e5ningen trekkes 1,0 m inn fra grenser slik som s\u00f8kt om i endringss\u00f8knaden. Kommunen har i sitt vedtak unnlatt \u00e5 ta stilling til dette opp mot fordelen som naboene f\u00e5r med en noe brattere skr\u00e5ning som er trukket lengre inn fra eiendomsgrensen slik endringss\u00f8knaden legger opp til. 5.4. N\u00e6rmere om kommunen sin vurdering knyttet til uteoppholdsareal, vedtakets punkt 3.9 Kommunen har i sin vurdering av tilkomst til uteomr\u00e5dene oversett at det er en adkomst langs boligen og uteomr\u00e5det mot nordvest. De vektlegger i sin vurdering at de mener at skr\u00e5ningene er brattere enn 1:3, og at de derav ikke er brukbare som uteomr\u00e5der. Det fremlegges ikke noe dokumentasjon p\u00e5 at dette er korrekt. Det \u00e5 sammenligne denne eiendommen med naboeiendommer, som har betydelig st\u00f8rre hageareal, faller p\u00e5 sin egen urimelighet. Dette er ikke sammenlignbart. S\u00e5 lenge denne eiendommen har blitt fraskilt og vurdert som tilstrekkelig stor til \u00e5 v\u00e6re bebyggbar, er det utearealet p\u00e5 denne eiendommen som m\u00e5 vurderes. Eiendommen har gode solforhold, og mange oppholdssoner med ulike kvaliteter. Dette er ikke beskrevet eller vektlagt i kommunens vurdering i det hele. *** Basert p\u00e5 ovenst\u00e5ende kan tiltakshaver ikke se at Endringss\u00f8knadsvedtaket kan bli st\u00e5ende og at dette m\u00e5 omgj\u00f8res /oppheves som ugyldig. Med hilsen Advokatfirmaet Torstrup AS Andreas Erdal Advokat / partner ae@torstrup.no side 7 "
}