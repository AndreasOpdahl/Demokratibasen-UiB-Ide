{
  "dokument_id": "d508d770-d26b-5a0d-877d-dd333e4f6a19",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 27112024, Sak 480/24, Representantforslag fra Mailiss Solheim-\u00c5kerblom (R) om gratis veterin\u00e6r for vanskeligstilte",
  "url": "https://bergen.kommune.no/politikere-utvalg/api/fil/bk360/11630852/Innstilling-vedtak-Representantforslag-fra-Mailiss-Solheim-Akerblom-R-om-gratis-veterinaer-for-vanskeligstilte",
  "tekst": "Representantforslag fra Mailiss Solheim-\u00c5kerblom (R) om gratis veterin\u00e6r for vanskeligstilte Bergen bystyre behandlet saken i m\u00f8tet 27.11.2024 sak 480/24 og fattet f\u00f8lgende vedtak: Representantforslaget avvises med bakgrunn i byr\u00e5dets svar. Bergen bystyres behandling F\u00f8lgende representant tok ordet: Mailiss Solheim-\u00c5kerblom (R). Forslag fremsatt i bystyret: Mailiss Solheim-\u00c5kerblom (R) fremsatte p\u00e5 vegne av R f\u00f8lgende alternative forslag: 1. Med utgangspunkt i byr\u00e5dets svar, ber bystyret byr\u00e5det se p\u00e5 muligheten for \u00e5 stille kommunale lokaler til disposisjon om en dyrevernorganisasjon eller veterin\u00e6r \u00f8nsker \u00e5 opprette en klinikk med lignende tilbud som Lisaklinikken. 2. Bystyret ber byr\u00e5det g\u00e5 i dialog med aktuell(e) dyrevernorganisasjon for \u00e5 gj\u00f8re en utredning av behovene og mulighetene for \u00e5 opprette en veterin\u00e6rklinikk for vanskeligstilte. Utredningen skal legges frem som sak for bystyret innen juni 2025. Votering: Alternativt forslag punkt 1 fra R fremsatt av Mailiss Solheim-\u00c5kerblom (R), fikk 30 stemmer (A, SV, MDG, V, R), og var dermed falt. Alternativt forslag punkt 2 fra R fremsatt av Mailiss Solheim-\u00c5kerblom (R), fikk 14 stemmer (SV, MDG, R), og var dermed falt. Innstillingen ble vedtatt med 50 stemmer (H, A, FrP, BL, INP, KrF, Sp, PP). Bergen bystyre behandlet saken i m\u00f8tet 30.10.2024 sak 421/24: Saken ble ikke behandlet p\u00e5 grunn av overskredet tid. Bergen bystyre behandlet saken i m\u00f8tet 02.10.2024 sak 380/24 og fattet f\u00f8lgende vedtak: Saken ble ikke behandlet p\u00e5 grunn av overskredet tid. Utvalg for finans, kultur og n\u00e6ring behandlet saken i m\u00f8tet 18.09.2024 sak 140/24 og avga f\u00f8lgende innstilling: Utvalgets innstilling og bystyrets vedtak er likelydende. Forslagsstillers forslag til vedtak: 1. Bystyret ber byr\u00e5det g\u00e5 i dialog med Dyrebeskyttelsen eller en annen aktuell dyrevernorganisasjon for \u00e5 gj\u00f8re en utredning av behovene og mulighetene ved \u00e5 opprette en veterin\u00e6rklinikk for vanskeligstilte. 2. Utredningen skal legges frem som sak for bystyret innen juni 2025. 2 "
}