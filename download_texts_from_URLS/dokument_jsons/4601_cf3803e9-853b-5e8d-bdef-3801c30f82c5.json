{
  "dokument_id": "cf3803e9-853b-5e8d-bdef-3801c30f82c5",
  "doc_type": "case_attachment",
  "kommune": 4601,
  "tittel": "Uttalelse fra Bymilj\u00f8etaten",
  "url": "https://bergen.kommune.no/politikere-utvalg/api/fil/bk360/7201891/Uttalelse-fra-Bymiljoetaten",
  "tekst": " Bymilj\u00f8etaten Til Intern korrespondanse PBE Byggesaksavdeling (Arbeidssted) v/Pia V\u00e5r referanse: 2021/03760-2 Christine Skurtveit Grung Saksbehandler: Marianne Rindedal Jetmundsen Dato: 9. februar 2021 Fra Bymilj\u00f8etaten Anmodning om uttalelse til s\u00f8knadspliktig tiltak. Gnr 5 bnr 8, Hardangervegen 277. Svar fra Bymilj\u00f8etaten Saken gjelder Bymilj\u00f8etaten viser til oversendelse fra Plan- og bygningsetaten vedr\u00f8rende s\u00f8knad om tillatelse til anleggelse av kai, bruksendring fra tilleggsdel til hoveddel i underetasje i bolig, samt utvidelse av eksisterende altan. S\u00f8knaden gjelder legalisering av tre tiltak. Tiltakene er avhengig av dispensasjon fra kommuneplan \u00a7 3.1-Plankrav og \u00a7 6.2.2 Byggegrenser langs vassdrag. Grunnlag Eiendommen er ikke regulert. Kommuneplanens arealdel viser eiendommen som Samferdselsanlegg og teknisk infrastruktur og den ligger innenfor hensynssonene Veist\u00f8y- gul sone. Grimevatnet er den del av Nesstunvassdraget, et prioritert vassdrag i henhold til forvaltningsplan for vassdragene i Bergen (2007). Vurdering Grimevatnet er et registrert friluftslivsomr\u00e5de etter Milj\u00f8direktoratets kartlegging av friluftslivsomr\u00e5der, med kvaliteter som fiskevann. I naturbase er det registrert \u00e5l, som er en art av s\u00e6rlig stor forvaltningsinteresse. Utvidelsen av eksisterende terrasse er bygget i sammenheng med huset, mellom husvegg og eksisterende tilbygg. Det er en sammenhengende bygningsmasse som skaper lite \u00f8kt privatiserende opplevelse. Terrassen er f\u00f8rt opp p\u00e5 opparbeidet grunn. Kaien derimot er en fast konstruksjon med p\u00e5ler p\u00e5 land. Dermed er det h\u00f8yere sannsynlighet for at det ogs\u00e5 er noe utfylling i forbindelse med st\u00f8tteanordningene til kaien. Dette gj\u00f8r det til et st\u00f8rre inngrep i og ved vann/vassdrag, og Bymilj\u00f8etaten anser dette som uheldig. En skal ta s\u00e6rlig hensyn til natur- og kulturmilj\u00f8, friluftsliv, landskap og andre allmenne interesser i hundremetersbeltet langs sj\u00f8 og vassdrag, jamf\u00f8r plan- og bygningsloven \u00a7 1-8 f\u00f8rste ledd. For omr\u00e5der langs vann og vassdrag som har betydning for natur-, kulturmilj\u00f8- og friluftsinteresser, skal kommunen vurdere \u00e5 fastsette en grense i kommuneplanens arealdel p\u00e5 inntil 100 meter hvor n\u00e6rmere angitte tiltak ikke er tillatt, jamf\u00f8r PBL \u00a71-8, femte ledd. I KPA \u00a7 6.2.2 er byggegrense langs vassdrag for \u00f8vrige omr\u00e5der for bebyggelse og anlegg, satt til 20 meter p\u00e5 begge sider av vassdrag. De tre oms\u00f8kte tiltakene er allerede utf\u00f8rt, og Bymilj\u00f8etaten ser alvorlig p\u00e5 oppf\u00f8ring av ulovlige tiltak. Det kreves s\u00e6rskilte forhold for \u00e5 kunne vurdere \u00e5 ikke frar\u00e5 dispensasjon for legalisering av ulovlige utf\u00f8rte tiltak. Bymilj\u00f8etaten vurderer at utvidelse av terrasse og bruksendring fra tilleggsdel til hoveddel vil ikke ha vesentlige negative konsekvenser for interesser knyttet til natur, biomangfold, landskap og friluftsliv, s\u00e5 fremt det ikke f\u00f8rer til \u00f8kt bygningsmasse ned mot vassdraget i fremtiden. Bymilj\u00f8etaten vil derimot anbefale at kaien blir fjernet da den oppleves privatiserende og dermed ikke oppfyller unntak for bygging i strandsonen ved \u00e5 ivareta allmenne friluftslivsinteresser, jf. KPA \u00a76.2.3 a). Bymilj\u00f8etatens anbefaling Tiltaket er i strid med bestemmelser i kommuneplanens arealdel \u00a7 6.2.2 Byggegrenser langs vassdrag. For \u00e5 f\u00e5 dispensasjon er det krav om at hensynet bak bestemmelsen ikke blir vesentlig tilsidesatt og at fordelene med \u00e5 gi dispensasjon er klart st\u00f8rre enn ulempene etter en samlet vurdering, jf. PBL \u00a7 19-2. Plan- og bygningsetaten m\u00e5 ta stilling til om det her foreligger en overvekt av grunner som taler for at dispensasjon kan gis. Bymilj\u00f8etaten vil p\u00e5 bakgrunn av overst\u00e5ende vurdering ikke frar\u00e5 at det gis dispensasjon for utvidelse av terrasse og bruksendring, s\u00e5 fremt det ikke f\u00f8rer til \u00f8kt bygningsmasse ned mot vassdraget i fremtiden. Bymilj\u00f8etaten frar\u00e5r dispensasjon for kai, og vurderer at denne b\u00f8r fjernes. Med hilsen Bymilj\u00f8etaten Kristin Madsen Klokkeide - seksjonsleder Marianne Rindedal Jetmundsen - saksbehandler/naturforvalter Dokumentet er godkjent elektronisk. "
}