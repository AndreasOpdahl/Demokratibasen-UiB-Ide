{
  "dokument_id": "4dbe395e-5f31-54f3-a6ed-687e3a517844",
  "doc_type": "case_presentation",
  "kommune": 5501,
  "tittel": "Orienteringssak om tilskuddsordninger i Seksjon for kultur (versjon 2)",
  "url": "https://innsyn.tromso.kommune.no/application/getMoteDokument?dokid=2002012480",
  "tekst": "Arkivsaksnr. 25/04597-1 Saksbehandler David Moen Saksgang M\u00f8tedato Milj\u00f8-, idrett-, kultur- og 01.04.2025 samfunnsutviklingsutvalget Orienteringssak om tilskuddsordninger i Seksjon for kultur (versjon 2) Kommunedirekt\u00f8rens innstilling til vedtak: Oversikten over tilskuddsordninger i Seksjon for kultur tas til orientering Stig Tore Johnsen Kari Henriksen Kommunedirekt\u00f8r Direkt\u00f8r, Avdeling for oppvekst, utdanning og kultur Hva saken gjelder Orientering om tilskuddsordninger i Seksjon for kultur Saksutredning MIKS-utvalget har bedt om en orientering om tilskuddsordninger i Seksjon for kultur. Troms\u00f8 kommune deler \u00e5rlig ut tilskudd til kulturakt\u00f8rer \u2013 b\u00e5de profesjonelle, amat\u00f8rer og frivillige, i form av b\u00e5de driftstilskudd og s\u00f8kbare tilskuddsordninger Driftstilskudd (avtalefestede tilskudd) I 2024 ble det til sammen delt ut 28 704 000 i driftstilskudd til 23 kulturinstitusjoner og -akt\u00f8rer i Troms\u00f8. Mange av tilskuddsmottakerne er viktige oppdragsgivere for den frie profesjonelle kunsten, og derfor viktig for den samlede kulturelle infrastrukturen i Troms\u00f8. Tilskuddsmottakere driftstilskudd 2024 2025 Kunstart Arktisk filharmoni 10 986 000 11 488 000 Musikk Ferske scener 254 000 264 000 Scenekunst Hats 108 000 112 000 Scenekunst H\u00e5logaland teater 6 494 000 7 534 000 Scenekunst Insomnia festival 186 000 194 000 Musikk Internasjonalt seminar 163 000 170 000 Diverse Nordlysfestivalen 468 000 487 000 Musikk Arktisk film Norge (tidl. Nordnorsk Film filmsenter) 379 000 395 000 Nordnorsk jazzsenter 477 000 497 000 Musikk NUFF (Nordisk ungdoms filmfestival) 243 000 253 000 Film Ordkalotten - Troms\u00f8 180 000 187 000 Litteratur Perspektivet museum 3 481 000 3 624 000 Museum Davvi - Senter for scenekunst (RadArt) 119 000 124 000 Scenekunst Stiftelsen Troms\u00f8 internasjonale Film filmfestival, Tiff junior og Cinemateket 925 000 963 000 Troms\u00f8 jazzfestival 122 000 127 000 Musikk Troms\u00f8 jazzklubb 518 000 539 000 Musikk Visuell Troms\u00f8 kunstforening 1 387 000 1 444 000 kunst Troms\u00f8 musikkskole 605 000 630 000 Musikk Studenthuset Driv 125 000 130 000 Musikk Arctic Pride 730 000 760 000 Diverse Samisk hus 313 000 326 000 Diverse V\u00e5rscenefest 104 000 108 000 Scenekunst Rimfrost produksjoner 250 000 260 000 Scenekunst Vitensenteret 600 000 0 Sum 29 217 000 30 616 000 De h\u00f8ye tilskuddene til Arktisk Filharmoni og H\u00e5logaland teater bidrar spesielt til at tildelingen p\u00e5 musikk- og scenekunstfeltet er s\u00e6rskilt h\u00f8yt, sammenlignet med de andre kunstuttrykkene, noe som kommer frem av diagrammet under. Driftstilskudd 2024 fordelt p\u00e5 Musikk Scenekunst (25%) Film Litteratur Visuell kunst (6%) Museum (12%) Diverse Med unntak av prisjustering har det v\u00e6rt lite endring i rammen for driftstilskudd i \u00e5rene 2015- 2024. De lokale tilskuddene kan bidra til \u00e5 utl\u00f8se nasjonale tilskudd \u2013 b\u00e5de driftsst\u00f8tte, arrangementsst\u00f8tte og prosjektmidler. Blant annet viser tildelingslister fra Norsk kulturfond for 2022 at flere av de nevnte akt\u00f8rer over mottok prosjektst\u00f8tte, som eksempel: Nordlysfestivalen, V\u00e5rscenefest, Insomnia Festival, Troms\u00f8 jazzfestival, Ordkalotten og Driv. Arktisk Filharmoni og H\u00e5logaland teater: Som det kommer frem i oversikten over er de kommunale tilskuddene til Arktisk filharmoni (AF) og H\u00e5logaland (HT) teater s\u00e6rskilt h\u00f8ye. Troms\u00f8 kommune har eierandel i begge disse institusjonene \u2013 med 50% eierandel i AF og 25% i HT. Det jobbes imidlertid for at AF skal bli 100 % statlig finansiert. Samarbeidet reguleres av egne avtaler, og f\u00f8lges opp med \u00e5rlige eierm\u00f8ter. AF inng\u00e5r ogs\u00e5 i den nordnorske kulturavtalen 2022-2025. Begge institusjonene er viktige oppdragsgivere for den profesjonelle kunsten i Troms\u00f8 og i landsdelen, og har derfor en sentral plassering i den kulturelle infrastrukturen i Troms\u00f8. H\u00e5logaland teater er regionteater for Troms og Finnmark som ble grunnlagt i 1971. Teknisk stab, administrasjonen og skuespillerne utgj\u00f8r til sammen 72 \u00e5rsverk. Teateret har som misjon \u00e5 bidra til kunstnerisk utvikling, demokratiutvikling og at alle har tilgang til kunst og kultur av h\u00f8y kvalitet.51 I tillegg til \u00e5 sette opp forestillinger p\u00e5 Teaterplassen i Troms\u00f8, turnerer HT 15 spillesteder i Troms\u00f8 og Finnmark med et bredt teatertilbud. HT bidrar aktivt inn i samfunnsdebatten og setter fokus p\u00e5 samfunnsaktuelle temaer i sine oppsetninger. De har tatt en aktiv rolle i \u00e5 \u00e5pne opp teateret for ulike grupper, og har blant annet jobbet frem Rel\u00e6xt-konseptet, hvor publikum med ulike behov blir im\u00f8tekommet med egne forestillinger. Gjennom Lille HT gis barn og unge et profesjonelt teatertilbud i Troms\u00f8. HT setter ogs\u00e5 \u00e5rlig opp flere forestillinger for barn og samarbeider med Den kulturelle skolesekken. Arktisk Filharmoni (tidligere NOSO) ble etablert i 2019 og er verdens yngste og nordligste profesjonelle orkesterinstitusjon. AF er lokalisert i vertskommunene Bod\u00f8 og Troms\u00f8 \u2013 men tilbyr konserter og forestillinger av h\u00f8y kunstnerisk kvalitet med en tydelig arktisk profil til hele den nordnorske landsdelen. AF hadde i 2023 50,8 faste \u00e5rsverk, hvorav 43 musiker\u00e5rsverk. I tillegg leies freelance-musikere inn ved behov. Musikerne deltar i ulike orkestre og satsningsomr\u00e5der som fullt symfoniorkester, kammerorkester, sinfonietta og opera. Barn og unge er et viktig satsningsomr\u00e5de med utvikling av egenproduserte familieforestillinger og samarbeid med Den kulturelle skolesekken. AF jobber ogs\u00e5 aktivt med talentutvikling, internasjonal turnevirksomhet og har bidratt til en rekke innspillinger i ulike ensembleformater. S\u00f8kbare tilskuddsordninger Kulturutvikling forvalter flere s\u00f8kbare tilskuddsordninger p\u00e5 kulturfeltet. Navn p\u00e5 ordninger og \u00f8konomisk ramme per ordning i 2024, vises i tabellen under. Med unntak av prisjustering har det v\u00e6rt lite endring i rammene for s\u00f8kbare tilskudd i de siste \u00e5rene. S\u00f8kbare tilskuddsordninger Tilskudd 2024 Budsjett 2025 Kulturvern og lokalhistorie kr 275 000 kr 286 000 Kunst- og kulturtiltak for profesjonelle kr 1 471 000 kr 1 529 000 Diverse kulturform\u00e5l kr 308 000 kr 334 000 Kulturbygg og kulturarenaer kr 217 000 kr 222 000 Fritidsklubber i distriktet kr 522 000 kr 536 000 Musikkorps kr 532 000 kr 554 000 N\u00e6rmilj\u00f8 og frivillighet kr 1 372 000 kr 1 386 000 Flerkulturelle tiltak (integreringsarbeid) kr 163 000 kr 170 000 Kj\u00f8nns- og seksualmangfold (aktivitetsmidler) kr 231 000 kr 614 000 Sum s\u00f8kbare tilskudd 5 549 000 kr 5 631 000 S\u00f8knadskriterier for ordningene: - Kulturvern og lokalhistorie o De som s\u00f8ker kan for eksempel v\u00e6re lag, foreninger, organisasjoner, sameier, stiftelser, privatpersoner eller frivillige. Organisasjoner, museer og samlinger som f\u00e5r faste driftstilskudd fra kommunen f\u00e5r ikke st\u00f8tte. o Form\u00e5let er \u00e5 fremme lokalhistorie og stimulere til at kulturminne blir tatt vare p\u00e5 og gjort kjent/tilgjengelig for alle. Form\u00e5let skal ogs\u00e5 komme allmennheten til gode. Vi gir st\u00f8tte til blant annet: \u25aa Vern, sikring og reparasjon av kulturminner og kulturmilj\u00f8er. \u25aa Tilrettelegging av kulturminner for allmennheten. Informasjon og fysisk tilrettelegging. \u25aa Dokumentasjon, publikasjoner og arrangementer om lokalhistorie som kommer allmennheten til gode. - Kunst- og kulturtiltak for profesjonelle o Det er profesjonelle ut\u00f8vere og arrang\u00f8rer som kan s\u00f8ke om midler. o Vi gir st\u00f8tte til kunstneriske prosjekter og arrangementer av h\u00f8y kvalitet innen billedkunst, litteratur, musikk, film, scenekunst og tverrfaglige prosjekter. Form\u00e5let er \u00e5 stimulere og videreutvikle det profesjonelle kunst- og kulturlivet i Troms\u00f8. - Diverse kulturform\u00e5l o Det er ut\u00f8vere og arrang\u00f8rer innen amat\u00f8rkulturen som kan s\u00f8ke midler. o Vi gir st\u00f8tte til mindre arrangementer og produksjoner for barn og unge innen hele kulturfeltet. Utstillinger, forestillinger og konserter som har avtalte aktiviteter p\u00e5 institusjoner, skoler, samfunnshus eller lignende kan f\u00e5 turn\u00e9st\u00f8tte. Form\u00e5let er \u00e5 stimulere til rekruttering og aktivitet innen sang, musikk, bilde, dans, teater og film for barn og unge. - Kulturbygg og kulturarenaer o Det er organisasjoner som eier forsamlingshus som kan s\u00f8ke o Vi gir st\u00f8tte til blant annet: - investeringer og rehabilitering av hus - innkj\u00f8p av utstyr til forsamlingshus og kulturbygg o S\u00f8knaden skal inneholde: - planer for utbygging - m\u00e5lgruppe og aktivitet - budsjett med utgifter, finansiering og egeninnsats - driftsplan for bygget, inkludert inntekter - gjennomf\u00f8ringsplan - informasjon om tilrettelegging og universell utforming - Tilskudd til drift av fritidsklubb i distriktet o Vi gir tilskudd til fritidsklubber, aktiviteter innen musikk, teater/revy og andre aktiviteter. o Tilskuddet er rettet mot \u00e5pne tiltak og aktiviteter i distriktet, \u00e5pne for alle barn og ungdom innenfor din m\u00e5lgruppe. o Lag og foreninger, Foreldrer\u00e5dets arbeidsutvalg (FAU), elevr\u00e5d, foreldregrupper og ungdomsinitiativ kan s\u00f8ke. Samarbeid mellom flere er flott. o Det m\u00e5 redegj\u00f8res for universell utforming \u2013 at tilbudet er tilpasset alle. o Aktivitetene skal v\u00e6re rusfrie. o Barn og unges medbestemmelse er viktig. - Musikkorps o Vi gir st\u00f8tte til drift av korpsene, og til rekruttering av barn og unge. S\u00f8ker m\u00e5 oppgi antall medlemmer i grunnskolealder, ungdommer mellom 15 og 20 \u00e5r og medlemmer over 20 \u00e5r. Vi legger vekt p\u00e5 antall medlemmer som er barn og unge. - N\u00e6rmilj\u00f8 og frivillighet o Form\u00e5let med tilskuddsordningen er \u00e5 stimulere til lokale tiltak innen kultur som gir \u00f8kt inkludering og deltakelse i n\u00e6rmilj\u00f8ene. Barn og unges medvirkning vektlegges. o Vi gir st\u00f8tte til arrangementer og tiltak som er i tr\u00e5d med form\u00e5let. o Ved behandling av s\u00f8knadene vurderes det blant annet i hvilken grad oms\u00f8kte tiltak retter seg mot barn og unge, og i hvilken grad tiltaket gjennomf\u00f8res via dugnad/frivillighet. - Integreringsarbeid i regi av frivillige organisasjoner (IMDI-midler) o Alle lag, foreninger og frivillige organisasjoner som er registrert i frivillighetsregisteret, og har medlemmer bosatt i Troms\u00f8 kommune, kan s\u00f8ke. o Vi gir st\u00f8tte til integreringsarbeid i regi av frivillige organisasjoner. o Form\u00e5let er \u00e5 \u00f8ke arbeids- og samfunnsdeltakelsen blant personer med innvandrerbakgrunn i Norge. o St\u00f8tteordningen best\u00e5r av prosjektst\u00f8tte og driftsst\u00f8tte o Form\u00e5l: \u25aa A: \u00d8ke mangfold, deltakelse og fellesskap i lokalsamfunn og i det frivillige organisasjonslivet, blant annet ved \u00e5 motvirke utenforskap, herunder arbeid mot rasisme og diskriminering og mangfold i lokalsamfunn. \u25aa B: \u00d8ke kunnskapen om det norske samfunnet og styrke kvalifisering for deltakelse i arbeid og utdanning blant annet ved \u00e5 bidra til bedre norskferdigheter og digitale ferdigheter. \u25aa C: Forebygge negativ sosial kontroll, \u00e6resrelatert vold, tvangsekteskap og kj\u00f8nnslemlestelse, og styrker likestilling mellom kj\u00f8nnene. Kunst- og kulturtiltak for profesjonelle: Ordningen Kunst- og kulturtiltak for profesjonelle skal bidra til \u00e5 stimulere og videreutvikle det profesjonelle kunst- og kulturfeltet i Troms\u00f8. Profesjonelle ut\u00f8vere og akt\u00f8rer innen visuell kunst, litteratur, musikk, film, scenekunst og tverrfaglige prosjekter kan s\u00f8ke. Oppsummering av tildelinger 2019-2022: - Antallet s\u00f8kere p\u00e5 ordningen har \u00e5rlig variert mellom 40 og 46, med unntak av 2021 da antallet s\u00f8kere var spesielt lavt (24). - En generell tendens er at tildelingsprosenten, sett i forhold til antall s\u00f8kere, er sv\u00e6rt h\u00f8y (fra 82,5-90%). Det vil si at det er f\u00e5 som f\u00e5r avslag. - Den totale s\u00f8knadssummen har derimot v\u00e6rt mye h\u00f8yere den totale tildelingen (rammen) \u2013 med en tildelingsprosent p\u00e5 mellom 38-48% av total s\u00f8knadssum. Differansen mellom s\u00f8knadssum og tildeling har blitt dekket inn av avkortning p\u00e5 s\u00f8knadssummene. Flere av kunstnere p\u00e5 kulturdialogene pekte p\u00e5 at rammene p\u00e5 de s\u00f8kbare ordningene for profesjonell kunst er s\u00e5 lave at det nesten ikke er verdt jobben \u00e5 s\u00f8ke, eller for \u00e5 sitere et innspill: \u00abTilskuddsmidlene hos kommunen er ekstremt sm\u00e5. Man f\u00e5r nesten d\u00e5rlig samvittighet av \u00e5 s\u00f8ke\u00bb. I veien videre b\u00f8r det vurderes \u00e5 redusere antall tildelinger, for \u00e5 unng\u00e5 store avkortninger p\u00e5 s\u00f8knadene. I tillegg b\u00f8r det v\u00e6re en m\u00e5lsetting \u00e5 \u00f8ke den totale rammen for ordningen. Slike tiltak kan bidra til \u00e5 gj\u00f8re ordningen mer attraktiv for flere profesjonelle s\u00f8kere, og at tilskudd i st\u00f8rre grad monner. Kulturstipend for kunstnere Ordningen Kulturstipend for kunstnere skal bidra til \u00e5 stimulere kunstnerisk utvikling og aktivitet i Troms\u00f8. S\u00f8ker m\u00e5 v\u00e6re profesjonell kunstner bosatt i Troms\u00f8 kommune. Kulturutvikling har ansvar for \u00e5 koordinere ordningen. Frem til 1997 ble det \u00e5rlig delt ut 2-5 stipender hvert \u00e5r, som delte p\u00e5 den \u00e5rlige stipendrammen. Fra 1997 har det kun blitt delt ut ett stipend hvert \u00e5r. Dette har bidratt til \u00e5 \u00f8ke tildelingen per person. I tillegg \u00f8kte stipendrammen fra 25 000 kroner til 35 000 kroner i 2023. Til tross for en viss \u00f8konomisk utvikling, er nok synligheten som f\u00f8lger med prisen minst like viktig som det \u00f8konomiske n\u00e5r det gjelder dette stipendet. i 2024 ble det ikkje utdelt kulturstipend. I perioden 1988 til 2023 har det blitt tildelt ca. 60 stipender. Tabellen under viser tildelinger fordelt p\u00e5 kunstuttrykk.* Tildelinger fordelt p\u00e5 Visuell Scenekunst Musik Film Kultur/kulturminnevern Litteratur Konklusjon Oversikten over tilskuddsordninger i Seksjon for kultur tas til orientering Vedtakskompetanse Milj\u00f8-, idretts, kultur- og samfunnsutviklingsutvalget Vedlegg 7 "
}