{
  "dokument_id": "0d4d4ba4-1f7f-5065-8457-e74785443ecc",
  "doc_type": "case_attachment",
  "kommune": 4601,
  "tittel": "Fagnotat av 03.11.2023: Midtunvegen bofellesskap (H0590). Gjennomf\u00f8ringsvedtak",
  "url": "https://bergen.kommune.no/politikere-utvalg/api/fil/bk360/9317551/Fagnotat-av-03-11-2023-Midtunvegen-bofellesskap-H0590-Gjennomforingsvedtak",
  "tekst": " Etat for utbygging Til Fagnotat Seksjon for strategisk eiendomsforvaltning V\u00e5r referanse: 2018/16271-7 (Arbeidssted) Saksbehandler: Ivar Alv\u00e6r Dato: 3. november 2023 Fra Etat for utbygging Fagnotat av 03.11.2023: Midtunvegen bofellesskap (H0590). Gjennomf\u00f8ringsvedtak Hva saken gjelder: Bystyret har i sak 10/19 vedtatt \u00abPlan for tjenester til personer med utviklingshemning. Et liv med mening, vekst og utvikling 2018 \u2013 2028\u00bb. Boligl\u00f8ftet er en oppf\u00f8lging av bystyresaken. M\u00e5let er \u00e5 avvikle boligk\u00f8en innen fem \u00e5r slik at flere utviklingshemmede kan f\u00e5 tilbud om egen bolig. Det er besluttet at det skal etableres inntil 130 nye boliger tilpasset beboere i gruppen utviklingshemmede. Dette prosjektet tilh\u00f8rer boligl\u00f8ftet. Byr\u00e5dsavdeling for helse og omsorg (BHO), n\u00e5 Byr\u00e5dsavdeling for eldre, helse og omsorg, har bedt Etat for utbygging (EFU) om \u00e5 st\u00e5 for prosjektledelse ved utf\u00f8relse av tiltaket. Denne saken gjelder endelig vedtak om gjennomf\u00f8ring av byggeprosjektet. Fagetatens vurdering: Bakgrunn Bystyret vedtok i sak 282/13, \u00abBudsjett for 2014/\u00d8konomiplan for 2014-2017\u00bb at det skulle bygges et nytt bofellesskap for utviklingshemmede. Bofellesskapet skulle etter opprinnelig plan v\u00e6re klart for innflytting primo 2016. Byr\u00e5dsavdeling for helse og omsorg (BHO) fulgte opp vedtaket ved bestilling av bofellesskap for utviklingshemmede med 8 boenheter, datert 19.06 2014, ref. sak 201408378. Bofellesskapet ble ikke bygget f\u00f8r Bystyret gjorde vedtak i sak 10/19, \u00abPlan for tjenester til personer med utviklingshemning. Et liv med mening, vekst og utvikling 2018 \u2013 2028\u00bb. Det er flere \u00e5rsaker til at det har tatt uforholdsmessig lang tid \u00e5 f\u00e5 realisert prosjektet. Det har v\u00e6rt skiftende behov fra bestiller, der bestiller i perioder har satt prosjektet i bero. Videre har det i prosessen v\u00e6rt et krevende kostnadsbilde, samt at grensesnitt mot andre prosjekter og planer i omr\u00e5det har v\u00e6rt utfordrende. Samlet sett har det f\u00e5tt f\u00f8lger for fremdriften i detaljreguleringsplanprosessen. Bystyret vedtok i sak 281/22 detaljreguleringsplan for tomten. Rekkef\u00f8lgekravene som er oppgradering av adkomstveg, fortau, belysning og st\u00f8ttemurer til prosjektet, er innarbeidet i gjeldende handlings- og \u00f8konomiplan (2024-27) som eget infrastrukturprosjektet (samferdsel), og vil bli fremmet som eget gjennomf\u00f8ringsvedtak. Prosjektbeskrivelse Bofellesskapet omfatter 8 leiligheter, personalbase og tilh\u00f8rende fellesarealer. Hver leilighet er 60 m2 med stue, kj\u00f8kken, soverom, bad, sportsbod samt terrasse. Tjenestebasen omfatter kontorer, medisinrom, pauserom, garderober og toalett. Fellesarealer omfatter lagerarealer, m\u00f8terom, stue, aktivitetsrom, HCWC og arealer for renhold. I tillegg kommer tekniske rom og bossrom. Totalt vil prosjektet f\u00e5 et bruttoareal (BTA) p\u00e5 1575 m2. I tillegg til privat terrasse er det planlagt for felles uteoppholdsareal. Prosjektet oppfyller Husbankens krav for investeringstilskudd for omsorgsboliger. Tomten ligger sentralt plassert p\u00e5 Nesttun. Det er kort veg til buss og bybanestopp, samt butikker og andre servicetilbud p\u00e5 Nesttun. Bygget er planlagt p\u00e5 en sv\u00e6rt trang tomt og tangerer byggegrense p\u00e5 tre sider, dette stiller strenge krav til planlegging, prosjektering og gjennomf\u00f8ring. Tomten vil bli fradelt som egen tomt fra eiendommen gnr. 43, bnr. 53, der kommunehuset p\u00e5 Nesttun st\u00e5r. Illustrasjon: Nybygget sett fra s\u00f8r-\u00f8st Prosjektet skal gjennomf\u00f8res i totalentreprise. Brukermedvirkning Bestiller, brukerrepresentanter og Etat for boligforvaltning (EBF), har deltatt aktivt i arbeidet med skisse- og forprosjektet. Leilighetene er utformet i samarbeid med representanter fra Hjelpemiddelsentralen, og lagt frem for Autismeforeningen og Landsforeningen for utviklingshemmede og p\u00e5r\u00f8rende (LUPE). Bygget er utformet i samarbeid med Byarkitekten. Klima og milj\u00f8 Det bygges etter passivhusstandard, NS 3700 for boligblokk. Det er milj\u00f8vennlig energiforsyning ved bruk av bergvarmepumpe og solceller. Utslippsfrie maskiner er under gradvis innfasing og vil bli innarbeidet i entreprisegrunnlaget. Bygget skal oppn\u00e5 nesten nullenerginiv\u00e5. Fremdrift F\u00f8lgende milep\u00e6ler er planlagt i prosjektet \u2022 Utlysning av totalentreprise,1. kvartal 2024 \u2022 Byggestart 3. kvartal 2024 \u2022 Overlevering til bestiller 3. kvartal 2026 \u00d8konomi Budsjettstatus I handlings- og \u00f8konomiplan (H\u00d8P 2024-27) er det avsatt totalt 133,5 MNOK til gjennomf\u00f8ring av prosjektet. Av disse er 20,7 MNOK. avsatt tidligere \u00e5r (til og med 2023), mens resterende 112,8 MNOK er budsjettert i \u00f8konomiplanperioden 2024-2027. Prosjektet ble satt p\u00e5 investeringsprogrammet allerede i 2016, da under navnet Nytt bofelleskap unge funksjonshemmede. Vedtatt totalramme var 68,1 MNOK., som var et grovt kostnadsestimat basert p\u00e5 antatt arealbehov og gjennomsnittlig kvadratmeterpris. Opprinnelig vedtatt budsjett har videre blitt overf\u00f8rt til senere perioder ved rullering av handlings- og \u00f8konomiplan fram til 2024-27, og kostnadsestimat er blitt justert for l\u00f8nns- og prisstigning til dagens niv\u00e5, samt justert mot nye kalkyler i prosjektforl\u00f8pet. Kalkyle og estimater for investeringsprosjektet Kostnadsestimatet som n\u00e5 ligger til grunn for totalrammen er en kalkyle p\u00e5 basis av gjennomf\u00f8rt forprosjekt. Kostnader til gjennomf\u00f8ring av tiltak i rekkef\u00f8lgekrav fra reguleringsplan er finansiert i en egen budsjettpost og fremmes i eget gjennomf\u00f8ringsvedtak. I tr\u00e5d med Etat for utbyggings rutiner for gjennomf\u00f8ring av investeringsprosjekter med kostnadsestimat over 50 MNOK. er det gjennomf\u00f8rt en ekstern usikkerhetsanalyse med basis i skisseprosjekt i august 2021. I usikkerhetsanalysen blir det utf\u00f8rt en grundig gjennomgang av prosjektets forutsetninger og risikomomenter og kostnadskalkylen blir kvalitetssikret. Det gj\u00f8res kvalifiserte anslag p\u00e5 kostnad og sannsynlighet ved prosjektets usikkerheter. Som en del av resultatet fremkommer prosjektets forventede kostnad (P50), samt dets anbefalte totale kostnadsramme (P85). Ved usikkerhetsniv\u00e5 P50 er det en sannsynlighet p\u00e5 50 % for at prosjektet kan gjennomf\u00f8res innenfor det angitte bel\u00f8pet. Ved budsjettering anbefales det benyttet bel\u00f8pet som i modellen betegnes som P85, dvs. der det er 85 % sannsynlig at prosjektets sluttkostnad vil havne innenfor rammen. Ved fullf\u00f8rt forprosjekt er det utf\u00f8rt en revisjon av usikkerhetene i prosjektet i intern regi for \u00e5 sette en oppdatert forventet prosjektkostnad (P50) og anbefalt total kostnadsramme (P85). Resultatene angir en forventet prosjektkostnad (P50) p\u00e5 124,9 MNOK, mens anbefalt total kostnadsramme (P85) er beregnet til 133,5 MNOK. Prosjektet er utformet slik at det oppfyller krav til st\u00f8tte fra Husbanken for tilskudd til etablering av omsorgsboliger, det er gitt tilsagn fra Husbanken i brev datert 22.06.2023. Med satser for 2023 vil dette utgj\u00f8re 15,4 MNOK noe som medf\u00f8rer at Bergen kommunes egenfinansiering av prosjektets totale investeringsramme reduseres til 118,1 MNOK. I henhold til \u00f8konomireglementets punkt 4.14.1 vil mva.-kompensasjon bli tilbakef\u00f8rt direkte og inng\u00e5 i prosjektspesifikk finansiering. Ved kostnadsniv\u00e5 som tilsvarer P85 er mva. beregnet \u00e5 utgj\u00f8re 26 MNOK, slik at netto l\u00e5nefinansiering vil v\u00e6re 92,1 MNOK. Dersom prosjektet gjennomf\u00f8res til kostnad som tilsvarer prosjektleders styringsm\u00e5l (P50) vil netto l\u00e5nefinansiering utgj\u00f8re 86,5 MNOK. F\u00e5 enheter i prosjektet gj\u00f8r enhetsprisen h\u00f8y, dette grunnet f\u00f8lgende forhold: \u2022 Kostnader for infastruktur som vei, utend\u00f8rs el, utend\u00f8rs vvs og annet utd\u00f8rs arbeid er relativt lik uavhengig om en bygger f\u00e5 eller flere leiligheter. \u2022 Kostnader knyttet til utarbeiding av reguleringsplan er lik om en bygger f\u00e5 eller flere leiligheter. \u2022 Relativt h\u00f8ye kostnader for mindre anlegg. \u2022 Interne kostnader blir tiln\u00e6rmet lik uavhengig av antall leiligheter i prosjektet. \u2022 Endring av brukergruppe og antall enheter i bofelleskapet har medf\u00f8rt behov for omprosjektering. \u2022 Bergen kommunes krav og strategier for bla. Klima & milj\u00f8, arkitektur samt tekniske og byggetekniske krav i Etat for boligforvaltning sin kravspesifikasjon. Andre kostnadsdrivere for dette prosjektet: \u2022 Krevende tomt \u2022 Rekkef\u00f8lgekrav (se eget gjennomf\u00f8ringsvedtak) \u2022 Leilighetene og fellesarealer skal legges til rette multifunksjonshemmede. Driftskonsekvenser Kalkulatoriske kostnader for investeringen er beregnet \u00e5 utgj\u00f8re 2,8 MNOK per \u00e5r ved angitt kostnadsramme. Utgifter til FDVU hos byggeier er estimert \u00e5 utgj\u00f8re 1 MNOK. per \u00e5r. I tillegg kommer driftskostnader hos bruker av bygg, som er beregnet \u00e5 utgj\u00f8re 17,1 MNOK. per \u00e5r, herunder l\u00f8nnskostnader og andre driftskostnader, fratrukket refusjon for ressurskrevende brukere. Totalt sett er driftskonsekvensene av investeringen dermed beregnet til 20,9 MNOK per \u00e5r. Husleieavtale Etat for boligforvaltning (EBF) - Byr\u00e5dsavdeling eldre, helse og omsorg: I henhold til Bergen kommunes \u00f8konomireglementet skal det i forbindelse med at det treffes gjennomf\u00f8ringsvedtak med bevilgning knyttet til investeringsportef\u00f8ljen i Etat for boligforvaltning, etableres en forel\u00f8pig husleieavtale mellom EBF og den enhet i bykassen som har \u00abbestilt\u00bb investeringen. Avtalen skal fungere som garanti for at EBF mottar inntjening knyttet til investeringsprosjektet. Investeringen vil ved bruk av annuitetsprinsippet, og over en avskrivningsperiode p\u00e5 40 \u00e5r, gi beregnet \u00e5rlig underdekning p\u00e5 kr. 2 447 000. Avtalen med tilh\u00f8rende beregningsgrunnlag basert p\u00e5 P50 ble signert av Byr\u00e5dsavdeling for helse og omsorg den 31.01.2023. Fagetatens anbefaling: 1. Prosjektet H0590 Midtunvegen bofellesskap med en anbefalt total investeringsramme p\u00e5 133,5 MNOK gjennomf\u00f8res. Styringsm\u00e5l fastsettes til 124,9 MNOK. 2. Investeringsrammen p\u00e5 133,5 MNOK. innarbeidet i vedtatt handlings- og \u00f8konomiplan bevilges til prosjektet. Budsjettavsetning fremg\u00e5r av f\u00f8lgende tabell: Med hilsen Etat for utbygging Willy Andre Gjesdal Ivar Alv\u00e6r Direkt\u00f8r Prosjektleder Dokumentet er godkjent elektronisk. Vedlegg: F\u00f8lgeskjema Kostnadsskjema "
}