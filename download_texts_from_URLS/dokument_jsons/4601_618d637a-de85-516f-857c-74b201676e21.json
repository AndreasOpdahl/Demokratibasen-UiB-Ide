{
  "dokument_id": "618d637a-de85-516f-857c-74b201676e21",
  "doc_type": "case_attachment",
  "kommune": 4601,
  "tittel": "4-1 Feedback studios AS, Musikalsk mestring og fellesskap \u2013 Et inkluderende musikktilbud for barn og unge i Bergen",
  "url": "https://bergen.kommune.no/politikere-utvalg/api/fil/bk360/11634855/4-1-Feedback-studios-AS-Musikalsk-mestring-og-fellesskap-Et-inkluderende-musikktilbud-for-barn-og-unge-i-Bergen",
  "tekst": "#734489 S\u00f8knad - 2 - Frivillige og private - Ordin\u00e6r s\u00f8knad - 2025 SKJEMAINFORMASJON S\u00f8knadsid 734489 Utlysning Tilskudd til inkludering av barn og unge 2025 Skjematype S\u00f8knad - 2 - Frivillige og private - Ordin\u00e6r s\u00f8knad - 2025 Opprettet 31.10.2024 Innsendt 31.10.2024 Innsendt av STIG H BLINDHEIM-HANSEN S\u00f8kerorganisasjon FEEDBACK STUDIOS AS Organisasjonsnummer 921 145 195 Informasjon om prosjektet Kort beskrivelse av dere som s\u00f8kerorganisasjon. Feedback Studios AS er en ideell musikkundervisningsorganisasjon etablert i 2008, med m\u00e5l om \u00e5 fremme mestring, musikkglede og fellesskap gjennom musikk. Vi reinvesterer all inntekt i driften for \u00e5 n\u00e5 ut til flere med ulike behov og bakgrunner. Med over 15 \u00e5rs erfaring har vi utviklet en struktur som sikrer individuell tilpasning og lavterskeltilgang. Vi tilbyr oppl\u00e6ring i instrumenter som piano, gitar, bass, vokal, trommer, ukulele, fiolin, l\u00e5tskriving, band og musikkproduksjon. Dette gir elevene muligheten til \u00e5 utforske musikk p\u00e5 egne premisser og utvikle ferdigheter i et inkluderende milj\u00f8. Vi samarbeider med skoler og organisasjoner for \u00e5 gi barn uten \u00f8konomiske ressurser tilgang til musikkundervisning. Vi s\u00f8ker fortsatt finansiering og samarbeidspartnere for \u00e5 utvide tilbud til flere skoler og omr\u00e5der. Navn p\u00e5 prosjektet. Musikalsk mestring og fellesskap \u2013 Et inkluderende musikktilbud for barn og unge i Bergen Hvilken kommune/bydel er BERGEN KOMMUNE s\u00f8knaden knyttet til? Aktivitetstyper og prosjektets varighet Hvor mange \u00e5r s\u00f8ker dere om tilskudd for? 3 Det er ikke mulig \u00e5 s\u00f8ke om mer enn \u00e9n aktivitetstype p\u00e5 hvert skjema, da hvert s\u00f8knadsskjema er tilpasset den enkelte aktivitetstype. Dersom dere skal s\u00f8ke om flere aktivitetstyper, m\u00e5 dere sende inn flere s\u00f8knader, ellers kan s\u00f8knaden bli avsl\u00e5tt. Aktivitetstype \u00a74-1 Kultur-, fritids- og ferieaktivitet Beskrivelse av prosjektet Fyll ut informasjon om aktivitetstypen dere har valgt. \u00a74-1 Kultur-, fritids- og ferieaktiviteter S\u00f8knaden gjelder et aktivitetstilbud som oppfyller f\u00f8lgende kriterier: Dere skal tilby kultur-, fritids- eller ferieaktiviteter for barn, unge og eventuell familie, organisert som et gruppetilbud. Dere skal prioritere m\u00e5lgruppen i rekruttering av deltakere til aktiviteten. Dere skal avholde aktiviteten i deltakernes fritid og ha lave eller ingen kostnader for m\u00e5lgruppen. Dere har gode rutiner for \u00e5 ivareta tryggheten til barn og unge som deltar i prosjektet, og for \u00e5 f\u00f8lge opp u\u00f8nskede hendelser. Jeg bekrefter at s\u00f8knaden oppfyller alle kriteriene ovenfor. Ja S\u00f8ker dere om ett prosjekt Ett eller flere delprosjekter under denne aktivitetstypen? Utskriftsdato: 11.11.2024 Skjemaid: 481709918 Side 1 av 7 Gi en konkret beskrivelse av innholdet i aktivitetstilbudet i dette prosjektet og hvordan prosjektet skal gjennomf\u00f8res. Utskriftsdato: 11.11.2024 Skjemaid: 481709918 Side 2 av 7 Bakgrunn og m\u00e5lsetting: Prosjektet er utviklet i samarbeid med Varden skole, hvor vi allerede tilbyr musikkundervisning i piano, bass, gitar og trommer til elevene, st\u00f8ttet av FAU og Bergen Kommune. M\u00e5let er \u00e5 gi barna en arena for \u00e5 l\u00e6re \u00e5 spille instrumenter, oppleve mestring og glede gjennom musikk, og styrke fellesskapsf\u00f8lelsen. Tilbudet er tilgjengelig for alle barn p\u00e5 skolen, uavhengig av bakgrunn eller \u00f8konomiske forutsetninger. Gjennom samspill er m\u00e5let \u00e5 fremme naturlig samhandling mellom barn med ulik sosial og \u00f8konomisk bakgrunn. Videre \u00f8nsker vi \u00e5 utvikle prosjektet ved \u00e5 gi barna muligheten til \u00e5 l\u00e5ne instrumenter med hjem. Dette vil styrke l\u00e6ringsprosessen og redusere \u00f8konomiske barrierer som ellers kan hindre deltakelse i musikkaktiviteter. I tillegg \u00f8nsker vi \u00e5 utvide tilbudet til Bergen s\u00f8r, et omr\u00e5de med \u00f8kende ungdomskriminalitet og en mindre andel lavterskel fritidstilbud. Planen er \u00e5 utvide til flere skoler, f\u00f8rst og fremst i Bergen s\u00f8r, for \u00e5 n\u00e5 ca. 225 barn gjennom modellen vi har utviklet p\u00e5 Varden skole. Prosjektet kan v\u00e6re et viktig bidrag for \u00e5 motvirke utenforskap, fremme fellesskap og skape trygge arenaer for barn og unge som st\u00e5r i fare for \u00e5 falle utenfor. Lokale rapporter fra Fana viser at barn i utsatte omr\u00e5der har f\u00e5 tilgjengelige aktiviteter utenom idrett, og behovet for musikktilbud er \u00f8kende i flere bydeler. Bergen kommune har varslet \u00f8kte kulturskolepriser, noe som kan begrense tilgangen til musikkundervisning for mange familier i en allerede presset \u00f8konomisk situasjon. Samtidig kuttes estetiske fag som musikk i flere skoler, en utvikling vi mener vil p\u00e5virke barn og unges muligheter for kreativ utfoldelse. For \u00e5 motvirke dette \u00f8nsker vi \u00e5 tilby et tilgjengelig musikkundervisningstilbud. Form\u00e5l: \u2022 Skape trygge, inkluderende milj\u00f8er hvor alle barn kan delta i musikkundervisning og samspill i band, uavhengig av \u00f8konomiske eller sosiale forhold. \u2022Forebygge utenforskap ved \u00e5 tilby fellesskap og mestring gjennom musikk. \u2022 Styrke barns sosiale ferdigheter, selvf\u00f8lelse, og tilh\u00f8righet til skole og fritidsaktiviteter. Prosjektbeskrivelse: Gjennom ukentlige \u00f8kter f\u00e5r barna muligheten til \u00e5 l\u00e6re seg ulike instrumenter. Tilbudet p\u00e5 Varden skole har blitt en viktig arena for musikkutforskning, og mange elever som ellers ikke ville hatt tilgang til musikkoppl\u00e6ring, har n\u00e5 f\u00e5tt sjansen. Eivind B\u00f8yum fra FAU Varden st\u00f8tter prosjektet og ser de positive effektene det har hatt p\u00e5 deltakerne. Han er ogs\u00e5 enig i form\u00e5lene i s\u00f8knaden og kan fungere som referanse. Neste steg er \u00e5 introdusere bandoppl\u00e6ring og gi elevene mulighet til \u00e5 l\u00e5ne instrumenter med hjem, slik at musikken kan bli en enda st\u00f8rre del av hverdagen deres. I Bergen s\u00f8r planlegger vi \u00e5 lansere et lavterskel musikkprogram som gir barn og ungdom muligheten til \u00e5 l\u00e6re instrumenter, spille i band og oppleve fellesskap. Samarbeid med skoler og frivillige organisasjoner vil sikre at alle barn og unge har tilgang til meningsfulle og trygge fritidsaktiviteter. Kursene settes opp i 30-minutters bolker for grupper p\u00e5 opptil fire elever per \u00f8kt, og dekker grunnleggende teknikker over et semester p\u00e5 12\u201316 uker. Etter semesteret skal elevene ha nok grunnlag til \u00e5 delta i band, med mulighet for kurs innen l\u00e5tskriving og innspilling i fremtiden. Tiltak: 1. Videref\u00f8re og utvide undervisningstilbudet p\u00e5 Varden skole til \u00e5 inkludere bandoppl\u00e6ring og instrumentutl\u00e5n. 2. Etablere et lignende musikktilbud i Bergen s\u00f8r som inkluderer bandoppl\u00e6ring og ukentlige kurs. 3. Tilby samspillkurs og konsertopptredener for \u00e5 gi barna mestringsopplevelser i en sosial kontekst. 4. Sikre at tilbudene forblir lavterskel, med en symbolsk egenandel p\u00e5 50 kr som b\u00e5de styrker oppm\u00f8te og deltakelse, og g\u00e5r direkte tilbake til drift og forbedring av tilbudet. Forventede resultater: \u2022 \u00d8kt deltakelse i musikkundervisning og bandoppl\u00e6ring blant barn uten tilgang til slike tilbud. \u2022 Styrket selvf\u00f8lelse og mestring blant deltakerne. \u2022 Bedre sosial inkludering og tilh\u00f8righet til skole og fritid, med redusert risiko for utenforskap. \u2022 Utvikling av samarbeidsevner og sosiale ferdigheter gjennom samspill i band. \u2022 Ved \u00e5 gi barn og unge en arena hvor de kan vise talentene sine i trygge og st\u00f8ttende omgivelser, styrker vi deres selvbilde og bidrar til et positivt syn p\u00e5 ungdom, motvirkende samfunnets ofte negative fremstilling av dagens unge. S\u00f8knad om tilskudd: Vi s\u00f8ker om midler til \u00e5 finansiere en fulltids prosjektlederstilling, l\u00f8nn til en kursholder, og innkj\u00f8p av instrumenter og utstyr. Prosjektleder skal ogs\u00e5 v\u00e6re aktiv i undervisningen. Dette inkluderende musikktilbudet vil gi barn og unge en meningsfylt arena for \u00e5 oppleve mestring og bygge selvtillit, uavhengig av \u00f8konomisk bakgrunn. Ved \u00e5 investere i dette prosjektet kan vi bidra til et sterkt sosialt milj\u00f8 i lokalsamfunnet og gi barn og unge tryggere oppvekstvilk\u00e5r. Utskriftsdato: 11.11.2024 Skjemaid: 481709918 Side 3 av 7 Hvis aktiviteten skal gjennomf\u00f8res i noen av skolens ferier, kryss av for hvilke. Hvor skal aktiviteten gjennomf\u00f8res? Aktiviteten vil bli gjennomf\u00f8rt som en del av etterskoleaktivitetene, enten i SFO-tiden for barneskolene eller rett etter skoletid. Vi ser for oss at undervisningen helst skal foreg\u00e5 i skolens musikkrom, der disse er tilgjengelige. Dette gir elevene tilgang til et optimalt milj\u00f8 for musikkoppl\u00e6ring og skaper en inspirerende ramme for utforskning og l\u00e6ring. Ved \u00e5 plassere aktivitetene i tidsrom der barna allerede er p\u00e5 skolen, legger vi til rette for \u00f8kt deltakelse og engasjement. S\u00e6rlig for ungdomsskoleelever gir dette en verdifull mulighet til \u00e5 fortsette med musikk etter skoletid, i en kjent og trygg setting. I tillegg styrker dette deltakelsen ved at foreldrene ikke trenger \u00e5 kj\u00f8re barna til en aktivitet eller bruke tid p\u00e5 fritiden sin for \u00e5 delta. Gjennom samarbeid med skolene vil vi sikre at undervisningen er tilgjengelig og tilpasset de rammene skolen har. Dette vil bidra til at musikk blir en naturlig del av elevenes hverdag. Aktiviteten skal ha lave eller ingen kostnader for m\u00e5lgruppen. Oppgi hvor mye hver deltaker i m\u00e5lgruppen m\u00e5 betale dersom aktiviteten(e) ikke er gratis. Vi \u00f8nsker \u00e5 sikre at tilbudene forblir lavterskel, med en symbolsk egenandel p\u00e5 50 kr. Denne egenandelen vil b\u00e5de styrke oppm\u00f8te og deltakelse, samtidig som den g\u00e5r direkte tilbake til drift og forbedring av tilbudet. Vi vil samarbeide tett med skolene for \u00e5 implementere tilbudet p\u00e5 en inkluderende m\u00e5te. For \u00e5 unng\u00e5 stigmatisering av enkelte grupper, \u00f8nsker vi at skolene, med sin kjennskap til elevene, kan gi oss innspill om hvordan vi best kan tilrettelegge for de som kan ha behov for \u00e5 delta uten egenandel. P\u00e5 denne m\u00e5ten kan vi s\u00f8rge for at alle f\u00e5r muligheten til \u00e5 delta, uavhengig av \u00f8konomiske forhold. Oppgi hvor mye hver deltaker utenfor m\u00e5lgruppen m\u00e5 betale dersom aktiviteten(e) ikke er gratis. For \u00e5 sikre at tilbudene forblir lavterskel, settes egenandelen til 50 kr for alle deltakere. Denne symbolsk egenandelen vil b\u00e5de styrke oppm\u00f8te og deltakelse, og bidra til drift og forbedring av tilbudet. Vi \u00f8nsker \u00e5 ha samme egenandel for \u00e5 unng\u00e5 stigmatisering av de som er i m\u00e5lgruppen. Hvor ofte skal dere tilby aktivitet per \u00e5r? Vi planlegger \u00e5 tilby aktiviteter kontinuerlig gjennom hele skole\u00e5ret, med et totalt omfang p\u00e5 12\u201316 uker per halv\u00e5r. H\u00f8stsemestret vil strekke seg fra august til desember, mens v\u00e5rsemestret vil g\u00e5 fra januar til starten av juni. Dette gir deltakerne jevnlig tilgang til musikkoppl\u00e6ring og muligheter for utvikling. Dersom dere skal tilby overnatting til deltakerne - hvor mange netter per \u00e5r? Eventuell kommentar til antall overnattinger. Hvilke aldersgrupper retter tilbudet deres seg spesielt 10-16 \u00e5r mot? 6-9 \u00e5r Antall deltakere Her skal dere angi hvor mange personer (unike deltakere) i og utenfor tilskuddsordningens m\u00e5lgruppe som dere forventer at vil benytte seg av aktiviteten hvert \u00e5r. V\u00e6r s\u00e5 realistisk som mulig. For eksempel er det sjelden realistisk \u00e5 n\u00e5 alle barn og unge som bor i et omr\u00e5de. Merk at tilskuddsordningens m\u00e5lgruppe er barn og unge som av ulike grunner st\u00e5r i fare for \u00e5 havne i utenforskap. Antall jenter i m\u00e5lgruppen. 37 Antall gutter i m\u00e5lgruppen. 37 Antall familiemedlemmer som deltar. Antall barn/unge utenfor 151 m\u00e5lgruppen. Utskriftsdato: 11.11.2024 Skjemaid: 481709918 Side 4 av 7 Rekruttering Beskriv hvordan dere skal rekruttere tilskuddsordningens m\u00e5lgruppe til prosjektet, og hvordan dere skal unng\u00e5 at m\u00e5lgruppen opplever rekrutteringen som stigmatiserende. For \u00e5 rekruttere m\u00e5lgruppen til prosjektet, vil vi samarbeide tett med skolene og FAU. Vi planlegger \u00e5 informere om tilbudet gjennom m\u00f8ter, informasjonsbrev og digitale plattformer som skolens nettsider og sosiale medier. For \u00e5 sikre at rekrutteringen oppleves som inkluderende og ikke stigmatiserende, vil vi bruke et spr\u00e5k som fokuserer p\u00e5 muligheter og fellesskap. Vi vil unng\u00e5 \u00e5 merke enkeltindivider som trenger st\u00f8tte, og heller fremheve at musikkoppl\u00e6ringen er tilgjengelig for alle elever, uansett bakgrunn. I tillegg vil vi oppfordre skolene til \u00e5 formidle informasjon om tilbudet til foreldre, slik at de kan v\u00e6re med p\u00e5 \u00e5 st\u00f8tte og oppmuntre barna sine til \u00e5 delta. Gjennom denne tiln\u00e6rmingen sikrer vi at informasjonen n\u00e5r ut til de som vil ha mest nytte av det, samtidig som vi ivaretar et inkluderende og st\u00f8ttende milj\u00f8 for alle deltakere. Beskriv hvem dere eventuelt skal samarbeide med for \u00e5 rekruttere m\u00e5lgruppen. For \u00e5 rekruttere m\u00e5lgruppen vil vi opprette samarbeid med flere relevante instanser. Vi planlegger \u00e5 kontakte lokale skoler og FAU for \u00e5 sikre at informasjon om prosjektet n\u00e5r ut til b\u00e5de elever og foreldre. I tillegg vil vi henvende oss til helsestasjonen, barnevern og utekontakt, da disse instansene har direkte kontakt med barn og unge som kan ha nytte av musikkoppl\u00e6ringen. Vi \u00f8nsker ogs\u00e5 \u00e5 samarbeide med frivillige organisasjoner som jobber med barn og unge for \u00e5 utvide rekkevidden av tilbudet. Dette kan inkludere organisasjoner som fokuserer p\u00e5 integrering og sosial inkludering. For \u00e5 spre informasjon om prosjektet vil vi bruke lokale Facebook-grupper, oppslag i n\u00e6rmilj\u00f8et og lokalaviser. Vi vil ogs\u00e5 involvere n\u00f8kkelpersoner i n\u00e6rmilj\u00f8et som kan v\u00e6re ambassad\u00f8rer for prosjektet og hjelpe oss med \u00e5 n\u00e5 ut til m\u00e5lgruppen. Vi har allerede etablert kontakt med noen av disse instansene og ser frem til \u00e5 utvikle videre samarbeid for \u00e5 sikre en bred rekruttering til tilbudet. Beskriv hvem prosjektet retter seg spesielt mot. Prosjektet retter seg spesielt mot barn og unge i alderen 7 til 16 \u00e5r, og da spesielt de som befinner seg i familier med lav inntekt, mangler et sosialt nettverk, eller har lite deltakelse i fritidsaktiviteter. Vi \u00f8nsker \u00e5 gi disse individene muligheten til \u00e5 delta i musikalske aktiviteter, hvor de kan utvikle ferdigheter og bygge selvtillit i trygge omgivelser. M\u00e5let er ogs\u00e5 \u00e5 n\u00e5 ut til de som har en interesse for musikk, men som p\u00e5 grunn av \u00f8konomiske eller sosiale barrierer ikke kan benytte seg av private musikktilbud. Gjennom samarbeid med skoler og relevante organisasjoner, vil vi identifisere og st\u00f8tte disse barna, slik at de kan delta i musikkundervisning og oppleve hvor mye musikk kan bety i livet deres. \u00d8konomi Budsjettet skal kun omfatte prosjektet det s\u00f8kes midler til, og det skal ikke f\u00f8res driftsutgifter eller inntekter som ikke skal benyttes i prosjektet i budsjettet. Dere kan ikke budsjettere med overskudd eller underskudd. OBS! Offentlige og private akt\u00f8rer M\u00c5 forplikte seg til en egenfinansiering p\u00e5 minimum 20 % av tilskuddsbel\u00f8pet per \u00e5r. Frivillige organisasjoner forplikter seg til 5 % egenfinansiering per \u00e5r. Dette m\u00e5 legges inn i budsjettet. Se mer informasjon p\u00e5 ordningens nettside. Finansiering St\u00f8tte fra Bufdir: Fyll inn bel\u00f8pet det s\u00f8kes om fra tilskuddsordningen. Egenfinansiering: \u00d8konomiske midler som dere bidrar med inn i prosjektet. Egenfinansiering skal vises i regnskapet n\u00e5r prosjektet er avsluttet. Husk \u00e5 f\u00f8re opp egenfinansiering som er i tr\u00e5d med kravene i forskriften. Inntekter fra prosjektet: Hvis deltakere i prosjektet skal betale egenandel, skal inntektene fra dette beregnes her. Hvis dere forventer inntekter som f\u00f8lge av prosjektet dere s\u00f8ker tilskudd til, f\u00f8res det ogs\u00e5 her. Det kan for eksempel v\u00e6re inntekter fra billettsalg til en forestilling som settes opp i forbindelse med prosjektet. Eventuell egenandel fra deltakere eller prosjektgenererte inntekter m\u00e5 spesifiseres i et eget tekstfelt under budsjettet. Prosjekttilskudd fra andre: Hvis dere mottar tilskudd fra andre til prosjektet, skal dette f\u00f8res her. Prosjekttilskudd fra andre m\u00e5 spesifiseres i et eget tekstfelt under budsjettet. Utgifter L\u00f8nn til ansatte: Her f\u00f8rer dere opp l\u00f8nn til de som skal jobbe med prosjektet. Husleie/str\u00f8m/renhold: Husk at disse utgiftene ogs\u00e5 m\u00e5 f\u00f8res p\u00e5 prosjektets prosjektnummer/kostnadssted og at utgiftene skal gjenspeile omfanget av prosjektet. Utskriftsdato: 11.11.2024 Skjemaid: 481709918 Side 5 av 7 Utgifter til inngangsbilletter/deltakelse: Dersom deltakerne skal bes\u00f8ke steder der det koster penger \u00e5 komme inn, fylles det ut her. Eksempler er kino, badeland eller forn\u00f8yelsespark. Utgifter knyttet til \u00a74-5 Kultur- og aktivitetskort, f\u00f8res ogs\u00e5 her. Reise/transport/opphold: F.eks. togbilletter eller leie av minibuss, kost og losji. Innkj\u00f8p av utstyr: Investeringer som er n\u00f8dvendige for \u00e5 gjennomf\u00f8re prosjektet, eller innkj\u00f8p av utstyr som er n\u00f8dvendig for \u00e5 delta i aktivitet fylles ut her. Andre kostnader: Andre utgifter f\u00f8res her. Dette kan for eksempel v\u00e6re utgifter til revisorkontroll av regnskapet og utgifter til n\u00f8dvendige lisenser/kontingenter til utl\u00e5nsnettverk, og utgifter til annonsering av prosjektet, utgifter til mat og annet. Utgiftene m\u00e5 spesifiseres i eget tekstfelt under budsjettet. Fullstendige kronebel\u00f8p skal legges inn. Hundre tusen kroner skrives alts\u00e5 som \"100 000\" i budsjettet. Budsjett FINANSIERING 2025 2026 2027 Total St\u00f8tte fra Bufdir 1 700 000 1 700 000 1 700 000 5 100 000 Egenfinansiering 350 000 350 000 350 000 1 050 000 Inntekter fra prosjektet (spesifiser under) 22 500 22 500 22 500 67 500 Prosjekttilskudd fra andre (spesifiser under) 0 0 0 0 Delsum 2 072 500 2 072 500 2 072 500 6 217 500 UTGIFTER 2025 2026 2027 Total L\u00f8nn til ansatte 1 800 000 1 800 000 1 800 000 5 400 000 Husleie/str\u00f8m/renhold 50 000 50 000 50 000 150 000 Utgifter til inngangsbilletter/deltakelse 0 0 0 0 Reise/transport og opphold 8 000 8 000 8 000 24 000 Innkj\u00f8p av utstyr 200 000 200 000 200 000 600 000 Andre kostnader (spesifiser under) 14 500 14 500 14 500 43 500 Delsum 2 072 500 2 072 500 2 072 500 6 217 500 Total 0 0 0 0 Ja, vi bekrefter at vi har f\u00f8rt opp p\u00e5krevd egenfinansiering i budsjettet. Ja Spesifiser eventuelle inntekter fra prosjektet og prosjekttilskudd fra andre. Sikre at tilbudene forblir lavterskel, med en symbolsk egenandel p\u00e5 50 kr som b\u00e5de styrker oppm\u00f8te og deltakelse, og g\u00e5r direkte tilbake til drift og forbedring av tilbudet. Summen er basert p\u00e5 en forventet elev masse p\u00e5 225 elever per halv\u00e5r. Spesifiser eventuelle andre kostnader. Markedsf\u00f8ring: Kostnader for annonsering i lokale medier, sosiale medier og p\u00e5 skolene for \u00e5 n\u00e5 ut til m\u00e5lgruppen. Utvikling av informasjonsmateriell (flyers, plakater) for distribusjon i n\u00e6rmilj\u00f8et og via skoler. Opprettelse og vedlikehold av en nettside eller sosiale medieplattformer for \u00e5 promotere prosjektet. Premier til deltakerne: Sm\u00e5 premier som medaljer, diplom eller annet for \u00e5 anerkjenne deltakelse og innsats. Utgifter til oppmuntrende bel\u00f8nninger som kan deles ut ved avslutningen av semesteret eller ved spesielle anledninger. Mat og drikke: Kostnader til enkel servering under noen av aktivitetene som feks konsert avslutning. Det kan v\u00e6re pizza, is, kjeks og brus. Utskriftsdato: 11.11.2024 Skjemaid: 481709918 Side 6 av 7 Oppsummering og bekreftelser Kort oppsummering av prosjektet. Dette prosjektet tilbyr ukentlig musikkundervisning i instrumenter som piano, bass, gitar, trommer og samspill til barn og unge. M\u00e5let er \u00e5 skape en trygg og inkluderende arena for musikk, fremme fellesskap og mestring, samt motvirke utenforskap ved \u00e5 gi alle barn tilgang til musikkoppl\u00e6ring, uavhengig av bakgrunn. Vi planlegger \u00e5 utvide tilbudet til flere skoler i Bergen, spesielt i omr\u00e5der med stort behov for lavterskeltilbud. Jeg bekrefter at dette skjemaet ikke inneholder personopplysninger, med mindre dette er direkte etterspurt av Bufdir. Sensitive opplysninger skal aldri oppgis i skjema eller vedlegg. Ja Vi bekrefter at vi og v\u00e5r virksomhet tilfredsstiller grunnleggende krav til forsvarlig drift og forst\u00e5r at dette er et vilk\u00e5r for tildeling av tilskudd. Blant annet f\u00f8lger vi lovverk, har skriftlige etiske retningslinjer og rutiner som s\u00f8rger for at vi ivaretar rettighetene og tryggheten til m\u00e5lgruppen(e). Vi har skriftlige rutiner for \u00e5 forebygge, h\u00e5ndtere, dokumentere og f\u00f8lge opp eventuelle avvik og u\u00f8nskede hendelser. Vi gir oppl\u00e6ring i slike rutiner og systemer og rutiner for \u00e5 h\u00e5ndtere personopplysninger. Vi forst\u00e5r ogs\u00e5 at Bufdir skal varsles ved avvik som kan ha betydning for tilskuddet. Ja Jeg er kjent med at opplysningene i s\u00f8knaden er grunnlag for tildeling av tilskudd fra staten, og har satt meg inn i regelverket for ordningen. Jeg bekrefter at opplysningene i s\u00f8knaden er korrekte, og at jeg er kjent med v\u00e5r plikt til \u00e5 melde fra om eventuelle endringer som kan ha betydning for vedtaket om tilskudd. Ja Utskriftsdato: 11.11.2024 Skjemaid: 481709918 Side 7 av 7 "
}