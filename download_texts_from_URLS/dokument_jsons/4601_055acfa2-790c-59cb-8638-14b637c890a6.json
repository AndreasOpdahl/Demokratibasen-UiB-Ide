{
  "dokument_id": "055acfa2-790c-59cb-8638-14b637c890a6",
  "doc_type": "case_attachment",
  "kommune": 4601,
  "tittel": "Statsforvalteren omgj\u00f8r vedtak -  165-363-0-0 C. Sundts gate 65. Klage p\u00e5 tillatelse. Nybygg bolig - Bygg 2",
  "url": "https://bergen.kommune.no/politikere-utvalg/api/fil/bk360/11803152/Statsforvalteren-omgjor-vedtak-165-363-0-0-C-Sundts-gate-65-Klage-pa-tillatelse-Nybygg-bolig-Bygg-2",
  "tekst": " V\u00e5r dato: V\u00e5r ref: 21.11.2024 2024/13099 Deres dato: Deres ref: 03.09.2024 KLAGE-2024/12346 HELP FORSIKRING AS Saksbehandler, innvalgstelefon Postboks 1870 Vika Tonje Engstr\u00f6m, 5557 2152 0124 OSLO Att: advokat Jevgenija Gr\u00f8nning Bergen kommune. Gnr. 165 bnr. 363. C Sundts gate 65. Nybygg bolig 2 Viser til oversending av klagesak fra Bergen kommune, mottatt hos Statsforvalteren 03.09.2024. Vedtak Statsforvalteren i Vestland omgj\u00f8r Bergen kommune sitt vedtak av 26.04.2024 om rammetillatelse til oppf\u00f8ring av nybygg, referanse BYGG-2023/12644-21. Statsforvalteren avsl\u00e5r s\u00f8knad om oppf\u00f8ring av nybygg, bolig 2, p\u00e5 gbnr. 165/363. Sakens bakgrunn Bergen kommune mottok s\u00f8knad 19.04.2023 om tillatelse til oppf\u00f8ring av to boliger p\u00e5 gbnr. 165/363, C Sundts gate 65. Bolig omtalt som bolig 1 er s\u00f8kt oppf\u00f8rt med 78 m 2 BRA. Bolig omtalt som bolig 2 er s\u00f8kt oppf\u00f8rt med 79 m2 BRA. Eiendommen, en parsell tilh\u00f8rende eiendom med flere parseller, er per i dag eid av kommunen. Tiltakshaver Nagelg\u00e5rden AS har inng\u00e5tt avtale med kommunen hvor selskapet er gitt fullmakt til \u00e5 sende inn bygges\u00f8knad for oppf\u00f8ring av bolig p\u00e5 parsellen. Kommunen behandlet s\u00f8knadene i to separate saker, henholdsvis sak med referanse BYGG- 2023/12641 (bolig1) og sak med referanse BYGG-2023/12644 (bolig 2). Kommunen avslo s\u00f8knadene i to vedtak begge datert 05.10.2023. Vedtaket ble p\u00e5klaget av tiltakshaver og klagen ble tatt til f\u00f8lge av byr\u00e5d for byutvikling den 12.03.2024 p\u00e5 n\u00e6rmere vilk\u00e5r. Nabo, Giselda Di Giovanni, har p\u00e5klaget byr\u00e5dets vedtak i brev av 04.04.2024. Hun er eier av gnr. 165//534, Sliberget 1, og er representert av HELP Forsikring AS ved advokat Benedicte Lund Reiten. I klagen blir det gjort gjeldende at vilk\u00e5rene for \u00e5 dispensere, slik de f\u00f8lger av plan- og bygningsloven (pbl.) \u00a7 19-2 ikke er oppfylt i denne saken. Det vises s\u00e6rlig til kravene i pbl. \u00a7 29-4 om avstand til nabogrensen, og det blir anf\u00f8rt at det ikke er grunnlag for \u00e5 dispensere fra kravene da hensynet bak bestemmelsen blir vesentlig tilsidesatt og det ikke foreligger fordeler som klart er st\u00f8rre enn E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/6 ulempene. Videre er det vist til at i dispensasjonsvurderingene er det ikke rom for \u00e5 vektlegge at oppf\u00f8ringen av byggene er en gjenoppbygging av tidligere bygg som stod p\u00e5 eiendommen. Det vises til at omr\u00e5det er endret i ettertid og at ny reguleringsplan har blitt vedtatt. Med grunnlag i omgj\u00f8ringsvedtaket utstedte kommunens administrasjon rammetillatelse i vedtak av 26.04.2024. I tillatelsen ble det gitt f\u00f8lgende dispensasjoner: byggegrense mot vei arealform\u00e5l avstandskrav mot nabogrense plankrav Klager, Di Giovanni, har sendt inn klage p\u00e5 rammetillatelsen i brev datert 16.05.2024. Hovedtrekkene i denne klagen er lik klagen innsendt 04.04.2024. Tilsvar til klagen er inngitt av tiltakshaver representert ved Landsvik & Larsen Advokatfirma AS ved advokat Arne Christian Landsvik i brev av 19.04.2024. Utvalg for milj\u00f8 og byutvikling behandlet klagen i m\u00f8te av 22.08.2024 sak 265/24. Klagen ble ikke tatt til f\u00f8lge. Vedtaket ble fattet med 9 mot 8 stemmer. Saken ble deretter sendt Statsforvalteren for endelig avgj\u00f8relse i brev av 03.09.2024. Statsforvalteren mottok tilleggsmerknader fra klager per e-post den 27.09.2024, fremsatt av HELP Forskikring AS ved advokat Jevgenija Gr\u00f8nning. Statsforvalteren finner saken tilstrekkelig opplyst, jf. forvaltningsloven (fvl.) \u00a7 33 siste ledd, jf. \u00a7 17. Regelverk Forvaltningsloven gjelder for Statsforvalterens behandling av klagesaken, jf. pbl. \u00a7 1-9 f\u00f8rste ledd. Statsforvalteren er delegert myndighet til \u00e5 avgj\u00f8re klagesaker etter pbl. \u00a7 1-9 femte ledd og rundskriv T-2/09 fra Kommunal- og distriktsdepartementet. Statsforvalteren skal som klageinstans se til at kommunen under behandling av saken har fulgt de lovene, forskriftene og saksbehandlingsreglene som gjelder p\u00e5 omr\u00e5det. Under klagebehandlingen kan vi pr\u00f8ve alle sider av saken, herunder ta hensyn til eventuelle nye omstendigheter, jf. fvl. \u00a7 34. Som klageinstans har vi kompetanse til \u00e5 treffe nytt vedtak i saken, stadfeste kommunens vedtak eller oppheve det og sende saken tilbake til kommunen for helt eller delvis ny behandling, jf. fvl. \u00a7 34. Ved vurdering av det frie skj\u00f8nnet, skal Statsforvalteren legge stor vekt p\u00e5 hensynet til det kommunale selvstyret. Avstandskrav Plan- og bygningsloven hovedregel om avstandsregler f\u00f8lger av \u00a7 29-4 andre ledd: \u00abHvis ikke annet er bestemt i plan etter kapittel 11 eller 12, skal byggverk ha en avstand fra nabogrense som angitt i forskrift eller som minst svarer til byggverkets halve h\u00f8yde og ikke under 4 meter.\u00bb Dispensasjonskravene Tiltak i strid med plan eller bestemmelser i plan- og bygningsloven, kan bare tillates dersom det blir gitt dispensasjon fra bestemmelsen tiltaket strider mot, jf. plan- og bygningsloven kapittel 19. Side: 3/6 Med hjemmel i plan- og bygningsloven \u00a7 19-2 kan kommunen dispensere fra bestemmelser gitt i eller i medhold av plan- og bygningsloven. Kommunen kan ikke dispensere dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser blir vesentlig tilsidesatt. I tillegg m\u00e5 fordelene ved \u00e5 dispensere v\u00e6re klart st\u00f8rre enn ulempene. Vilk\u00e5rene i plan- og bygningsloven \u00a7 19-2 er rettslige vurderingstema, ikke et kommunalt skj\u00f8nn. Det er derfor ikke anledning til \u00e5 legge nevneverdig vekt p\u00e5 hensynet til det lokale selvstyret. Plansituasjon Eiendommen omfattes av reguleringsplan ID 5240000, BERGENHUS. SLIBERGET, ikrafttredelsesdato 25.03.1985. Den er regulert til gangvei / fortau og kj\u00f8revei. Eiendommen er regulert til spesialomr\u00e5de bevaring. I kommunedelplan for sentrum er eiendommen vist som Boligomr\u00e5de. Kommuneplanens arealdel (KPA2018), vedtatt i Bystyret 19.06.2019, viser eiendommen som byfortettingssone BY1 og den ligger innenfor f\u00f8lgende hensynssoner / faresoner: Delvis i r\u00f8d og gul sone for vei st\u00f8y Konsesjonsomr\u00e5de fjernvarme Brannsmitteomr\u00e5de Luftkvalitet gul sone B\u00e5ndlagt etter lov om kulturminner, automatisk fredet bygrunn Hensyn kulturmilj\u00f8 H570-2 Trehusbebyggelse fra Nordnes til Sydnes Hensyn kulturmilj\u00f8 H570-7 Historisk sentrum Bestemmelsesomr\u00e5de #4 Eiendommen ligger i Riksantikvaren sitt NB! Omr\u00e5de Statsforvalterens vurdering Presiseringer S\u00f8knaden gjelder oppf\u00f8ring av to boliger. I saksbehandlingen er tiltakene delt opp og behandlet hver for seg i to ulike vedtak. I det f\u00f8lgende pr\u00f8ver vi vedtak om rammetillatelse til bolig 2, sak KLAGE- 2024/12346. Bygg 1, med kommunens referansenummer KLAGE-2024/12345 behandles i sak med v\u00e5rt referansenummer 2024/13098. Oms\u00f8kte nybygg er avhengig av flere dispensasjoner. Statsforvalteren vurderer i det f\u00f8lgende om det er grunnlag for \u00e5 innvilge oms\u00f8kte dispensasjoner. Dispensasjon nabogrense, pbl. \u00a7 29-4 I pbl. \u00a7 29-4 andre ledd er det angitt at byggverk skal ha en avstand fra nabogrense p\u00e5 minst 4 meter, hvis ikke annet er bestemt i plan. I s\u00f8knaden er det vist til reguleringsplanens \u00a7 8 og det gj\u00f8res gjeldende at bestemmelsen \u00e5pner for \u00e5 fravike avstandsbestemmelsen i plan- og bygningsloven for plassering av tiltak n\u00e6rmere nabogrense dersom det er anbefalt av brannvesenet. Side: 4/6 Av bestemmelsen i \u00a7 8 f\u00f8lger det: \u00abBygningsr\u00e5det kan dispensere fra bestemmelsene i bygningslovens \u00a7 70 om minste avstand til nabogrense, og annen bebyggelse under forutsetning av at dispensasjonen er anbefalt av brannvesenet.\u00bb Bestemmelsen angir ikke noe annet enn det som uansett f\u00f8lger av n\u00e5gjeldende plan- og bygningslov hvor \u00a7 19-2 p\u00e5 generelt grunnlag \u00e5pner opp for \u00e5 dispensere fra kravene i lov og planer. Bolig 2, til h\u00f8yre p\u00e5 inntatt illustrasjon, er s\u00f8kt oppf\u00f8rt p\u00e5 eksisterende grunnmur med tilsvarende fotavtrykk som tidligere bygg p\u00e5 tomten som brant under II. verdenskrig. Boligen sin plassering gir en avstand mot bygget p\u00e5 naboeiendommen p\u00e5 0,7 meter, gbnr. 165/543, Bekketomten 2. Bygget p\u00e5 Bekketomten 2 ligger n\u00e6rmere Strandgaten slik at det er kun delvis overlapp mellom byggene, se situasjonskart ovenfor. Ivaretaking av tilstrekkelig luft mellom boliger er blant annet viktig for \u00e5 legge til rette for vedlikehold av boligene. Dette er ogs\u00e5 underforst\u00e5tt i byggesaksforskriften (SAK) \u00a7 4-1 som krever at bygg som er unntatt s\u00f8knadsplikt plasseres minst 1 meter fra nabogrensen. Veilederen til bestemmelsen forklarer avstandskravet blant annet med behovet for vedlikehold. 1 Vedlikehold, s\u00e6rlig \u00f8verste del av bygget og taket, vil tidvis v\u00e6re avhengig av bruk av stillas. Slik bolig 2 er tenkt plassert, vil vedlikeholdsarbeid og bruk av stillas, bli sv\u00e6rt vanskelig \u00e5 gjennomf\u00f8re. Videre gir plasseringen en inneklemt situasjon for Bekketomten 2. Vi understreker at oms\u00f8kte plassering gir en langt tetter situasjon enn den pbl. \u00a7 29-4 gir anvisning p\u00e5 i det differansen mellom 4 meter og 0,7 meter er stor. Dette gjelder selv om bolig 2 ikke dekker hele den aktuelle fasaden til Bekketomten 2. Etter en samlet vurdering finner vi at hensynene bak avstandskravet vil bli vesentlig satt til side dersom det gis dispensasjon, pbl. \u00a7 19-2 annet ledd. Det er etter dette ikke grunnlag for \u00e5 gi dispensasjon fra avstandskravet i pbl. \u00a7 29-4 for oppf\u00f8ring av bolig 2, jf. pbl. \u00a7 19-2. Dispensasjon fra veg Reguleringsplanen angir ikke byggegrense mot den aktuelle vegen. Planen er fra 25.03.1985. Avstandsbegrensningen f\u00f8lger da byggegrense i henhold til vegloven p\u00e5 dette tidspunktet, en grense fastsatt til 12,5 meter fra vegmidte. Bolig 2 er tenkt plassert 3,4 meter fra vegmidte til den kommunale vegen. 1 Se veileder til byggesaksforskriften \u00a7 4-1 av Direktorat for byggkvalitet Side: 5/6 Hovedhensynet bak byggegrense mot offentlig veg, er ivaretaking av frisikt, drift, vedlikehold samt \u00e5 skjerme bebyggelse fra st\u00f8y og forurensing i tillegg til \u00e5 sikre fremtidig oppgradering av vegen. Bymilj\u00f8etaten har avgitt negativ uttalelse dater 28.06.2023. I uttalelsen understreker etaten at boligen vil komme i konflikt med veginteressene b\u00e5de ved \u00e5 hindre fremtidig arealbehov for vegutbedring/fortau, og for drift og vedlikehold av vegen og vegmuren. Etaten er avhengig av tilstrekkelig areal for \u00e5 drifte og vedlikeholde vegen. Utover fagetatens egen vurdering, vil Statsforvalteren understreke at plasseringen av bolig 2 inneb\u00e6rer en stor overskridelse av avstandskravet. Vi slutter oss til Bymilj\u00f8etatens syn om at oppf\u00f8ringen av bolig vil gj\u00f8r det krevende \u00e5 drifte, vedlikeholde samt \u00e5 sikre fremtidig arealbehov for vegen. Oppf\u00f8ring av bolig vil etter dette sette hensynene bak byggegrensen mot offentlig veg vesentlig til side, og det f\u00f8rste vilk\u00e5ret for \u00e5 gi dispensasjon fra byggegrense mot veg er derfor ikke oppfylt, jf. pbl. \u00a7 19-2 annet ledd. Tiltaket oppfyller ikke omtalte dispensasjoner, og m\u00e5 avsl\u00e5s, jf. pbl. \u00a7 19-2. Vi g\u00e5r derfor ikke n\u00e6rmere inn i vurderingen av dispensasjon fra arealform\u00e5let og fra plankravet. Avslutning Klagen har etter dette f\u00f8rt frem. Statsforvalteren i Vestland omgj\u00f8r Bergen kommune sitt vedtak av 26.04.2024 om rammetillatelse til oppf\u00f8ring av nybygg. Statsforvalteren avsl\u00e5r s\u00f8knad om oppf\u00f8ring av nybygg, bolig 2, p\u00e5 gbnr. 165/363. Vedtaket er endret til gunst for klager som part. Etter forvaltningsloven \u00a7 36 skal part tilkjennes dekning for vesentlige kostnader som har v\u00e6rt n\u00f8dvendig for \u00e5 f\u00e5 endret vedtaket. S\u00f8knad om dekking av sakskostnader sendes Statsforvalterens postmottak innen tre uker fra vedtaksdato. Timelister m\u00e5 vedlegges s\u00f8knaden. Statsforvalterens vedtak p\u00e5 side \u00e9n er endelig og kan ikke p\u00e5klages videre, jf. fvl. \u00a7 28 tredje ledd. Med hilsen Stine Ross Ids\u00f8 Tonje Engstr\u00f8m seniorr\u00e5dgiver r\u00e5dgiver Dokumentet er elektronisk godkjent Kopi til: Bergen kommune Postboks 7700 5020 BERGEN ADVOKATFIRMAET LANDSVIK & LARSEN AS Kanalveien 7 5068 BERGEN Side: 6/6 NAGELG\u00c5RDEN AS Nagelg\u00e5rden 6 5004 BERGEN Di Giovanni Giselda Sliberget 1 5004 Bergen "
}