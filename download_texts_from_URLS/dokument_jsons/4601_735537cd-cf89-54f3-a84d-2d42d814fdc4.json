{
  "dokument_id": "735537cd-cf89-54f3-a84d-2d42d814fdc4",
  "doc_type": "case_attachment",
  "kommune": 4601,
  "tittel": "Supplerende klage",
  "url": "https://bergen.kommune.no/politikere-utvalg/api/fil/bk360/9575187/Supplerende-klage",
  "tekst": " Klage p\u00e5 vedtak Tiltakshaver: Sirvard Mkrtchyan Bygges\u00f8knad Dato: Prosjekt: Teiglandsvegen 2, 5137 Nyborg Bergen AS 03.11.2023 Gnr/Bnr: 4601/195/39/0/0 Kommunens saksnr.: 2023/12708 1. Bakgrunn Viser til vedtak om avslag p\u00e5 deler av s\u00f8knad om rammetillatelse, datert 13.10.2023. Tiltakene som er avsl\u00e5tt gjelder terrengforandringer med tilknyttede forst\u00f8tningsmurer. Tiltakene er s\u00f8knadspliktige etter pbl. \u00a720-3, og inngikk i en st\u00f8rre s\u00f8knad om tillatelse som ble sendt til saksbehandling, 25.04.2023. De ovennevnte tiltakene ble avsl\u00e5tt med hjemmel i pbl. \u00a729-2 (visuelle kvaliteter), kommuneplanens arealdel \u00a7 31.1 (LNF-form\u00e5l), kommuneplanens arealdel \u00a76.2.2 (byggegrense mot vassdrag), og kommuneplanens arealdel \u00a73.1 (plankrav). Tiltakshaver \u00f8nsker med dette \u00e5 p\u00e5klage vedtaket, jf. fvl. \u00a728. 2. Begrunnelse for klage 2.1. Pbl. \u00a729-3, visuelle kvaliteter: Slik vi forst\u00e5r etatens vurdering, s\u00e5 fremst\u00e5r tiltaket som un\u00f8dvendig og d\u00e5rlig tilpasset sine omgivelser. Videre viser etaten til at det er i stor kontrast til omr\u00e5det for \u00f8vrig. Tiltakshaver kjenner seg ikke igjen i denne beskrivelsen. For det f\u00f8rste befinner bebyggelsen seg p\u00e5 en i utgangspunktet skr\u00e5nende tomt. Terrenginngrepet og forst\u00f8tningsmurene gj\u00f8r at arealet kan benyttes p\u00e5 en mer Tlf: 55 34 57 00 - E-post: post@bgsn.no - www.bygges\u00f8knadnorge.no Side 1 av 8 hensiktsmessig m\u00e5te, b\u00e5de mtp. det utvendige bomilj\u00f8et og parkeringsmuligheter. Videre vises det til at det ellers i planomr\u00e5det, og i relativ umiddelbar n\u00e6rhet, finnes eksempler p\u00e5 lignende type terrenginngrep. Vi vil s\u00e6rlig trekke frem f\u00f8lgende eksempler: 2.1.1. S\u00e6terst\u00f8lvegen 30, m.fl.: Tlf: 55 34 57 00 - E-post: post@bgsn.no - www.bygges\u00f8knadnorge.no Side 2 av 8 2.1.2. S\u00e6terst\u00f8lvegen 21: 2.1.3. Avsluttende bemerkninger Vi mener det er gode holdepunkter for \u00e5 si at tiltakene p\u00e5 eiendommen ikke skiller seg nevneverdig fra lignende type inngrep i n\u00e6rheten. Tiltakene ansees som n\u00f8dvendige og forholdsmessige fra tiltakshavers st\u00e5sted. Det er snakk om en stor eiendom, og tiltakene er sv\u00e6rt begrenset i omfang relativt til dette. Vi kan heller ikke se at etaten har spesifisert hvilke angivelig historiske, kulturelle eller andre stedbundne verdier som tiltaket angivelig strider med. Dette henger sammen med at avslag etter pbl. \u00a729-2 skal begrunnes godt (det vises bl.a. til flere runder med behandling hos Sivilombudsmannen). Rent konkret plikter etaten \u00e5 veilede tiltakshaver p\u00e5 hvordan kravene i bestemmelsen kan ivaretaes. Dette er ikke gjort i denne saken. Tlf: 55 34 57 00 - E-post: post@bgsn.no - www.bygges\u00f8knadnorge.no Side 3 av 8 2.2. Kommuneplanens arealdel \u00a7 31.1, LNF-form\u00e5l Etaten konkluderte med at det ikke kan innvilges dispensasjon fra ovennevnte bestemmelse. Hensynene bak bestemmelsen er angitt som f\u00f8lger; \u201c(...) sikre allmenne ferdsels- og friluftsinteresser, bevare landskaps- og jordbrukshensyn samt \u00e5 bevare sammenhengende landbruksomr\u00e5der. Uheldig omdisponering eller fragmentering av landbruksomr\u00e5der og gr\u00f8ntstruktur skal unng\u00e5s.\u201d Vi vil her vise til uttalelse fra landbruksmyndigheten som ligger til grunn at; \u201c(...) Det er ingen landbruksinteresser som anses \u00e5 bli vesentlig negativt p\u00e5virket av tiltaket. Etat for landbruk har dermed ingen merknader til tiltaket.\u201d Vi legger p\u00e5 bakgrunn av dette til grunn at PBE enten er uenig med ovennevnte myndighet hva det gjelder ivaretakelsen av landbruksinteressene, eller at hensynet om \u00e5 sikre allmenne ferdsels- og friluftsinteresser er s\u00e5pass tungtveiende i denne saken, at terrenginngrepet m. mur vil vesentlig tilsidesette dette. Imidlertid begrunner etaten avgj\u00f8relsen slik; \u201c(...) I denne konkrete saken vil tiltaket v\u00e6re stort og dominerende p\u00e5 tomten, den vil klart bryte med det gjennomg\u00e5ende landskapsbilde i LNF-omr\u00e5det. Mur og terrenginngrep vil ikke v\u00e6re andre myndigheters og den allmenne interesse. Det er et sv\u00e6rt privatiserende tiltak som klart vil fragmentere natur- og kultur milj\u00f8et. (...)\u201d Vi \u00f8nsker \u00e5 bemerke at PBE her har kommet til en annen konklusjon enn fagmyndighet. Vi stiller oss ogs\u00e5 tvilende til at et tiltak som er s\u00e5pass begrenset i omfang, og som ikke skiller seg nevneverdig fra det som allerede finnes p\u00e5 andre eiendommer (jf. pkt. 2.1), isolert sett kan sies \u00e5 ha en s\u00e5pass graverende innvirkning p\u00e5 natur- og kulturmilj\u00f8et. I alle tilfeller burde etaten, all den tid Tlf: 55 34 57 00 - E-post: post@bgsn.no - www.bygges\u00f8knadnorge.no Side 4 av 8 vurderingen divergerer fra fagmyndigheten, begrunnet avgj\u00f8relsen i mye mer dybde. Bl.a. hvorfor de har en annen oppfatning enn landbruksetaten. Slik det n\u00e5 st\u00e5r seg, skaper etaten for lite forutsigbarhet for tiltakshaver og publikum for \u00f8vrig. Vi mener det ovenst\u00e5ende kan legges til grunn for \u00e5 p\u00e5st\u00e5 at etaten ikke i tilstrekkelig grad har vist til at hensynene bak bestemmelsen er vesentlig tilsidesatt. Det andre kriteriet for \u00e5 innvilge dispensasjon er at fordelene er klart st\u00f8rre enn ulempene. Etaten ordlegger seg i \u00e9n setning for \u00e5 underst\u00f8tte avgj\u00f8relsen sin; \u201c(...) Ulempene vil v\u00e6re oppdeling av LNF omr\u00e5det, mer privatisering og vesentlige endringer p\u00e5 natur- og kulturmilj\u00f8 i et ellers godt bevart omr\u00e5de.\u201d Vi kan igjen ikke se etaten her i tilstrekkelig grad, underbygger at ulempen av tiltaket er s\u00e5pass graverende. Vi kan til dels se at inngrepet p\u00e5 selve eiendommen er markant. Derimot skal etaten her vurdere tiltaket og eiendommen opp mot omr\u00e5det for \u00f8vrig. Dette vurderes som godt bevart, uten at etaten viser til hva dette inneb\u00e6rer. Vi har allerede vist til lignende eksempler i n\u00e6romr\u00e5det. Vi stiller oss tvilende til at etaten her har satt seg godt nok inn i planomr\u00e5det og hvilke type tilpasninger som er gjort p\u00e5 de \u00f8vrige eiendommene. 2.2.1. Avsluttende bemerkninger Vi opprettholder at vilk\u00e5rene for \u00e5 innvilge dispensasjon er tilstede. Vi bemerker at etaten her gj\u00f8r en vurdering rundt fordeler og ulemper, til tross for at de allerede har stadfestet at det f\u00f8rste vilk\u00e5ret ikke er oppfylt. Dette er ikke tillitsvekkende i denne konkrete saken. Tlf: 55 34 57 00 - E-post: post@bgsn.no - www.bygges\u00f8knadnorge.no Side 5 av 8 2.3. Kommuneplanens arealdel \u00a76.2.2 (byggegrense mot vassdrag): I likhet med pkt. 2.2, \u00f8nsker vi f\u00f8rst \u00e5 trekke fremme konklusjonen fra fagmyndighet; \u201c(...) Bymilj\u00f8etaten vil p\u00e5 bakgrunn av overst\u00e5ende vurdering, med bakgrunn i hensynet til natur og friluftsliv, ikke frar\u00e5 at det gis dispensasjon for de oms\u00f8kte tiltakene.\u201d Videre, legger etaten f\u00f8lgende til grunn for hvorvidt tiltakene vesentlig tilsidesetter hensynene bak bestemmelsen; \u201c(...) I denne konkrete saken vil terrenginngrepet og muren v\u00e6rer innenfor nedslagsfeltet til vassdraget og vil trulig endre eller v\u00e6re til skade for vassdraget. Avrenning av l\u00f8s masser vil trulig v\u00e6re til skade for natur mangfoldet. Muren og terrenginngrepet vil klart v\u00e6re enn ulempe for den allmenning interessen langs vassdraget. Det er veldig privatiserende, muren og terrenginngrepet har ikke direkte tilknytting til eksisterende bolig.\u201d Fagetaten har foremntlig vurdert det slik at tiltakene ikke i vesentlig grad bryter med hensynene i bestemmelsen. Igjen er v\u00e5r p\u00e5stand at plan- og bygningsmyndigheten ikke har begrunnet godt nok hvorfor ikke dispensasjon kan innvilges. Etaten peker p\u00e5 en subjektiv vurdering av avrenningsfaren, selv om dette ikke er pekt p\u00e5 som graverende av fagmyndighet. Vi stiller sp\u00f8rsm\u00e5l ved hva slags vurderinger som egentlig ligger til grunn for \u00e5 p\u00e5st\u00e5 at tiltakene vil skade vassdraget. Igjen hevder etaten at muren er privatiserende og ikke i direkte tilknytning til bolig, selv om dette ikke er hensyn som bestemmelsen er ment \u00e5 ivareta. Etter v\u00e5rt skj\u00f8nn viser det ovenst\u00e5ende at etaten her ikke har saklig begrunnet sin avgj\u00f8relse. Tlf: 55 34 57 00 - E-post: post@bgsn.no - www.bygges\u00f8knadnorge.no Side 6 av 8 2.4. Kommuneplanens arealdel \u00a73.1 (plankrav): Vi viser til v\u00e5r dispensasjonss\u00f8knad som er vedlagt s\u00f8knad om tillatelse for tiltak. Her redegj\u00f8r vi grundig for hvorfor vilk\u00e5rene for \u00e5 innvilge dispensasjon b\u00f8r ansees \u00e5 v\u00e6re tilstede. Vi mener at etaten ikke saklig begrunner sin avgj\u00f8relse om \u00e5 ikke innvilge dispensasjon. Etaten ordlegger seg bl.a. slik; \u201c(...) Landskapsbildet vil bli vesentlig endret og vil fremst\u00e5 som et unaturlig areal i et viktig landskap i Bergen kommune. (...)\u201d. Det vises lengre oppe i vedtaket til hensynet bak bestemmelsen; \u201c(...) Plankravet skal sikre bred, helhetlig og grundig vurdering av arealbruken i et bestemt omr\u00e5de, hvor offentlige myndigheter, grunneiere og andre ber\u00f8rte f\u00e5r anledning til \u00e5 fremme sine synspunkter i prosessen frem mot reguleringsvedtaket. Plankravet er ogs\u00e5 viktig for \u00e5 avklare overordnede forhold som infrastruktur, gr\u00f8ntomr\u00e5der med mer, f\u00f8r utbygging tillates. (...).\u201d Vi kan ikke se at begrunnelsen for at tiltaket vesentlig tilsidesetter hensynene, st\u00e5r i sammenheng med hva etaten selv beskriver som hensynene bak plankravet i KPA. Etaten ser ut til \u00e5 basere seg p\u00e5 at arealbruken blir s\u00e5pass endret og fremst\u00e5 som unaturlig. Ut fra dette legger vi til grunn at de andre hensynene ikke er tilsidesatt. Vi \u00f8nsker i den sammenheng \u00e5 bemerke at det ikke er s\u00f8kt \u00e5 endre bruksform\u00e5l. Arealet skal benyttes likt som f\u00f8r. Samlet sett er det da muligens kanskje ett enkeltst\u00e5ende hensyn, at tiltaket angivelig fremst\u00e5r som \u201cunaturlig\u201d, som da er s\u00e5pass tungtveiende at man ikke kan innvilge dispensasjon. Tlf: 55 34 57 00 - E-post: post@bgsn.no - www.bygges\u00f8knadnorge.no Side 7 av 8 3. Oppsummerende bemerkning Samlet sett mener vi at etaten i sin saksbehandling ikke har oppfylt kravene for saklig begrunnelse. Det er flere eksempler p\u00e5 avgj\u00f8relser som er tatt i direkte konflikt med- eller ikke etter anbefaling fra, relevant fagmyndighet. I slike tilfeller er det spesielt viktig at etaten redegj\u00f8r grundig for sitt syn. Etter v\u00e5rt skj\u00f8nn har ikke etaten fulgt sine forpliktelser etter forvaltningsloven. Vi mener at det ikke er gode nok holdepunkter for \u00e5 si at tiltakene bryter med de relevante bestemmelsene, og at forholdene for \u00e5 innvilge dispensasjoner er tilstede. Vi ber om at vedtaket om \u00e5 avsl\u00e5 ikke tas til f\u00f8lge, og at det p\u00e5f\u00f8lgende innvilges tillatelse til tiltak. Med vennlig hilsen, S\u00f8knadskonsulent/\u00f8kolog Bernt Christian Hel\u00e9n Tlf. 91 61 14 73 Tlf: 55 34 57 00 - E-post: post@bgsn.no - www.bygges\u00f8knadnorge.no Side 8 av 8 "
}