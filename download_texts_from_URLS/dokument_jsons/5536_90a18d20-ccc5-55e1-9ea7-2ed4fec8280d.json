{
  "dokument_id": "90a18d20-ccc5-55e1-9ea7-2ed4fec8280d",
  "doc_type": "case_attachment",
  "kommune": 5536,
  "tittel": "Mandat for arbeidet med HROS - Utg\u00e5ende utgave(Vedlegg, 321KB)",
  "url": "https://innsyn.lyngen.kommune.no/wfdocument.aspx?journalpostid=2013062720&dokid=125269&versjon=1&variant=A&",
  "tekst": "MANDAT Revisjon av \u00abHelhetlig risiko- og s\u00e5rbarhetsanalyse\u00bb for Lyngen kommune Gjeldende Helhetlig risiko- og s\u00e5rbarhetsanalyse (HROS) for Lyngen kommune ble vedtatt av kommunestyret 12.10.2017. Det skal n\u00e5 gjennomf\u00f8res en revisjon av beredskapsplanverket, og da ogs\u00e5 HROS. Kommunestyret (oppdragsgiver) gir med dette mandat til styringsgruppen \u00e5 revidere dokumentet \u00abHelhetlig risiko- og s\u00e5rbarhetsanalyse\u00bb for Lyngen kommune. Basert p\u00e5 den helhetlige risiko- og s\u00e5rbarhetsanalysen, skal styringsgruppen lage forslag til plan for oppf\u00f8lging av det som fremkommer av analysen. Den helhetlige risiko- og s\u00e5rbarhetsanalysen skal im\u00f8tekomme kravene i lov om kommunal beredskapsplikt og sivile beskyttelsestiltak. Form\u00e5l Form\u00e5let med den Helhetlige risiko- og s\u00e5rbarhetsanalysen (HROS) er \u00e5: \u2022 Gi en oversikt over risiko- og s\u00e5rbarhetsforhold i kommunen, og hvordan de p\u00e5virker kommunen som helhet og lokalt \u2022 Avdekke s\u00e5rbarheter og gjensidige avhengigheter \u2022 Foresl\u00e5 tiltak for hvordan risiko og s\u00e5rbarhet kan reduseres og h\u00e5ndteres \u2022 Gi planleggingsgrunnlag og beslutningsst\u00f8tte i kommunens arbeid med samfunnssikkerhet og beredskap Organisering, roller og ansvar \u2022 Oppdragsgiver, Lyngen kommune ved kommunestyret er \u00abeier\u00bb av HROS \u2022 Ledergruppen utgj\u00f8r styringsgruppen. Styringsgruppen utpeker prosjektdeltakere og prosjektleder til arbeidsgruppen \u2022 Arbeidsgruppen har ansvar for \u00e5 planlegge og gjennomf\u00f8re HROS for Lyngen kommune \u2022 Prosjektleder skal holde styringsgruppen orientert om prosjektets status underveis \u2022 Kommunen (oppdragsgiver og styringsgruppe) forplikter seg til aktiv deltakelse i de ulike aktivitetene i prosjektet \u2022 Relevante offentlige og private akt\u00f8rer skal inviteres med i arbeidet med gjennomf\u00f8ringen \u2022 Prosjektleder vil s\u00f8ke samarbeid/samordning med nabokommunene som er medlemmer av plansamarbeidet, Nord Troms plan og eiendom. Myndighet til \u00e5 inng\u00e5 samarbeid med andre kommuner underveis er gitt til prosjektleder \u2022 R\u00e5dmannen har ansvar for \u00e5 presentere resultatet av revidert HROS for Lyngen kommune til oppdragsgiver, samt oppdatere kommunestyret om status underveis \u2022 Helhetlig risiko- og s\u00e5rbarhetsanalyse skal vedtas av kommunestyret Budsjett og tidsplan Prosjektet f\u00e5r en budsjettramme p\u00e5 kr. 40 000,- for 2024 og 75 000 for 2025. Prosjektet skal ha oppstart uke 37, 2024. Rapport skal leveres innen uke 26, 2025. Lyngseidet 03.09.2024 R\u00e5dmann Frode Karlsen (sign.) Godkjent av: Kommunestyret Sak: 88/24 Dato: 27.09.2024 "
}