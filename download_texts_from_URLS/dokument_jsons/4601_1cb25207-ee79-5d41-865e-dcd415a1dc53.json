{
  "dokument_id": "1cb25207-ee79-5d41-865e-dcd415a1dc53",
  "doc_type": "case_attachment",
  "kommune": 4601,
  "tittel": "Dispensasjonss\u00f8knad",
  "url": "https://bergen.kommune.no/politikere-utvalg/api/fil/bk360/11689755/Dispensasjonssoknad",
  "tekst": "Bergen Kommune Seksjon for byggesak og private planer Postboks 7700 5020 BERGEN Bergen, 02.09.2024 S\u00d8KNAD OM DISPENSASJONER \u2013 HEIAVEGEN 12, GNR/BNR 174/5 Tiltakshaver Alver Bolig 2 AS s\u00f8kte den 04.02.22 om rammetillatelse til oppf\u00f8ring av 5 eneboliger (rive og erstatte eksisterende, og bygging av fire nye) p\u00e5 gnr./bnr. 174/5, Heiavegen 12, Hordvik. P\u00e5 bakgrunn av tilbakemeldinger fra byggesak s\u00f8kes det n\u00e5 om dispensasjoner. Eiendommen er ikke detaljregulert, og er i KPA 2018 avsatt til boligform\u00e5l i \u00f8vrig byggesone. Det st\u00e5r en eldre enebolig p\u00e5 tomten, samt et uthus. Disse vil foresl\u00e5s revet i forbindelse med utbyggingen av eiendommen. Bakgrunn Tiltakshaver gir en kort oppsummering av saksgangen for utbygging p\u00e5 eiendom gnr./bnr. 174/5 frem til innsendelse av rammes\u00f8knaden for tillatelse til oppf\u00f8ring av eneboliger. Dette for \u00e5 gi en innsikt i tids- og ressursbruk, og veiledning, som har endret seg vesentlig underveis. Sakshistorikk: \uf0b7 Det ble i august 2019 avholdt forh\u00e5ndskonferanse for utbygging p\u00e5 eiendom gnr./bnr. 174/5. I referatet st\u00e5r blant annet f\u00f8lgende: Forut for forh\u00e5ndskonferansen var det avklart at v\u00e5rt tiltak i utgangspunktet tilfredsstilte vilk\u00e5rene for \u00e5 unntas fra bestemmelsene om plankrav i \u00f8vrig byggesone etter \u00a7 3.1 i KPA 2018. Etter forh\u00e5ndskonferansen ba tiltakshaver om en bekreftelse p\u00e5 dette, og at i s\u00e5 fall ville heller ikke tiltaket omfattes av \u00a7 4.3.2 i KPA 2018. Slik bekreftelse ble gitt av kommunen i e-post av 01.11.19, og stadfestet i e-post av 06.11.19, jf. vedlegg 1 og 2. Tiltakshaver ble anbefalt \u00e5 s\u00f8ke om utvidet bruk av avkj\u00f8rsel til Bymilj\u00f8etaten f\u00f8rst. I tr\u00e5d med anbefalingen ble det s\u00f8kt om utvidet bruk av eksisterende avkj\u00f8rsel for 5 nye enheter (tre tomannsboliger i stedet for 1 enebolig) i oktober 2019. 1 Org. nr. 998 360 617 MVA Telefon 994 64 364 Postadr. Trollhaugmyra 16 C E-Post post@omcgruppen.no 5353 Straume Internett www.omcbygg.no Bymilj\u00f8etaten svarer i brev mars 2020, ett halvt \u00e5r senere, at avkj\u00f8rsel m\u00e5 utbedres og bygges som kryss etter h\u00e5ndbok N100. Dette inneb\u00e6rer at krysset vil m\u00e5tte oppgraderes til \u00e5 tilfredsstille dagens krav til kryssl\u00f8sning, og dimensjoneres for \u00e5 tilfredsstille et trafikkbehov som aldri vil oppst\u00e5 i krysset. Haugen VVA s\u00f8ker p\u00e5 vegne av tiltakshaver Bymilj\u00f8etaten i mai 2020 om godkjenning av tekniske planer for nytt vegkryss. Igjen g\u00e5r det nesten et halvt \u00e5r f\u00f8r Bymilj\u00f8etaten avsl\u00e5r s\u00f8knaden september 2020 med begrunnelse om at utforming av kryss ikke kan godkjennes. Haugen VVA s\u00f8ker ny godkjenning for tekniske planer av kryss med reviderte tegninger oktober 2020. Bymilj\u00f8etaten svarer f\u00f8lgende i brev november 2020: \u00abDen aktuelle eiendommen er uregulert, men oms\u00f8kte avkj\u00f8rsel ligger regulert i plan ID 50050000 vedtatt 14.10.1965. Da reguleringsplanen omfatter avkj\u00f8rsel for den aktuelle eiendommen er det er Plan- og bygningsetaten som fatter vedtak i saken. Bymilj\u00f8etaten er uttalepart. Vi beklager at dette ikke er opplyst om i forrige tilbakemelding.\u00bb Forel\u00f8pig oppsummering pr. november 2020: 1. F\u00f8r en gikk i gang med arbeidet fikk tiltakshaver avklart at det planlagte tiltaket ikke ville avstedkomme plankrav, verken i forhold til \u00a7 3.1 i KPA 2018 eller etter \u00a7 4.3.2 i KPA 2018. 2. Tiltakshaver fulgte kommunen sin anbefaling om rekkef\u00f8lge p\u00e5 avklaringer, f\u00f8rst endring av kryss og deretter hva en f\u00e5r bygge p\u00e5 eiendommen. 3. Bymilj\u00f8etaten brukte ett \u00e5r p\u00e5 \u00e5 avklare at etaten ikke hadde kompetanse til \u00e5 fatte vedtak i saken. Videre saksgang Tiltakshaver tar igjen kontakt med byggesaksavdelingen i november 2020 for veiledning p\u00e5 videre saksgang. I desember 2020 anbefaler byggesaksavdelingen at man f\u00f8rst s\u00f8ker om endring av avkj\u00f8rsel som en byggesak med s\u00f8knad om eventuelle dispensasjoner, og ved positivt vedtak, deretter s\u00f8ker om oppf\u00f8ring av boliger p\u00e5 gnr/bnr. 174/5. Tiltakshaver f\u00f8lger denne anbefalingen. I februar 2021 s\u00f8kes det om rammetillatelse for endring av avkj\u00f8rsel til kryss, samt dispensasjon fra plankrav i KPA \u00a73, regulert avkj\u00f8rsel og utvidelse av kryss i gr\u00f8ntomr\u00e5de. Det opplyses i s\u00f8knaden at det planlegges \u00e5 bygge 4 boenheter p\u00e5 gnr/bnr. 174/5. Forut for dette har Statens Vegvesen frar\u00e5dd dispensasjon fra plankravet i KPA 2018 \u00a7 3.1, og argumenterte i sin h\u00f8ringsuttalelse av 25.11.19 for at rammes\u00f8knaden om kryssl\u00f8sning burde medf\u00f8re plankrav som f\u00f8lge av at denne og den senere forventede bygges\u00f8knaden burde sees i sammenheng, at omfanget av utbygging var vesentlig (det var planlagt \u00e5 bygge ut 6 enheter fordelt p\u00e5 3 tomannsboliger) og at trafikksituasjonen fremstod som uavklart, jf. KPA 2018 \u00a7 4.3.2. De samme argumenter ble oppdatert, og fremf\u00f8rt p\u00e5 nytt i uttalelsen av 08.07.21. Kommunen innvilget likevel dispensasjon fra plankravet i vedtaket om rammetillatelse. 2 Org. nr. 998 360 617 MVA Telefon 994 64 364 Postadr. Trollhaugmyra 16 C E-Post post@omcgruppen.no 5353 Straume Internett www.omcbygg.no I august 2021 gis de n\u00f8dvendige dispensasjoner og rammetillatelse til endring av krysset, uten at vedtaket blir p\u00e5klaget. De \u00f8konomiske konsekvensene av kommunen sitt vedtak om rammel\u00f8yve for utbedring av kryss gjorde at tiltakshaver n\u00f8ye vurderte plassering, utforming og antall enheter i forhold til st\u00f8rrelsen p\u00e5 arealet, og KPA sine bestemmelser om utnyttelsesgrad. Tiltakshaver rammes\u00f8ker etter denne grundige vurderingen 5 eneboliger (4 nye boenheter mot 3 i godkjent rammes\u00f8knad for endret kryss) p\u00e5 gnr/bnr. 174/5 04.02.22. Utnyttelsesgraden i prosjektet for hele gnr./bnr. 174/5 er p\u00e5 om lag 18 % BRA, noe som er godt innenfor kravet om BRA p\u00e5 45 % i KPA 2018. Prosjektet er utformet slik at det samsvarer med \u00f8vrige bestemmelser i kommuneplanens arealdel. Byggesaksavdelingen kom 28.02.22 med f\u00f8lgende tilbakemelding pr e-post: \u00abV\u00e5ren 2021 ble det etter interne diskusjoner i plan og bygningsetaten, gitt f\u00f8lgende retningslinje for vurdering av Kommuneplanens arealdel sin bestemmelse \u00a7 4.3.2 vedr\u00f8rende utbygginger nord for Eik\u00e5stunellen: Reguleringspliktige tiltak defineres b\u00e5de som tiltak som er avhengig av dispensasjon fra plankravet etter \u00a7 3.1 og tiltak som kan unntas fra plankravet etter \u00a7\u00a7 3.3.1 og 3.3.2.\u00bb Til tross for at dette skal ha skjedd p\u00e5 v\u00e5rparten 2021 ble likevel rammetillatelsen til oppf\u00f8ring av kryssl\u00f8sning gitt i august 2021. Forel\u00f8pig oppsummering pr. februar 2022: 1. Mottatt rammetillatelse for endring av kryss og delvis utbedring av vei august 2021 2. Nasjonale eller kommunale etater som \u00f8nsket plankrav i forbindelse med rammes\u00f8knad for endring av kryss, fikk ikke medhold i at dispensasjon fra plankrav m\u00e5tte avvises. 3. Tiltakshaver har tatt en stor del av utviklingskostnadene da det s\u00f8kes om rammetillatelse for \u00e5 bygge fire nye (til sammen fem eneboliger) i februar 2022. 4. F\u00f8rst etter at s\u00f8knaden om rammetillatelse for oppf\u00f8ring av boenheter er mottatt av kommunen f\u00e5r tiltakshaver melding om at kommunen har endret oppfatning av hvilken saksgang som kreves. Videre saksgang Det ble den 27.04.22 fattet vedtak fra byggesaksavdelingen om \u00e5 avvise s\u00f8knaden om rammetillatelse for bygg som f\u00f8lge av manglende s\u00f8knad om dispensasjon fra plankrav i KPA2018 \u00a7 3.1, fra \u00a7 4.3.2 og \u00a7 26.5.1. Tiltakshaver hadde bedt om mer tid til \u00e5 gj\u00f8re n\u00f8dvendige vurderinger, men dette ble ikke innvilget. Tiltakshaver klaget p\u00e5 vedtaket 18.05.22. Saken ble liggende hos byggesaksavdelingen til 22.10.22 f\u00f8r det ble gjort vedtak p\u00e5 at avvisningen opprettholdes, og klagesaken ble oversendt Statsforvalteren til endelig behandling. Tiltakshaver har i etterkant av dette sendt brev om \u00e5 trekke klagen. Tiltakshaver s\u00f8ker n\u00e5 om f\u00f8lgende dispensasjoner: 1. Plankrav i KPA2018 \u00a73.1. 3 Org. nr. 998 360 617 MVA Telefon 994 64 364 Postadr. Trollhaugmyra 16 C E-Post post@omcgruppen.no 5353 Straume Internett www.omcbygg.no 2. KPA 2018 \u00a726.5.1 \u00abI \u00f8vrig byggesone tillates ikke vesentlig nybygging. Det kan tillates eneboliger eller tomannsboliger, forutsatt at \u00f8vrige krav i bestemmelsene her er oppfylt.\u00bb 3. Rekkef\u00f8lgekrav i KPA 2018 \u00a7 4.3.2: \u00ab\u00c5sane nord: omr\u00e5der som betjenes via E39 nord for Eik\u00e5stunnelen kan ikke bebygges f\u00f8r vegen er utbedret. Gjelder for gjennomf\u00f8ring av nye reguleringspliktige tiltak\u00bb I det f\u00f8lgende skal vi redegj\u00f8re for dispensasjonss\u00f8knadene og synliggj\u00f8re at vilk\u00e5rene for dispensasjon etter pbl. 19-2, slik tiltakshaver ser det, er oppfylt. Pbl. \u00a7 19-2 stiller to vilk\u00e5r, som begge m\u00e5 oppfylles, for at kommunen kan godkjenne en s\u00f8knad om dispensasjon. For det f\u00f8rste m\u00e5 \u00abhensynene bak bestemmelsen det dispenseres fra, hensynene i lovens form\u00e5lsbestemmelse, eller nasjonale eller regionale interesser ikke bli vesentlig tilsidesatt\u00bb. For det andre m\u00e5 \u00abfordelene ved \u00e5 gi dispensasjon v\u00e6re klart st\u00f8rre enn ulempene etter en samlet vurdering\u00bb. S\u00f8knad om dispensasjon fra KPA2018 \u00a73.1 Plankrav Gnr. 175 bnr. 5 er uregulert og er i arealplandelen av KPA2018 innplassert i \u00f8vrig byggesone, og avsatt til boligform\u00e5l. KPA2018 legger opp til at de fleste tiltak skal inng\u00e5 i en reguleringsplan vedtatt etter pbl. 1985 eller nyere, men det \u00e5pnes opp for at tiltak i \u00f8vrig byggesone som samsvarer med KPA2018 for \u00f8vrig kan unntas plankravet. Hensynet bak plankravet i KPA2018 er \u00e5 sikre bred, helhetlig og grundig vurdering av arealbruken i et bestemt omr\u00e5de, hvor offentlige myndigheter, grunneiere og andre ber\u00f8rte f\u00e5r anledning til \u00e5 fremme sine synspunkter i prosessen frem mot reguleringsvedtaket. Plankravet er ogs\u00e5 viktig for \u00e5 avklare overordnede forhold som infrastruktur, med mer, f\u00f8r utbygging kan tillates. Plankravet er viktig med tanke p\u00e5 avklaring av risiko og s\u00e5rbarhet, barns interesser, uteoppholdsareal, biologisk mangfold og kulturminner og kulturmilj\u00f8. Det skal ikke tillates tiltak som kan vanskeliggj\u00f8re en eventuell fremtidig reguleringsplan. Dispensasjon fra plankravet vil f\u00f8rst og fremst v\u00e6re aktuelt i allerede fullt utbygde omr\u00e5der, der det ikke er n\u00f8dvendig med en overordnet vurdering av hensynene plankravet skal ivareta. Arealbruken for gnr. 174 bnr. 5 er avklart i KPA2018. Eiendommen ligger i \u00f8vrig byggesone og overordnede forhold som infrastruktur er avklart, jf. godkjent rammes\u00f8knad for oppgradering av avkj\u00f8rsel for Heiavegen med saksnr. 202109631, (vedlegg 3), samt forh\u00e5ndsuttalelse fra VA-etaten i saksnr. 2020/32467 (vedlegg 4). Omr\u00e5det Heiavegen er n\u00e6rmest ferdig utbygget med boliger. Det er tre eiendommer p\u00e5 \u00f8stsiden av Heiavegen som har potensiale for utbygging hvorav gnr./bnr. 174/5 er en av disse. De to \u00f8vrige er gbnr 174/ 42 og 53. Basert p\u00e5 KPA2018 estimeres samlet potensial for utbygging p\u00e5 de tre eiendommene til om lag 10 boenheter, inklusiv gnr./bnr. 174/5. 4 Org. nr. 998 360 617 MVA Telefon 994 64 364 Postadr. Trollhaugmyra 16 C E-Post post@omcgruppen.no 5353 Straume Internett www.omcbygg.no Medvirkning fra andre offentlige myndigheter og naboer er ivaretatt gjennom behandling av arealform\u00e5l i KPA2018, i s\u00f8knaden om rammetillatelse for endret kryssl\u00f8sning og i rammes\u00f8knad om oppf\u00f8ring av nye eneboliger. Offentlige merknader og nabomerknader i forbindelse med rammes\u00f8knader om endring av kryss og oppf\u00f8ring av eneboliger har blitt mottatt og kommentert. Dispensasjonss\u00f8knaden er i samsvar med pbl. 21-3 nabovarslet uten at merknader er mottatt, jf. vedlegg 7. Det er ikke registrert kulturminner eller biologisk mangfold av betydning p\u00e5 eiendommen. Det g\u00e5r en bekk langs vestsiden av eiendommen, men det planlegges ikke inngrep innenfor byggegrensen p\u00e5 20 m. Eiendommen er ikke av s\u00e6rskilt interesse for barn siden den ligger p\u00e5 \u00f8stsiden av veien i forhold til skole/barnehage og offentlig infrastruktur for lek. Stisystem og omr\u00e5de for lek finnes i gr\u00f8nnstruktur p\u00e5 vestsiden av veien som vender mot Hordvikneset, men ikke p\u00e5 gbnr 174/5. Det er heller ikke registrert risiko knyttet til ras eller st\u00f8y for eiendommen, men siden eiendommen er innenfor Marin Grense i NVE sitt aktsomhetskart vil en i forbindelse med s\u00f8knad om oppf\u00f8ring av eneboligene m\u00e5tte avklare om det er tilstrekkelig sikkerhet mot kvikkleireskred etter TEK 17 \u00a7 7-3. Statens Vegvesen frar\u00e5dde dispensasjon fra plankravet i KPA2018 \u00a7 3.1, og argumenterte i sin h\u00f8ringsuttalelse av 25.11.19 for at rammes\u00f8knaden om kryssl\u00f8sning burde medf\u00f8re plankrav som f\u00f8lge av at denne og den senere forventede bygges\u00f8knaden burde sees i sammenheng, at omfanget av utbygging var vesentlig og at trafikksituasjonen fremstod som uavklart, jf. KPA2018 \u00a7 4.3.2. De samme argumenter ble oppdatert, og fremf\u00f8rt p\u00e5 nytt i uttalelsen av 08.07.21. Kommunen innvilget likevel dispensasjon fra plankravet i vedtaket om rammetillatelse for endret kryssl\u00f8sning, uten at dette ble p\u00e5klaget. Sp\u00f8rsm\u00e5let er om det er grunnlag for \u00e5 tro at utarbeidelse av en reguleringsplan vil tilf\u00f8re noe vesentlig nytt i vurderingen av hvordan eiendommen skal utvikles, hvilken kryssl\u00f8sning som etableres, andre trafikksikringsl\u00f8sninger, VA- og overvannsproblematikk, hvilke andre eiendommer som potensielt kan bygges ut, hvordan barn og unges interesser, gr\u00f8nnstrukturer, kulturmilj\u00f8 eller andre vesentlige forhold som kan p\u00e5virke vurderingen. Relevante h\u00f8ringsinstanser har blitt invitert til \u00e5 gi uttale til dispensasjons- og rammes\u00f8knader, og merknader er mottatt, vurdert og kommentert. Det har v\u00e6rt holdt egne m\u00f8ter med naboer/grunneiere hvor planer for b\u00e5de kryssl\u00f8sning og utbyggingsplaner har blitt presentert, kommentert og sp\u00f8rsm\u00e5l besvart. Planene har blitt tilpasset til innspill i den grad disse har blitt tatt helt eller delvis til f\u00f8lge. Tilkomsten til eiendommen fra den private veien fra Hordvikneset er av eldre dato. Veien ble sist utbedret av forrige eier av gbnr 174/5 da det oppf\u00f8rte huset ble oppgradert for om lag 20 \u00e5r siden. Det er uklart om denne m\u00e5 utbedres og/eller sikres p\u00e5 noe vis i forbindelse med en utbygging p\u00e5 eiendommen. Dette forutsettes avklart i forbindelse med 5 Org. nr. 998 360 617 MVA Telefon 994 64 364 Postadr. Trollhaugmyra 16 C E-Post post@omcgruppen.no 5353 Straume Internett www.omcbygg.no detaljprosjektering, og tiltakshaver vil i dialog med \u00f8vrige grunneiere finne frem til hvilke tiltak som eventuelt skal gjennomf\u00f8res. Fordelene er at en dispensasjon fra plankravet vil v\u00e6re tid- og kostnadsbesparende. Kommunen vil raskere kunne tilby et bredere spekter av boligmuligheter for barnefamilier, trafikksikkerheten \u00f8kes og f\u00e5 erstattet private VA-l\u00f8sninger med offentlige. Ulempen er at en ikke f\u00e5r sett tiltaket i en st\u00f8rre sammenheng. Dette er likevel begrenset da bruken av omr\u00e5det er avklart i KPA, og det vesentlige premisset for utbygging er den aksepterte kryssl\u00f8sningen. Plankravet skal sikre en bred, helhetlig og grundig vurdering av arealbruken i et bestemt omr\u00e5de, hvor offentlige myndigheter, grunneiere og andre ber\u00f8rte parter f\u00e5r anledning til \u00e5 fremme sine synspunkter f\u00f8r det fattes et vedtak. Etter tiltakshavers vurdering vil ikke disse hensynene bli \u00abvesentlig tilsidesatt\u00bb om dispensasjon innvilges, jf. pbl. 19-2. Dispensasjon for plankrav i forbindelse med endring av kryss ble godkjent, jf. vedlegg 3. Det er f\u00e5 boenheter p\u00e5 et stort omr\u00e5de som er avsatt til boligform\u00e5l i KPA. Videre har offentlige h\u00f8ringsinstanser, naboer og andre som har uttalt seg, lagt til grunn at etablering av endret kryssl\u00f8sning forutsetter utbygging p\u00e5 eiendommen. Dette taler for at det ogs\u00e5 gis dispensasjon for plankravet i boligdelen av saken. Form\u00e5lsbestemmelsene i pbl. \u00a7 1-1 viser at pbl. skal fremme b\u00e6rekraftig utvikling, sikre medvirkning, vurdere virkninger for milj\u00f8 og samfunn samt sikre \u00e5penhet. Etter tiltakshavers vurdering kan ikke vi se at hensynene som form\u00e5lsparagrafen skal ivareta er vesentlig tilsidesatt etter gjennomgangen av dispensasjonsvurderingene. Tiltakshaver vurderer etter en samlet vurdering at fordelene med \u00e5 dispensere fra plankravet er \u00abklart st\u00f8rre enn ulempene\u00bb, jf. pbl. 19-2. S\u00f8knad om dispensasjon fra KPA2018 \u00a7 26.5.1 vedr\u00f8rende forbud mot vesentlig nybygging. I \u00f8vrig byggesone i KPA2018 tillates ikke vesentlig nybygging. Det kan tillates eneboliger eller tomannsboliger, forutsatt at \u00f8vrige krav i bestemmelsene i KPA2018 er oppfylt. Oms\u00f8kte eneboliger p\u00e5 gnr./bnr. 174/5 f\u00f8lger bestemmelser i KPA2018 for \u00f8vrig byggesone og samsvarer med kommuneplanens arealdel for \u00f8vrig. I figurene 1-4 vises utsnitt av plankart, utsnitt av utomhusplan, perspektiv p\u00e5 oms\u00f8kte eneboliger og bilde av omkringliggende omr\u00e5der. 6 Org. nr. 998 360 617 MVA Telefon 994 64 364 Postadr. Trollhaugmyra 16 C E-Post post@omcgruppen.no 5353 Straume Internett www.omcbygg.no Figur 1: Utsnitt plankart. Eiendom markert med r\u00f8d stjerne. Figur 2: Utsnitt utomhusplan for oms\u00f8kte eneboliger p\u00e5 gnr./bnr. 174/5. 7 Org. nr. 998 360 617 MVA Telefon 994 64 364 Postadr. Trollhaugmyra 16 C E-Post post@omcgruppen.no 5353 Straume Internett www.omcbygg.no Figur 3: Perspektiv p\u00e5 oms\u00f8kte eneboliger. Omr\u00e5det i tilknytning til Heiavegen best\u00e5r av frittliggende eneboliger og en del tomannsboliger. P\u00e5 Steinest\u00f8, like nord for gnr./bnr. 174/5, er det et etablert boligfelt best\u00e5ende av mange eneboliger og tomannsboliger, jf. figur 4. Det er ca. 900 m \u00e5 g\u00e5 til Hordvik skole og 1,3 km til Hordvik barnehage. Figur 4: Bilde viser omkringliggende omr\u00e5der. Gnr./bnr. 174/5 markert i r\u00f8dt. 8 Org. nr. 998 360 617 MVA Telefon 994 64 364 Postadr. Trollhaugmyra 16 C E-Post post@omcgruppen.no 5353 Straume Internett www.omcbygg.no KPA2018 definerer ikke noen \u00f8vre grense for antall boenheter som kan bygges p\u00e5 den enkelte eiendom, eller beskriver p\u00e5 annen m\u00e5te hva som legges i \u00abvesentlig nybygging\u00bb. Det m\u00e5 avgj\u00f8res i den enkelte sak, jf. statsforvalteren sitt vedtak datert 13.09.23 med referanse nr. 2023/9916 hvor statsforvalteren blant annet angav f\u00f8lgende vedr\u00f8rende KPA2018 \u00a726.5.1: \u00abSlik bestemmelsen med vilk\u00e5r og retningslinjer er utformet, synes ikke \u00abvesentlig nybygging\u00bb \u00e5 ha noen bestemt avgrensning. Det bestemmelsen angir, er en rekke momenter som skal vurderes konkret, for \u00e5 avgj\u00f8re om omr\u00e5det er egnet til videre fortetting utover et visst omfang. Den absolutte grensen m\u00e5 trekkes mot tiltak som omfatter noe mer enn \u00abeneboliger eller tomannsboliger\u00bb. Slike tiltak kan ikke under noen omstendighet godkjennes i sone 4 uten dispensasjon. Hvorvidt eneboliger eller tomannsboliger skal godkjennes uten dispensasjon, avgj\u00f8res derimot etter kriteriene i \u00a7 26.5. nr. 2 til nr. 7.\u00bb Etter dette synes det \u00e5 v\u00e6re to aktuelle bestemmelser i KPA2018 som kan p\u00e5virke hvor mange boenheter som kan f\u00f8res opp, og om eneboliger eller tomannsboliger skal godkjennes med eller uten dispensasjon, i den enkelte sak: \uf0b7 \u00a7 26.5.3 om maksimal utnyttelse p\u00e5 45 % BRA, og \uf0b7 \u00a7 26.5.4 om at byggeh\u00f8yde skal tilpasses til omgivelser og terreng, og at ny bebyggelse ikke skal gi vesentlig reduksjon av sol- og utsiktsforhold for eksisterende boliger. Oppf\u00f8ring av fire nye eneboliger er derfor ikke i strid med fortolkningen statsforvalteren har lagt til grunn for hva som kan oppfattes \u00e5 v\u00e6re vesentlig nybygging. Dette fordi foresl\u00e5tt utbygging ikke har et omfang som bryter med kommunen sine f\u00f8ringer for eksisterende utnytting og bebyggelse i omr\u00e5det, jf. KPA2018 \u00a7 26.5.3. Videre er byggeh\u00f8yde tilpasset til omgivelser og terreng, og bebyggelsen gir ikke reduksjon av sol- og utsiktsforhold for eksisterende boliger, jf. KPA2018 \u00a7 26.5.4. Byr\u00e5den legger til grunn samme forst\u00e5else som statsforvalteren om vesentlig nybygging i \u00f8vrig byggesone, jf. UMBY 242/24 Storrinden: \u00abVurdering om \u00abvesentlig nybygging\u00bb beror p\u00e5 en helhetIig vurdering i den enkelte sak.\u00bb Og avklarer videre at \u00abForm\u00e5let med bestemmelsen er at omr\u00e5dene som er vist som \u00f8vrig byggesone i KPA 2018 i hovedsak skal opprettholdes med uendret utnyttelse.\u00bb For Heiavegen tilsier uendret utnyttelse inntil 45 % BRA. Det er fem eneboliger (fire nye) som foresl\u00e5s bygget. Gnr./bnr. 174/5 er en stor eiendom p\u00e5 5462 m2. Som det framg\u00e5r av figurene 2 og 3 legges det opp til store tomter, fra ca. 650 m2 \u2013 1098 m2. Disse har gode kvaliteter som ivaretar krav i KPA2018 til MUA, parkering og solforhold. Oms\u00f8kte eneboliger er ca. 160 m2 og leveres med tilh\u00f8rende carport. Utnyttelsesgraden er lav (fra 18 - 31 % BRA innenfor den enkelte tomt, og 18 % BRA for eiendommen som helhet), og langt under kravet for \u00f8vrig byggesone i KPA2018 p\u00e5 maksimalt 45 % BRA. 9 Org. nr. 998 360 617 MVA Telefon 994 64 364 Postadr. Trollhaugmyra 16 C E-Post post@omcgruppen.no 5353 Straume Internett www.omcbygg.no Det er derfor ingen holdepunkter for at oppf\u00f8ring av fem eneboliger p\u00e5 gbnr 174/5 i seg selv kan defineres som vesentlig nybygging slik KPA2018 \u00a7 26.5.1 er utformet, jf. statsforvalteren og byr\u00e5den sine forst\u00e5elser av dette ovenfor. Videre er det et tema hvorvidt omr\u00e5dets samlede potensial skal vurderes, eller om det er den enkelte s\u00f8knad som skal vurderes for seg n\u00e5r det tas stilling til hva som er vesentlig nybygging. Statsforvalteren har i klagesak (Straums\u00e5sen 79) lagt til grunn \u00abat omr\u00e5dets potensiale m\u00e5 vurderes samlet\u00bb. I nevnte sak UMBY 242/24, Storrinden legger fagetaten dette synet til grunn, og skriver at \u00abSpesielt i denne saken der det helt opplagt er s\u00f8kt om full utbygging av omr\u00e5de B17, fordelt p\u00e5 en s\u00f8knad pr. tomannsbolig, samlet 14 boenheter. Utbyggingen av omr\u00e5de B17 m\u00e5 derfor sees p\u00e5 samlet og faller da klart innenfor vesentlig nybygging.\u00bb Byr\u00e5den legger derimot i samme sak til grunn at \u00ab...dette (det samlede potensiale) ikke uten videre er et avgj\u00f8rende moment i vurderingen. Dispensasjonsvurderingen er konkret i den enkelte oms\u00f8kte utbygging, og har ingen rettslig overf\u00f8ringsverdi til en eventuell ytterligere utbygging.\u00bb Videre at \u00abEt vesentlig moment som taler mot at hensynene vil bli \u00abvesentlig tilsidesatt\u00bb i denne saken er at det i f\u00f8rste omgang er mest aktuelt at de tre eiendommene som ligger i tilknytning til hverandre bebygges (6 boenheter).\u00bb Tiltakshaver er av den oppfatning at hver s\u00f8knad m\u00e5 behandles og vurderes hver for seg i Heiavegen. Dette p\u00e5 selvstendig grunnlag da blant annet politiske prioriteringer kan endres, forhold knyttet til samfunnsmessige endringer inntreffer eller markedsmessige forhold kan p\u00e5virke senere beslutninger om utvikling av eiendommene. Til liks med UMBY, Storrinden, s\u00e5 vil eiendommen eventuelt utvikles hver for seg og i naturlig rekkef\u00f8lge. I denne saken er det ogs\u00e5 et moment at eierskapet ikke er det samme til eiendommene som kan bebygges. Uavhengig av dette vil uansett de om lag 10 boenhetene, som samlet sett vil kunne bygges ut p\u00e5 de aktuelle eiendommene (gbnr 174/5, 42 og 53, jf. figur 1) v\u00e6re vesentlig lavere enn det kommunen definerer som \u00abvesentlig nybygging\u00bb, jf. byr\u00e5dens vurderinger over om form\u00e5let i \u00f8vrig byggesone. Fordelene med \u00e5 dispensere er at kommunen raskere vil f\u00e5 flere familievennlige boenheter, som det er stor mangel p\u00e5 i kommunen. Oppf\u00f8ring av 5 eneboliger er en avgj\u00f8rende forutsetning for at det nye krysset kan etableres med \u00f8kt trafikksikkerhet for kj\u00f8rende, g\u00e5ende og syklende. Det vil gi et kryss som tilfredsstiller dagens normer med tanke p\u00e5 kurvatur, bredde, veidekke og sikt. Videre vil beboerne p\u00e5 \u00f8stsiden av Heiavegen f\u00e5 utbedret deler av strekningen videre oppover fra krysset. Nyttetransport og utrykningskj\u00f8ret\u00f8y f\u00e5r bedret fremkommelighet. I tillegg vil kommunen f\u00e5 oppgradert VA-nettet, erstattet private VA-l\u00f8sninger med tilkobling til det offentlige VA-nettet, samt at ogs\u00e5 overvannsproblematikk raskere vil bli l\u00f8st. I dag st\u00e5r det en enebolig og bod p\u00e5 eiendommen som fremst\u00e5r slitt utvendig og innvendig. Det er positivt \u00e5 f\u00e5 revet disse og f\u00e5tt etablert nye boliger. 10 Org. nr. 998 360 617 MVA Telefon 994 64 364 Postadr. Trollhaugmyra 16 C E-Post post@omcgruppen.no 5353 Straume Internett www.omcbygg.no Ulempene er at en ikke f\u00e5r sett de tre eiendommene som har potensial for utbygging i en sammenheng. Ut fra potensialet etter KPA2018 sine f\u00f8ringer, og st\u00f8rrelsen p\u00e5 eiendommene som kan bygges ut, anses likevel ikke hensynet det dispenseres fra vesentlig tilsidesatt, jf. pbl. \u00a7 19-2. Tiltakshaver vurderer det slik at hensynene bak bestemmelsen det dispenseres fra ikke blir vesentlig tilsidesatt ved innvilgelse av dispensasjonen, jf. pbl. \u00a7 19-2. Form\u00e5lsbestemmelsene i pbl. \u00a7 1-1 viser at pbl. skal fremme b\u00e6rekraftig utvikling, sikre medvirkning, vurdere virkninger for milj\u00f8 og samfunn samt sikre \u00e5penhet. Etter tiltakshavers vurdering kan ikke vi se at hensynene som form\u00e5lsparagrafen skal ivareta er vesentlig tilsidesatt etter gjennomgangen av dispensasjonsvurderingene. Videre at fordelene med dispensasjon etter en samlet gjennomgang vurderes klart st\u00f8rre enn ulempene, jf. vurderingen av fordeler og ulemper ved \u00e5 dispensere og pbl. \u00a7 19-2. Dispensasjon fra rekkef\u00f8lgekrav i KPA 2018 \u00a7 4.3.2 Rekkef\u00f8lgekrav i KPA 2018 \u00a7 4.3.2: \u00ab\u00c5sane nord: omr\u00e5der som betjenes via E39 nord for Eik\u00e5stunnelen kan ikke bebygges f\u00f8r vegen er utbedret. Gjelder for gjennomf\u00f8ring av nye reguleringspliktige tiltak\u00bb Hensynet bak bestemmelsen er \u00e5 redusere nybygging som f\u00f8rer til \u00f8kt trafikkbelastning p\u00e5 E39 i p\u00e5vente av beslutning om og utbedring av ny E39. Statens vegvesen har ved to anledninger gitt uttale om at det b\u00f8r utarbeides reguleringsplan for oppf\u00f8ring av 4-5 nye boenheter. Om det utarbeides reguleringsplan, eller vurderes om dispensasjon fra rekkef\u00f8lgekravet kan gis, er vurderingstema i realiteten det samme; Vil oppf\u00f8ring av fire nye eneboliger gi en \u00f8kning i trafikken fra Hordvikneset inn p\u00e5 E 39 som p\u00e5virker nasjonale og regionale interesser p\u00e5 en slik m\u00e5te at disse blir vesentlig tilsidesatt? Hver ny boenhet antas \u00e5 \u00f8ke trafikken inn p\u00e5 E 39 med 3.5 tur pr. d\u00f8gn, eller 14 turer i d\u00f8gnet (4 eneboliger x 3.5 turer pr. d\u00f8gn = 14). Legger en til grunn det samlede potensialet p\u00e5 om lag 10 boenheter for de tre eiendommene er \u00f8kningen antatt \u00e5 v\u00e6re 35 turer pr. d\u00f8gn. \u00c5DT var 19800 p\u00e5 E 39 ved utgangen av 2023. Dette vil derfor v\u00e6re en helt marginal vekst i trafikken om dispensasjonen innvilges. Det er da ikke hensyntatt eventuelle endringer som vil kunne p\u00e5virke folks/bilistenes atferd, som \u00f8kt kollektivtilbud, endrede bompenger etc. Fordelene ved \u00e5 dispensere er at barnefamiliene f\u00e5r et st\u00f8rre boligtilbud p\u00e5 fire nye boligenheter. Den planlagte utbyggingen er i tr\u00e5d med det politiske m\u00e5let om st\u00f8rre variasjon i utvalg av boligtilbud til innbyggerne, og til priser flere kan overkomme. Flere barnefamilier vil da etablere seg i Bergen, og f\u00e6rre utvandre til nabokommunene, noe som reduserer den samlede biltrafikken siden mange av dem vil ha sitt arbeid i Bergen. Trafikksikkerheten for de som ferdes langs veien mot Hordvikneset \u00f8kes betydelig for alle trafikantene, inklusiv nyttetransport og utrykningskj\u00f8ret\u00f8y, samt at tilbudet til beboerne i 11 Org. nr. 998 360 617 MVA Telefon 994 64 364 Postadr. Trollhaugmyra 16 C E-Post post@omcgruppen.no 5353 Straume Internett www.omcbygg.no Heiavegen blir oppgradert p\u00e5 deler av strekningen. Flere beboere med private l\u00f8sninger for VA blir tilkoblet det offentlige nettet, og overflatevannsproblematikk blir raskere l\u00f8st. Ulempene er en helt marginal vekst i trafikken p\u00e5 E 39. Tiltakshaver kan ikke se at hensynet det dispenseres fra i KPA2018 \u00a7 4.3.2 blir vesentlig tilsidesatt dersom dispensasjon blir innvilget, jf. pbl. \u00a7 19-2. De f\u00e5 gjenv\u00e6rende resteiendommene i omr\u00e5det frem mot krysset mot E 39, som kan bygges ut, vil pga. utbyggingsst\u00f8rrelse ha krav om dispensasjonss\u00f8knader eller utarbeidelse av reguleringsplaner. Dette taler ogs\u00e5 for at hensynet det dispenseres fra ikke blir vesentlig tilsidesatt. Form\u00e5lsbestemmelsene i pbl. \u00a7 1-1 viser at pbl. skal fremme b\u00e6rekraftig utvikling, sikre medvirkning, vurdere virkninger for milj\u00f8 og samfunn samt sikre \u00e5penhet. Etter tiltakshavers vurdering er ikke hensynene som form\u00e5lsparagrafen skal ivareta vesentlig tilsidesatt etter gjennomgangen av dispensasjonsvurderingene. Etter en samlet vurdering av dispensasjonsvurderingene anses fordelen ved \u00e5 dispensere \u00e5 v\u00e6re klart st\u00f8rre enn ulempen, jf. pbl. 19-2. Vedlegg: 1. E-post av 01.11.19 2. E-post av 06.11.19 3. Vedtak om rammes\u00f8knad om endring av kryss 21.08.21 4. Forh\u00e5ndsuttalelse fra VA-etaten i saksnr. 2020/32467 Situasjonsplan som viser alle tiltak som skal omfattes av dispenasjonss\u00f8knaden Plan-, fasade- og snitt tegninger av alle tiltak som skal omfattes av dispensasjonss\u00f8knaden Kvittering for nabovarsling av dispensasjonss\u00f8knaden, inklusiv eventuelle nabomerknader 12 Org. nr. 998 360 617 MVA Telefon 994 64 364 Postadr. Trollhaugmyra 16 C E-Post post@omcgruppen.no 5353 Straume Internett www.omcbygg.no "
}