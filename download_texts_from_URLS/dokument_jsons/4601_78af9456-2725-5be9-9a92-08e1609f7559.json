{
  "dokument_id": "78af9456-2725-5be9-9a92-08e1609f7559",
  "doc_type": "case_attachment",
  "kommune": 4601,
  "tittel": "Fagnotat datert 05.12.2024 - Tjernvegen 30, Pro Padel Paradis - Pro Padel Paradis AS - S\u00f8knad om serveringsbevilling, samt ny alminnelig skjenkebevilling for alkoholholdig drikk gruppe 1-3 inne frem til 30.09.2028",
  "url": "https://bergen.kommune.no/politikere-utvalg/api/fil/bk360/11663191/Fagnotat-datert-05-12-2024-Tjernvegen-30-Pro-Padel-Paradis-Pro-Padel-Paradis-AS-Soknad-om-serveringsbevilling-samt-ny-alminnelig-skjenkebevilling-for-alkoholholdig-drikk-gruppe-1-3-inne-frem-til-30-09-2028",
  "tekst": " Kontor for skjenkesaker Til Fagnotat N\u00e6ringsseksjonen (Arbeidssted) V\u00e5r referanse: 2024/130137-8 Saksbehandler: June Garberg Mevold Fra Dato: 6. februar 2025 Kontor for skjenkesaker Fagnotat datert 05.12.2024 - Tjernvegen 30, Pro Padel Paradis (Pro Padel Paradis AS) - S\u00f8knad om serveringsbevilling, samt ny alminnelig skjenkebevilling for alkoholholdig drikk gruppe 1-3 inne frem til 30.09.2028 Kontor for skjenkesaker har mottatt s\u00f8knad om ny alminnelig skjenkebevilling for alkoholholdig drikk gruppe 1-3 ved Pro Padel Paradis, Tjernvegen 30. Stedet har beliggenhet i et n\u00e6ringsbygg. Bevillingss\u00f8ker er Pro Padel Paradis AS, org. nr. 833 688 022. Totalt oms\u00f8kt skjenkeareal er 400 m2, alt innend\u00f8rs. Stedet beskrives som et sted med liten eller ingen servering. Fagetatens anbefaling: A. 1. S\u00f8knaden om ny alminnelig skjenkebevilling for alkoholholdig drikk gruppe 1-3 ved Pro Padel Paradis, Tjernvegen 30, innvilges. Bevillingshaver er Pro Padel Paradis AS, org. nr. 833 688 022 2. Styrer for skjenkebevillingen er Adam Sk\u00e5rvik, f. 10.12.89 Stedfortreder for styrer er p.d.d. ikke utnevnt. 3. Bevillingen er gitt til et sted med liten eller ingen servering. Det er et vilk\u00e5r at det er gratis og lett tilgjengelig vann i lokalet til kunder for selvbetjening. Unntak fra krav om selvbetjening er serveringssteder som har bordservering. Unntak fra krav om selvbetjening er serveringssteder som har bordservering. Skjenketid er fra kl. 18.00 eller tidligere dersom aldersgrensen settes til 18 \u00e5r. Unntatt fra dette er sluttet selskap, der det ikke er \u00e5pent for alminnelig publikum. Det er ikke tillatt med musikk eller underholdning ved bruk av elektrisk anlegg/h\u00f8yttaler p\u00e5 uteserveringen etter kl. 22.00, likevel slik at lav bakgrunnsmusikk tillates dersom den ikke er til sjenanse for omgivelsene. 4. Avdeling Areal Loungeomr\u00e5de - bar og resepsjon 400 m2 Totalt 400 m2 5. Det settes vilk\u00e5r om at skjenking i tilknytning til padelbaner og golfsimulatorer kun er tillatt etter kl.18.00. Unntatt fra dette er ved sluttet selskap der det ikke er \u00e5pent for alminnelig publikum. B. Bevillingen gis for bevillingsperioden frem til 30.09.2028. C. Etter at det er fattet vedtak om f\u00f8rstegangstildeling av ny bevilling, m\u00e5 bevillingshaver, f\u00f8r bevillingsdokumentet blir utferdiget, og f\u00f8r bevillingen kan tas i bruk, sende inn f\u00f8lgende dokumentasjon til Kontor for skjenkesaker: 1 kopi av brukstillatelsen fra bygningsmyndighetene 2 kvittering fra Altinn p\u00e5 at oppstartskjema er innsendt til Mattilsynet 3 bevillingsgebyr m\u00e5 v\u00e6re betalt 4 kopi som viser at alle ansatte har lovlige arbeidskontrakter, og at det er tegnet yrkesskadeforsikring for alle ansatte. Alle ansatte skal registreres i arbeidstakerregisteret s\u00e5 snart som mulig, og senest en m\u00e5ned fra oppstart D S\u00f8ksm\u00e5l om gyldigheten av vedtaket eller krav om erstatning som f\u00f8lge av vedtaket, kan ikke reises f\u00f8r parten har nyttet sin adgang til \u00e5 klage over vedtaket, og klagen er avgjort av klageinstansen. I hht. bestemmelsen i forvaltningslovens \u00a7 27b kan s\u00f8ksm\u00e5l likevel reises n\u00e5r det har g\u00e5tt 6 m\u00e5neder fra klagen f\u00f8rste gang er fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Saksutredning: Bergen bystyre fattet i sak 378-20 vedtak om at byr\u00e5det skal ha avgj\u00f8relses- myndigheten i saker som gjelder s\u00f8knader om nye skjenkebevillinger og s\u00f8knader om endringer i eksisterende bevillinger. Alkohollovens \u00a7 1 - 4 b sier at bevilling skal tildeles den for hvis regning virksomheten drives. Bevillingen skal alts\u00e5 gis til den juridiske enhet som har den direkte \u00f8konomiske interessen i, og ansvaret for salget eller skjenkingen av alkohol. Bevillingshaver og andre sentrale personer i virksomheten f.eks. eier, daglig leder eller en som f\u00e5r vesentlige inntekter fra virksomheten, m\u00e5 ha utvist uklanderlig vandel i forhold til alkoholloven og andre lover som har sammenheng med alkohollovens form\u00e5l, alkohollovens \u00a7 1 - 7 b. I tillegg m\u00e5 disse personer ha en uklanderlig vandel i forhold til skatte- og avgiftslovgivningen. Til hver bevilling skal det utpekes en styrer og en stedfortreder. Det er adgang til \u00e5 s\u00f8ke om at kravet om \u00e5 ha stedfortreder fravikes. For styrer og stedfortreder er det etter alkoholloven ikke s\u00e5 strenge vandelskrav som til eier mfl. Styrer og stedfortreder m\u00e5 ha utvist uklanderlig vandel i forhold til alkoholloven og andre lover som har sammenheng med alkohollovens form\u00e5l, alkohollovens \u00a7 1 - 7 c. Alkohollovens \u00a7 1 - 7 a lyder slik: \u201cVed vurderingen av om bevilling b\u00f8r gis, kan kommunen blant annet legge vekt p\u00e5 antallet salgs- og skjenkesteder, stedets karakter, beliggenhet, m\u00e5lgruppe, trafikk- og ordensmessige forhold, n\u00e6ringspolitiske hensyn og hensynet til lokalmilj\u00f8et for \u00f8vrig. Det kan ogs\u00e5 legges vekt p\u00e5 om bevillingss\u00f8ker og personer som nevnt i \u00a7 1-7b f\u00f8rste ledd er egnet til \u00e5 ha bevilling.\u201d Reglene om vandel og retningslinjer bidrar til at kommunen har f\u00e5tt eksemplifisert hvilke hensyn det er relevant \u00e5 legge vekt p\u00e5 i forbindelse med behandlingen av en s\u00f8knad om bevilling. Kommunen har ogs\u00e5 f\u00e5tt en mulighet til \u00e5 legge vekt p\u00e5 s\u00f8kers eller andre personers egnethet til \u00e5 drive n\u00e6ring gjennom at det ved vandelsvurderingen kan sees hen til om bevillingshaver og de impliserte partene tidligere har overholdt skatte-, avgifts- og regnskapslovgivningen. S\u00f8knader om nye salgs- og skjenkebevillinger blir rutinemessig oversendt h\u00f8ringsinstansene til uttalelse. S\u00f8knader om endringer i eksisterende bevillinger blir oversendt til politiet og sosialstyret. Etter hvert som beslutningsgrunnlaget blir klart i forhold til den enkelte s\u00f8knad, og saksbehandlerkapasiteten ved Kontor for skjenkesaker tillater det, blir sakene fremmet for byr\u00e5det til avgj\u00f8relse. S\u00f8knadene blir behandlet etter reglene i alkoholloven, retningslinjer vedtatt av Bergen bystyre 19.06.2024 og i tr\u00e5d med kommunal praksis. S\u00d8KER: Skjenkestedets navn: Pro Padel Paradis S\u00f8knaden gjelder: Ny alminnelig skjenkebevilling for alkoholholdig drikk gruppe 1-3 Bevillingshaver: Pro Padel Paradis AS, org. nr. 833 688 022 Type virksomhet: Sted med liten eller ingen matservering Styrer: Adam Sk\u00e5rvik, f. 10.12.89 Stedfortreder for styrer: Ikke utnevnt p.d.d. Skjenkeareal: Bar og resepsjonsomr\u00e5de i padel senter, totalt 400m2 Politiets uttalelse: Politiet har ikke merknader av s\u00e6rlig betydning for s\u00f8knaden. Sosialtjenestens Sosialtjenesten bemerker at skjenkestedet er et lokale for uttalelse: sportsaktiviteter hvor ogs\u00e5 barn og unge er en del av m\u00e5lgruppen. Av hensyn til dette mener Etat for sosiale tjenester at skjenking av alkohol p\u00e5 dette skjenkestedet ikke m\u00e5 forekomme, og p\u00e5peker samtidig sannsynlighet for \u00f8kt skadeomfang ved alkoholbruk under spill. S\u00f8ker skriver bl.a. f\u00f8lgende om driftskonseptet: Lokalet: Se tegning. Vi har 6 padelbaner som totalt utgj\u00f8r 1050 kvm. Vi har to loungeomr\u00e5der med sofa, bord, stoler og tv. Vi har resepsjon/shop som utgj\u00f8r ca 50 kvm. Vi planlegger servering fra resepsjonen, som i dag er bygget med en utforming som en bar og det vil v\u00e6re enkelt \u00e5 installere kj\u00f8leskap og tappet\u00e5rn her. Resepsjonen kan l\u00e5ses med jalusi/gitter, da vi har alt utstyr og annet her. De nye golfsimulatorene vil st\u00e5 lengst bort til h\u00f8yre i lokalet som dere kan se p\u00e5 tegningen. Det er ca 70 kvm. F\u00f8r man kommer dit g\u00e5r man forbi v\u00e5re herre- og dame garderober som har toalett, ombytte og dusj. Vi har personale toalett og handikapp toalett ogs\u00e5. Pro Padel er en kjede i Bergen som har avdelinger p\u00e5 Paradis, Ask\u00f8y og \u00c5sane. Vi driver i hovedsak med utleie av baner til padeltennis, der vi har b\u00e5de utleie av baner, utstyr og salg av drikke, snacks og mat ved st\u00f8rre eventer. V\u00e5rt senter p\u00e5 Paradis er det mest sentrale padelsentret i Bergen og er lett tilgjengelig med kollektiv transport, s\u00e5 hvis det skulle v\u00e6rt en padelhall som har sjenkebevilling s\u00e5 er det dette. V\u00e5rt konsept bygger seg rundt sporten padeltennis, der vi har aktiviteter hver dag i form av sm\u00e5 og st\u00f8rre turneringer, treninger og diverse sosiale eventer. Padel er en av de mest sosiale sportene i Norge, der alt bygger seg rundt \u00e5 skape et sosialt milj\u00f8 og vi har skapt enormt mange nye relasjoner gjennom v\u00e5r drift. V\u00e5r prim\u00e6re m\u00e5lgruppe er 20-50 \u00e5r, men barn p\u00e5 7-8 \u00e5r til pensjonister p\u00e5 80 \u00e5r er ogs\u00e5 aktive p\u00e5 v\u00e5re senter. Den sosiale tiln\u00e6rmingen til sporten er det som gj\u00f8r det s\u00e5 popul\u00e6rt og den er tilpasset alle niv\u00e5er. Vi satser naturlig nok p\u00e5 barn og ungdommer som etter hvert skal utvikle den sporten videre. Vi vil n\u00e5 ogs\u00e5 kj\u00f8pe inn to golfsimulatorer som vil v\u00e6re plassert lengst bort til h\u00f8yre i lokalet. I Norge er ikke alkohol under aktivitet like vanlig som i utlandet, men bare man kj\u00f8rer over til grensen til Sverige, s\u00e5 er b\u00e5de kaf\u00e8/restaurant og bar inkludert i konseptet i padelsentrene, mens i sydeuropa har nesten alle padelsentre alkoholservering. Vi er ute etter \u00e5 lage et sosialt konsept og n\u00e5 bygge videre p\u00e5 enda mer aktivitet gjennom synergiene mellom padel og golf. Bedrifter, vennegjeng, bursdager og utdrikningslag er en stor del av v\u00e5r kundegruppe og da vil det v\u00e6re naturlig med \u00e5 ta noen \u00f8l b\u00e5de f\u00f8r, under og etter utf\u00f8rt aktivitet. Vi har allerede i dag mange bedrifter og eventer der vi kj\u00f8per inn mat og serverer til st\u00f8rre grupper. Vi har ogs\u00e5 fredagskonseptet \u00abPadel og Pizza\u00bb som er veldig popul\u00e6rt. Vi er ikke ute etter \u00e5 bli et utested, men mer et kosested der man kan nyte en alkoholdrikk, mens man f eks spiller p\u00e5 golfsimulatoren. Vi er bemannet st\u00f8rre delen av dagen, og vil naturligvis kun servere alkohol n\u00e5r vi er bemannet. Vi \u00f8nsker et tappet\u00e5rn i dagens resepsjon, og et kj\u00f8leskap med noen f\u00e5 utvalgte drikker. Vurdering: Iht alkoholloven stilles det krav om at s\u00f8ker har uklanderlig vandel, oppfyller alkohollovens krav til bevillingshavere og at s\u00f8ker finnes egnet til \u00e5 inneha bevilling. Politiets merknad er vurdert av kontorleder. Det er ingen momenter vedr\u00f8rende vandel i foreliggende s\u00f8knad som tilsier at alminnelig skjenkebevilling for alkoholholdig drikk gruppe 1 - 3 ikke kan tildeles i dette tilfellet. Foreliggende s\u00f8knad gjelder skjenkebevilling til et sted med liten eller ingen matservering. I kommunens retningslinjer, kap. 4.1, vedtatt av Bergen bystyre 24. juni 2020 i sak 202/20, fremg\u00e5r f\u00f8lgende: \u00abSkjenkebevillinger for alkoholholdig drikk gruppe 1-3 kan tildeles ved f\u00f8lgende konsepter: spisesteder, skjenkesteder med liten eller ingen matservering, hoteller, selskapslokaler og studentsteder. Retningslinjene inneholder f\u00f8lgende definisjon av steder med liten eller ingen matservering: 4.4 Med \u00absteder med liten eller ingen matservering\u00bb menes puber, barer, diskotek e.l., som ikke faller inn under andre kategorier. Praksis i Bergen har v\u00e6rt at nye bevillinger til spisesteder har blitt tildelt skjenkebevilling dersom ikke spesielle forhold har gjort at s\u00f8knaden b\u00f8r avsl\u00e5s. Kontor for skjenkesaker var p\u00e5 befaring p\u00e5 stedet 25.september 2024. Under befaringen ble skjenkearealet gjennomg\u00e5tt, b\u00e5de ved besiktigelse og gjennomgang av s\u00f8knad og tegning. S\u00f8knaden vurderes \u00e5 v\u00e6re i samsvar med de faktiske forhold p\u00e5 stedet. Type sted er korrigert fra spisested til sted med liten eller ingen matservering. Sosialtjenesten mener at det ikke b\u00f8r skjenkes alkohol n\u00e5r det er barn og unge til stede. I retningslinjene, vedtatt av Bystyret 19.06.2024 fremg\u00e5r f\u00f8lgende i kapittel 4, 6. ledd: F\u00f8r s\u00f8knaden avgj\u00f8res skal det innhentes uttalelse fra sosialtjeneste og politi. Det skal tas hensyn til barn og unge i forbindelse med tildelingen av bevilling.\u00bb Dette er blitt gjort i flere saker, der barn og unge ferdes. Som eksempel kan nevnes Bowling 1 Vestkanten, der det kun kan skjenkes i baromr\u00e5det etter kl 20.00. Unntatt fra dette er ved sluttet selskap. Tilsvarende ved \u00c5sane Bowling & Eventsenter, der skjenking i tilknytning til bowlingbaner og andre spillapparater kun er tillatt etter kl. 18.00. Ogs\u00e5 her er det gjort unntak ved sluttet selskap. Kontor for skjenkesaker er av den oppfatning at likhetsprinsippet m\u00e5 f\u00f8lges i denne saken, slik at det settes et vilk\u00e5r om at skjenketid blir fra kl. 18.00, alle dager, med et unntak dersom bevillingshaver setter 18 \u00e5rs aldersgrense tidligere enn kl. 18.00 samt ved sluttet selskap. P\u00e5 bakgrunn av dette anbefaler Kontor for skjenkesaker at s\u00f8knaden om utvidelse av skjenkeareal ved Pro Padel Paradis, Tjernvegen 30, innvilges som oms\u00f8kt. Dette med bakgrunn i en konkret helhetsvurdering, herunder det totalkonsept som er skissert for virksomheten. Skjenkebevillingen gjelder for det driftskonsept som er oppgitt i s\u00f8knaden og som er godkjent. Med hilsen Kontor for skjenkesaker Terje Gjertsen June Garberg Mevold leder saksbehandler Dokumentet er godkjent elektronisk. "
}