{
  "dokument_id": "b4e5277d-e087-56d5-aaf0-da6fad13c493",
  "doc_type": "case_presentation",
  "kommune": 4601,
  "tittel": "H\u00f8ringssaker til forretningsutvalget 23.01.2024",
  "url": "https://bergen.kommune.no/politikere-utvalg/api/fil/bk360/9708800/Framstilling-Horingssaker-til-forretningsutvalget-23-01-2024",
  "tekst": " Forretningsutvalget Saksframstilling V\u00e5r referanse: 2023/257837-34 Saksbehandler: Anne Marit Myrstad Eriksen H\u00f8ringssaker til forretningsutvalget 23.01.2024 Hva saken gjelder: Bystyrets kontor har mottatt f\u00f8lgende h\u00f8ringssaker: 1. H\u00f8ring - Forslag til endringer i barnetrygdloven 2. H\u00f8ring om endringer i sivilbeskyttelsesloven \u2013 sivil arbeidskraftberedskap n\u00e5r rikets selvstendighet eller sikkerhet er i fare 3. H\u00f8yring - Endringar i pasientreiseforskriften (forenkling og forbetring av reglane for pasientreiser) 4. H\u00f8yring - Forslag til endringar i forskrift om meldingssystem for smittsomme sykdommer, forskrift om innsamling og behandling av helseopplysninger i Nasjonalt vaksinasjonsregister mv. 5. H\u00f8ring av forslag om forskrift om s\u00e6rlige vilk\u00e5r for rett til autorisasjon som paramedisiner for ambulansearbeidere og sykepleiere i en overgangsperiode Etter \u00a7 6 i fullmakter for byr\u00e5det gjelder f\u00f8lgende for h\u00f8ringsuttalelser: \u00abByr\u00e5det selv avgir h\u00f8ringsuttalelser p\u00e5 vegne av Bergen kommune. H\u00f8ringsuttalelser i prinsipielle saker som samtidig inneb\u00e6rer politiske avveininger, skal avgis av bystyret. H\u00f8ringsuttalelser avgitt av byr\u00e5det sendes uten ugrunnet opphold Bystyrets kontor til orientering.\u00bb I reglement for bystyret og utvalgene kap. 7.3.1 st\u00e5r det at: \u00abForretningsutvalget fordeler innkomne saker til bystyrets organer. Forretningsutvalget avgj\u00f8r hvilke innkommende h\u00f8ringssaker som skal behandles i bystyrets organer og tar stilling til om de skal sluttbehandles i et bystyreutvalg eller bystyret\u00bb. (Vedtatt av bystyret 18.10.2023, sak 368/23). 1. H\u00f8ring - Forslag til endringer i barnetrygdloven Barne- og familiedepartementet sendte 12.01.24 p\u00e5 h\u00f8ring forslag til endringer i lov 8. mars 2002 nr. 4 om barnetrygd (barnetrygdloven). Bakgrunnen for h\u00f8ringsforslaget er at Norge har mottatt en \u00f8kende andel fordrevne fra Ukraina, sammenlignet med v\u00e5re nordiske naboland. N\u00e5r s\u00e5 mange kommer til Norge i l\u00f8pet av kort tid, setter dette kapasiteten i alle ledd under press. 1 Regjeringen har derfor besluttet at det skal ses p\u00e5 tiltak som kan utjevne ankomsten til Norge til niv\u00e5er p\u00e5 linje med v\u00e5re naboland, herunder innstramminger i tjenester og ytelser, b\u00e5de i mottaksfasen og etter bosetting. Departementet foresl\u00e5r p\u00e5 denne bakgrunn at dagens bestemmelse i barnetrygdloven om etterbetaling av barnetrygd i opptil tre \u00e5r oppheves, og erstattes av en ny regel om etterbetaling opptil tre m\u00e5neder etter m\u00f8nster av folketrygdloven. Det foresl\u00e5s en unntaksregel der barnetrygd fortsatt kan etterbetales opptil tre \u00e5r dersom vilk\u00e5rene for det er oppfylt. Departementet foresl\u00e5r videre en ny bestemmelse som presiserer n\u00e5r personer med midlertidig kollektiv beskyttelse tidligst kan anses som bosatt i Norge. Departementet foresl\u00e5r overgangsregler. Det f\u00f8lger av Utredningsinstruksen punkt 3-3 H\u00f8ring, at h\u00f8ringsfristen normalt skal v\u00e6re tre m\u00e5neder, og ikke mindre enn seks uker. Regjeringen har imidlertid lagt til grunn at endringene som foresl\u00e5s i dette h\u00f8ringsnotatet skal gjennomf\u00f8res v\u00e5ren 2024, og har derfor besluttet at fastsatte frister til blant annet offentlig h\u00f8ring kan forkortes. P\u00e5 denne bakgrunn har regjeringen satt h\u00f8ringsfristen til tirsdag 6. februar 2024. Departementet opplyser i h\u00f8ringsnotatet om at det ikke kan p\u00e5regnes utsettelse av fristen. Bystyredirekt\u00f8ren mener at saken kan inneholde prinsipielle politiske avveininger, men vil p\u00e5 bakgrunn av sv\u00e6rt kort h\u00f8ringsfrist, som i denne saken ikke kan utsettes, anbefale at byr\u00e5det avgir h\u00f8ringssvar p\u00e5 vegne av Bergen kommune. 2. H\u00f8ring om endringer i sivilbeskyttelsesloven \u2013 sivil arbeidskraftberedskap n\u00e5r rikets selvstendighet eller sikkerhet er i fare Justis- og beredskapsdepartementet sendte 15.01.24 p\u00e5 h\u00f8ring forslag til endringer i sivilbeskyttelsesloven om sivil arbeidskraftberedskap n\u00e5r rikets selvstendighet eller sikkerhet er i fare. Forslaget g\u00e5r ut p\u00e5 at det tas inn et nytt kapittel VI B i sivilbeskyttelsesloven som gir Kongen hjemmel til \u00e5 regulere sivile arbeids- og tjenesteforhold og p\u00e5legge sivil arbeidsplikt (sivil arbeidskraftberedskap) n\u00e5r rikets selvstendighet eller sikkerhet er i fare. Det foresl\u00e5s hjemmel til \u00e5 regulere adgangen til \u00e5 etablere og avslutte arbeids- og tjenesteforhold (\u00a7 24 f), utfylle, supplere eller fravike offentlig og privat regulering av arbeids- og tjenesteforhold og arbeidspliktforhold (\u00a7 24 g) og gi p\u00e5legg om arbeidsplikt (\u00a7 24 h). Det foresl\u00e5s ogs\u00e5 at Kongen gis fullmakt til \u00e5 gi forskrifter ogs\u00e5 i fredstid om forberedende tiltak, \u00f8velser og forh\u00e5ndsutpeking til arbeidsplikt. I tillegg foresl\u00e5s det hjemmel til ved forskrift \u00e5 gi bestemmelser om opplysningsplikt, behandling av personopplysninger, erstatning og kompensasjon, saksbehandling, domstolspr\u00f8ving og straff. Bystyredirekt\u00f8ren vurderer at forslaget er av prinsipiell karakter og vil inneb\u00e6re politiske avveininger. Det anbefales at bystyret avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 15.04.2024. 3. H\u00f8yring - Endringar i pasientreiseforskriften (forenkling og forbetring av reglane for pasientreiser) Helse- og omsorgsdepartementet sendte 11. januar 2024 eit forslag om endringar i pasientreiseforskriften p\u00e5 h\u00f8yring. 2 Forslaga f\u00f8lgjer blant anna opp fleire oppmodingsvedtak fr\u00e5 Stortinget. Departementet foresl\u00e5r ei rekke endringar som har som m\u00e5l \u00e5 gjere forskrifta tydelegare og dermed lettare \u00e5 forst\u00e5. Fleire av tiltaka Helsedirektoratet anbefalte vil medf\u00f8re betydelege kostnader for dei regionale helsef\u00f8retaka. Departementet er komme til at desse forslaga ikkje kan f\u00f8lgast opp innanfor den \u00f8konomiske ramma i den n\u00e5verande pasientreiseordninga. Departementet foresl\u00e5r likevel ei rekke endringar som f\u00f8rer til forbetringar for pasientane og som gjer det enklare \u00e5 administrere pasientreiseordninga bl.a.: \u2022 presisering av helsef\u00f8retaka sitt ansvar for \u00e5 s\u00f8rge for at reiser som f\u00f8retaka organiserer skal vere forsvarlege for den enkelte pasienten \u2022 tydeleggjering av ansvaret behandlaren til pasienten har for \u00e5 vurdere om pasienten har behov for tilrettelagd transport og for \u00e5 informere helsef\u00f8retaket om dette \u2022 utviding av retten barn har til \u00e5 f\u00e5 dekt n\u00f8dvendige utgifter ved reise til ein pasient som har omsorg for barnet n\u00e5r pasienten har ein livstrugande sjukdom og ikkje klarer \u00e5 reise heim. Retten blir utvida fr\u00e5 \u00e5 gjelde barn opp til 14 \u00e5r, til ogs\u00e5 \u00e5 omfatte barn mellom 14 og 18 \u00e5r \u2022 terskelen for \u00e5 sette fram krav etter fristen blir senka \u2022 f\u00f8resegna om at sm\u00e5 bel\u00f8p ikkje blir utbetalte blir oppheva \u2022 retten til i s\u00e6rskilte tilfelle \u00e5 f\u00e5 dekt piggdekkavgift blir oppheva Bystyredirekt\u00f8ren meiner at forslaget er av prinsipiell karakter og kan leie til politiske vurderinger. Ho r\u00e5r til at bystyret gir eventuelt h\u00f8yringssvar p\u00e5 vegner av Bergen kommune. H\u00f8yringsfrist er 11.04.2024. 4. H\u00f8yring - Forslag til endringar i forskrift om meldingssystem for smittsomme sykdommer, forskrift om innsamling og behandling av helseopplysninger i Nasjonalt vaksinasjonsregister mv. Helse- og omsorgsdepartementet sendte12. januar 2024 forslag til endringar i ovannemnde forskrifter p\u00e5 h\u00f8yring. I h\u00f8yringsnotatet blir m.a. f\u00f8lgjande endringar foresl\u00e5tt: \u2022 \u00e5 presisere det juridiske grunnlaget for dagens meldingsflyt for HPV i MSIS, \u2022 inkludere to nye meldingspliktige sjukdommar i MSIS-registeret, \u2022 \u00e5 presisere eit unntak fr\u00e5 teieplikta i SYSVAK, slik at Folkehelseinstituttet kan gjere tilgjengeleg vaksinasjonsstatus til helsehjelpsform\u00e5l, \u2022 inkludere graviditet som indikasjon for vaksinasjon i SYSVAK-registeret Bystyredirekt\u00f8ren meiner at forslaget ikkje er av prinsipiell karakter og vil innebere politiske vurderingar. Ho r\u00e5r til at byr\u00e5det gir eventuelt h\u00f8ringssvar p\u00e5 vegne av Bergen kommune. H\u00f8yringsfrist er 19.04.2024. 5. H\u00f8ring av forslag om forskrift om s\u00e6rlige vilk\u00e5r for rett til autorisasjon som paramedisiner for ambulansearbeidere og sykepleiere i en overgangsperiode Helse- og omsorgsdepartementet sendte 11. januar 2024 vedlagte h\u00f8ringsnotat med forslag om forskrift om s\u00e6rlige vilk\u00e5r for rett til autorisasjon som paramedisiner for ambulansearbeidere og sykepleiere i en overgangsperiode p\u00e5 h\u00f8ring. 3 Paramedisinerne er en ny gruppe helsepersonell. Det f\u00f8rste kullet med bachelor i paramedisin ble ferdig utdannet i mai 2017 og 1. mai. 2022 ble paramedisinerne omfattet av autorisasjonsordningen i helsepersonelloven. Innf\u00f8ringen av autorisasjonsordningen medf\u00f8rte at det oppsto et skille mellom helsepersonellgruppen med bachelorgrad i paramedisin og andre helsepersonellgrupper med utdanning og gjerne langvarig yrkeserfaring innenfor akuttmedisinske tjenester utenfor sykehus. Skillet omfattet ikke bare retten til autorisasjon som paramedisiner, men ogs\u00e5 retten til \u00e5 kalle seg paramedisiner. Som en f\u00f8lge av det oppst\u00e5tte skillet, og i tr\u00e5d med Stortingets anmodningsvedtak nr. 416 av 8. mars 2022, foresl\u00e5r Helse- og omsorgsdepartementet at det vedtas en forskrift med en overgangsordning som gir rett til autorisasjon som paramedisiner for ambulansearbeidere og sykepleiere med lengre yrkeserfaring innenfor paramedisin, men med annen utdanning i paramedisin enn en bachelor. Det foresl\u00e5s at overgangsordningen skal begrenses til \u00e5 omfatte autoriserte ambulansearbeidere og sykepleiere som har gjennomf\u00f8rt formell utdanning i paramedisin i form av enten videreutdanning i paramedisin eller master i prehospitale tjenester. Disse m\u00e5 i tillegg oppfylle n\u00e6rmere krav om gjennomf\u00f8rt yrkeserfaring av et visst omfang og en viss karakter innenfor paramedisin, f\u00f8r autorisasjonsordningen for paramedisinere tr\u00e5dte i kraft 1. mai 2022. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 07.03.2024. Forslag til vedtak: 1. Byr\u00e5det avgir eventuelt h\u00f8ringssvar til \u00abH\u00f8ring - Forslag til endringer i barnetrygdloven\u00bb p\u00e5 vegne av Bergen kommune. 2. Utvalg for finans, kultur og n\u00e6ring innstiller til bystyret som avgir h\u00f8ringssvar til \u00abH\u00f8ring om endringer i sivilbeskyttelsesloven \u2013 sivil arbeidskraftberedskap n\u00e5r rikets selvstendighet eller sikkerhet er i fare\u00bb p\u00e5 vegne av Bergen kommune. 3. Utvalg for helse og sosial innstiller til bystyret som avgir h\u00f8ringssvar til \u00abH\u00f8yring - Endringar i pasientreiseforskriften (forenkling og forbetring av reglane for pasientreiser)\u00bb p\u00e5 vegne av Bergen kommune. 4. Byr\u00e5det avgir eventuelt h\u00f8ringssvar til \u00abH\u00f8yring - Forslag til endringar i forskrift om meldingssystem for smittsomme sykdommer, forskrift om innsamling og behandling av helseopplysninger i Nasjonalt vaksinasjonsregister mv.\u00bb p\u00e5 vegne av Bergen kommune. 5. Byr\u00e5det avgir eventuelt h\u00f8ringssvar til \u00abH\u00f8ring av forslag om forskrift om s\u00e6rlige vilk\u00e5r for rett til autorisasjon som paramedisiner for ambulansearbeidere og sykepleiere i en overgangsperiode\u00bb p\u00e5 vegne av Bergen kommune. 4 Dato: 17. januar 2024 Trine P. Gr\u00f8nbech - Bystyredirekt\u00f8r Anne Marit M. Eriksen - F\u00f8rstekonsulent Dokumentet er godkjent elektronisk. Vedlegg: H\u00f8ringsbrev 5 "
}