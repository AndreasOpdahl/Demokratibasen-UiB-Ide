{
  "dokument_id": "65e62f1b-d3d4-5414-83dd-5ceeadd7d33e",
  "doc_type": "case_attachment",
  "kommune": 4601,
  "tittel": "Uttale fra Vestland Fylkeskommune datert 23.05.2023",
  "url": "https://bergen.kommune.no/politikere-utvalg/api/fil/bk360/9338672/Uttale-fra-Vestland-Fylkeskommune-datert-23-05-2023",
  "tekst": " Avdeling for Infrastruktur og veg (INV) Dato 23.05.2023 V\u00e5r referanse 2023/59699-2 Deres referanse BYGG-2023/12190-7 BERGEN KOMMUNE PLAN- OG BYGNINGSETATEN Saksbehandler Andreas Sivertsen V\u00e5ge Postboks 7700 E-post Andreas.Sivertsen.Vage@vlfk.no 5020 BERGEN Telefon 45617420 Uttale - dispensasjon - p\u00e5bygg bustad - gnr. 208 bnr. 207 - Bergen kommune Vestland fylkeskommune, avdeling for infrastruktur og veg viser til dispensasjonssak som er sendt oss til uttale 26.04.2023. Saken gjelder Det er s\u00f8kt om tillatelse til 30 nye boenheter p\u00e5 gnr. 208 bnr. 207 i Bergen kommune. De nye boenhetene er i samsvar med reguleringsplanen. Det er s\u00f8kt om dispensasjon for \u00e5 etablere flere parkeringsplasser. Reguleringsplanen legger ikke opp til \u00f8kt parkeringsdekning. Det er s\u00f8kt om dispensasjon fra f\u00f8lgende bestemmelser i gjeldende reguleringsplan: - \u00a7 2.10 vedr\u00f8rende maksimal parkeringsdekning p\u00e5 0,9 plasser pr 100m2 bolig og maksimalt 159 bilparkeringsplasser. - \u00a7 6.1 6te ledd om at all overflateparkering unntatt f-SPP skal v\u00e6re sanert, omgjort og opparbeidet som del av f_GF3-4 f\u00f8r ferdigattest. Eiendommen er regulert i \u00c5SANE. GNR 208 BNR 207, ROLLAND BORETTSLAG PlanID 65870000, vedtatt i 2020. Kommuneplanens arealdel (KPA2018), vedtatt i Bystyret 19.06.2019, viser eiendommen som Byfortetting BY og Ytre fortetting Uttale Vestland fylkeskommune ved avdeling for infrastruktur og veg er negative til at det skal gis dispensasjon til oms\u00f8kt tiltak. Gjeldende reguleringsplan er relativt ny, vedtatt i 2020, og oms\u00f8kt tiltak er ikke i samsvar med planen. Eiendommen ligger i et omr\u00e5de hvor trafikkmengden er sv\u00e6rt h\u00f8y fra f\u00f8r, og tiltaket vil p\u00e5virke det totale trafikkbildet negativt. Spesielt i krysset mellom Rollandslia og \u00c5samyrane er det kapasitetsproblemer. Oms\u00f8kt tiltak vil forverre trafikksituasjonen i et kryss hvor det allerede er d\u00e5rlig kapasitet. Videre er vi negative til at det legges til rette for flere parkeringsplasser. Vi viser ogs\u00e5 til Statens vegvesens tidligere tilbakemelding: \u00abVi kan ikke anbefale en \u00f8kt p-dekning for eksisterende boenheter. Vi er positiv til at parkering skjer i p-kjeller, men det m\u00e5 ikke f\u00f8re til \u00f8kning i parkeringsdekning.\u00bb Tiltaket er i strid med de overordna f\u00f8ringene til b\u00e5de Bergen kommune og Vestland fylkeskommune n\u00e5r det gjelder Milj\u00f8l\u00f8ftet og nullvekstm\u00e5let. Nullvekstm\u00e5let sier at veksten i persontransporten i de st\u00f8rste byomr\u00e5dene skal g\u00e5 gjennom kollektivtransport, sykling og g\u00e5ing, jf. Nasjonal transportplan 2018-2029. Oms\u00f8kt tiltak legger opp til at persontransporten tas gjennom privatbiler ved en \u00f8kt parkeringsdekning. Nullvekstm\u00e5let er ikke bare forankret i m\u00e5l om redusert utslepp, men det er og n\u00f8dvendig som en l\u00f8sning knyttet til kapasitet og fremkomst i transportsystemet. Byvekstavtalen som er signert av blant annet Bergen kommune og Vestland fylkeskommune mfl. er et virkemiddel for \u00e5 n\u00e5 dette m\u00e5let. Postadresse Telefon E-post Hjemmeside EHF-Fakturaadr. Organisasjonsnr. Postboks 7900 05557 post@vlfk.no www.vestlandfylke.no 821311632 821 311 632 5020 Bergen Saksnr: 2023/59699-2 Side 2 av 2 Konklusjon Vestland fylkeskommune ved avdeling for infrastruktur og veg er negative til at det skal gis dispensasjon til oms\u00f8kt tiltak. Dette er fordi \u00f8kning i antall parkeringsplasser er i strid med kommunens nullvekstm\u00e5l, samtidig som det p\u00e5virker kapasiteten p\u00e5 vegnettet negativt. Vi er og negative til at det s\u00f8kes om dispensasjon fra en nylig vedtatt reguleringsplan til et s\u00e5 omfattende tiltak. Vi ber om \u00e5 f\u00e5 kommunen sitt vedtak tilsendt for eventuell klagevurdering. Med hilsen Kari Elster Moen Andreas Sivertsen V\u00e5ge fagkoordinator r\u00e5dgiver INV - Forvaltning Bergensomr\u00e5det INV - Forvaltning Bergensomr\u00e5det Brevet er elektronisk godkjent og har derfor ingen h\u00e5ndskrevet underskrift "
}