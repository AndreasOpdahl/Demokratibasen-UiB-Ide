{
  "dokument_id": "b0cc410e-daab-5ee3-ac55-a226641c7f56",
  "doc_type": "case_minutes",
  "kommune": 4601,
  "tittel": "Saksprotokoll , 14052024, Sak 82/24, Oppstart av arbeidet med strategi for eldre",
  "url": "https://bergen.kommune.no/politikere-utvalg/api/fil/bk360/10585024/Innstilling-vedtak-Oppstart-av-arbeidet-med-strategi-for-eldre",
  "tekst": "Oppstart av arbeidet med strategi for eldre Kommunalt r\u00e5d for personer med funksjonsnedsettelse behandlet saken i m\u00f8tet 14.05.2024 sak 82/24 og fattet f\u00f8lgende vedtak: F\u00f8lgende brev sendes til byr\u00e5dsavdeling for eldre, helse og omsorg R\u00e5det mener at det er positivt at man lager en samlet strategi for eldre og at man pr\u00f8ver \u00e5 se helheten i den eldre gruppen av befolkningen i dette. I arbeidet h\u00e5per vi at man ogs\u00e5 vil se p\u00e5 hvordan eldre er en ressurs i samfunnet. N\u00e5r det gjelder den gruppen som r\u00e5det spesielt representerer er det viktig \u00e5 ta hensyn til at personer som lever med funksjonsnedsettelser hele livet ogs\u00e5 ofte f\u00e5r aldersrelaterte funksjonsnedsettelser tidligere enn andre. God oppf\u00f8lging tidligere i livet kan gj\u00f8re dette problemet mindre, eller i hvert fall lettere \u00e5 m\u00f8te. Et ofte oversett problem er situasjonen til personer som blir h\u00f8rselshemmede med alderen. B\u00e5de den det gjelder og helsevesenet kan overse dette lenge, og det kan ogs\u00e5 v\u00e6re vanskelig \u00e5 f\u00e5 riktig hjelp til riktig tid. For mange kan dette f\u00f8re til at man faller ut av arbeidslivet tidligere enn man ellers ville gjort og det kan f\u00f8re til feildiagnostisering. R\u00e5det vil derfor be om at man har et spesielt fokus p\u00e5 h\u00f8rselshemmede og oppf\u00f8lging av h\u00f8rselshemmede i strategien. For \u00e5 kunne ivareta eldre som blir hjelpetrengende er det ogs\u00e5 viktig at man har nok ansatte med riktig kompetanse. En strategi for eldre m\u00e5 ogs\u00e5 ta inn i seg hvordan kommunen kan samarbeide med utdanningsinstitusjonene for \u00e5 sikre at man utdanner nok folk til eldreomsorg i fremtiden. KRPF vil sette pris p\u00e5 \u00e5 bli trukket inn i det videre arbeidet med strategien. Kommunalt r\u00e5d for personer med funksjonsnedsettelses behandling Ann Kristin Berge fra byr\u00e5dsavdeling for eldre, helse og omsorg informerte. "
}