{
  "dokument_id": "89d58c1d-4679-5230-b6b0-4e5528b929b9",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 15 fra Chris J\u00f8rgen K. R\u00f8dland (H) om trafikksituasjon i Sundtsveg - oppf\u00f8lgning til svar p\u00e5 skri",
  "url": "https://bergen.kommune.no/politikere-utvalg/api/fil/bk360/9819733/Svar-pa-skriftlig-sporsmal-nr-15-fra-Chris-Jorgen-K-Rodland-H-om-trafikksituasjon-i-Sundtsveg-oppfolgning-til-svar-pa-skri",
  "tekst": " BBU - kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2024/09285-3 Saksbehandler: Malene Nesse Gr\u00f8nningen Fra Dato: 1. februar 2024 Byr\u00e5d for byutvikling Svar p\u00e5 skriftlig sp\u00f8rsm\u00e5l nr. 15 fra Chris J\u00f8rgen K. R\u00f8dland (H) om trafikksituasjon i Sundtsveg - oppf\u00f8lgning til svar p\u00e5 skriftlig sp\u00f8rsm\u00e5l (27/23) - Utvalg for milj\u00f8 og byutvikling 2024 Sp\u00f8rrer viser til svar p\u00e5 skriftlig sp\u00f8rsm\u00e5l nr. 27 i 2023 fra undertegnede og trafikksituasjon i Sundts veg. Sp\u00f8rsm\u00e5l til byr\u00e5den: Vil byr\u00e5den ta initiativ til at Bymilj\u00f8etaten foretar en befaring p\u00e5 stedet, s\u00e6rlig n\u00e5 n\u00e5r nabolaget melder om at det er trafikkfarlige parkeringssituasjoner n\u00e5 i forbindelse med sn\u00f8v\u00e6ret. Svar fra byr\u00e5den: Byr\u00e5den viser til svar fra Bymilj\u00f8etaten. De opplyser: \u00abBymilj\u00f8etaten har allerede vurdert situasjonen etter henvendelsen i november, og vi har utarbeidet en ny skiltplan for \u00e5 bedre p\u00e5 forholdene. Planen legger opp til ytterligere parkeringsforbud langs deler av strekningen og ble 11.1.2024 sendt til Statens vegvesen for vedtak. Vi regner ikke med innsigelser derfra, men kan ikke garantere noe f\u00f8r de har vurdert og konkludert i saken. N\u00e5r det gjelder behov for befaring grunnet sn\u00f8fall, s\u00e5 er det en situasjon som nok de fleste vil kjenne seg igjen i p\u00e5 kommunale veier den siste uken. Det vil oppst\u00e5 br\u00f8ytekanter, selve kj\u00f8rearealet blir mange steder smalere, og det blir dessverre i perioder vanskeligere \u00e5 v\u00e6re b\u00e5de myk og hard trafikant (br\u00f8ytebilene klarer ikke \u00e5 v\u00e6re overalt samtidig). Med det enorme sn\u00f8fallet vi har opplevd den siste tiden, vil det v\u00e6re slik at trafikantene m\u00e5 tilpasse seg forholdene (noe man ogs\u00e5 er pliktig til etter vegtrafikkloven), og b\u00e5de stat og kommune har g\u00e5tt ut med anmodninger om at folk m\u00e5 la bilen st\u00e5 hvis de kan. Vi kan ikke se at situasjonen i Sundts veg skiller seg spesielt negativt ut i forhold til resten av vegnettet.\u00bb Byr\u00e5den legger til grunn at Bymilj\u00f8etatens nye skiltplan vil bedre trafikksituasjonen, og ser derfor ingen til \u00e5 ta initiativ til befaring n\u00e5. Christine Kahrs - Byr\u00e5d for byutvikling Dokumentet er godkjent elektronisk. "
}