{
  "dokument_id": "9d49c336-b758-5295-93c1-333b71c1ec1a",
  "doc_type": "case_presentation",
  "kommune": 4601,
  "tittel": "Opprettelse av arbeidsutvalg for valgstyret - stortings- og sametingsvalget 2025",
  "url": "https://bergen.kommune.no/politikere-utvalg/api/fil/bk360/10897320/Framstilling-Opprettelse-av-arbeidsutvalg-for-valgstyret-stortings-og-sametingsvalget-2025",
  "tekst": " Valgstyret Saksframstilling V\u00e5r referanse: 2024/119424-1 Saksbehandler: Ida Rambech Opprettelse av arbeidsutvalg for valgstyret - stortings- og sametingsvalget 2025 Hva saken gjelder: Det er valgstyret som er ansvarlig for gjennomf\u00f8ringen av valg i kommunen (valgloven \u00a7 4- 5). Valgstyret er if\u00f8lge kommunelovens \u00a7 5-1 et folkevalgt organ, og i henhold til \u00a7 5-7, kan \u00abutvalget opprette et arbeidsutvalg med medlemmer som er valgt blant medlemmene av utvalget. (...) Utvalget kan gi lederen eller arbeidsutvalget myndighet til \u00e5 treffe vedtak i saker som ikke har prinsipiell betydning, hvis ikke kommunestyret eller fylkestinget har bestemt noe annet\u00bb. Ved kommunestyre- og fylkestingsvalget i 2023 opprettet valgstyret et eget arbeidsutvalg best\u00e5ende av 5 medlemmer med like mange varamedlemmer. Oppgavene som var delegert til arbeidsutvalget var knyttet til selve gjennomf\u00f8ringen av valget, prim\u00e6rt oppsyn med splitting av forh\u00e5ndsstemmegivninger og oppsyn med forel\u00f8pig telling av forh\u00e5ndsstemmer. Delegering av ansvar for oppgaver av praktisk karakter til arbeidsutvalget gav en god arbeidsdeling for de oppgaver som f\u00f8lger av valglovens bestemmelser, og bystyredirekt\u00f8ren anbefaler at det opprettes et arbeidsutvalg for valgstyret ogs\u00e5 ved stortings- og sametingsvalget 2025. Det er ikke adgang til \u00e5 delegere generell avgj\u00f8relsesmyndighet til arbeidsutvalget i saker som anses \u00e5 v\u00e6re av prinsipiell betydning. Myndighet som typisk vil v\u00e6re av prinsipiell betydning, og som dermed ikke kan delegeres, er for eksempel forkastelse av stemmegivninger eller stemmesedler. Et beslutningsdyktig valgstyre m\u00e5 derfor v\u00e6re til stede ved behandling av tvilsomme stemmegivninger og tvilsomme stemmesedler. Iht. valgloven \u00a7 10 -7 (1) har valgstyret ansvaret for den f\u00f8rste opptellingen av stemmesedler som er avgitt p\u00e5 forh\u00e5nd. Valgstyret har ogs\u00e5 ansvaret for den andre opptellingen av stemmesedler, jfr. valgloven \u00a7 10 -10. I ny valglov videref\u00f8res ikke kravet om at den andre opptellingen skal utf\u00f8res under valgstyrets tilsyn. Likevel er det viktig at valgstyret kan ivareta sitt ansvar p\u00e5 en hensiktsmessig m\u00e5te. Ved kommunestyre- og fylkestingsvalget i 2023 var valgstyret til stede ved endelig telling av forh\u00e5ndsstemmer og valgtingsstemmer. Det synes helt klart at det var viktig at valgstyret var til stede. Valgresultatet i kommunestyrevalget i Bergen 2023 var usedvanlig jevnt, og slengere p\u00e5virket for f\u00f8rste gang mandatfordelingen. Av hensyn til valgets legitimitet b\u00f8r representanter fra valgstyret f\u00f8lge hele opptellingsprosessen, og ha god kunnskap om rutiner og prosessen som s\u00e5dan. Bystyredirekt\u00f8ren anbefaler at det brukes noe tid p\u00e5 \u00e5 skolere arbeidsutvalgets medlemmer og varamedlemmer i oppgaver og ansvar i de ulike fasene av valgoppgj\u00f8ret. Regler og 1 rutiner for pr\u00f8ving av stemmegivninger og stemmesedler, og opptelling av stemmer gjennomg\u00e5s med arbeidsutvalget i slutten av august / begynnelsen av september. Forslag til vedtak: 1. Valgstyret oppretter et eget arbeidsutvalg, best\u00e5ende av 5 medlemmer med like mange varamedlemmer. 2. Arbeidsutvalget delegeres ansvar for oppgaver av praktisk karakter slik beskrevet i saken. 3. Som medlemmer og varamedlemmer velges: a) Medlemmer 1. ... 2. ... 3. ... 4. ... 5. ... b) Varamedlemmer 1. ... 2. ... 3. ... 4. ... 5. ... 4. Som leder velges......... 5. Som nestleder velges...... Dato: 6. mai 2025 Trine P. Gr\u00f8nbech - bystyredirekt\u00f8r Ida Rambech - fagleder valg Dokumentet er godkjent elektronisk. 2 "
}