{
  "dokument_id": "0d15ecf2-34fc-5d50-a454-31aa0c8ec748",
  "doc_type": "case_presentation",
  "kommune": 5536,
  "tittel": "S\u00f8knad om tilskudd til nytt tak p\u00e5 Rottenvik grendehus(Hoveddokument, 97KB)",
  "url": "https://innsyn.lyngen.kommune.no/wfdocument.aspx?journalpostid=2013051128&dokid=101657&versjon=5&variant=A&",
  "tekst": " Lyngen kommune Arkiv: JournalpostID: 24/6413 Saksbehandler: John Terje S\u00f8rensen Dato: 27.05.2024 Saksframlegg Saksnr. Utvalg M\u00f8tedato PS 31/24 Levek\u00e5rsutvalget 03.06.2024 S\u00f8knad om tilskudd til nytt tak p\u00e5 Rottenvik grendehus Henvisning til lovverk Saksopplysninger Generelle opplysninger om saken Rottenvik bygdelag s\u00f8ker Lyngen kommune om tilskudd p\u00e5 kr. 20.000 som delfinansiering for \u00e5 f\u00e5 p\u00e5 plass et nytt tak p\u00e5 Rottenvik grendehus. Rottenvik bygdelag skal skifte ut taket og takrenner p\u00e5 grendehuset. Taket er fra 1988 og de tynne aluminumsplatene fra den gang er b\u00f8yd og brekt av \u00e5rlig slitasje fra store sn\u00f8mengder. Takrenner, takfotbeslag og m\u00f8nekammer er delvis \u00f8delagte og det er fare for vanninntrengning hvis ikke noe blir gjort n\u00e5. Av mer kosmetiske hensyn er malingen p\u00e5 platene flasset av for andre gang. Bygdelaget \u00f8nsker \u00e5 f\u00e5 montert et solid tak med takrenner som tilfredsstiller dagens krav og som har en levetid p\u00e5 minst 40 \u00e5r. Rottenvik grendelag har innhentet tilbud p\u00e5 tak fra 2 bedrifter, og \u00f8nsker \u00e5 inng\u00e5 kontrakt med den lokale bedriften Byggmester Berglund som de fra tidligere har hatt gode erfaringer med. Bygdelagets m\u00e5lsetting med prosjektet er \u00e5 vedlikeholde grendehuset slik at bygdas innbyggere og andre kan ha glede og nytte av denne m\u00f8teplassen i \u00e5rtier framover. Forhold til overordnet plan og \u00f8vrige vedtak Oppgradering av taket til Rottenvik grendehus er ikke tatt med i \"Kommunedelplan for idrettsanlegg, fysisk aktivitet, kuturhus, friluftsliv og kulturminner 2017-2024\". \u00d8konomiske konsekvenser 357.000 Tilbud fra Byggmester Berglund \u2013 se vedlegg 20.000 Egeninnsats, s\u00f8knadsskriving, innhente tilbud, oppf\u00f8lging av prosjektet 377.000 SUM KOSTNADER Finansieringsplan: 142.000 Samfunnsl\u00f8ftet SNN 123.600 EK- Rottenvik bygdelag 71.400 Mva-komp, Staten 20.000 Egeninnsats RBL 20.000 Tilskudd Lyngen kommune 377.000 Sum finansiering Rottenvik bygdelag ser fram til en positiv og snarlig behandling av v\u00e5r s\u00f8knad. Folkehelse/friluftsliv Rottenvik bygdelag er et av kommunes sv\u00e6rt aktive grendelag som bidrar positivt til fysiske aktiviteter for alle aldergrupper og til sosiale og kulturelle m\u00f8teplasser for mange. Vurdering av alternativer og konsekvenser Rottenvik bygdelag bidrar med et omfattende og positivt engasjement i n\u00e6rmilj\u00f8et som mange vet \u00e5 sette pris p\u00e5. Dessverre har kommunen i innev\u00e6rende periode ikke \u00f8konomisk handlingsrom til \u00e5 bidra nevneverdig. Det innstilles likevel p\u00e5 \u00f8konomisk st\u00f8tte til fornyelse avtaket med kr. 5 000. R\u00e5dmannens innstilling: Forslag til vedtak: Rottenvik bygdelag innvilges \u00f8konomisk st\u00f8tte p\u00e5 kr. 5 000 i samband med nytt tak p\u00e5 grendehuset. Budsjett Ansvar Tjeneste Art Prosjekt Aktivitet Sum 2024 1112 3850 5000 Bel\u00f8pet hentes fra Levek\u00e5rsutvalgets midler for 2024. Levek\u00e5rsutvalget 03.06.2024: Behandling: Enstemmig LEV- 31/24 Vedtak: Forslag til vedtak: Rottenvik bygdelag innvilges \u00f8konomisk st\u00f8tte p\u00e5 kr. 5 000 i samband med nytt tak p\u00e5 grendehuset. Budsjett Ansvar Tjeneste Art Prosjekt Aktivitet Sum 2024 1112 3850 5000 Bel\u00f8pet hentes fra Levek\u00e5rsutvalgets midler for 2024. "
}