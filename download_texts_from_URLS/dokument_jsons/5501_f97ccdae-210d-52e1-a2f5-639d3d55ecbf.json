{
  "dokument_id": "f97ccdae-210d-52e1-a2f5-639d3d55ecbf",
  "doc_type": "case_presentation",
  "kommune": 5501,
  "tittel": "Kriterier for HMS-pris 2023",
  "url": "https://innsyn.tromso.kommune.no/application/getMoteDokument?dokid=2001669279",
  "tekst": "Arkivsaksnr. 24/05622-1 Saksbehandler Catrine Emilie Trygstad Saksgang M\u00f8tedato Arbeidsmilj\u00f8utvalget 25.04.2024 Kriterier for HMS-pris 2023 Kommunedirekt\u00f8rens innstilling til vedtak: Arbeidsmilj\u00f8utvalget vedtar forslag til kriterier for HMS-pris 2023. Stig Tore Johnsen Mari Enoksen Hult Kommunedirekt\u00f8r Direkt\u00f8r stab for organisasjon 1 Hva saken gjelder Fastsettelse av kriterier for HMS-prisen 2023. Saksutredning HMS-prisen deles hvert \u00e5r ut til et tjenestested (seksjon, enhet, avdeling) som kan konkretisere at de har jobbet systematisk og godt med HMS i \u00e5ret som har g\u00e5tt. Hensikten med prisen er \u00e5 fokusere p\u00e5 HMS og fremme HMS-kultur, samt at man viser frem de gode eksemplene i HMS- arbeidet for etterf\u00f8lgelse. Det har siden oktober 2022 v\u00e6rt stort fokus p\u00e5 avvik i Troms\u00f8 kommune. Kategoriene i avviksmodulen ble revidert og tilpasset organisasjonen. Det ble utarbeidet nye rutiner og digitale kurs i hvordan melde avvik og hvordan behandle avvik. I HMS-utvalgene har avvik v\u00e6rt et fokusomr\u00e5de og det har v\u00e6rt fysisk oppl\u00e6ring ute i organisasjonen. God HMS-avviksh\u00e5ndtering handler om \u00e5 finne ut hva som er skjedd, hvorfor det skjedde, rette opp, og s\u00f8rge for at det ikke skjer igjen. I tillegg m\u00e5 medarbeidere v\u00e6re trygge p\u00e5 at HMS- avvikene blir fulgt opp og behandlet seri\u00f8st. I Troms\u00f8 kommune er alle ansatte (ledere og medarbeidere) ansvarlige for \u00e5 registrere avvik som avdekkes. Leder, prosesseier eller andre som mottar avvik (\u00abavviksbehandler\u00bb) har ansvar for at tiltak blir iverksatt og at avviket blir \u201clukket\u201d. Avviksbehandler har ogs\u00e5 ansvar for \u00e5 melde status tilbake til personen som opprinnelig meldte avviket og p\u00e5se at avvik blir lukket innen definert tid. HMS-gruppen er en arena hvor det legges til rette for medvirkning. HMS-avvik skal v\u00e6re tema i HMS-gruppene. Da skal gruppen se p\u00e5 de avvik som kommer inn, se om det er noen avvik som g\u00e5r igjen, se om de tiltak som er iverksatt har effekt og ved behov sette inn flere tiltak. I 2023 ble det levert inn 3510 HMS-avvik. Det er en \u00f8kning p\u00e5 71,4% sammenlignet med 2022. St\u00f8rst \u00f8kning er det i kategorien vold og trusler mot ansatte. Det har i 2023 v\u00e6rt \u00f8kt fokus i hele organisasjonen p\u00e5 \u00e5 melde og behandle avvik. Dette ser man effekten i antall meldte avvik. Spesielt seksjonene skole og skole og voksenoppl\u00e6ringa har hatt en markant \u00f8kning. Arbeidsmilj\u00f8utvalgets arbeidsutvalg (AU) har i m\u00f8tet 05.04.24 kommet fram til f\u00f8lgende forslag til kriterier for HMS-prisen: - Ansatte har f\u00e5tt oppl\u00e6ring i hvordan melde avvik - HMS-avvik tas opp i HMS-gruppen - HMS-avvik benyttes til l\u00e6ring og utvikling slik at hendelser ikke skal oppst\u00e5 igjen - Ansatte informeres om hvilke avvik som er levert inn og hvordan de er behandlet Kriteriene for HMS-prisen vil legges ut p\u00e5 intranett i mai og s\u00f8knadsfrist vil v\u00e6re i august. AU anbefaler at HMS-prisen er tema p\u00e5 m\u00f8te i HMS-utvalget n\u00e5 i v\u00e5r. I tillegg oppfordres alle seksjonsledere til \u00e5 nominere minimum et tjenestested (avdeling/avdeling). 2 Konklusjon Ut fra en helhetsvurdering skal HMS-prisen tildeles et tjenestested som har arbeidet systematisk med avviksh\u00e5ndtering og oppl\u00e6ring. Vedtakskompetanse Arbeidsmilj\u00f8utvalget Vedlegg 3 "
}