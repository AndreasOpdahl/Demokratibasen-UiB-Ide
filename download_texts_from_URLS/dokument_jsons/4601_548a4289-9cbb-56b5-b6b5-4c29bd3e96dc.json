{
  "dokument_id": "548a4289-9cbb-56b5-b6b5-4c29bd3e96dc",
  "doc_type": "case_attachment",
  "kommune": 4601,
  "tittel": "Gulating lagmannsrett  dom",
  "url": "https://bergen.kommune.no/politikere-utvalg/api/fil/bk360/11750268/Gulating-lagmannsrett-dom",
  "tekst": "Gyldendal Rettsdata | http://www.rettsdata.no | Kilde: Lagmannsrettene | 20-12-2024 11:38:13 2024-05-07. LG-2023-145949. Gulating lagmannsrett \u2013 dom. 2024-05-07. LG-2023-145949. Gulating lagmannsrett \u2013 dom. Stikkord: Skatterett. Eiendomsskatteloven \u00a7 7b. domstolens pr\u00f8vingskompetanse . Sammendrag: Saken gjaldt s\u00f8knad om fritak fro eiendomsskatt i medhold av eiendomsskatteloven \u00a7 7 b om eiendom med historisk verde. Bestemmelsen gir kommunen hjemmel til \u00e5 frita eiendommer for eiendomsskatt. lagmannsretten tok ikke endelig stilling til om en beslutning om \u00e5 gi fritak m\u00e5tte omfatte hele kategorien, det vis si eiendommer med historisk verdi. Lagmannsretten kom til at vilk\u00e5ret om historisk verdi kan pr\u00f8ves av domstolene fullt ut. Ved den konkrete vurderingen kom lagmannsretten at det forel\u00e5 feil lovforst\u00e5else, feil ved saksbehandlingen og bevisvurdering. vedtak om avslag p\u00e5 fritak for eiendomsskatt ble funnet ugyldig. Dommen var enstemmig. Avsagt: 07.05.2024 Saksnr.: 23-145949ASD-GULA/AVD2 [Saksgang: THOD-2022-083400, LG-2023-145949. Anken til H\u00f8yesterett ikke tillatt fremmet, HR-2024- 01763-U.] Dommere: Lagdommer Margareth Christophersen. Lagdommer Knut Harald Braathen. Ekstraordin\u00e6r lagdommer Rune Fjeld Ankende part: Finnegaarden Hotell & Restauranter AS (Advokat Torgeir Fjeldskaar. Rettslig medhjelper: Advokat Stine Dammen Roland) Ankemotpart: Bergen kommune (Advokat Henriette Heramb Nilsson St\u00f8ren T\u00f8ssebro) DOM Saken gjelder gyldigheten av vedtak om avslag p\u00e5 s\u00f8knad om fritak for eiendomsskatt for eiendommene gnr 167 bnr 1660,1661 og 1662 i Bergen kommune, med adresse Finneg\u00e5rden 2A, 3A og 6A (heretter Finneg\u00e5rden). Eiendommene ligger i den s\u00f8rlige enden av bryggen i Bergen og er en del av den s\u00e5kalte \u00abTyskebryggen\u00bb. Saken reiser sp\u00f8rsm\u00e5l om fritak for eiendomsskatt med hjemmel i eiendomsskatteloven \u00a7 7 b for eiendommer med \u00abhistorisk verde\u00bb. N\u00e5r det gjelder sakens bakgrunn, er partene enige om at tingrettens saksfremstilling i all hovedsak er korrekt, og lagmannsretten viser til denne, jf tvisteloven \u00a7 19-6 femte ledd. Lagmannsretten finner det likevel hensiktsmessig \u00e5 gi en egen og noe mer kortfattet fremstilling av faktum. 1. Kort om de aktuelle eiendommene Side 1/18 Gyldendal Rettsdata | http://www.rettsdata.no | Kilde: Lagmannsrettene | 20-12-2024 11:38:13 De aktuelle eiendommene er utf\u00f8rlig beskrevet i brev av 23. august 2019 fra konstituert fylkeskonservator David J. Aasen etter anmodning fra ankende parts prosessfullmektig. Beskrivelsen er inntatt i dommen p\u00e5 side 2-3, som det vises til. I korthet nevnes at Finneg\u00e5rden har v\u00e6rt den s\u00f8rligste av g\u00e5rdene p\u00e5 Bryggen siden 1701, da den ble gjenreist som dobbeltg\u00e5rd med to husrekker. Deler av dobbeltg\u00e5rden ble revet rundt 1900 i forbindelse med at det ble vedtatt en ny reguleringsplan for den s\u00f8rlige delen av Bryggen. De gamle g\u00e5rdene ble revet, bortsett fra Finneg\u00e5rden, fordi eierne motsatte seg rivning. Hele Finneg\u00e5rden ble fredet i 1927. I 1936 ble fredningen opphevet, bortsett fra den delen som utgj\u00f8r det Hanseatiske museum. Ny fredning av den resterende delen av Finneg\u00e5rden ble diskutert p\u00e5 1970 \u2013 og 1980 \u2013 tallet, men ble ikke gjennomf\u00f8rt. Det Hanseatiske museum er del av verdensarvkulturminnet Bryggen som kom p\u00e5 UNESCO sin verdensarvliste i 1979. Deler av Finneg\u00e5rden ble skadet i brann i 1982, men ble delvis gjenoppbygget som kopi. Det er enighet om at gjenoppbygging og restaureringsarbeidet av Finneg\u00e5rden er gjort i samsvar med Riksantikvarens f\u00f8ringer for de resterende bryggeg\u00e5rdene som er fredet. Eiendommene benyttes i dag som restaurant og hotell. Det foreligger uttalelser/vurderinger i saken fra Byantikvaren av 8. mai 2018, Fylkeskonservatoren av 23. august 2019 og Riksantikvaren av 20. april 2020 om eiendommenes kulturminneverdi. Samtlige av faginstansene har konkludert med at eiendommene har meget stor kulturminneverdi. Etter Riksantikvarens vurdering tilfredsstiller eiendommene vilk\u00e5rene for fredning etter kulturminneloven. Fylkeskonservatoren p\u00e5pekte at \u00absamlet sett er det ikke grunn til \u00e5 vurdere Finneg\u00e5rden 2 A, 3A og 6 A vesentlig annerledes som kulturminner enn den \u00f8vrige bebyggelsen p\u00e5 Bryggen. Det tilsier at de har nasjonal kulturminneverdi og dermed tilfredsstiller vilk\u00e5rene for fredning etter kulturminneloven\u00bb. Byantikvaren konkluderte med at \u00abFinneg\u00e5rden som helhet har s\u00e6rdeles h\u00f8y kulturminneverdi. Bygningene p\u00e5 bnr. 1660,1661 og 1662 utgj\u00f8r en sentral del av den eneste gjenv\u00e6rende bryggeg\u00e5rden i den s\u00f8rlige delen av Bryggen\u00bb. Disse uttalelsene/vurderingene ble fremlagt under s\u00f8knadsprosessen, jf punkt 2 nedenfor 2. Vedtaket som er til overpr\u00f8ving og s\u00f8knadsprosessen Finneg\u00e5rden har i mange \u00e5r s\u00f8kt om fritak for eiendomsskatt i medhold av eiendomsskatteloven \u00a7 7 bokstav b. Etter nevnte bestemmelse kan kommunestyret frita \u00abbygning som har historisk verde\u00bb for eiendomsskatt. Bergen kommune har 20. juni 2018 vedtatt eiendomsskattevedtekter der det i kapittel VI om fritakss\u00f8knader fremkommer f\u00f8lgende om fritak i medhold av eiendomsskatteloven \u00a7 7b: \u00abbygg eller deler av bygg som har endelig fredningsvedtak etter kulturminnelovens bestemmelser. Bygg med s\u00e6rlig historisk verdi kan vurderes.\u00bb Alle s\u00f8knadene har blitt avsl\u00e5tt, sist ved bystyrets enstemmige vedtak av 28. april 2021, etter s\u00f8knad av 19. februar 2019. Vedlagt s\u00f8knaden fulgte vurdering av Byantikvaren av 18. mai 2018, som er omhandlet kort under punkt 1. S\u00f8knaden ble fremsatt for Kemneren i Bergen ved Eiendomsskattekontoret, som i brev av 8. april 2019 til s\u00f8ker opplyste at \u00abbystyret i Bergen har valgt \u00e5 kun gi fritak etter historisk verdi til eiendommer som er fredet etter kulturminneloven\u00bb. Det ble videre opplyst at det m\u00e5tte fremlegges eventuell dokumentasjon for at eiendommen omfattes av kulturminneloven f\u00f8r s\u00f8knaden om fritak kunne behandles. I e-post fra advokat Fjeldskaar av 28. august 2019 ble det vist til telefonsamtale om at saken var gjen\u00e5pnet. Som vedlegg fulgte brev av 23. august 2019 fra Fylkeskonservatoren som er omhandlet kort under punkt 1. I brev av 30. september 2019 etterspurte Kemneren, Eiendomsskattekontoret, om det var satt i gang en prosess med \u00e5 verne byggene etter kulturminneloven, og n\u00e5r en eventuell fredning vil v\u00e6re ferdigbehandlet. Brevet ble Side 2/18 Gyldendal Rettsdata | http://www.rettsdata.no | Kilde: Lagmannsrettene | 20-12-2024 11:38:13 besvart av advokat Fjeldskaar 5. mai 2020. Som vedlegg fulgte brev av 30. april 2020 fra Riksantikvaren, jf punkt 1 ovenfor. Av dette vedlegget fremgikk som nevnt at eiendommene tilfredsstiller vilk\u00e5rene for fredning etter kulturminneloven. Advokat Fjeldskaar argumenterte ogs\u00e5 for at Finneg\u00e5rden hadde krav p\u00e5 \u00e5 f\u00e5 innvilget s\u00f8knaden om fritak for eiendomsskatt for eiendommene. S\u00f8knaden ble fulgt opp av administrasjonen, som forberedte saken for bystyret. Det ble f\u00f8rst utarbeidet et fagnotat av Kemneren, Eiendomsskattekontoret, datert 3. juni 2020. Det ble konkludert med at vilk\u00e5ret om \u00abs\u00e6rlig historisk verdi\u00bb ikke var oppfylt. Dette notatet ble trukket tilbake p\u00e5 grunn av en un\u00f8yaktighet i det faktiske grunnlaget. Det ble deretter foretatt befaring p\u00e5 eiendommen og Etat for bygg og anlegg utarbeidet et korrigert notat datert 11. februar 2021. Fagetatens vurdering og anbefaling gjengis: For budsjett\u00e5rene 2019, 2020 og 2021 er det vedtatt at det skal svares eiendomsskatt for alle faste eiendommer i Bergen. Unntak fra dette kravet m\u00e5 ha hjemmel i eiendomsskatteloven og eventuelt vedtak i bystyret. Kommunestyret st\u00e5r fritt til \u00e5 avgj\u00f8re om fritak skal innr\u00f8mmes og i hvilken grad det skal gis fritak etter eiendomsskatteloven \u00a7 7. Bystyret kan frita eiendommer som har \u00abhistorisk verde\u00bb, jf. eiendomsskatteloven \u00a7 7 bokstav b. Hva som ligger i \u00abhistorisk verde\u00bb avgj\u00f8res etter en konkret og skj\u00f8nnsmessig vurdering. Kommunen er ikke avhengig av andre faginstansers vurderinger, men slike vurderinger kan gis betydning som et grunnlag for kommunens vurderinger. Bystyret har vedtatt at eiendommer som er varig fredet kan fritas for eiendomsskatt, jf. Eiendomsskattevedtektene kapittel VI. Videre er det vedtatt at bygg med \u00abs\u00e6rlig historisk verdi\u00bb kan vurderes fritatt. Bergen kommune har en sv\u00e6rt restriktiv praksis for \u00e5 innvilge fritak for eiendomsskatt for eiendommer som ikke er varig fredet. I 1970- \u00e5rene ble det vurdert om Finneg\u00e5rden 2 A og 3 A skulle fredes, men ble ikke gjennomf\u00f8rt. Deler av bygningene p\u00e5 gnr. 167, bnr. 1660, 1661 og 1662 brant i 1982 og ble bygget opp igjen som en utvendig kopi, men da med innvendig standard og kvaliteter for typiske bygg p\u00e5 \u00e5ttitallet. Byggene har fire etasjer og innvendig heis, opprinnelig bygningsmasse hadde tre etasjer. I 2011 ble det registrert bruksendring fra kontorer til utvidelse av Det Hanseatiske Hotel og eiendommen er taksert som hotellbygg. Selv om oms\u00f8kte eiendom ligger i et historisk viktig omr\u00e5de og utvendig utgj\u00f8r en helhet sammen med bygningene rundt, er Eiendomsskattekontoret av den oppfatning at vilk\u00e5ret om \u00abs\u00e6rlig historisk verdi\u00bb jf. Eiendomsskattevedtektene kapittel VI, ikke er oppfylt. Opprinnelig bygningsmasse fra 1704 var et lagerbygg p\u00e5 3 etasjer. Byggene A og D er oppf\u00f8rt i 1983, og byggene B, B1 og C1/C2 er ombygd i 2 omganger f\u00f8rst til kontorlokaler og senere til dagens bruk som hotell- og restaurantvirksomhet. Dersom Riksantikvaren fatter vedtak om varig fredning, vil de deler av eiendommen som fredes etter kulturminneloven kunne s\u00f8ke fritak for eiendomsskatt p\u00e5 lik linje som andre fredete bygninger. Fagetatens anbefaling: Etter en helhetlig vurdering, hvor det er lagt vekt p\u00e5 omr\u00e5det eiendommen ligger i, kvaliteter p\u00e5 bygget og likebehandling med andre verneverdige eiendommer i Bergen sentrum, er Side 3/18 Gyldendal Rettsdata | http://www.rettsdata.no | Kilde: Lagmannsrettene | 20-12-2024 11:38:13 Eiendomsskattekontoret av den oppfatning at eiendommen ikke oppfyller vilk\u00e5ret om \u00abs\u00e6rlig historisk verdi\u00bb som er satt i Eiendomsskattevedtektene. S\u00f8knaden gikk deretter til politisk behandling. Saken ble behandlet i byr\u00e5det 16. mars 2021. Byr\u00e5det innstilling gikk ut p\u00e5 at bystyret ikke skulle innvilge s\u00f8knaden om fritak for eiendomsskatt. Fra saksfremstillingen gjengis: Byr\u00e5det deler fagetatens vurdering og konklusjon. Etter Lov om eiendomsskatt \u00a7 7 b) har bystyret anledning til \u00e5 frita for eiendomsskatt \u00abbygning som har historisk verde\u00bb. Praksis har v\u00e6rt at dette har omfattet formelt fredete bygg. Det har ikke v\u00e6rt praksis \u00e5 frita bygg som er verneverdige, men ikke formelt fredet, selv om vedtektene sier at bygg med s\u00e6rlig historisk verdi kan vurderes. Man b\u00f8r i saker som dette etterstrebe likebehandling. Bergen kommune har lagt seg p\u00e5 en sv\u00e6rt restriktiv praksis for \u00e5 innvilge fritak for eiendomsskatt for eiendommer som ikke er formelt fredet. Begrunnelsen har nok v\u00e6rt at Bergen, kanskje i st\u00f8rre grad enn andre norske byer, best\u00e5r av en rekke historiske bygg og milj\u00f8er med h\u00f8y kulturminneverdi, selv om de ikke n\u00f8dvendigvis er formelt fredet. Hvis man \u00e5pner opp for en vid fortolkning, kan det f\u00f8re til fritak for en lang rekke bygg som kan hevdes \u00e5 ha mer eller mindre h\u00f8y historisk verdi. Byr\u00e5det tilr\u00e5r en streng fortolkning av grunnlaget for fritak, i tr\u00e5d med bystyrets praksis og med sakens premisser. Det kan vises til en rekke eiendommer der sammenlignbare s\u00f8knader er blitt avvist p\u00e5 samme grunnlag. Hensynet til likebehandling tilsier at det ikke er grunnlag for \u00e5 innvilge fritak for eiendomsskatt i denne saken. Dersom de ans\u00f8kte byggene oppn\u00e5r formell status som varig fredet, vil de kunne s\u00f8ke fritak p\u00e5 nytt.\u00bb Saken ble deretter behandlet i bystyrets utvalg for finans, kultur og n\u00e6ring den 14. april 2021. Utvalget sluttet seg til byr\u00e5dets innstilling. I bystyrets m\u00f8te den 28. april 2021 ble det enstemmig vedtatt at ankende parts s\u00f8knad om fritak ikke skulle tas til f\u00f8lge. Vedtaket ble p\u00e5klaget ved brev av 24. mai 2021. Det ble gitt utfyllende merknader til klagen i brev av 15. august 2021. Det ble blant annet fremhevet at det i dette helt spesielle tilfellet er utf\u00f8rlig dokumentert at bygningene har (s\u00e6rlig) historisk verde. I forbindelse med bystyrets behandling av klagen, utarbeidet byr\u00e5det en innstilling. Fra denne gjengis: Vurdering av Finneg\u00e5rden 2A, 3A og 6A. Klager viser til at b\u00e5de regionale og nasjonale antikvariske myndigheter har uttalt at de oms\u00f8kte bygningene har sv\u00e6rt h\u00f8y kulturminneverdi. Dette bestrides ikke. Det vises imidlertid i denne sammenheng til at den skj\u00f8nnsmessige vurderingen av om fritak skal innvilges, tilligger bystyret. Bystyret er ikke forpliktet til \u00e5 legge andre instansers vurderinger til grunn, s\u00e5 lenge bygningene ikke formelt er fredet. At bygningene ligger innenfor fredet bygrunn (i likhet med store deler av Bergens sentrumsbebyggelse), kan heller ikke tillegges vekt. Byr\u00e5dets vurdering og anbefaling/konklusjon Byr\u00e5det kan ikke se at bystyret har fattet et ugyldig eller feil vedtak i bystyresak 136/21. Side 4/18 Gyldendal Rettsdata | http://www.rettsdata.no | Kilde: Lagmannsrettene | 20-12-2024 11:38:13 Bystyret fatter selv vedtak om fritak for eiendomsskatt og bystyret st\u00e5r her fritt til \u00e5 anvende skj\u00f8nn ved behandling av disse sakene, innenfor lovens og eiendomsskattevedtektenes rammer. Bystyret har valgt \u00e5 praktisere regelen slik at det er formelt fredete bygg som gis fritak. Byr\u00e5det anbefaler at vedtaket opprettholdes og at saken oversendes Overskattetakstkommisjonen som klageinstans. Klagen ble behandlet i bystyret som den 27. oktober 2021 enstemmig besluttet at vedtaket skulle opprettholdes, og at saken skulle oversendes til behandling og endelig avgj\u00f8relse av Overskattetakstkommisjonen, (heretter kommisjonen eller klagenemnda), som er klageorgan for slike vedtak fattet av byr\u00e5det eller bystyret. I administrasjonens saksfremstilling til kommisjonen datert 5. november 2021 ble det gitt en begrunnet innstilling for opprettholdelse av bystyrets vedtak. I saksfremstillingen under overskriften \u00aboverskattetaktskommisjonens kompetanse\u00bb fremg\u00e5r at kommisjonen \u00abkan pr\u00f8ve om lovens vilk\u00e5r om fritak er oppfylt, om det foreligger myndighetsmisbruk, om likebehandlingsprinsippet er ivaretatt, og om saksbehandlingen har v\u00e6rt forsvarlig. Overskattetakstkommisjonen kan ikke pr\u00f8ve bystyrets skj\u00f8nn\u00bb. Partene er enige om at siste setning er feil, og at Overskattetakstkommisjonen kan pr\u00f8ve alle sider av saken. Fra administrasjonens forslag til begrunnelse, gjengis f\u00f8lgende: \u00abDet er opp til bystyrets frie skj\u00f8nn om det skal innvilges fritak for eiendomsskatt etter eiendomsskatteloven \u00a7 7 b. Det er ogs\u00e5 bystyret som vurderer historisk verdi, og bystyret er ikke bundet av andre faginstansers vurdering. Bystyret har ingen plikt til \u00e5 innvilge fritak. Bystyrets vedtak om \u00e5 ikke innvilge fritak, er i tr\u00e5d med rammene som eiendomsskatteloven og eiendomsskattevedtektene setter, og med praksis i sammenlignbare saker b\u00e5de i innev\u00e6rende og tidligere bystyreperioder. Vedtaket f\u00f8rer ikke til usaklig forskjellsbehandling. Bystyret har valgt en praksis der fredede bygg behandles ulikt fra ikke-fredede bygg, ogs\u00e5 i tilfeller der de ikke-fredede byggene kan sies \u00e5 ha h\u00f8y kulturminneverdi. Vedtaket kan ikke sies \u00e5 v\u00e6re basert p\u00e5 et sviktende faktisk grunnlag. Saken er grundig utredet og s\u00f8knad om fritak er vurdert opp mot gjeldene regelverk og mot praksis i sammenlignbare saker i Bergen kommune. Skj\u00f8nnsut\u00f8velsen b\u00e6rer ikke preg av \u00e5 v\u00e6re vilk\u00e5rlig. Bystyret har fattet et vedtak som er begrunnet og i tr\u00e5d med praksis i sammenlignbare saker. Vedtaket fremst\u00e5r heller ikke som grovt urimelig.\u00bb Kommisjonen behandlet saken i m\u00f8te 6. desember 2021 og fattet vedtak overensstemmende med innstillingen, og med den begrunnelsen som der var foresl\u00e5tt. 3. Tidligere s\u00f8knader om fritak for eiendomsskatt Ankende part har som nevnt s\u00f8kt om fritak for eiendomsskatt flere ganger, f\u00f8rste gang i 2002. Bystyret avslo s\u00f8knaden i m\u00f8te den 9. desember 2002, med henvisning til kommunens praksis, som i all hovedsak hadde v\u00e6rt at fritak kun gis til bygninger som er fredet, og at praksis utover dette har v\u00e6rt sv\u00e6rt restriktiv. Ankende part s\u00f8kte deretter om fritak for eiendomsskatt i 2003, 2011, 2017, 2018 og 2019. Etter det lagmannsretten forst\u00e5r har ingen av disse s\u00f8knadene blitt fremmet til politisk behandling. III Den rettslige prosessen Side 5/18 Gyldendal Rettsdata | http://www.rettsdata.no | Kilde: Lagmannsrettene | 20-12-2024 11:38:13 Partene er enige om at korrespondansen i saken oppfyller kravene til s\u00f8ksm\u00e5lsvarsel i henhold til tvisteloven \u00a7 5-2. Finneg\u00e5rden fremmet s\u00f8ksm\u00e5l mot Bergen kommune ved ordf\u00f8reren ved stevning av 8. juni 2022 til Hordaland tingrett med p\u00e5stand om at Overskattetakstkommisjonens vedtak er ugyldig. Bergen kommune tok til motm\u00e6le i tilsvar og p\u00e5stod frifinnelse. Hordaland tingrett avsa 29. juni 2023 dom med slik domsslutning: Bergen kommune v/ordf\u00f8reren frifinnes. Finnegaarden Hotell & Restauranter AS d\u00f8mmes til innen 2 \u2013to- uker fra dommens forkynnelse \u00e5 betale sakskostnader til Bergen kommune v/ordf\u00f8reren med kr. 138.400 kroner hundreogtretti\u00e5ttetusenfirehundre-. Finnegaarden Hotell & Restauranter AS har anket dommen til lagmannsretten. Anken gjelder saksbehandlingen, rettsanvendelsen og bevisvurderingen. Bergen kommune har tatt til motm\u00e6le i anketilsvar og p\u00e5st\u00e5tt anken forkastet. Ankeforhandling ble avholdt i lagmannsrettens rettslokaler p\u00e5 Gulating plass 1 i Bergen 4. og 5. mars 2024. Advokat Torgeir Fjeldskaar m\u00f8tte som prosessfullmektig for ankende part, Finnegaarden Hotell & Restauranter AS, sammen med rettslig medhjelper, advokat Stine Dammen Roland og daglig leder for ankende part, Haakon Lude Sande. For Bergen kommune m\u00f8tte advokat Henriette N. T\u00f8ssebro som prosessfullmektig sammen med r\u00e5dgiver i Bergen kommune og vitne i saken, Sondre V\u00e5genes Michelsen, med motpartens samtykke. Lagmannsretten h\u00f8rte forklaring fra fire vitner. N\u00e5r det gjelder forhandlingenes forl\u00f8p for \u00f8vrig, vises til rettsboken. Ankende part, Finnegaarden Hotell &Restauranter AS, har i hovedtrekk gjort gjeldende: Saken gjelder gyldigheten av Overskattetakstkommisjonens vedtak av 6. desember 2021 om avslag p\u00e5 ankende parts s\u00f8knad om fritak fra eiendomsskatt. Finneg\u00e5rden har i mange \u00e5r s\u00f8kt om bli fritatt fra eiendomsskatt. Alle s\u00f8knadene har blitt avsl\u00e5tt. Saken reiser sp\u00f8rsm\u00e5l om rekkevidden av kommunens kompetanse etter fritaksbestemmelsen, herunder om vilk\u00e5ret \u00abhistorisk verde\u00bb er underlagt rettsanvendelsesskj\u00f8nn. Subsidi\u00e6rt er sp\u00f8rsm\u00e5let om vedtaket er i strid med kravet til saklig og forsvarlig forvaltning. Atter subsidi\u00e6rt er sp\u00f8rsm\u00e5let om det foreligger saksbehandlingsfeil. Det klare utgangspunktet er at lovbestemte vilk\u00e5r for en forvaltningsavgj\u00f8relse er underlagt rettsanvendelsesskj\u00f8nn, og s\u00e6rskilte unntak m\u00e5 begrunnes, jf blant annet Rt 2015 side 1388 avsnitt 2444. Videre er eiendomsskatten en objektskatt, og det er et b\u00e6rende prinsipp at like eiendommer skattlegges likt. P\u00e5 grunn av rettssikkerhetshensyn er det enda mindre grad av forvaltningsskj\u00f8nn p\u00e5 skatterettens omr\u00e5de, jf Zimmer, L\u00e6rebok i skatterett. 9. utgave, side 38. Vurderingen av domstolenes pr\u00f8vingskompetanse beror i utgangspunktet p\u00e5 en tolkning av lovens ordlyd, jf Rt-2007-257. Ulike vilk\u00e5r i samme bestemmelse kan v\u00e6re underlagt forskjellige typer domstolspr\u00f8ving, jf Rt-1908-145. Ordlyden i eiendomsskatteloven \u00a7 7 b \u00e5pner opp for at kommunestyret kan velge hvilke av de opplistede alternativene som skal unntas fra eiendomsskatt, jf \u00abkan\u00bb. Formuleringen \u00abhelt eller delvis\u00bb gir hjemmel for \u00e5 frita den delen av eiendommen som omfattes av kategorien, eller til delvis nedsetting av eiendomsskatten. Oppbyggingen av bestemmelsen tilsier ogs\u00e5 at forvaltningsskj\u00f8nnet er begrenset til \u00e5 velge mellom kategorier av fritak. Ingen av alternativene i bokstav a-e tilsier at man kan velge enkelteiendommer, uten likebehandling innenfor kategoriene. Dette underbygges ogs\u00e5 av lovens kategoribaserte system, jf \u00a7\u00a7 2,3 og 5, jf HR-2019- Side 6/18 Gyldendal Rettsdata | http://www.rettsdata.no | Kilde: Lagmannsrettene | 20-12-2024 11:38:13 1198-A avsnitt 56-58. Det foreligger ikke tilstrekkelige holdepunkter for at lovgiver \u00f8nsket \u00e5 gi kommunen kompetanse til \u00e5 unnta enkelteiendommer etter egenbestemte retningslinjer. Bergen kommune har valgt \u00e5 innf\u00f8re fritaket i bokstav b, jf eiendomskattevedtektene, vedtatt av bystyret i m\u00f8te 20. juni 2018. Ankende part anf\u00f8rer at oppbygningen av bestemmelsen, \u00abkan\u00bb- skj\u00f8nnet, er begrenset til valget om \u00e5 innf\u00f8re fritak for de opplistede kategoriene i bestemmelsen, blant annet bygg med \u00abhistorisk verde\u00bb, men selve vilk\u00e5ret om \u00abhistorisk verde\u00bb er underlagt rettsanvendelsesskj\u00f8nn. Vilk\u00e5ret om \u00abhistorisk verde\u00bb tilsier at eiendommen har verdi som kilde til historisk kunnskap. Vilk\u00e5ret er lite skj\u00f8nnsmessig utformet, sammenlignet med vilk\u00e5r som \u00abn\u00f8dvendig\u00bb, \u00aburimelig\u00bb og \u00abs\u00e6rlige grunner\u00bb, jf Rt- 2007-257, avsnitt 40-43, og Rt-1995-1427. Vurdering av \u00abhistorisk verde\u00bb beror ikke p\u00e5 s\u00e6rskilt fagkunnskap som kommunestyret besitter eller politiske vurderinger, jf eksempelvis Rt-2007-257, avsnitt 42-44. Den kommunale beslutningsfriheten ivaretas ved valg av unntakskategori i \u00a7 7 bokstav a-e, og ved at valget tas for hvert skatte\u00e5r. Dette underbygges av sammenhengen i loven. Det f\u00f8lger av eiendomsskatteloven \u00a7 2 at kommunen har f\u00e5tt kompetanse til \u00e5 velge mellom \u00e5 ha eiendomsskatt eller ikke. Av \u00a7 3 fremg\u00e5r hva kommunen kan velge \u00e5 skrive ut eiendomsskatt p\u00e5; kommunen kan velge mellom gitte alternativer/kategorier, jf HR-2019-1198-A avsnitt 56-58. Hvis kommunen g\u00e5r utover de alternativer som er positivt angitt i loven, kan kommunestyrets vedtak kjennes ugyldig. Det vises videre til at lovens \u00a7 5 inneholder obligatorisk fritak for kategorier av eiendommer som gjelder for alle kommuner. Lovens kategoribaserte system, og tilsvarende vilk\u00e5r for statlige eide bygg, tilsier at \u00a7 7 behandles tilsvarende av hensyn til konsekvens og sammenheng i regelverket. Det f\u00f8lger av \u00a7 5 f\u00f8rste ledd bokstav a tredje strekpunkt at det skal legges \u00abvekt p\u00e5 om bygget eller anlegget har s\u00e6rlig kulturhistorisk eller arkitektonisk verdi\u00bb og uttalelser fra kulturminnemyndigheter b\u00f8r tillegges stor vekt, jf henholdsvis eiendomsskatteforskriften \u00a7 2 og Stavang, Eigedomsskatt, 1994, side 54- 55. Denne forst\u00e5elsen underbygges av hensynet til likhet og forutberegnelighet. Uttalelsene i juridisk teori er ikke begrunnet, og det er ikke vist til rettskilder. Disse uttalelsene m\u00e5 tillegges sv\u00e6rt lav vekt. Det m\u00e5 legges til grunn at vilk\u00e5ret om \u00abhistorisk verde\u00bb er underlagt rettsanvendelsesskj\u00f8nn, og at \u00abkan\u00bb skj\u00f8nnet er begrenset til valget om \u00e5 innf\u00f8re fritak for kategoriene og om skatten skal settes ned helt eller delvis. Vilk\u00e5ret om \u00abhistorisk verde\u00bb omfatter mer enn fredede eiendommer. Det m\u00e5 legges vekt p\u00e5 om bygget har s\u00e6rlig kulturhistorisk eller arkitektonisk verdi, og uttalelser fra kulturvernmyndigheter b\u00f8r tillegges stor vekt. Det er naturlig \u00e5 se hen til den kvalitative vurderingen av fredningsverdien som skjer etter kulturminneloven. Det er sjeldent klart at vilk\u00e5ret om \u00abhistorisk verde\u00bb er oppfylt i denne saken. Eiendommene utgj\u00f8r en del av bryggen i Bergen og er tilknyttet eiendommer som er skrevet inn p\u00e5 UNESCOS verdensarvsted Bryggen. Det vises blant annet til uttalelser fra Byantikvaren, Fylkeskonservator og Riksantikvaren. Ombygginger har ikke p\u00e5virket eiendommenes historiske verdi. Arbeidene er utf\u00f8rt i tr\u00e5d med f\u00f8ringer for fredede bygg og med respekt for kulturverdiene. Det m\u00e5 legges til grunn at vilk\u00e5ret for fritak er oppfylt og at vedtaket er ugyldig. Subsidi\u00e6rt anf\u00f8res at det foreligger brudd p\u00e5 kravet til saklig forsvarlig forvaltning, jf den s\u00e5kalte myndighetsmisbruksl\u00e6ren. Kommunens praksis er at b\u00e5de fredede og ikke-fredede bygninger med s\u00e6rlig historisk verdi kan f\u00e5 fritak. Eiendommene i denne saken er kvalifisert like som eiendommer som har blitt fritatt for eiendomsskatt. Det foreligger usaklig forskjellsbehandling. Vedtaket lider ogs\u00e5 av vilk\u00e5rlig skj\u00f8nnsut\u00f8velse. Det er ikke foretatt individuelle vurderinger av forholdene i saken, men lagt overdreven vekt p\u00e5 at det ikke foreligger et formelt fredningsvedtak. Et fredningsvedtak begrunnes ut fra andre hensyn (vernebehov) enn fritaket for eiendomsskatt. B\u00e5de Gillow og Hofstad har forklart at manglende fredningsvedtak blant annet kan skyldes at de ikke har kapasitet, eller at det ikke behov for fredingsvern fordi eiendommene uansett er underlagt strenge vernebestemmelser i reguleringsplan mv. Vitnene uttalte videre at Side 7/18 Gyldendal Rettsdata | http://www.rettsdata.no | Kilde: Lagmannsrettene | 20-12-2024 11:38:13 det kan fremst\u00e5 som tilfeldig at eiendommene i denne saken ikke er fredet eller en del av verdensarvlisten. Eiendommene har tidligere v\u00e6rt fredet, og manglende fredning skyldes ikke kulturminne-faglige vurderinger, men \u00abet sammentreff av omstendigheter som ligger langt tilbake i tid\u00bb, jf Fylkeskonservatorens utredning. Det foreligger ogs\u00e5 usaklig forskjellsbehandling. Eiendommene er kvalifisert like med b\u00e5de fredede og ikke- fredede eiendommer som har f\u00e5tt fritak. Begrunnelsen for forskjellsbehandlingen er ikke relevant i relasjon til vilk\u00e5ret om historisk verdi, jf Rt-1974-149, side 156-158. Mens vilk\u00e5ret om historisk verdi er et kvalitativt vilk\u00e5r, inneb\u00e6rer ikke et fredningsvedtak n\u00f8dvendigvis at eiendommen har h\u00f8yere historisk verdi. Mangel p\u00e5 formelt fredningsvedtak er ikke i alle tilfelle tilstrekkelig grunn til \u00e5 rettferdiggj\u00f8re at disse eiendommene stilles annerledes enn eiendommer som er innvilget fritak, jf Rt-1963-944, side 946-947. Eiendommene oppfyller klart de kvalitative vilk\u00e5rene for fredning, og er underlagt strenge vernebestemmelser. Det anf\u00f8res endelig at vedtaket er kvalifisert urimelig. Vurderingen gj\u00f8res i lys av bestemmelsen om fritak for eiendomsskatt, og ikke i et st\u00f8rre perspektiv, jf Rt-2002-209 side 227. Det anf\u00f8res at det strider mot alminnelig rettsoppfatning at fritak fra skatt baseres p\u00e5 fredningsvedtak n\u00e5r manglende fredning kan skyldes tilfeldige forhold som fredningsmyndighetenes kapasitet, eller at eiendommene allerede er underlagt andre former for vern. Samlet sett foreligger det brudd p\u00e5 kravene til saklig og forsvarlig forvaltning. Atter subsidi\u00e6rt anf\u00f8res at vedtaket er ugyldig p\u00e5 grunn av saksbehandlingsfeil. Overskattetakstkommisjonen skal pr\u00f8ve aller sider av saken, ogs\u00e5 de skj\u00f8nnspregede, jf forvaltningsloven \u00a7 34 andre ledd og eiendomskattevedtektene for kommunen \u00a7 7-7. Kommunen har erkjent at verken bystyret eller kommisjonen har tatt stilling til innholdet i lovens vilk\u00e5r eller om eiendommene konkret oppfyller lovens krav. Kommisjonen begrenset sin vurdering til om bystyrets vedtak bygget p\u00e5 riktig lovtolkning, korrekt faktum og om det foreligger myndighetsmisbruk, tilsvarende domstolspr\u00f8ving av forvaltningsskj\u00f8nn. Innvirkningskravet inneb\u00e6rer at det m\u00e5 v\u00e6re en ikke helt fjerntliggende mulighet for at feilen det m\u00e5 legges til grunn som klart at manglende vurdering kan ha virket inn p\u00e5 vedtakets innhold Ankende part har lagt ned slik p\u00e5stand: 1. Overskattetakstkommisjonens vedtak datert 6. desember 2021 for Finnegaarden Hotell & Restauranter AS kjennes ugyldig. 2. Finnegaarden Hotell & Restauranter AS tilkjennes sakskostnader for begge instanser. Ankemotparten, Bergen kommune, har i hovedtrekk gjort gjeldende: Det foreligger ikke feil verken ved tingrettens bevisbed\u00f8mmelse eller rettsanvendelse. Tingrettens dom fremst\u00e5r som korrekt b\u00e5de med hensyn til konklusjon og begrunnelse. Det f\u00f8lger av eiendomsskatteloven \u00a7 2 at kommunestyret avgj\u00f8r om det skal skrives ut eiendomsskatt i kommunen. Hvilke kategorier av eiendommer som omfattes f\u00f8lger av lovens \u00a7 3. Alle eiendommer som omfattes av den aktuelle kategorien vil omfattes, uten konkret vurdering, jf Ot. prp. nr 77 (2005-2006) side 48. Etter lovens \u00a7 7 kan kommunen frita enkelte eiendommer helt eller delvis for eiendomsskatt. Verken loven eller kommunens eiendomsskattevedtekter gir imidlertid krav p\u00e5 eller rett til \u00e5 f\u00e5 innvilget s\u00f8knad om fritak for eiendomsskatt. Bergen kommune har gitt n\u00e6rmere retningslinjer for praktisering av eiendomsskatteloven \u00a7 7 i kommunens eiendomsskattevedtekter. Der fremg\u00e5r det at bygg med \u00abs\u00e6rlig historisk verdi kan vurderes \u00abfritatt for eiendomsskatt\u00bb. Det er i motsetning til bygg som har endelig fredningsvedtak etter kulturminnelovens bestemmelser som etter samme bestemmelse innvilges fritak. Regelverket er langt p\u00e5 vei Side 8/18 Gyldendal Rettsdata | http://www.rettsdata.no | Kilde: Lagmannsrettene | 20-12-2024 11:38:13 felles med sammenlignbare kommuner, som for eksempel Oslo, Stavanger og Troms\u00f8. Det f\u00f8lger av juridisk teori at det er tillatt \u00e5 gi denne type retningslinjer, jf eksempelvis Harboe, \u00abEigedomsskattelova (2022) og Frihagen, \u00abForvaltningsrett, bind I side 171, og 260-261 og Rt-2014-310. Kommunen kan dispensere i enkelttilfeller ut fra en skj\u00f8nnsmessig avveining av hensyn for og imot, men forvaltningen beh\u00f8ver ikke \u00e5 bruke kompetansen hvis den ut fra en helhetsvurdering finner at det som hovedregel ikke er grunn til \u00e5 gj\u00f8re unntak, jf Eckhoff/Smith, Forvaltningsrett, 2022 og Harboe, Eigedomsskattelova (2022) side 922. Vedtektene er antagelig hjemlet i eiendomsskatteloven \u00a7 2. Det foreligger ikke avgj\u00f8rende rettspraksis om vilk\u00e5rene \u00abkan\u00bb og/eller \u00abhistorisk verde\u00bb i eiendomsskatteloven \u00a7 7 b er forvaltningsskj\u00f8nn eller rettsanvendelsesskj\u00f8nn. I juridisk teori er det imidlertid enighet om at avgj\u00f8relser etter eiendomsskatteloven \u00a7 7 b er underlagt forvaltningsskj\u00f8nn. Dette gjelder utvilsomt \u00abkan-skj\u00f8nnet\u00bb, men m\u00e5 ogs\u00e5 legges til grunn for vilk\u00e5ret om \u00abhistorisk verde\u00bb. Det foreligger uansett ulike forhold som tilsier dempet pr\u00f8vingsintensitet. Domstolenes pr\u00f8vingsintensitet er uansett ikke avgj\u00f8rende da det ikke foreligger rettsanvendelsesfeil ved Overskattetaktskommisjonens vedtak. Tingretten har korrekt lagt til grunn at \u00abkan- skj\u00f8nnet\u00bb og \u00abhistorisk verde\u00bb er to alternative avslagsgrunner. Kommunen har vurdert hvorvidt Finneg\u00e5rden, som ikke er fredet, likevel skal fritas for eiendomsskatt. B\u00e5de f\u00f8rsteinstansen og klageinstansen kom til at skattefritak ikke skulle gis. Til grunn for vurderingene l\u00e5 uttalelser fra Byantikvaren, Fylkeskonservator og Riksantikvaren, i tillegg til kommunens interne dokumenter, herunder fagnotat og saksfremstillinger. Som en del av begrunnelsen ble det vist til de omfattende eksteri\u00f8rmessige og interi\u00f8rmessige endringene av eiendommen, i tillegg til kommunens faste praksis som viser at vilk\u00e5ret praktiseres sv\u00e6rt strengt. For eksempel har b\u00e5de B\u00f8rsbygget og T\u00f8rrfiskkatedralen f\u00e5tt avslag p\u00e5 sine s\u00f8knader, selv om disse byggene utvilsomt har stor kulturminneverdi. Det anf\u00f8res at \u00abhistorisk verde\u00bb i eiendomsskatteloven \u00a7 7 er et forvaltningsskj\u00f8nn, slik dette ogs\u00e5 er lagt til grunn i juridisk litteratur, av Riksantikvaren og Klima- og milj\u00f8departementet, og som dessuten synes forutsatt i lovens forarbeider. Loven selv tillegger kompetansen til \u00abkommunestyret\u00bb p\u00e5 et omr\u00e5de som forutsetter lokal kunnskap og spesiell fagkompetanse, jf Rt-1995-1427, og der et fritak ikke kan regnes som tyngende ettersom eiendomsskatt i utgangspunktet rammer alle eiendommer, jf Rt 2015-1232 avsnitt 38. I denne saken er skj\u00f8nnet uansett \u00abgodt overveid og begrunnet\u00bb, slik at domstolene b\u00f8r utvise tilbakeholdenhet forutsatt at \u00abhistorisk verdi\u00bb er rettsanvendelsesskj\u00f8nn, jf HR-2017-1258-A avsnitt 55. Etter kommunens syn er det ikke sannsynliggjort at det foreligger rettsanvendelsesfeil verken ved ut\u00f8velsen av kommunens kan-skj\u00f8nn eller ved kommunens tolkning av \u00abs\u00e6rlig historisk verde\u00bb. Det er opp til kommunen \u00e5 avgj\u00f8re om skattefritak skal innvilges selv om vilk\u00e5rene for \u00f8vrig er oppfylt, jf ordlyden \u00abkan\u00bb i eiendomsskatteloven \u00a7 7. Som fremholdt av Einar Harboe i note 6 til bestemmelsen i Eiendomsskatt kommentarutgave p\u00e5 Juridika.no, kan kommunen \u00abavsl\u00e5 s\u00f8knaden uten \u00e5 ta stilling til hvorvidt eiendommen oppfyller lovens krav fordi kommunen uansett ikke \u00f8nsker \u00e5 innvilge skattefrihet\u00bb. Ankende part er ikke utsatt for usaklig forskjellsbehandling. Kommunen har hatt en fast og konsekvent praksis med en sv\u00e6rt h\u00f8y terskel for \u00e5 gi skattefritak for bygninger som ikke er fredet. Vedtaket lider heller ikke av vilk\u00e5rlig skj\u00f8nnsut\u00f8velse. Det er foretatt en konkret skj\u00f8nnsmessig avveining der alle saklige hensyn er vurdert. Ankemotparten kan ikke se at det er sterkt urimelig at det ikke innvilges fritak. Eventuelle h\u00f8ye vedlikeholdskostnader er hensyntatt ved verdsettelsen av eiendomsskatt, jf NOU 1996:20 side 88. Endelig Side 9/18 Gyldendal Rettsdata | http://www.rettsdata.no | Kilde: Lagmannsrettene | 20-12-2024 11:38:13 anf\u00f8res at det ikke foreligger kvalifisert saksbehandlingsfeil ved vedtaket, og det vises til tingrettens begrunnelse som ankemotparten langt p\u00e5 vei slutter seg til. Ankemotparten har lagt ned slik p\u00e5stand: 1. Anken forkastes. 2. Bergen kommune v/ordf\u00f8reren tilkjennes sakens kostnader. Lagmannsrettens vurdering I Innledning Lagmannsretten er kommet til at vedtaket om avslag p\u00e5 fritak for eiendomsskatt er ugyldig. Anken tas s\u00e5ledes til f\u00f8lge. Saken st\u00e5r i det alt vesentlige i samme stilling for lagmannsretten som for tingretten b\u00e5de med hensyn til faktum og juss. Partene har fremmet de samme rettslige anf\u00f8rsler for lagmannsretten som ble gjort gjeldende for tingretten. II Rammene for lagmannsrettens pr\u00f8ving Saken gjelder pr\u00f8ving av et forvaltningsvedtak, og lagmannsrettens kompetanse avhenger av om vedtaket h\u00f8rer under forvaltningens frie skj\u00f8nn eller om det er tale om en lovbunden avgj\u00f8relse, s\u00e5kalt rettsanvendelsesskj\u00f8nn. I sistnevnte tilfelle har domstolen full pr\u00f8vingskompetanse og kan pr\u00f8ve forvaltningens generelle lovtolkning og den konkrete rettsanvendelsen. I f\u00f8rstnevnte tilfelle er domstolens pr\u00f8vingskompetanse begrenset til \u00e5 pr\u00f8ve forvaltningens rettsanvendelse, saksbehandlingen og om vedtaket bygger p\u00e5 riktig faktum. Den konkrete skj\u00f8nnsut\u00f8velsen kan ikke pr\u00f8ves utover en kontroll av om skj\u00f8nnet er tilstrekkelig bredt og saklig, og at resultatet ikke fremst\u00e5r som \u00e5penbart urimelig. Det vises til Rt-2012-1985 avsnitt 142 med henvisning til Rt-2012-1025 avsnitt 68. Sp\u00f8rsm\u00e5let om fritt skj\u00f8nn eller rettsanvendelsesskj\u00f8nn m\u00e5 s\u00f8kes klarlagt f\u00f8rst og fremst ved tolkning av hjemmelsbestemmelsen ordlyd, supplert med lovens forarbeider, jf Rt-2012-1985. Lagmannsretten tar utgangspunkt i plenumsdommen i Rt-2015-1388, avsnitt 222, der flertallet viser til tredjevoterendes flertallsvotum i Rt-1995-1427, side 1436: Om de lovbestemte vilk\u00e5r for en forvaltningsavgj\u00f8relse er til stede, m\u00e5 domstolene kunne pr\u00f8ve fullt ut, dersom det ikke er sikre holdepunkter for noe annet. I avsnitt 223 fortsatte flertallet: Jeg viser her ogs\u00e5 til Rt-2007-257. Avgj\u00f8relsen gjaldt forst\u00e5elsen av den dagjeldende plan- og bygningsloven \u00a7 7, som ga adgang til dispensasjon fra planbestemmelser n\u00e5r \u00abs\u00e6rlige grunner\u00bb \u00e5pnet for det. Om pr\u00f8vingskompetansen uttaler f\u00f8rstvoterende i avsnitt 40 f\u00f8lgende om utgangspunktet for vurderingen: Side 10/18 Gyldendal Rettsdata | http://www.rettsdata.no | Kilde: Lagmannsrettene | 20-12-2024 11:38:13 \u00abDet kan v\u00e6re naturlig \u00e5 anta at n\u00e5r lovgiver har skrevet inn en betingelse for \u00e5 gi dispensasjon, vil denne betingelsen v\u00e6re en materiell kompetansebegrensning, som kan etterpr\u00f8ves av domstolene, med andre ord et rettsanvendelsesskj\u00f8nn.\u00bb Det f\u00f8lger av dette at det er unntak fra full pr\u00f8velsesrett som m\u00e5 begrunnes, og at hensynet bak dette rettslige utgangspunktet er den private parts rettsikkerhet, jf Rt-1995-1427. Lagmannsretten legger til grunn at rettssikkerhetshensyn kan tilsi en mer intensiv pr\u00f8ving, jf Rt-2015-1232, avsnitt 38. 1. Kan-skj\u00f8nnet Lagmannsretten behandler f\u00f8rst sp\u00f8rsm\u00e5let om kommunens vedtekter er uttrykk for en korrekt forst\u00e5else av eiendomsskatteloven \u00a7 7b. Den sentrale problemstillingen er om bestemmelsen gir kommunene kompetanse til \u00e5 begrense fritak til \u00e5 gjelde visse eiendommer/grupper av eiendommer innenfor kategorien \u00abbygning med historisk verde\u00bb. Lagmannsretten tar utgangspunkt i at eiendomsskatteloven \u00a7 7 bokstav b er en s\u00e5kalt \u00abkan-bestemmelse\u00bb, og at formuleringen \u00abhelt eller delvis\u00bb gir kommunene hjemmel til \u00e5 frita den delen av en eiendom som omfattes av kategorien, eller til hel eller delvis nedsettelse av eiendomsskatten. Partene er enige om at kan-skj\u00f8nnet ligger til forvaltningens frie skj\u00f8nn, noe ogs\u00e5 lagmannsretten er enig i. Ankende part anf\u00f8rer imidlertid at kan- skj\u00f8nnet er begrenset, noe lagmannsretten kommer tilbake til. Det legges til grunn at kommunen st\u00e5r fritt i sin vurdering av om kompetansen som f\u00f8lger av bestemmelsen skal benyttes eller ikke. I dette tilfellet har kommunen benyttet den fakultative adgangen som f\u00f8lger av loven til \u00e5 innf\u00f8re fritak, jf. eiendomsskattevedtekter kapittel VI om fritakss\u00f8knader, som er gjengitt innledningsvis. Det legges til grunn som uomstridt at vedtektene praktiseres slik at bygg eller deler av bygg som er fredet etter kulturminneloven skal fritas for eiendomsskatt, og at kommunen kan vurdere \u00e5 gi frita for eiendommer som ikke er fredet, men som \u00abhar s\u00e6rlig historisk verdi\u00bb. Vedtektene inneholder s\u00e5ledes en blanding av en regelbundet praksis og individuell vurdering. Lagmannsretten legger videre til grunn at lovens formulering \u00abbygning som har historisk verde\u00bb henviser til en kategori av bygg som omfatter flere og andre bygg enn de som er endelig fredet etter kulturminneloven. Denne forst\u00e5elsen gjenspeiles for\u00f8vrig i vedtektene, jf formuleringen om at \u00abbygg med s\u00e6rlig historisk verdi kan vurderes\u00bb. Sp\u00f8rsm\u00e5let er om kommunen ved nevnte begrensning har lagt til grunn en riktig forst\u00e5else av loven, eller om loven m\u00e5 forst\u00e5s slik at dersom det innf\u00f8res fritak, m\u00e5 dette omfatte alle eiendommene innenfor kategorien, det vil si bygg som har \u00abhistorisk verde\u00bb. Bestemmelsens ordlyd definerer ikke hva som omfattes av dette vilk\u00e5ret, og det kan heller ikke utledes av ordlyden om kommunen kan innf\u00f8re fritak for visse grupper av bygninger innen kategorien. Forarbeidene til loven belyser ikke problemstillingen, og etter det lagmannsretten er kjent med foreligger det heller ikke rettspraksis vedr\u00f8rende forst\u00e5elsen av eiendomsskatteloven \u00a7 7 b. Utgangspunktet er at bestemmelsen gir kommunen rett, men ikke plikt, til \u00e5 benytte adgangen til \u00e5 gi fritak. Dette b\u00f8r tilsi at fritak kan begrenses til en gruppe av bygg, i dette tilfellet til bygg som er endelig fredet etter kulturminneloven. Det er p\u00e5 det rene at denne gruppen av bygg faller inn under lovens vilk\u00e5r om \u00abhistorisk verde\u00bb. Det antas at mange, kanskje de fleste, historiske bygninger som det kan v\u00e6re aktuelt \u00e5 unnta fra eiendomsskatt, vil v\u00e6re fredet eller kan bli fredet. Dette er lagt til grunn i NOU 1996:20 Ny lov om eiendomsskatt, punkt 8.3.3.3, som er gjengitt i tingrettens dom. Utredningen er ikke fulgt opp, men anses likevel som uttrykk for en realitet. Det vises ogs\u00e5 til Einar Harboe, \u00abEigedomsskattelova \u2013 kommentarutgave\u00bb, hentet fra Juridika, hvor det i note 3 og note 6 til \u00a7 7 fremkommer: Side 11/18 Gyldendal Rettsdata | http://www.rettsdata.no | Kilde: Lagmannsrettene | 20-12-2024 11:38:13 \u00abI utgangspunktet st\u00e5r kommunestyret fritt i \u00e5 avgj\u00f8re om fritak i det hele tatt skal innr\u00f8mmes i medhold av \u00a7 7, eventuelt i hvilket omfang dette skal skje. Kommunen m\u00e5 ogs\u00e5 kunne stille opp generelle kriterier innenfor rammen av den adgang til fritak som f\u00f8lger av loven. Se imidlertid note 2 om visse begrensninger.\u00bb \u00abHvilke eiendommer som har historisk verdi, m\u00e5 avgj\u00f8res etter en skj\u00f8nnsmessig vurdering der kommunestyret i utgangspunktet ikke er bundet av andre instansers vurdering. Faginstansers vurdering vil likevel kunne ha stor betydning som grunnlag for vurderingen, som f.eks. n\u00e5r en bygning er fredet etter lov om kulturminner. Det synes forsvarlig om kommunen p\u00e5 generell basis beslutter at fredede eiendommer unntas fra skatteplikt. Men innenfor gruppen av eiendommer med historisk verdi m\u00e5 kommunestyret ha adgang til \u00e5 frita enkelte eiendommer, uten at samtlige eiendommer innenfor gruppen derved kan kreves fritatt.\u00bb I Mattis Stavang, Eigedomsskatt (1994), heter det i kommentaren til \u00a7 7 blant annet: \u00abKommunestyret st\u00e5r heilt fritt i sp\u00f8rsm\u00e5let om det vil bruke den makta som det har etter \u00a7 7. Vedtak om fullt bortfall eller delvis nedsetjing kan s\u00e5leis gjerast gjeldande berre for grupper som er nemnde i opprekninga eller dei som er utvalde fr\u00e5 desse gruppene. Vilk\u00e5ret er likevel at vedtaket ikkje bryt med likskapsprinsippet. Det kan ikkje gjerast skilnad mellom skattytarar med mindre kommunestyret har sakleg grunn for det.\u00bb Det tilf\u00f8yes at Bergen kommunes vedtekter langt p\u00e5 vei er sammenfallende med tilsvarende reguleringer i andre kommuner. Det vises blant annet til \u00abforskrift for eiendomsskatt 2022, Oslo kommune\u00bb der bygning av historisk verdi er definert til \u00abbygninger som etter kulturminneloven er fredet (enten automatisk, ved forskrift eller ved enkeltvedtak), midlertidig fredet eller hvor fredning p\u00e5g\u00e5r, jf forskriftens \u00a7 5. Det nevnes at n\u00e5gjeldende vedtekter i Bergen kommune, etter revisjon i 2023, ikke lenger inneholder setningen om at \u00abbygg med s\u00e6rlig historisk verdi kan vurderes\u00bb. Lagmannsretten har vurdert ankende parts anf\u00f8rsel om at kommunens \u00abkan-skj\u00f8nn\u00bb etter bestemmelsen er begrenset til valg mellom kategorier av fritak. Det er anf\u00f8rt at sammenhengen i loven taler for en slik forst\u00e5else, blant annet med henvisning til \u00a7 5 f\u00f8rste ledd tredje strekpunkt om obligatorisk fritak for eiendom som staten eier som har historisk bygg eller anlegg, med tilh\u00f8rende forskrift. Det fremg\u00e5r av forskriften at hvorvidt et bygg eller anlegg kan karakteriseres som historisk m\u00e5 avgj\u00f8res etter en skj\u00f8nnsmessig vurdering, og at det ved denne vurderingen b\u00f8r legge betydelig vekt p\u00e5 om bygget eller anlegget er klassifisert som historisk, eksempelvis om det foreligger fredningsvedtak etter kulturminneloven. Det er videre uttalt at uttalelser fra kulturvernmyndigheter b\u00f8r tillegges stor vekt. Lagmannsretten legger til grunn at kommunene, i relasjon til statlige bygg eller anlegg, ikke kan unnta visse eiendommer/anlegg innenfor kategorien for skattefritak. N\u00e5r det gjelder denne gruppen av bygg/anlegg legges det s\u00e5ledes til grunn et kategoribasert system og der det i forskriften er gitt klare f\u00f8ringen for den skj\u00f8nnsmessige avveining av hvilke bygg/anlegg som faller inn under kategorien. Hensynet til konsekvens og sammenheng i regelverket kan tale for at \u00a7 7 b behandles p\u00e5 samme m\u00e5te. Det kan ogs\u00e5 argumenteres med at et slikt kategorisk system fremmer likebehandling og forutberegnelighet for den enkelte skatteyter. Lagmannsretten tar ikke endelig stilling til problemstillingen da dette ikke er avgj\u00f8rende for sakens utfall. Det vises til lagmannsrettens vurderinger i det f\u00f8lgende, og s\u00e6rlig den konkrete vurderingen i punkt III. 2. Historisk verde Side 12/18 Gyldendal Rettsdata | http://www.rettsdata.no | Kilde: Lagmannsrettene | 20-12-2024 11:38:13 Lagmannsretten g\u00e5r over til \u00e5 se n\u00e6rmere p\u00e5 forst\u00e5elsen av vilk\u00e5ret i eiendomsskatteloven \u00a7 7b om \u00abhistoriske verde\u00bb, jf andre setning i eiendomsskattevedtektene om at \u00abbygg med s\u00e6rlig historisk verdi kan vurderes\u00bb. Lagmannsretten antar at formuleringen \u00abs\u00e6rlig historisk verdi\u00bb ikke har noen selvstendig betydning. Kommunen kan neppe innf\u00f8re et strengere vilk\u00e5r enn det som f\u00f8lger av loven, noe som kommenteres n\u00e6rmere nedfor under punkt III. Sett i sammenheng med f\u00f8rste setning er det her tale om bygg som ikke er endelig fredet etter kulturminneloven, men som m\u00e5 oppfylle grunnvilk\u00e5ret om \u00abs\u00e6rlig historisk verdi\u00bb. Formuleringen \u00abkan vurderes\u00bb trekker i retning av at kommunen st\u00e5r fritt, innenfor rammen for et forsvarlig skj\u00f8nn, til \u00e5 avsl\u00e5 s\u00f8knad om fritak selv om grunnvilk\u00e5ret er oppfylt. Selv om det legges til grunn at kommunen har slik kompetanse vil likevel grunnvilk\u00e5ret om \u00abs\u00e6rlig historisk verdi\u00bb kunne pr\u00f8ves fullt ut av domstolene. Det vises til at ulike vilk\u00e5r i samme bestemmelse kan v\u00e6re underlagt forskjellige typer domstolspr\u00f8ving, jf Rt- 1908-145. Lagmannsretten tar utgangspunkt i at vilk\u00e5ret om \u00abhistorisk verde\u00bb sikter til bygg som har verdi som kilde til historisk kunnskap. Vilk\u00e5ret vil kunne tillegges ulikt innhold avhengig av st\u00e5sted, men er etter lagmannsrettens vurdering ikke et generelt og skj\u00f8nnsmessig vurderingstema som tilsier at det skal foretas utpregede skj\u00f8nnsmessige avveininger som ligget til forvaltningens frie skj\u00f8nn. Vilk\u00e5ret er ikke knyttet til n\u00e6rmere kriterier, og lovbestemmelsen gir ikke anvisning p\u00e5 hvilke avveininger som skal foretas. Lovforarbeidene gir ingen veiledning av betydning for kompetansesp\u00f8rsm\u00e5let. Lagmannsretten peker videre p\u00e5 at det kan bli en flytende overgang mellom hva som h\u00f8rer til vurderingen under kravet om \u00abhistorisk verdi\u00bb og den vurdering som m\u00e5 foretas under kan-skj\u00f8nnet. En slik eventuell n\u00e6r sammenhengen kan tilsi at vilk\u00e5ret om historisk verdi b\u00f8r ses p\u00e5 som et fritt skj\u00f8nn; at vurderingen av \u00abhistorisk verdi\u00bb og kan- vurderingen smelter sammen og inng\u00e5r i forvaltningens frie skj\u00f8nn. Det at kommunene st\u00e5r fritt til \u00e5 avgj\u00f8re om det i det hele tatt skal gis fritak etter eiendomsskatteloven \u00a7 7b kan s\u00e5ledes tilsi at domstolene ikke b\u00f8r kunne overpr\u00f8ve kommunens konkrete vurdering av om vilk\u00e5ret er oppfylt eller ikke. Vilk\u00e5ret gir imidlertid anvisning p\u00e5 noe konkret og objektivt. Det er ikke tvilsomt at det er tale om bygg av kulturhistorisk og/eller arkitektonisk verdi, og at kulturminneloven vil kunne gi betydelig veiledning i den konkrete vurderingen. Det vises videre til at vurderingen vil v\u00e6re av utpreget faglig karakter, og vurderingstemaet krever innsikt i og kunnskap om historie/kulturhistorie, arkitektur og kulturminner. Dette er faglige vurderinger som ikke i utpreget grad er basert p\u00e5 verken kommunens fagetater eller de politiske organers kompetanse. Det tilf\u00f8yes at domstolene ofte st\u00e5r overfor vanskelige og kompliserte problemstillinger innen ulike livsomr\u00e5der, der domstolene erfaringsmessig har behov for \u00e5 f\u00e5 tilf\u00f8rt fagkunnskap. Det at vurderingen vil bero p\u00e5 faglige avveininger tilsier s\u00e5ledes ikke at vurderingen b\u00f8r ligge til forvaltningens frie skj\u00f8nn. Lagmannsretten legger til grunn at \u00abkan \u2013 skj\u00f8nnet\u00bb inneb\u00e6rer at kommunen kan legge avgj\u00f8rende vekt p\u00e5 politiske hensyn i sin vurdering av om kompetansen til \u00e5 gi fritak skal benyttes eller ikke. Sp\u00f8rsm\u00e5let om vilk\u00e5ret om \u00abhistorisk verde\u00bb er oppfylt vil imidlertid bero p\u00e5 en konkret vurdering i hvert enkelt tilfelle der flere elementer inng\u00e5r, som byggets alder, beliggenhet, historikk, bruk mv. Dette tilsier at domstolene b\u00f8r ha full pr\u00f8velsesrett. Eiendomsskattens karakter av \u00e5 v\u00e6re utpreget lokal og politisk fastsatt skatt kan etter lagmannsrettens vurdering ikke v\u00e6re avgj\u00f8rende n\u00e5r det gjelder kompetansesp\u00f8rsm\u00e5let. Lagmannsretten ser det slik at hensynet til kommunalt selvstyre er tilstrekkelig ivaretatt ved at kommunen selv velger om fritak skal innf\u00f8res og omfanget av fritaksretten. Lagmannsretten kan for \u00f8vrig ikke se at juridisk teori gir avgj\u00f8rende veiledning p\u00e5 dette punkt, jf det foranst\u00e5ende. Disse uttalelsene sier f\u00f8rst og fremst noe om rekkevidden av kan-skj\u00f8nnet. Uttalelsene synes ikke \u00e5 ha fokus p\u00e5 sp\u00f8rsm\u00e5let om domstolenes pr\u00f8vingskompetanse, er ikke n\u00e6rmere begrunnet eller utredet spesifikt og har etter lagmannsrettens vurdering Side 13/18 Gyldendal Rettsdata | http://www.rettsdata.no | Kilde: Lagmannsrettene | 20-12-2024 11:38:13 begrenset vekt i totalvurderingen. Lagmannsretten konkluderer etter dette med at vilk\u00e5ret om \u00abhistorisk verde\u00bb er underlagt full domstolspr\u00f8ving. III Den konkrete vurderingen Utgangspunktet er at lagmannsretten kan overpr\u00f8ve forvaltningens konkrete rettsanvendelse. Domstolene kan for \u00f8vrig alltid kontrollere at forvaltningen har bygget p\u00e5 et riktig faktum og at det p\u00e5 grunnlag av dette faktum er foretatt et forsvarlig skj\u00f8nn innenfor rammen av det vurderingstema som loven, rett fortolket, gir anvisning p\u00e5, rettsanvendelsen og saksbehandlingen. Lagmannsretten legger ellers til grunn at dersom det skj\u00f8nn forvaltningen har ut\u00f8vd, er godt overveid og begrunnet, b\u00f8r domstolene vise tilbakeholdenhet med \u00e5 fravike skj\u00f8nnsresultatet, jf HR-2017-1258-A, avsnitt 55 med henvisning til Rt-2009-105, avsnitt 112. Lagmannsretten g\u00e5r s\u00e5 over til den konkrete pr\u00f8vingen av vedtaket, og tar utgangspunkt i at det i fagetatens notat i anledning forberedelse av saken for bystyret ble lagt til grunn at eiendommene ikke oppfylte vilk\u00e5ret om \u00abs\u00e6rlig historisk verdi\u00bb. Ved den politiske behandlingen, det vil si byr\u00e5dets forberedelse av saken til bystyret, fremg\u00e5r at \u00abbyr\u00e5det deler fagetatens vurdering og konklusjon\u00bb. Lagmannsretten forst\u00e5r det slik at formuleringen ogs\u00e5 omfatter fagetatens vurdering av vedtektenes vilk\u00e5r om \u00abs\u00e6rlig historisk verdi\u00bb. Etter at bystyrets utvalg for finans, kultur og n\u00e6ring enstemmig hadde sluttet seg til byr\u00e5dets innstilling, avsa bystyret den 28. april 2021 enstemmig vedtak om at s\u00f8knaden om fritak for eiendomsskatt ikke ble tatt til f\u00f8lge. I byr\u00e5dets saksfremstilling etter at klagen var fremsatt fremkommer blant annet \u00abklager viser til at b\u00e5de regionale og nasjonale antikvariske myndigheter har uttalt at de oms\u00f8kte bygningene har sv\u00e6rt h\u00f8y kulturminneverdi. Dette bestrides ikke\u00bb. Lagmannsretten oppfatter ikke dette som uttrykk for at kommunen vurderte at vedtektenes vilk\u00e5r om \u00abs\u00e6rlig historisk verdi\u00bb var oppfylt. Slik lagmannsretten ser det har premisset om at eiendommene ikke oppfyller det materielle vilk\u00e5ret i vedtektene blitt st\u00e5ende ukorrigert gjennom hele saksbehandlingsprosessen. Denne konklusjonen er \u00e5penbart basert p\u00e5 en uriktig bevisbed\u00f8mmelse, noe lagmannsretten komme tilbake til. Lagmannsretten vil imidlertid f\u00f8rst peke p\u00e5 at kommunens konklusjon som nevnt ogs\u00e5 kan v\u00e6re basert p\u00e5 feil rettsanvendelse. Eiendomskattevedtektene er prim\u00e6rt saksbehandlingsregler, men inneholder ogs\u00e5 materielle vilk\u00e5r for fritak for eiendomsskatt. Vedtektene er sannsynligvis fastsatt med hjemmel i eiendomsskatteloven \u00a7 2. Lagmannsretten kan pr\u00f8ve om vedtektene overskrider kompetansen i lovhjemmelen. I s\u00e5 fall vil et vedtak med hjemmel i vedtektene v\u00e6re ugyldig. Som p\u00e5pekt ovenfor, inneholder vedtektene en blanding av en regelbundet praksis og individuell vurdering. N\u00e5r det gjelder sistnevnte, oppstiller vedtektene et mer kvalifisert vilk\u00e5r enn det som f\u00f8lger av loven. Lagmannsretten legger til grunn at dette representerer feil rettsanvendelse og vil f\u00f8re til ugyldighet dersom feilen gjenspeiles i vedtaket. Som p\u00e5pekt ovenfor, er det sannsynlighetsovervekt for at konklusjonen om at eiendommene ikke oppfyller kravet til \u00abs\u00e6rlig historisk verdi\u00bb, har heftet ved saken gjennom hele saksbehandlingsprosessen. Dette kan utgj\u00f8re en selvstendig ugyldighetsgrunn. Det kan imidlertid tenkes at verken bystyret eller kommisjonen eksplisitt har tatt stilling til innholdet i lovens krav eller om eiendommene oppfyller lovens krav. Vedtakene synes \u00e5 v\u00e6re basert p\u00e5 at det er opp til kommunens frie skj\u00f8nn \u00e5 avgj\u00f8re om en eiendom har historisk verdi, og at kommunen derfor kan avsl\u00e5 s\u00f8knad om fritak uten \u00e5 ta stilling til hvorvidt eiendommen oppfyller lovens krav fordi bystyret uansett ikke \u00f8nsket \u00e5 innr\u00f8mme skattefritak. Lagmannsretten vurderer dette annerledes. Det vises til at kommunen har oppstilt et selvstendig grunnlag som kan f\u00f8re til skattefritak, som har et annet materielt innhold enn det alternativet som etter praksis skal f\u00f8re til skattefritak. Det m\u00e5 legges til grunn at det f\u00f8rstnevnte alternativet har et reelt innhold, men som praktiseres strengt. Lagmannsretten legger til grunn at klagenemnden skulle ha Side 14/18 Gyldendal Rettsdata | http://www.rettsdata.no | Kilde: Lagmannsrettene | 20-12-2024 11:38:13 vurdert grunnvilk\u00e5ret om historisk verdi var oppfylt, som en grunnleggende premiss for vedtaket. Dette er igjen avgj\u00f8rende for \u00e5 kunne vurdere om forvaltningen har utvist et forsvarlig og forstandig skj\u00f8nn i avgj\u00f8relsen om at fritak ikke skulle innvilges. Lagmannsretten peker videre p\u00e5 at det ogs\u00e5 foreligger feil ved saksbehandlingen som kan f\u00f8re til ugyldighet. Det vises til at det i administrasjonens saksfremstilling til kommisjonen datert 5. november 2021 fremg\u00e5r at kommisjonen \u00abkan pr\u00f8ve om lovens vilk\u00e5r om fritak er oppfylt, om det foreligger myndighetsmisbruk, om likebehandlingsprinsippet er ivaretatt, og om saksbehandlingen har v\u00e6rt forsvarlig. Overskattetakstkommisjonen kan ikke pr\u00f8ve bystyrets skj\u00f8nn\u00bb. Partene er enige om at siste setning er feil angivelse av kommisjonens kompetanse, noe lagmannsretten er enig i. Kommisjonen kan pr\u00f8ve alle sider av saken, ogs\u00e5 de skj\u00f8nnsmessige, jf forvaltningsloven \u00a7 34 andre ledd og eiendomsskattevedtektene \u00a7 7-7. Det er h\u00f8yst uklart om klagenemnda har foretatt en selvstendig vurdering av alle sider av saken. Lagmannsretten kan ikke utelukke at det ogs\u00e5 p\u00e5 dette punkt foreligger feil som kan ha hatt innvirkning p\u00e5 vedtaket Lagmannsretten g\u00e5r etter dette over til \u00e5 se n\u00e6rmere p\u00e5 de faktiske forhold av betydning for subsumsjonen. Lagmannsretten legger til grunn som utvilsomt at eiendommene oppfyller grunnvilk\u00e5ret for fritak. Eiendommene utgj\u00f8r en del av Bryggen i Bergen og er tilknyttet eiendom som er skrevet inn p\u00e5 UNESCOS verdensarvliste. Erlend Hofstad forklarte at det nylig er utarbeidet en forvaltningsplan for verdensarvestedet Bryggen for perioden 2021-2025, som blant annet kan f\u00e5 betydning for Finneg\u00e5rden. Eiendommene defineres som et objekt med oppsluttende verdi for verdensarven, dvs. et objekt som ligger utenfor verdensarven, men som er viktig for forst\u00e5elsen og formidlingen av denne. Det foresl\u00e5s ogs\u00e5 at verdensarvestedet Bryggen skal f\u00e5 en formalisert buffersone, definert og godkjent av UNESCO. Finneg\u00e5rden vil med all sannsynlighet ligge innenfor buffersonen. Byantikvaren Gillow fremhevet i sin forklaring at Finneg\u00e5rden opplagt har stor verneverdi, og fremhevet at eiendommene har lik struktur som resten av bebyggelsen p\u00e5 bryggen. Lagmannsretten peker videre p\u00e5 at eiendommene har v\u00e6rt fredet og antikvariske myndigheter er samstemte om at eiendommene tilfredsstiller vilk\u00e5rene for fredning etter kulturminneloven. I f\u00f8lge vitnet Jo Gjerstad er Finneg\u00e5rden en del av den s\u00e5kalte \u00abTyskebryggen\u00bb og har meget stor kulturminneverdi. Som p\u00e5pekt innledningsvis foreligger det uttalelser fra nasjonal og regional vernemyndighet som i det f\u00f8lgende gjengis helt eller delvis: Byantikvaren i Bergen, Johanne Gillow har i brev av 8. mai 2018 uttalt f\u00f8lgende: Finneg\u00e5rden har v\u00e6rt den s\u00f8rligste av g\u00e5rdene p\u00e5 Bryggen siden 1702, da den ble gjenreist som dobbeltg\u00e5rd med to husrekker. Deler av dobbeltg\u00e5rden ble revet rundt 1900 i forbindelse med at det ble vedtatt en ny reguleringsplan for den s\u00f8rlige delen av Bryggen. I denne planen ble den tradisjonelle bebyggelsen erstattet med en moderne bymessig kvartalsstruktur med et rutenett av brede, rette gater med fortau langs husveggene. De gamle g\u00e5rdene ble revet, bortsett fra Finneg\u00e5rden, hvor eierne gikk imot rivning. Hele Finneg\u00e5rden ble fredet i 1927. I 1936 ble imidlertid fredningen opphevet for alt utenom det som utgj\u00f8r Det hanseatiske museum, Finneg\u00e5rden 1. En ny fredning av de resterende delene av Finng\u00e5rden (2a og 3a) ble diskutert i 1970- og 1980-\u00e5rene, men ble ikke gjennomf\u00f8rt. Finneg\u00e5rden 1, Det hanseatiske museum, er del av verdensarvkulturminnet Bryggen som kom p\u00e5 UNESCOs verdensarvliste i 1979. Resten av Finneg\u00e5rden er ikke en del av verdensarven, men er med p\u00e5 \u00e5 styrke lesbarheten og opplevelsen av Finneg\u00e5rden som helhet, dermed ogs\u00e5 verdensarven. Side 15/18 Gyldendal Rettsdata | http://www.rettsdata.no | Kilde: Lagmannsrettene | 20-12-2024 11:38:13 Deler av bnr. 1660, 1661 og 1662 ble skadet av brann i 1982, men ble delvis gjenoppbygget som kopi. Gjenoppbyggingen og restaureringsarbeid av Finneg\u00e5rden 2a og 3a er i tr\u00e5d med Riksantikvarens f\u00f8ringer for de resterende bryggeg\u00e5rdene som er fredet. Til sammen utgj\u00f8r Finneg\u00e5rden, som helhet, et viktig premiss for \u00e5 forst\u00e5 bebyggelsesstrukturen p\u00e5 den s\u00f8rlige delen av Bryggen fra tiden f\u00f8r murg\u00e5rdene ble reist p\u00e5 begynnelsen av 1900-tallet. I brev fra konstituert Fylkeskonservartor David J. Aasen Sandven av 23. august 2019 gjengis vurderingen: Samlet sett er Bryggen et sv\u00e6rt viktig kulturminne. Bryggen representerer en bystruktur og byggeskikk med r\u00f8tter i middelalderen, og som det eneste bevarte av de hanseatiske kontorene er det et unikt minne om et vesentlig fenomen i norsk og europeisk historie. De fleste bevarte bygningene p\u00e5 Bryggen er fredet og med status som verdensarv er det fastsl\u00e5tt at Bryggen har fremragende universell verdi. Finneg\u00e5rden 2 A, 3 A og 6 A utgj\u00f8r en del av Bryggen og m\u00e5 vurderes i sammenheng med denne. De bevarte, gamle bygningene er av samme alder og type som de fleste husene p\u00e5 Bryggen, ganske godt bevart og ikke vesentlig mer endret i nyere tid enn mange av disse. Innredningen til hotellbruk er hensynsfullt gjort, og de s\u00e6rskilte kvalitetene i de historiske bygningene er bevisst vektlagt. Nybyggene fra 1980-\u00e5rene er viktige som en hensynsfull kontekst for de originale bygningene, og for \u00e5 styrke opplevelsen og forst\u00e5elsen av bygningsmilj\u00f8et de er en del av. B\u00e5de i byggem\u00e5te og funksjon tilsvarer de dermed frontbygningene som p\u00e5 samme tid ble reist lengst ute p\u00e5 Bryggen, foran SAS-hotellet. Arkitekten var ogs\u00e5 den samme, nemlig \u00d8ivind Maurseth. De bevarte og rekonstruerte bygningene tilsvarer tilsammen rundt halvparten av bygningsmassen i Finneg\u00e5rden, slik den stod frem til ca. 1900. De utgj\u00f8r enn\u00e5 en helhet som viser Bryggens karakteristiske bygningsmilj\u00f8, med husrekker p\u00e5 begge sider av en passasje. Kopi-byggene fra 1980-\u00e5rene er viktige for \u00e5 bygge opp under denne milj\u00f8virkningen. Bygningsmilj\u00f8et er ogs\u00e5 viktig som fysisk og historisk kontekst for Finneg\u00e5rden 1 A (Hanseatisk Museum), den best bevarte av alle handelsstuene p\u00e5 Bryggen. Som den historiske bakgrunnen viser, er det ikke kulturminnefaglige vurderinger som er \u00e5rsak til at Finneg\u00e5rden 2 A, 3 A og 6 A ikke er fredet i dag, men snarere et sammentreff av omstendigheter som ligger langt tilbake i tid. Med dagens \u00f8yne kan det fremst\u00e5 n\u00e6rmest som en inkurie at de ligger utenfor avgrensningen til verdensarvstedet Bryggen. Samlet sett er det ikke grunn til \u00e5 vurdere Finneg\u00e5rden 2 A, 3 A og 6 A vesentlig annerledes som kulturminner enn den \u00f8vrige bebyggelsen p\u00e5 Bryggen. Det tilsier at de har nasjonal kulturminneverdi og dermed tilfredsstiller vilk\u00e5rene for fredning etter kulturminneloven. I brev av 30. april 2020 har Riksantikvaren ved Anne-Judith Munthe-Kaas uttalt f\u00f8lgende: Finneg\u00e5rden ble fredet etter den tidligere bygningsfredningsloven, men fredningen ble opphevet fordi det offentlige ikke hadde r\u00e5d til \u00e5 overta bygningene. Ny prosess for vern ble igangsatt p\u00e5 1970-tallet og 1980- tallet. Myndighetene var i ferd med \u00e5 fatte vedtak om \u00e5 frede bygningene, med fredningen ble stilt i bero for at et fredningsvedtak ikke skulle hindre finansiering av de restaureringsarbeidene man var i ferd med \u00e5 igangsette. Det ble imidlertid forutsatt at fredning skulle gjennomf\u00f8res etter at restaureringen av bygningene var ferdigstilt. Dokumentene fra 1982 kan i seg selv ikke anses for \u00e5 v\u00e6re et vedtak om midlertidig fredning. Side 16/18 Gyldendal Rettsdata | http://www.rettsdata.no | Kilde: Lagmannsrettene | 20-12-2024 11:38:13 P\u00e5 n\u00e5v\u00e6rende tidspunkt foreligger ingen konkrete planer om fredning av denne delen av bygningen. Fylkeskonservatoren i Bergen ga i brev datert 23. august 2019 en vurdering av bygningenes kulturminneverdi. Riksantikvaren slutter seg til denne vurderingen. Kommunen har adgang til \u00e5 gi skattefritak for eiendommer med h\u00f8y verneverdi, jf. lov om eigedomsskatt til kommunane. Vi viser til ordlyden i lovens\u00a7 7 bokstav b): \u00abKommunestyret kan fritaka desse eigedomane heilt eller delvis for eigedomsskatt: b) Bygning som har historisk verde.\u00bb N\u00e5r det gjelder Finneg\u00e5rden, er det etter v\u00e5r mening utvilsomt at bygningen faller inn under denne bestemmelsen, og oppfordrer derfor kommunen til \u00e5 gi fritak for eiendomsskatt. Det er p\u00e5 det rene at disse skrivene fulgte vedlagt saken ved oversesendelse til klageinstansen, men det er h\u00f8yst uklart om de faglige vurderingene i det hele tatt er iakttatt av kommisjonen. Dette er faglige vurderinger som har stor tyngde. Riktignok er disse ikke bindende for forvaltningen, men det vil likevel v\u00e6re grunnleggende feil \u00e5 ikke legge betydelig vekt p\u00e5 faglige vurderinger som p\u00e5 de sentrale punkter er enstemmige. Som nevnt ovenfor, vil uklarheter om hva som faktisk er vurdert med hensyn til grunnvilk\u00e5ret ogs\u00e5 skape uklarhet om det er utvist et forsvarlig og forstandig skj\u00f8nn med hensyn til om fritak skulle innvilges eller ikke. Lagmannsretten legger til grunn at kommisjonen har beg\u00e5tt saksbehandlingsfeil ved at de faglige uttalelsene ikke er vurdert og/eller at kommisjonen har bed\u00f8mt bevisene uriktig. Det foreligger uansett feil som kan ha hatt betydning for vedtakets innhold. Den uklarhet som her foreligger trekker i retning av at den skj\u00f8nnsut\u00f8velse som vedtaket er basert p\u00e5 er vilk\u00e5rlig. Lagmannsretten vil ogs\u00e5 peke p\u00e5 at kommisjonen har lagt til grunn at vedtaket er i samsvar med praksis i sammenlignbare saker, det vil si at det er gitt avslag p\u00e5 s\u00f8knader om fritak for eiendommer som ikke er endelig fredet etter kulturminneloven. I saksfremstillingen til kommisjonen er det vist til at bystyret i perioden 2019-2023 behandlet fire s\u00f8knader om fritak for eiendomsskatt, herunder B\u00f8rsbygget, som ligger i Bergen sentrum, men som ikke har tilknytning til Bryggen eller omliggende bebyggelse. Det er ogs\u00e5 vist til den s\u00e5kalte \u00abT\u00f8rrfiskkatedralen\u00bb, som ligger i Sandviken, noe utenfor Bergen sentrum. Det er faglig enighet om at dette er bygg med h\u00f8y kulturminneverdi, men type bygg og beliggenhet inneb\u00e6rer at Finneg\u00e5rden st\u00e5r i en s\u00e6rstilling som kulturminne ved at bygningene er en del av Bryggen, representerer en naturlig avslutning av \u00abTyskebryggen\u00bb og markerer skillet mellom handel og by. I s\u00e5 hensende st\u00e5r Finneg\u00e5rden i en s\u00e6rstilling som kulturminne og tilsier, slik lagmannsretten ser det, at det blir urimelig og vilk\u00e5rlig \u00e5 legge avgj\u00f8rende vekt p\u00e5 sp\u00f8rsm\u00e5let om fredning eller ikke fredning. Dette m\u00e5 ses i sammenheng med at kommunen har valgt \u00e5 ha et alternativ for fritak som ikke er knyttet til fredningsvedtak, men som \u00e5pner for en annen vurdering. Det m\u00e5 som nevnt legges til grunn at dette er et reelt alternativ, som praktiseres strengt, men som ikke kan oppfattes \u00e5 v\u00e6re uten innhold. Samlet sett finner lagmannsretten at det foreligger feil ved kommunens rettsanvendelse, saksbehandling og bevisbed\u00f8mmelse som f\u00f8rer til at vedtaket er ugyldig. Anken tas etter dette til f\u00f8lge. IV Sakskostnader Lagmannsrettens resultat inneb\u00e6rer at ankende part har vunnet saken fullstendig eller i det vesentlige, og har krav p\u00e5 full erstatning for sine sakskostnader for lagmannsretten, jf tvisteloven \u00a7 20-2 f\u00f8rste, jf andre ledd. Lagmannsretten finner at det ikke foreligger tungtveiende grunner som gj\u00f8r det rimelig \u00e5 frita motparten, helt Side 17/18 Gyldendal Rettsdata | http://www.rettsdata.no | Kilde: Lagmannsrettene | 20-12-2024 11:38:13 eller delvis for erstatningsansvaret, jf tvisteloven \u00a7 20-2 tredje ledd. Advokat Fjeldskaar har fremlagt sakskostandsoppgave og krevd kroner 552 600 i sal\u00e6r basert p\u00e5 148 timer til gjennomsnittlig timesats p\u00e5 kroner 5100 for advokat Fjeldskaar og kroner 2600 for advokat Stine Dammen Roland. Ankemotparten fremmet innsigelser til sal\u00e6rkravet, b\u00e5de med hensyn til timeprisen og totalt medg\u00e5tt tid for lagmannsretten. Lagmannsretten finner at sal\u00e6rkravet er h\u00f8yt og viser s\u00e6rlig til at timeprisen p\u00e5 kroner 5 100 b\u00f8r gjenspeiles i et lavere arbeidsomfang. Det vises ogs\u00e5 til at prosessfullmektigen og rettslig medhjelper representerte Finneg\u00e5rden for tingretten, og at kjennskap til saksforholdets faktiske og rettslige side b\u00f8r gjenspeiles i tidsbruken for ankeinstansen. Til sammenligning har kommunens prosessfullmektig fremmet sal\u00e6rkrav for 89 timers arbeid. Selv om det kan aksepteres at saken er noe mer arbeidskrevende for ankende part, finner lagmannsretten at sal\u00e6rkravet b\u00f8r sette ned til kroner 380 000, som gjenspeiler rimelig og n\u00f8dvendig arbeid med saken. I tillegg kommer ankegebyr med kroner 33 561. Lagmannsretten legger sitt resultat til grunn for vurderingen av sakskostnader for tingretten, jf tvisteloven \u00a7 20-9 andre ledd. Lagmannsretten finner at det ikke foreligger tungtveiende grunner som gj\u00f8r det rimelig \u00e5 frita motparten, helt eller delvis for erstatningsansvaret, jf tvisteloven \u00a7 20-2 tredje ledd. Advokat Fjeldskaar krevde totalt kroner 567 950 i sal\u00e6r for tingretten, basert p\u00e5 163, 5 timer til gjennomsnittlig timepris p\u00e5 kroner 4 800, koner 4 300 og kroner 2 400. Lagmannsretten finner at sal\u00e6rkravet gjenspeiler n\u00f8dvendig og rimelig arbeid med saken for tingretten, og legger sal\u00e6rkravet til grunn for avgj\u00f8relsen. Dommen er enstemmig. DOMSSLUTNING: 1. Overskattetakstkommisjonens vedtak datert 6. desember 2021 for Finnegaarden Hotell & Restauranter AS er ugyldig. 2. I sakskostnader for lagmannsretten betaler Bergen kommunen v/ordf\u00f8reren innen to \u2013 2 \u2013 uker fra dommens forkynnelse til Finnegaarden Hotell & Restauranter AS 380 000 \u2013 trehundreog\u00e5ttitusen \u2013 kroner, med tillegg av ankegebyr p\u00e5 33 561 \u2013 trettitretusenfemhundreogsekstien \u2013 kroner. 3. I sakskostnader for tingretten betaler Bergen kommunen v/ ordf\u00f8reren innen to \u2013 2 \u2013 uker fra dommens forkynnelse til Finnegaarden Hotell & Restauranter AS 567 950 \u2013 femhundreogsekstisyvtusennihundreogfemti \u2013 kroner. Side 18/18 "
}