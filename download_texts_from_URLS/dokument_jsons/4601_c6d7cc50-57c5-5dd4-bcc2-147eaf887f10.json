{
  "dokument_id": "c6d7cc50-57c5-5dd4-bcc2-147eaf887f10",
  "doc_type": "case_attachment",
  "kommune": 4601,
  "tittel": "H\u00f8ringsinnspill fra STATENS VEGVESEN",
  "url": "https://bergen.kommune.no/politikere-utvalg/api/fil/bk360/10964426/Horingsinnspill-fra-STATENS-VEGVESEN",
  "tekst": "BERGEN KOMMUNE Postboks 7700 5020 BERGEN Behandlende enhet: Saksbehandler/telefon: V\u00e5r referanse: Deres referanse: V\u00e5r dato: Transport og samfunn Hilde Birgitte Kalleklev / 24/163987-2 2024/93669-2 15.08.2024 55516386 Uttale til planstrategi for Bergen kommune 2023-2027 med planprogram for kommuneplanens samfunnsdel, og varsel om oppstart av arbeid med kommuneplanens samfunnsdel Vi viser til deres brev datert 18.06.2024. Saken gjelder Bergen kommune har lagt ut forslag til planstrategi 2023-2027 p\u00e5 h\u00f8ring og legger samtidig ut h\u00f8ring av planprogram for revidering av samfunnsdelen. Statens vegvesens rolle i planleggingen Statens vegvesen har ansvar for at f\u00f8ringer i Nasjonal transportplan (NTP), Statlige planretningslinjer for samordnet bolig-, areal- og transportplanlegging, vegnormalene og andre nasjonale og regionale arealpolitiske f\u00f8ringer blir ivaretatt i planleggingen. Vi skal bidra til \u00e5 f\u00f8lge opp FNs-b\u00e6rekraftsm\u00e5l rettet mot transportsektoren gjennom oppf\u00f8lgingen av NTP-m\u00e5lene hvor hovedm\u00e5let er et effektivt, milj\u00f8vennlig og trygt transportsystem i 2050. Vi uttaler oss som forvalter av riksveg p\u00e5 vegne av staten, og som statlig fagmyndighet med sektoransvar innenfor vegtransport. V\u00e5rt sektoransvar for vegnettet betyr at vi har et overordnet ansvar for at trafikksikkerhet, framkommelighet, universell utforming, klima og milj\u00f8hensyn og helhetlig bypolitikk ivaretas i alle planforslag som ber\u00f8rer samferdsel. Gjennom v\u00e5rt Postadresse Telefon: 22 07 30 00 Kontoradresse Fakturaadresse Statens vegvesen Nyg\u00e5rdsgaten 112 Statens vegvesen Transport og samfunn firmapost@vegvesen.no 5008 BERGEN Fakturamottak DF\u00d8 Postboks 1010 Nordre \u00c5l Postboks 4710 Torgarden 2605 LILLEHAMMER Org.nr: 971032081 7468 Trondheim 2 sektoransvar skal vi bidra til samarbeid mellom aktuelle myndigheter, n\u00e6ringsliv og innbyggerne med m\u00e5l om en b\u00e6rekraftig utvikling. Nasjonale og regionale f\u00f8ringer for planarbeidet I henhold til de Nasjonale forventninger til kommunal og regional planlegging 2023-2027 skal omstillingen til lavutslippssamfunnet og bidrag til oppn\u00e5else av klima- og milj\u00f8m\u00e5lene prioriteres gjennom arealplanlegging som reduserer transportbehov, utslipp og arealbeslag. Dette ved \u00e5 blant annet prioritere gange, sykkel og kollektivtrafikk i tettsteder gjennom \u00e5 tilrettelegge for en helhetlig infrastruktur som er sammenhengende, tilgjengelig, attraktiv og trygg. Videre skal en tilrettelegge for trygge skoleveier og universell tilgjengelighet. M\u00e5let til de statlige planretningslinjer for samordnet bolig, areal og transportplanlegging er blant annet at arealbruken og transportsystemet skal fremme samfunns\u00f8konomisk effektiv ressursutnyttelse, god trafikksikkerhet og effektiv trafikkavvikling, samt fremme b\u00e6rekraftige tettsteder. Slik som ogs\u00e5 de nasjonale forventningene beskriver skal arealutnyttelse, fortetting og transformasjon i tettstedsomr\u00e5der og kollektivknutepunkt vurderes f\u00f8r nye utbyggingsomr\u00e5der tas i bruk. Dette vil bidra til redusert personbiltransport og bidra til effektive, gode gange, sykkel og kollektivtilbud for innbyggerne ved at tilbudene konsentreres over et mindre omr\u00e5de. Nasjonal transportplan 2025-2036 Regjeringens m\u00e5l for transportpolitikken er at en skal ha et effektivt, milj\u00f8vennlig og trygt transportsystem i hele landet i 2050. Under er det fem likestilte m\u00e5l: \u2022 Bidra til oppfyllelse av Norges klima- og milj\u00f8m\u00e5l \u2022 Nullvisjon for drepte og hardt skadde \u2022 Enklere reisehverdag og \u00f8kt konkurranseevne for n\u00e6ringslivet. \u2022 Effektiv bruk av ny teknologi \u2022 Mer for pengene Regjeringen vil i st\u00f8rre grad ta vare p\u00e5 det vegnettet vi har og prioritere drift, vedlikehold for fornying av vegnettet. Statens vegvesens innspill til planstrategi og planprogram for samfunnsdelen Planstrategi Hensikten med kommunal planstrategi er \u00e5 prioritere planoppgaver og sikre politisk styring med planleggingen, slik at den tilpasses behovet og ikke gj\u00f8res mer omfattende enn den er. En av hovedhensiktene med planstrategien er \u00e5 vurdere om 3 gjeldende kommuneplan, b\u00e5de samfunnsdel og arealdel, skal videref\u00f8res, eller om det er behov for endringer eller helt ny kommuneplan. I planstrategien for valgperioden 2023\u20132027 er f\u00f8lgende overordnede planoppgaver prioritert: \u2022 Revisjon av kommuneplanens samfunnsdel \u2022 Revisjon av kommuneplanens arealdel \u2022 Gjennomgang av den tematiske planbeholdningen, med sikte p\u00e5 \u00e5 videreutvikle plansystemet med f\u00e6rre og mer tverrg\u00e5ende tematiske planer Statens vegvesen st\u00f8tter denne prioriteringen, vi ser at b\u00e5de kommuneplanens arealdel og samfunnsdel kan ha behov for revisjon og mindre endringer. Samtidig vil vi presisere at dagens samfunnsdel med visjonen om en aktiv og attraktiv by, vedtatt i 2015 er et godt styringsverkt\u00f8y. Fokuset p\u00e5 g\u00e5byen og aktiv mobilitet har stor betydning b\u00e5de for folkehelsen og en b\u00e6rekraftig byutvikling. I revisjonen av kommuneplanens arealdel kan det gj\u00f8res endringer som gj\u00f8r arbeidet med byggesaker og plansaker enklere, men vi anbefaler at det strategiske temakartet BERGEN 2030, vedtatt i Bystyret i prinsippsak i 2016 i all hovedsak ligger fast. Videre vil vi be om at f\u00f8lgende prioriteres: \u2022 Planlegging av et sammenhengene fullstandard sykkelvegnett til alle bydeler. \u2022 Planlegging av kollektivnett, spesielt til nye utbyggingsomr\u00e5der som Dokken og Laksev\u00e5g. Planstrategien b\u00f8r si noe om hvordan den videre arealutviklingen i kommunen skal bidra til nullvekstm\u00e5let og klimam\u00e5lene i tr\u00e5d med regionale- og nasjonale f\u00f8ringer. Kommunen b\u00f8r prioritere \u00e5 utf\u00f8re en \u00abplanvask\u00bb av gjeldende reguleringsplaner og vurdere disse opp mot gjeldende nasjonale retningslinjer og m\u00e5l. Eldre planer som ikke st\u00f8tter opp om nasjonale f\u00f8ringer og bidrar til \u00e5 oppn\u00e5 klima- og milj\u00f8m\u00e5lene b\u00f8r vurderes om en skal ta ut elle endre. Trafikksikkerhetsplanen til Bergen kommune gjelder fram til 2025. Det m\u00e5 legges opp til revisjon og videreutvikling av denne planen. Vi vil s\u00e6rlig trekke fram forholdene for barn og unge som sentrale i trafikksikkerhetsarbeidet. Statens vegvesen har ogs\u00e5 rollen som planlegger og utbygger for flere prosjekter i Bergen, som delstrekninger for sykkelstamveg og E39 V\u00e5gsbotn \u2013 Klauvaneset. I videre planlegging vil vi legge opp til helt eller delvis overta de oppgavene planadministrasjonen i kommunen har med \u00e5 organisere planarbeidet og utarbeide 4 planforslag i tr\u00e5d med plan- og bygningsloven \u00a7 3-7. Dette vil gi mer forutsigbarhet i planarbeidet, raskere planprosesser og avlaste kommunens planavdeling. Planprogram for kommuneplanens samfunnsdel I kommunens saksutredning trekkes f\u00f8lgende punkter fram som viktige tema til diskusjon i utarbeidelse av samfunnsdelen: \u2022 En velferdsstat under press krever at kommunen har tilstrekkelig handlingsrom til \u00e5 omstille seg \u2022 Et voksende utenforskap krever at vi samarbeider for \u00e5 inkludere alle i bysamfunnet \u2022 Vestlandets hovedstad skal ikke v\u00e6re en by som er seg selv nok \u2022 Bergen m\u00e5 forberede seg p\u00e5 en usikker fremtid med fokus p\u00e5 samfunnssikkerhet, klima- og naturrisiko \u2022 En god og livskraftig by krever \u00f8kt fokus p\u00e5 gode oppvekstsvilk\u00e5r og utfoldelsesmuligheter der folk bor Statens vegvesen vil framheve at det i tillegg til disse punktene vil v\u00e6re viktig \u00e5 f\u00f8lge opp de Nasjonale forventninger til kommunal og regional planlegging 2023- 2027. Der omstillingen til lavutslippssamfunnet og bidrag til oppn\u00e5else av klima- og milj\u00f8m\u00e5lene prioriteres gjennom arealplanlegging som reduserer transportbehov, utslipp og arealbeslag. Videre saksgang Statens vegvesens uttalelse til varsel om oppstart er ikke utt\u00f8mmende. N\u00e5r et planforslag blir lagt ut til offentlig ettersyn, vil vi kunne komme med ytterligere innspill og merknader. Transport vest Med hilsen Kjell Erik Myre fung. seksjonssjef Hilde Kalleklev senioringeni\u00f8r Dokumentet er godkjent elektronisk og har derfor ingen h\u00e5ndskrevne signaturer. Kopi STATSFORVALTAREN I VESTLAND, Nj\u00f8savegen 2, 6863 LEIKANGER "
}