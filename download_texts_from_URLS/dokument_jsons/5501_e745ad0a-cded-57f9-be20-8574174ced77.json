{
  "dokument_id": "e745ad0a-cded-57f9-be20-8574174ced77",
  "doc_type": "case_presentation",
  "kommune": 5501,
  "tittel": "Valg av kommunal representant til Troms\u00f8 kirkelige fellesr\u00e5d",
  "url": "https://innsyn.tromso.kommune.no/application/getMoteDokument?dokid=2001938412",
  "tekst": "Arkivsaksnr. 25/00020-1 Saksbehandler Rebekka Ringholm Saksgang M\u00f8tedato Milj\u00f8-, idrett-, kultur- og 28.01.2025 samfunnsutviklingsutvalget Valg av kommunal representant til Troms\u00f8 kirkelige fellesr\u00e5d Kommunedirekt\u00f8rens innstilling til vedtak: F\u00f8lgende medlem og varamedlem oppnevnes som kommunens representant i Troms\u00f8 kirkelige fellesr\u00e5d for perioden 2025- 2027: Stig Tore Johnsen Mari Enoksen Hult Kommunedirekt\u00f8r Direkt\u00f8r, stab for organisasjon 1 Hva saken gjelder Troms\u00f8 kommune kan oppnevne en representant til Troms\u00f8 kirkelige fellesr\u00e5d, i henhold til Kirkeordning for Den norske kirke \u00a7 15, andre ledd. Sak om valg av representant og vararepresentant settes derfor opp til behandling i Milj\u00f8-, idrett-, kultur- og samfunnsutviklingsutvalget. Saksutredning Om valg av kommunal representant til kirkelig fellesr\u00e5d Ved forrige valgperiode var kommunen p\u00e5lagt \u00e5 velge representant til kirkelig fellesr\u00e5d i henhold til kirkelovens \u00a7 12. Fra 1. januar 2021 ble kirkeloven opphevet og erstattet av trossamfunnsloven, og kirkelig fellesr\u00e5ds sammensetning er n\u00e5 beskrevet i kirkeordning for Den norske kirke. I dag kan kommunen velge en representant til kirkelig fellesr\u00e5d, jamf\u00f8r Kirkeordning for Den norske kirke \u00a7 15, andre ledd. Milj\u00f8-, idrett-, kultur- og samfunnsutviklingsutvalget behandler kirkesaker i henhold til Troms\u00f8 kommunes reglement for hovedutvalg. Utvalget har myndighet til \u00e5 oppnevne medlemmer og representanter til alle styrer, r\u00e5d og utvalg som faller inn under utvalgets ansvarsomr\u00e5de og som ikke er lagt s\u00e6rskilt til kommunestyret selv, i henhold til delegasjonsreglementet. Kirkelig fellesr\u00e5ds sammensetning (\u00a7 15 i Kirkeordning for Den norske kirke) Kirkelig fellesr\u00e5d best\u00e5r av: a. to menighetsr\u00e5dsmedlemmer fra hvert menighetsr\u00e5d i kommunen, valgt av det enkelte menighetsr\u00e5d, og b. en prost eller annen prest oppnevnt av biskopen. Biskopen kan unnlate oppnevning dersom det er valgt inn en prest etter bokstav a. I tillegg kan kommunen velge en representant. Er det fem eller flere sokn i kommunen, velges bare ett menighetsr\u00e5dsmedlem fra hvert menighetsr\u00e5d. Representantene velges sammen med et tilsvarende antall vararepresentanter for fire \u00e5r. (tredje ledd) N\u00e6rmere regler om valg av kirkelig fellesr\u00e5d gis av Kirkem\u00f8tet. Biskopen har rett til \u00e5 ta del i fellesr\u00e5dsm\u00f8te, men uten stemmerett. Fellesr\u00e5det kan innkalle andre til \u00e5 ta del i forhandlingene, men uten stemmerett. Troms\u00f8 kirkelige fellesr\u00e5ds oppgaver Fra \u00a7 17 i Kirkeordning for Den norske kirke: Kirkelig fellesr\u00e5d skal ivareta administrative og \u00f8konomiske oppgaver p\u00e5 vegne av soknene, utarbeide m\u00e5l og planer for den kirkelige virksomhet i kommunen, fremme samarbeid mellom menighetsr\u00e5dene og ivareta soknenes interesser i forhold til kommunen. Kirkelig fellesr\u00e5d er ansvarlig for a. bygging, drift og vedlikehold av kirker, b. anlegg, drift og forvaltning av gravplasser, 2 c. opprettelse og nedleggelse av stillinger som l\u00f8nnes over fellesr\u00e5dets budsjett, d. anskaffelse og drift av kirkekontor, e. administrativ hjelp for prosten n\u00e5r kirkens virksomhet nasjonalt yter tilskudd til det, f. anskaffelse av lokaler, utstyr og materiell til konfirmasjonsoppl\u00e6ring. Kirkelig fellesr\u00e5d foretar tilsetting av og har arbeidsgiveransvaret for alle tilsatte som l\u00f8nnes over fellesr\u00e5dets budsjett. F\u00f8r tilsetting og fastsetting av instruks skal vedkommende menighetsr\u00e5d gis anledning til \u00e5 uttale seg. Kirkelig fellesr\u00e5d kan bemyndige menighetsr\u00e5d til \u00e5 ut\u00f8ve tilsettingsmyndighet og andre arbeidsgiverfunksjoner for stilling hvor dette ellers ville ligge til fellesr\u00e5det. Kirkelig fellesr\u00e5d kan ogs\u00e5 tildele utvalg som nevnt i \u00a7 41 f\u00f8rste ledd myndighet til \u00e5 foreta tilsetting og treffe avgj\u00f8relser i saker som gjelder forholdet mellom soknene eller soknet som arbeidsgiver og de tilsatte. Kirkelig fellesr\u00e5d forvalter inntekter og formue knyttet til kirke og kirkefond, tilskudd til kirkelig virksomhet fra kommunen eller kirkens virksomhet nasjonalt og midler menighetsr\u00e5d stiller til fellesr\u00e5dets disposisjon for \u00e5 l\u00f8se oppgaver i soknene. Kirkelig fellesr\u00e5d utf\u00f8rer for \u00f8vrig de oppgaver som etter avtale blir overlatt det av det enkelte menighetsr\u00e5d. Troms\u00f8 kirkelige fellesr\u00e5d skriver f\u00f8lgende om fellesr\u00e5dets oppgaver i sin \u00e5rsmelding fra 2023: \u00abEn av fellesr\u00e5dets viktigste oppgaver er \u00e5 v\u00e6re bindeledd mellom kommunen og lokalkirkens organer. Fellesr\u00e5det skal ogs\u00e5 v\u00e6re \u00f8konomisk-administrativ st\u00f8tte for menighetene i fellesr\u00e5dets virkeomr\u00e5de. Troms\u00f8 kirkelige fellesr\u00e5d har arbeidsgiveransvar for de fleste ansatte i kirken, bortsett fra prestene. Vi forvalter kirkebyggene, kapeller og gravlundene i kommunen samt byens krematorium. Troms\u00f8 kirkelige fellesr\u00e5d er ogs\u00e5 en viktig bidragsyter n\u00e5r det gjelder kultur- og velferdstilbud i Troms\u00f8 kommune. Fellesr\u00e5dets virksomhet og mandat er hjemlet i kapittel 3 i Kirkeordningen for Den norske kirke og i \u00a7 23 i Gravplassloven. Det er \u00a7 14 i Tros- og livssynssamfunnsloven som definerer kommunens finansieringsansvar. Fellesr\u00e5det har i tillegg til kontorhold for egne ansatte ogs\u00e5 ansvaret for \u00e5 holde domprost og prostiets prester i Troms\u00f8 med kontor og n\u00f8dvendig utstyr. Fellesr\u00e5det er forholdsvis stort i norsk sammenheng. Selve organet er sammensatt av valgte representanter fra de ni sognene i Troms\u00f8 kommune. Fellesr\u00e5det er ogs\u00e5 offentlig gravplassmyndighet i kommunen. Dette er fastsatt i Gravplassloven, \u00a7\u00a7 3 og 23. Vi forvalter med det gravferdsvirksomheten for alle innbyggere, uansett tros- og livssynssamfunn. Det er en klar arbeidsdeling mellom kirkelig fellesr\u00e5d og menighetsr\u00e5dene. Menighetsr\u00e5dene har kort sagt ansvaret for virksomheten og innholdet i kirkene, mens kirkelig fellesr\u00e5d har hovedansvar for forvaltningen, byggene, vedlikehold og sikkerhet. I tillegg skal fellesr\u00e5det i henhold til Kirkeordningen for Den norske kirke \u00a7 14: \u00ab... ivareta administrative og \u00f8konomiske oppgaver p\u00e5 vegne av soknene, utarbeide m\u00e5l og planer for den kirkelige virksomhet i kommunen, fremme samarbeid mellom menighetsr\u00e5dene og ivareta soknenes interesser i forhold til kommunen\u00bb.\u00bb Konklusjon Milj\u00f8-, idrett-, kultur- og samfunnsutviklingsutvalget behandler valg av representant og vararepresentant til Troms\u00f8 kirkelige fellesr\u00e5d. Vedtakskompetanse Milj\u00f8-, idrett-, kultur- og samfunnsutviklingsutvalget 3 Vedlegg \u00c5rsmelding 2023 for Troms\u00f8 kirkelige fellesr\u00e5d 4 "
}