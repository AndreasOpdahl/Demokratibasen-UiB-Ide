{
  "dokument_id": "59a38b16-45de-5981-b432-7584c19afe5e",
  "doc_type": "case_attachment",
  "kommune": 5501,
  "tittel": "Vedlegg 21. Bestemmelser om boligbebyggelse i etablerte omr\u00e5der - rettslige rammer",
  "url": "https://innsyn.tromso.kommune.no/application/getMoteDokument?dokid=2002009733",
  "tekst": " Notat Til: Kopi til: Fra: Stian Eriksen Seksjon for byutvikling, Byplan V\u00e5r ref. Dato PLAN-22/02635-44 15.10.2024 Bestemmelser om boligbebyggelse i etablerte omr\u00e5der \u2013 rettslige rammer 1. Innledning Troms\u00f8 kommune har siden starten av 2000-tallet hatt bestemmelser som har hatt til hensikt \u00e5 sette til side bestemmelser i reguleringsplaner for \u00e5 legge til rette for fortetting i etablerte boligomr\u00e5der. I h\u00f8ringsversjonen fra 2023, kapittel 15.2 Boligbebyggelse i etablerte omr\u00e5der, ble det med en del innstramminger foresl\u00e5tt slike bestemmelser med maks antall boenheter, plankrav for fradeling av eiendom, utnyttingsgrad, byggeh\u00f8yder, uteoppholdsareal og overvannsl\u00f8sning. Statsforvalter (SF) har fremmet innsigelse blant annet for manglende etterlevelse av SBAT \u2013 nullvekstm\u00e5let og hensynet til barn og unge. Bestemmelsene i kapittel 15.2 er omfattet av dette. Statsforvalter1 stiller ogs\u00e5 sp\u00f8rsm\u00e5l ved bruken av slike bestemmelser og mener at kommunen b\u00f8r gj\u00f8re en vurdering av om det er adgang til \u00e5 endre sentrale og detaljerte reguleringsbestemmelser i et slikt omfang i KPA, og om det er en hensiktsmessig l\u00f8sning. Kommunen m\u00e5 ta stilling til om disse bestemmelsene skal videref\u00f8res i det hele tatt eller endres. Dette notatet s\u00f8ker \u00e5 trekke opp rettslige rammer for slike bestemmelser, herunder avklare om det er adgang til slike bestemmelser. 2. Krav til \u00e5 opplyse saken f\u00f8r vedtak \u2013 innsigelse fra Statsforvalter KPA anses i utgangspunktet som en forskrift som etter forvaltningsloven (fvl.) \u00a7 2 c vil gjelde rettigheter eller plikter til et ubestemt antall eller en ubestemt krets av personer. F\u00f8r vedtak av forskrift er det i fvl. \u00a7 37 krav om at saken skal v\u00e6re godt opplyst som mulig. Som nevnt har SF fremmet innsigelse for manglende etterlevelse av SBAT \u2013 nullvekstm\u00e5let og hensynet til barn og unge. N\u00e5r det gjelder nullvekstm\u00e5l vises det til at potensialet for fortetting ikke fremg\u00e5r av planforslaget og at det ikke er gjort konkrete vurderinger knyttet til tema som gange, sykkel, kollektiv og n\u00e6rhet til sentrum/bydelssentrum og sosial og teknisk infrastruktur. Det trekkes i tvil om kunnskapsgrunnlaget for 1Samordnet h\u00f8ringsuttalelse av 28.06.2023 s. 25 og vedlegg 1 \u00abJuridiske innspill til h\u00f8ing av bestemmelsene i kommuneplanens arealdel for Troms\u00f8 kommune\u00bb side 6 Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Org.nr.: Foretaksregisteret NO 940 101 808 MVA Telefon: 77 79 00 00 bestemmelsene er til stedet og SF mener kommunen m\u00e5 gj\u00f8re konkrete omr\u00e5devise utredninger av bestemmelsenes virkninger. For hensynet til barn og unge fremg\u00e5r det av innsigelsen at bestemmelsene er uforutsigbare for kvaliteter som ivaretar barn og unge i boligomr\u00e5dene. Det er vist til at antallet boliger teoretisk kan fordobles uten at en har sett p\u00e5 konsekvensene for barn, ungdom, lekeplasser, skolekapasitet, bokvalitet osv. Byplan sin vurdering er at Statsforvalter peker p\u00e5 sentrale forhold som m\u00e5 belyses n\u00e6rmere f\u00f8r det utarbeides bestemmelser for utbygging i etablerte omr\u00e5der. Herunder b\u00f8r s\u00e6rlig potensialet for slik utbygging redegj\u00f8res for slik at dette kan vurderes opp mot konsekvenser for nullvekstm\u00e5let og hensynet til barn og unge. Videre b\u00f8r det gj\u00f8res omr\u00e5devise vurderinger der bestemmelsene er ment \u00e5 gjelde. I planbeskrivelsen fra 20232 fremg\u00e5r det at \u00abfortettingsbestemmelsene\u00bb i gjeldende og tidligere versjoner av KPA har medf\u00f8rt vilk\u00e5rlig eiendomsstruktur, manglende str\u00f8kstilpasning og h\u00f8y tetthet mellom bygg. Tettheten og mangel p\u00e5 tilgjengelige arealer har ogs\u00e5 f\u00f8rt til utfordringer knyttet til blant annet overvannsh\u00e5ndtering, sn\u00f8deponi og avfallsh\u00e5ndtering. Dette er ogs\u00e5 forhold som b\u00f8r vurderes noe n\u00e6rmere og trolig b\u00f8r dette gj\u00f8res gjennom omr\u00e5devise vurderinger. Dersom slike vurderinger ikke gj\u00f8res er byplans konklusjon at saken ikke er tilstrekkelig opplyst etter fvl. \u00a7 37. Vi har da ikke grunnlag for, og kan ikke foresl\u00e5 slike bestemmelser. 3. Hjemmel for bestemmelser Hjemmel er vurdert i notat av 20.01.2023.3 Vurderingen nedenfor bygger p\u00e5 dette notatet. I KPA-bestemmelser til h\u00f8ring i 2023 er det vist til pbl. \u00a7 11-9 nr 5 som hjemmel for bestemmelsene til boligbebyggelse i etablerte omr\u00e5der. Denne lyder slik: \u00a7 11-9. Generelle bestemmelser til kommuneplanens arealdel Kommunen kan uavhengig av arealform\u00e5l vedta bestemmelser til kommuneplanens arealdel om: (...) 5. byggegrenser, utbyggingsvolum og funksjonskrav, herunder om universell utforming, leke-, ute- og oppholdsplasser, skilt og reklame, parkering, frikj\u00f8p av parkeringsplasser etter \u00a7 28-7 og oppdeling av boenheter til hybler, Overskriften er \u00abgenerelle\u00bb bestemmelser. I forarbeidene4 er det uttalt at bestemmelsene i utgangspunktet ikke vil v\u00e6re direkte knyttet til enkelte arealer og arealform\u00e5l. Videre fremg\u00e5r f\u00f8lgende: F\u00f8rste ledd gir hjemmel for \u00e5 gi generelle bestemmelser til kommuneplanens arealdel (...). Disse kan v\u00e6re grunnlag for oppf\u00f8lgning i mer konkrete bestemmelser i reguleringsplaner, og i bestemmelser som st\u00e5r som materielle eller prosessuelle krav ved behandling av enkeltsaker etter loven. Videre fremg\u00e5r det av departementets lovkommentar5 at bestemmelser etter denne paragrafen skal v\u00e6re av generell og overordnet karakter. De skal ha karakter av forskrifter og derfor ikke v\u00e6re for detaljert slik at de i realiteten er reguleringsbestemmelser og dermed enkeltvedtak. Normalt er forutsetningen for bygge- og anleggsomr\u00e5der at det ogs\u00e5 skal lages reguleringsplan. 2 Vedlegg 1.Planbeskrivelse KPA 2023-2034 (10).pdf s. 33 3 360\u00b0 - Saksdokument: Hjemmel for gjeldende bestemmelser i KPA kap 8 - utbygging i etablerte boligomr\u00e5der (public360online.com) 4 Ot.prp.nr. 32 (2007-2008) s. 221 5 Lovkommentar (2021) til plandelen til \u00a7 11-9 s. 123 \u00abBestemmelser etter denne lovparagrafen skal v\u00e6re av generell og overordnet karakter, dvs. de skal ha karakter av forskrifter. De skal derfor ikke v\u00e6re for detaljert slik at de i realiteten er reguleringsbestemmelser og dermed enkeltvedtak. For bygge- og anleggsomr\u00e5der er forutsetningen normalt at det ogs\u00e5 skal lages reguleringsplan. Generelle kommuneplanbestemmelser blir da et utgangspunkt for videre konkretisering i reguleringsplan. Generelle bestemmelser til kommuneplanens arealdel erstatter det tidligere systemet med kommunale vedtekter. Disse kan v\u00e6re grunnlag for oppf\u00f8lgning i mer konkrete bestemmelser i reguleringsplaner, og i bestemmelser som st\u00e5r som materielle eller prosessuelle krav ved behandling av enkeltsaker etter loven.\u00bb 2 En forskrift er et vedtak som retter seg mot et ubestemt antall eller en ubestemt krets av personer, jf. forvaltningsloven \u00a7 2. Enkeltvedtak skiller seg fra forskrift ved at de etter forvaltningsloven \u00a7 2 gjelder rettigheter eller plikter til en eller flere bestemte personer. Bestemmelsene i gjeldende KPA kapittel 8 og kapittel 15.2 i 2023-forslaget gjelder henholdsvis for \u00abomr\u00e5der regulert til sm\u00e5husbebyggelse\u00bb og boligbebyggelse i etablerte omr\u00e5der. Bestemmelsene har karakter av \u00e5 v\u00e6re generelle og gjelde for mange personer. De fremst\u00e5r overordnete og i liten grad begrunnet i stedlige og individuelle forhold og passer slik sett med definisjonen av forskrift etter \u00a7 2. Ut fra disse forutsetninger gir pbl. \u00a7 11-9 nr. 5 hjemmel til bestemmelsene i kapittel 15.2 Boligbebyggelse i etablerte omr\u00e5der i 2023-forslaget. Konklusjon er at KPA-bestemmelsene i 2023-versjonen for boligbebyggelse i etablerte omr\u00e5der har hjemmel pbl. \u00a7 11-9 nr. 4. Forholdet til andre bestemmelser og hensyn i plan- og bygningsloven S\u00e6rlig bestemmelser om h\u00f8yde og utnyttingsgrad i reguleringsplaner er sentrale og et resultat av konkrete vurderinger i den enkelte reguleringsplan. Disse er av stor betydning for enkeltgrunneiere og tilsidesettelse av disse med generelle regler i KPA er ikke uproblematisk. Statsforvalter har trukket frem at bestemmelsene erstatter delvis og/eller fyller ut gjeldende reguleringsplaner. Det er egne regler for endring av reguleringsplaner i pbl. kapittel 12, og utgangspunktet etter \u00a7 12-14 er at de samme bestemmelser som for utarbeiding av ny plan gjelder. Hensynet bak regelen er i f\u00f8lge forarbeidene6 at \u00abplanvedtak som bygger p\u00e5 en grundig faglig utredning, offentlig medvirkning og politisk prosess, m\u00e5 v\u00e6re forpliktende, og ikke skal kunne fravikes i hovedtrekkene uten etter ny og tilsvarende prosess\u00bb. Reguleringsplaner er ment \u00e5 v\u00e6re mer detaljerte enn KPA og det gjelder strengere regler for \u00e5 ivareta medvirkning fra ber\u00f8rte, herunder ved at de tilskrives direkte i forbindelse med oppstart av planarbeid og h\u00f8ring av planforslag, samt at det er klagerett. Bestemmelser i KPA som setter til side sentrale bestemmelser i reguleringsplaner er etter byplans vurdering direkte i konflikt med hensynet bak regelen i \u00a7 12-14. Departementet har uttalt7 at det kan vedtas kommuneplanbestemmelser som supplerer og setter til side reguleringsbestemmelser, men at det m\u00e5 trekkes en grense mot bestemmelser som har til intensjon \u00e5 endre en eller flere reguleringsplaner p\u00e5 en for detaljert m\u00e5te. Slike bestemmelser kan v\u00e6re omfattet av reglene for enkeltvedtak med krav om at ber\u00f8rte forh\u00e5ndsvarsles og vil ha klagerett. I slike tilfeller b\u00f8r det i stedet foretas endring av reguleringsplanen. Dette kan sees i sammenheng med at kommunen etter pbl. \u00a7 12-1 har plikt til \u00e5 utarbeide reguleringsplaner blant annet der det er behov for \u00e5 sikre forsvarlig planavklaring og gjennomf\u00f8ring av bygge- og anleggstiltak. Dette indikerer at sentrale endringer av reguleringsplaner skal gj\u00f8res etter pbl. kapittel 12 og ikke etter kapittel 11 (KPA). I denne sammenheng nevner vi ogs\u00e5 at det if\u00f8lge pbl. \u00a7 11-5 annet ledd skal kommuneplanens arealdel \u00abangi hovedtrekkene i arealdisponeringen og rammer og betingelser for hvilke nye tiltak og ny arealbruk som kan settes i verk\u00bb. If\u00f8lge pbl. \u00a7 3-1 og departementets veileder til KPA. s. 14 skal ikke KPA v\u00e6re mer omfattende enn n\u00f8dvendig. Innholdet og planprosessen b\u00f8r f\u00e5 et h\u00e5ndterlig omfang ut fra de behovene som foreligger og kommunens ressurser til \u00e5 drive planlegging og gjennomf\u00f8ring. Omr\u00e5deregulering eller kommunedelplan b\u00f8r benyttes i omr\u00e5der der det er behov for mer detaljerte avklaringer. Omr\u00e5devise avklaringer med mer detaljerte bestemmelser vil gj\u00f8re KPA mer omfattende. Bestemmelser i KPA som setter sentrale bestemmelser i reguleringsplaner til side er problematiske etter prinsippene nevnt over, og harmoner ikke med systemet i plan- og bygningsloven. If\u00f8lge punkt 2, \u00abKrav til \u00e5 opplyse saken f\u00f8r vedtak\u00bb, b\u00f8r det gj\u00f8res omr\u00e5devise vurderinger der bestemmelsene er ment \u00e5 gjelde. Slike vurderinger vil trolig resultere i mer detaljerte bestemmelser noe som ogs\u00e5 indikerer at KPA ikke er rett planniv\u00e5. 6 Ot.prp.nr.32 (2007\u20132008) Om lov om planlegging og byggesaksbehandling (plan- og bygningsloven) (plandelen) kapittel 6.12 7 https://www.statsforvalteren.no/contentassets/6ff99e1ef2ac4f4ab244f3d8bc577dd1/kmd-brev- 051121.pdf 3 P\u00e5 denne bakgrunn vurderer byplan at det kan fastsettes bestemmelser i KPA som supplerer reguleringsplaner, men kommunen b\u00f8r avst\u00e5 fra \u00e5 vedta bestemmelser i KPA som setter til side sentrale bestemmelser i reguleringsplaner, herunder bestemmelser om h\u00f8yde og utnyttingsgrad. 5. Oppsummering og konklusjon Bestemmelser i KPA for utbygging i etablerte omr\u00e5der krever at flere sentrale forhold m\u00e5 belyses n\u00e6rmere. Herunder b\u00f8r s\u00e6rlig potensialet for slik utbygging redegj\u00f8res for slik at dette kan vurderes opp mot konsekvenser for nullvekstm\u00e5let og hensynet til barn og unge. Videre b\u00f8r det gj\u00f8res omr\u00e5devise vurderinger der bestemmelsene er ment \u00e5 gjelde. Dersom slike vurderinger ikke gj\u00f8res vil dette v\u00e6re en saksbehandlingsfeil ved at saken ikke er tilstrekkelig opplyst etter fvl. \u00a7 37. Utgangspunktet er at det er hjemmel i pbl. \u00a7 11-9 nr. 5 til bestemmelser for boligbebyggelse i etablerte omr\u00e5der. Imidlertid er bestemmelsene som ble foresl\u00e5tt i planforslaget i 2023, og som setter til side sentrale bestemmelser i reguleringsplaner om eksempelvis h\u00f8yde og utnyttingsgrad, sv\u00e6rt problematiske i forhold til andre krav og hensyn i plan- og bygningsloven. Byplan anbefaler at kommunen ikke foresl\u00e5r videref\u00f8ring av denne type bestemmelser i KPA. 4 "
}