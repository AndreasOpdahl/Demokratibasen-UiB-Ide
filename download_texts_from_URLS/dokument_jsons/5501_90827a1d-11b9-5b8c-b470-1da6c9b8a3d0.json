{
  "dokument_id": "90827a1d-11b9-5b8c-b470-1da6c9b8a3d0",
  "doc_type": "case_attachment",
  "kommune": 5501,
  "tittel": "S\u00f8knad om frafall eller utsettelse av husleie, Troms\u00f8 Klatresenter AS.docx (2) (1)",
  "url": "https://innsyn.tromso.kommune.no/application/getMoteDokument?dokid=2001906020",
  "tekst": " Troms\u00f8 Klatresenter AS Templarheimvegen 35 9010 Troms\u00f8 Troms\u00f8, 07.06.2024 Org.nr 922 188 238 Troms\u00f8 kommune v/Trond Eliassen Postboks 6900 9299 Troms\u00f8 S\u00f8knad om frafall/utsettelse av husleie for Troms\u00f8 Klatresenter AS Troms\u00f8 Klatresenter AS viser til dialog med administrasjonen i Troms\u00f8 kommune, og sender med dette en s\u00f8knad om frafall/utsettelse av husleie for 2024 og 2025. Troms\u00f8 Klatresenter AS (TKS) ble etablert i 2019 og eies 100% av Troms\u00f8 Klatreklubb (TKK). Klatreinteressen har over lang tid v\u00e6rt stor i Troms\u00f8 og det ble jobbet over flere \u00e5r for \u00e5 etablere et bedre tilbud for innend\u00f8rs klatring enn det som fantes. Opprinnelig plan var \u00e5 reise en egen klatrehall, men da planene om Troms\u00f8badet ble kjent ble det etablert en dialog med Troms\u00f8 kommune om \u00e5 kombinere sv\u00f8mmeanlegg og klatrehall. I den forbindelse ble det inng\u00e5tt en intensjonsavtale mellom TKK og Troms\u00f8 kommune om en langvarig leieavtale for dekning av ekstrakostnadene for utvidelse av Troms\u00f8badet til ogs\u00e5 \u00e5 omfatte klatrehallen. TKK valgte \u00e5 etablere Troms\u00f8 klatresenter AS for \u00e5 drifte klatrehallen og i 2019 ble det inng\u00e5tt en 40 \u00e5rs leieavtale med Troms\u00f8 kommune. I avtalens pkt 17. st\u00e5r det at \u201cPartene har sett for seg Troms\u00f8 kommune som en betydelig bruker av Klatrehallen, mot vanlig vederlag.\u201d Den kommunale bruken av klatrehallen har forel\u00f8pig ikke blitt noe av, men TKS etablerer gjerne flere passende tilbud til kommunens ulike brukergrupper. I 2019 \u00e5pnet Troms\u00f8 klatresenter til stor tilfredshet for byens klatreentusiaster. Det nye tilbudet medf\u00f8rte en kraftig vekst i medlemsmassen til TKK og hallen ble raskt fylt med gamle og nye klatrere. Driften i oppstarts\u00e5ret 2019 gikk som budsjettert med underskudd grunnet oppstartskostnader. I 2020 og 2021 gikk driften med overskudd og selskapet hadde en solid egenkapital etter 2021. I 2022 og 2023 gikk driften med underskudd. \u00c5rsakene beskrives under. Bes\u00f8kstallene p\u00e5 TKS gikk ned med 28% fra 2022 til 2023, og dette er hoved\u00e5rsaken til at regnskapet for 2023 viser et negativt resultat p\u00e5 ca 1,1 MNOK. Fallende bes\u00f8kstall m\u00e5 ses i lys av \u00f8kt renteniv\u00e5, svak reall\u00f8nnsvekst, innf\u00f8ring av bompenger og en nyetablert konkurrerende virksomhet i byen, i form av Buldreterminalen. Electronically signed / S\u00e4hk\u00f6isesti allekirjoitettu / Elektroniskt signerats / Elektronisk signert / Elektronisk underskrevet https://sign.visma.net/nb/document-check/1e2951a3-f28a-4c12-b423-862292fa41d3 www.vismasign.com Konsekvensen av to \u00e5r med underskudd er at mye av egenkapitalen er tapt (egenkapitalen pr 31.12.2023 er p\u00e5 617.861 kr). Det ble i 2023 gjort en rekke tiltak for \u00e5 \u00f8ke inntektene og redusere kostnadene. For \u00e5 sikre likviditeten i TKS ba styret eier TKK om \u00e5 tilf\u00f8re frisk kapital. \u00c5rsm\u00f8tet for 2024 i TKK vedtok \u00e5 tilf\u00f8re TKS inntil 1 MNOK i ny egenkapital. Dette vil sikre likviditet i p\u00e5g\u00e5ende omstilling av driften. P\u00e5g\u00e5ende kostnadsreduserende tiltak har likevel ikke i tilstrekkelig grad kunnet kompensere for nedgangen i antall bes\u00f8kende, og ved ytterligere kutt risikerer man \u00e5 forverre tilbudet i en slik grad at omsetningen faller enda mer. Ytterligere kutt i driften vil i tillegg p\u00e5virke det idrettslige tilbudet til medlemmene i TKK i s\u00e6rlig stor grad. Pr 30.04.24 har TKS et negativt resultat p\u00e5 ca 207.000 kr, og i disse tallene er det ikke bokf\u00f8rt noen kostnader knyttet til husleie. Derfor vurderer styret i TKS at veien tilbake til positiv drift g\u00e5r gjennom tiltak for \u00e5 \u00f8ke omsetningen. Iverksatte tiltak i 2024 viser lovende resultater mht \u00e5 snu trenden ift fallende bes\u00f8kstall, men det vurderes at veien tilbake til b\u00e6rekraftig drift kan risikere for stor p\u00e5virkning p\u00e5 selskapets likviditet, til tross for tilf\u00f8rsel av egenkapital fra eier. Derfor s\u00f8ker TKK om frafall/utsettelse av husleie for 2024 og 2025. Vi foresl\u00e5r en av tre mulige l\u00f8sninger: 1. Husleien for 2024 og 2025 frafalles i sin helhet 2. Husleien for 2024 og 2025 flyttes, slik at leiekontrakten forlenges med to \u00e5r 3. Husleien for 2024 og 2025 fordeles ut over gjenv\u00e6rende l\u00f8petid p\u00e5 leiekontrakten Casper Bj\u00f8rn Bang-Helgestad Kolbj\u00f8rn Engeseth sign. Daglig Leder Styreleder Troms\u00f8 Klatresenter AS Troms\u00f8 Klatresenter AS Vedlegg: \u00c5rsregnskap for 2023 Perioderegnskap pr 30. april 2024 Electronically signed / S\u00e4hk\u00f6isesti allekirjoitettu / Elektroniskt signerats / Elektronisk signert / Elektronisk underskrevet https://sign.visma.net/nb/document-check/1e2951a3-f28a-4c12-b423-862292fa41d3 www.vismasign.com SIGNATURES ALLEKIRJOITUKSET UNDERSKRIFTER SIGNATURER UNDERSKRIFTER This documents contains 2 pages before this page T\u00e4m\u00e4 asiakirja sis\u00e4lt\u00e4\u00e4 2 sivua ennen t\u00e4t\u00e4 sivua Detta dokument inneh\u00e5ller 2 sidor f\u00f6re denna sida Dokumentet inneholder 2 sider f\u00f8r denne siden Dette dokument indeholder 2 sider f\u00f8r denne side authority to sign asemavaltuutus st\u00e4llningsfullmakt autoritet til \u00e5 signere myndighed til at underskrive representative nimenkirjoitusoikeus firmateckningsr\u00e4tt representant repr\u00e6sentant custodial huoltaja/edunvalvoja f\u00f6rvaltare foresatte/verge frihedsber\u00f8vende Electronically signed / S\u00e4hk\u00f6isesti allekirjoitettu / Elektroniskt signerats / Elektronisk signert / Elektronisk underskrevet https://sign.visma.net/nb/document-check/1e2951a3-f28a-4c12-b423-862292fa41d3 www.vismasign.com "
}