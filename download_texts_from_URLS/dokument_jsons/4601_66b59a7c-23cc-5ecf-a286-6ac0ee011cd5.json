{
  "dokument_id": "66b59a7c-23cc-5ecf-a286-6ac0ee011cd5",
  "doc_type": "case_presentation",
  "kommune": 4601,
  "tittel": "Representantforslag fra Ann Jorun Hillers\u00f8y (INP) om tryggere skolevei ved Kaland skole",
  "url": "https://bergen.kommune.no/politikere-utvalg/api/fil/bk360/9845892/Framstilling-Representantforslag-fra-Ann-Jorun-Hillersoy-INP-om-tryggere-skolevei-ved-Kaland-skole",
  "tekst": " Bergen bystyre Saksframstilling V\u00e5r referanse: 2023/276299-7 Saksbehandler: Bjarte K. Fr\u00f8nsdal Representantforslag fra Ann Jorun Hillers\u00f8y (INP) om tryggere skolevei ved Kaland skole Hva saken gjelder: Bystyrerepresentanten Ann Jorun Hillers\u00f8y (INP) har overlevert et representantforslag etter kapittel 3.2 i Reglement for Bergen bystyre og utvalgene 2023-2027. Forslaget ble overlevert ordf\u00f8reren i bystyrets m\u00f8te 22.11.2023. Forslaget lyder slik: Kaland skole ligger langs Osvegen (FV583, tidligere E39), og strekningen som g\u00e5r forbi skolen har en fartsgrense p\u00e5 60 km/t. Veien krysses av elevene p\u00e5 vei til og fra busstopp. Etter at den nye tunellen til Os kom, opplever elever, foreldre og ansatte at farten har \u00f8kt. F\u00e6rre biler har gitt st\u00f8rre fart. Veien inn til skolen er smal og har d\u00e5rlig standard, d\u00e5rlig belysning og er uten fortau. Her ferdes skolebusser, taxier, privatbiler, g\u00e5ende og syklende om hverandre. Elever som kommer med rutebussen g\u00e5r ned langs parkeringen ved Kaland Idrettsanlegg som ligger like ved, og krysser nedre del av en m\u00f8rk parkeringsplass og droppsone. Hjertesonen ble utformet uten at noen fra skolen eller FAU var involvert, og et av droppsoneskiltene medf\u00f8rer at det kj\u00f8res feil og at skiltingen ikke fungerer etter hensikten Forslag til vedtak: 1) Bystyret ber byr\u00e5det om \u00e5 s\u00f8rge for at veien inn til skolen utbedres med belysning, fortau og to felt. 2) Bystyret ber byr\u00e5det om \u00e5 s\u00f8rge for bedret belysning p\u00e5 hele omr\u00e5det rundt skolen og for at hjertesoneskilt og droppsoneskilt fungerer etter hensikten. 3) Bystyret ber byr\u00e5det \u00e5 samarbeide med Vestland Fylkeskommune om \u00e5 senke farten p\u00e5 FV583 utenfor skolen til 40 km/ t og gj\u00f8re gangfeltene opph\u00f8yde. Forretningsutvalget behandlet saken i m\u00f8tet 5.12.2023 (sak 52/23) og fattet f\u00f8lgende vedtak: 1. Representantforslag fra Ann Jorun Hillers\u00f8y (INP) om tryggere skolevei ved Kaland skole, oversendes byr\u00e5det for videre utredning. 1 2. Byr\u00e5det bes om \u00e5 vurdere forslaget og \u00e5 utarbeide et notat slik at bystyret kan behandle saken senest innen 08.05.2024. 3. Utvalg for milj\u00f8 og byutvikling avgir innstilling i saken Bystyrets kontor mottok 2.4.24 notat til saken fra byr\u00e5det. Dette f\u00f8lger vedlagt. Forslagstillers forslag til vedtak: 1) Bystyret ber byr\u00e5det om \u00e5 s\u00f8rge for at veien inn til skolen utbedres med belysning, fortau og to felt. 2) Bystyret ber byr\u00e5det om \u00e5 s\u00f8rge for bedret belysning p\u00e5 hele omr\u00e5det rundt skolen og for at hjertesoneskilt og droppsoneskilt fungerer etter hensikten. 3) Bystyret ber byr\u00e5det \u00e5 samarbeide med Vestland Fylkeskommune om \u00e5 senke farten p\u00e5 FV583 utenfor skolen til 40 km/ t og gj\u00f8re gangfeltene opph\u00f8yde. Dato: 3. april 2024 \u00d8ivind Hauge St\u00f8le - fagleder Bjarte K. Fr\u00f8nsdal - juridisk r\u00e5dgiver Dokumentet er godkjent elektronisk. Vedlegg: Svar p\u00e5 representantforslag fra Ann Jorun Hillers\u00f8y (INP) om tryggere skolevei ved Kaland skole 2 "
}