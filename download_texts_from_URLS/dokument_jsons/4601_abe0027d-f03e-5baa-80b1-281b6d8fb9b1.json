{
  "dokument_id": "abe0027d-f03e-5baa-80b1-281b6d8fb9b1",
  "doc_type": "meeting_minutes",
  "kommune": 4601,
  "tittel": "Protokoll r\u00e5det for byforming og arkitektur (rba) 18.03.2024",
  "url": "https://bergen.kommune.no/politikere-utvalg/api/fil/bk360/10119159/Protokoll-radet-for-byforming-og-arkitektur-rba-18-03-2024",
  "tekst": " BERGEN KOMMUNE Protokoll R\u00e5det for byforming og arkitektur (RBA) Den 18. mar. 2024 holdt r\u00e5det for byforming og arkitektur (RBA) m\u00f8te i Domkirkegaten 4. Til stede: Henrik Madsen Ann Kristin Ramstr\u00f8m Simon Dai Ragni Helweg Petter Bergerud Forfall: Julie Marie Frotveit Philip Kvalbein Hauge Inhabilitet: Fra administrasjonen: \u00c5ge Vallestad M\u00f8teleder: \u00c5ge Vallestad Sekret\u00e6r: \u00c5ge Vallestad M\u00f8tet startet kl. 15:30 og ble hevet kl. 17:30. 1 Saksliste Saksnr. Arkivsak Sakstittel 13/24 2017/11808-318 Godkjenning av saksprotokoll 19.02.2024 - R\u00e5det for byforming og arkitektur 14/24 2017/11811-312 Grunngitte sp\u00f8rsm\u00e5l - R\u00e5det for byforming og arkitektur 15/24 2023/249310-32 L\u00f8nningsflaten 22, tilbygg industribygg mm 16/24 2024/14609-7 Lungeg\u00e5rdskaien 26, oppf\u00f8ring av sikringsgjerder med blomsterkasser 17/24 2022/52560-31 Dreggsallmenningen 10, p\u00e5bygg boligblokk 18/24 2017/11811-313 Eventuelt - R\u00e5det for byforming og arkitektur 2 13/24 Godkjenning av saksprotokoll 19.02.2024 - R\u00e5det for byforming og arkitektur Godkjennes som fremlagt. 14/24 Grunngitte sp\u00f8rsm\u00e5l - R\u00e5det for byforming og arkitektur Representanten Henrik Madsen stilte grunngitt sp\u00f8rsm\u00e5l om hva som er status for gamle \u00c5sane r\u00e5dhus p\u00e5 Eidsv\u00e5g, og hva som er planene for huset fremover. 15/24 L\u00f8nningsflaten 22, tilbygg industribygg mm R\u00e5det for byforming og arkitektur (RBA) behandlet saken i m\u00f8tet 18.03.2024 sak 15/24 og fattet f\u00f8lgende vedtak: Det s\u00f8kes om tillatelse til oppf\u00f8ring av tilbygg til eksisterende industribygg, samt opparbeidelse av gr\u00f8ntareal p\u00e5 eiendommen og utomhusanlegg i form av asfaltering. Tiltaket er oppgitt med henholdsvis ca. 10400 m2 BYA og 12500 m2 BRA. R\u00e5det oppfordrer generelt til en st\u00f8rre bevissthet rundt systembyggeriets arkitektur et omr\u00e5de der vil etablere seg mer industri i fremtiden tett opp til flyplassen. Det har skjedd en rivende utvikling av nye bedrifter i omr\u00e5det. Oms\u00f8kte tiltak ligger i en gr\u00f8nn korridor som var mye synligere i landskapet f\u00f8r industribebyggelsen kom, og plasseringen av hotellet nord for L\u00f8nningsflaten 22 har ogs\u00e5 svekket dette gr\u00f8ntdraget. Intensjonen med utarbeidelsen av en planprosess er \u00e5 se p\u00e5 sammenhengen med gr\u00f8nn korridor, og sikre hvordan den aktuelle bebyggelsen st\u00e5r forhold til b\u00e5de de bygde omgivelsene og landskap. N\u00e5r det gjelder sp\u00f8rsm\u00e5let om dispensasjon fra plankravet i omr\u00e5deplanen som ligger i KDP \u00a7 1.2 om Krav til detaljeringsplan, viser RBA til at Bystyret i fjor har vedtatt Naturstrategiens Strategi 1, Arealn\u00f8ytralitet. Av denne fremg\u00e5r det at vi ikke skal bygge ned mer natur i Bergen kommune og at vi skal bevare samt restaurere mer natur. Videre viser R\u00e5det til Gr\u00f8nn strategi \u2013 Klimastrategi for Bergen, der det pekes p\u00e5 at flere gr\u00f8nne byrom er bra for folkehelsen (satsing 01: Rettferdig omstilling), samtidig som det \u00f8ker biologisk mangfold og karbonopptak, s\u00f8rger for \u00e5 absorbere overvann. Sett i et st\u00f8rre perspektiv vil ivaretakelse av rause vegetasjonsarealer i et n\u00e6ringstett omr\u00e5de som Kokstad \u2013 Flesland \u2013 L\u00f8nningen \u2013 bidra til \u00e5 motst\u00e5 overoppheting, utt\u00f8rking, grunnvann/overvannsproblemer og \u00f8kte utfordringer knyttet til store utslipp fra fly- og n\u00e6ringstrafikk. 3 Naturstrategiens og Gr\u00f8nn strategi er to viktige dokument som i st\u00f8rre grad burde v\u00e6re premissgivere for- og preget det oms\u00f8kte tiltaket. Utfra dette kan ikke Byarkitekten anbefale en prosess der man g\u00e5r direkte til byggesak uten \u00e5 sikre disse kvalitetene i en plan. Dersom vedtaksmyndighetene likevel skulle falle ned p\u00e5 at tiltaket kan behandles direkte som byggesak, har RBA disse anbefalingene \u00e5 komme med: \u2022 Bygningen vil bli synlig fra oven, etablere en takflate som kan kompensere for at det som forsvart med kollen, bruke taket til gr\u00f8ntanlegg. Her blir en av hovedutfordringene \u00e5 etablere en takflate som kan kompensere for alt det som forsvart med kollen. Den store takflaten har ogs\u00e5 et spennende mulighetsrom der man b\u00f8r unders\u00f8kte muligheten for etablering av gr\u00f8nne kvaliteter videre. \u2022 Randsonene og takarealene m\u00e5 ivareta krav til avrenning. I henhold til Naturstrategien oppfordres det til \u00e5 bygge p\u00e5 gr\u00e5 arealer som allerede er etablerte. Da m\u00e5 man kunne kompensere for dette med gode randsoner. RBA ser at det g\u00e5r et gr\u00f8ntdrag i nord-s\u00f8r retning som etableringen av hotellet nord for industrieiendommen har v\u00e6rt med p\u00e5 punktert. \u2022 Det er viktig at det nye industribygget dempes ved \u00e5 for eksempel etablere gr\u00f8nne voller langs fasaden mot nord, samtidig som det ogs\u00e5 er viktig \u00e5 bevare det som er igjen av naturen for \u00e5 skape et triveligere gatemilj\u00f8. Her er det da viktig \u00e5 beskytte det som er igjen av gr\u00f8ntarealet i bakkant. R\u00e5det kan ikke anbefale tiltaket som oms\u00f8kt. 16/24 Lungeg\u00e5rdskaien 26, oppf\u00f8ring av sikringsgjerder med blomsterkasser R\u00e5det for byforming og arkitektur (RBA) behandlet saken i m\u00f8tet 18.03.2024 sak 16/24 og fattet f\u00f8lgende vedtak: Det har v\u00e6rt avholdt veiledningsm\u00f8ter med Byarkitekten i saken. Byarkitekten oppsummerte sine innspill i m\u00f8te 19.09.2023 som f\u00f8lgende: Tiltakshavers mandat er \u00e5 l\u00f8se reguleringsplanbestemmelse innenfor form\u00e5let og eiendomsgrensene. Mulighetsrommet p\u00e5 deler av tiltaksomr\u00e5det/sporomr\u00e5det gir utfordringer med tilgang p\u00e5 areal og vedlikehold av beplantning. Prinsippene vakker, s\u00e6rpreget og inkluderende, gr\u00f8nn, ref. skj\u00f8nnhetsparagrafen/ reguleringsbestemmelsene og Bergens strategi for arkitektur og byutforming er styrende for tiltakene. Kravet var formulert f\u00f8r Bybanen var etablert. Gr\u00f8nnstruktur langs Bybanen er vurdert til \u00e5 gi noe positivt tilbake til bybildet. Byarkitekten kommenterer at l\u00f8sningen presentert for utsmykning av flettverksgjerdet kommer i konflikt med omr\u00e5dets identitet. Kunstplatene vil skjerme for viktige siktlinjer og aktiviteten som skjer inne p\u00e5 godsterminalen. Byarkitekten ber om at det s\u00f8kes gr\u00f8nne l\u00f8sninger ved det eksisterende gjerdet hvor det er mulig. 4 I utgangspunktet er ideen med beplantning langs perimetergjerdet et godt tiltak som kan bidra til biologisk mangfold og tilf\u00f8re gr\u00f8nne opplevelseskvaliteter til glede for de g\u00e5ende og syklende langs jernbaneomr\u00e5det. Imidlertid vil de foresl\u00e5tte plantekassene som illustrert og beskrevet i s\u00f8knadens redegj\u00f8relse fremst\u00e5 som sv\u00e6rt sm\u00e5 elementer skalamessig i landskapet. Videre er R\u00e5det negative til forslaget om tette felt i form av kunstplater i gjerdet, siden disse fort vil bli preget av luftforurensningen i omr\u00e5det, og stenge for romvirkning og utsyn opp mot Fjellsiden fra gang- og sykkelveien langs gjerdet. En gjennomsiktighet i valg av gjerdeutforming er viktig for \u00e5 ivareta omr\u00e5dets identitet. RBA p\u00e5peker at beplantingen langs gjerdet vil fremst\u00e5 som mye mer organisk og tilpasset stedet i skala og karakter om den st\u00e5r direkte plantet i bakken i et belte som tilsvarer ca. halve bredden av gangstien langs sikringsgjerdet. Dette vil ogs\u00e5 v\u00e6re en lettere beplanting \u00e5 drifte og vedlikeholde i motsetning til mindre plantekasser som b\u00e5de vil gi d\u00e5rligere vekstvilk\u00e5r og m\u00e5 vannes oftere i t\u00f8rkeperioder. R\u00e5det viser til naturstrategien, og oppfordrer videre til en mangfoldig beplanting av blomstrende planter som kan tiltrekke seg pollinerende insekt. Her kan man bruke klatreplanter som klematis, eller vintergr\u00f8nne vekster og vekster som skifter farge med \u00e5rstidene, som for eksempel klatreplanten arkitektens tr\u00f8st. Perimetergjerdet vil sammen med det lange strekket der den nye Bystranden blir bygget danne viktige rammer for g\u00e5ende og syklende i omr\u00e5det. En frodig og variert beplantning i bakken langs sikkerhetsgjerdet vil v\u00e6re et fremtidsrettet grep som vil kunne tilf\u00f8re gode kvaliteter til omr\u00e5det rundt bybanetraseen, sykkel- og gangveien og Bystranden. RBA kan ikke anbefale tiltaket som oms\u00f8kt, og anbefaler en omprosjektering av tiltaket med beplantning i bakken langs perimetergjerdet. 17/24 Dreggsallmenningen 10, p\u00e5bygg boligblokk R\u00e5det for byforming og arkitektur (RBA) behandlet saken i m\u00f8tet 18.03.2024 sak 17/24 og fattet f\u00f8lgende vedtak: Oms\u00f8kte endring av foreliggende rammetillatelse omfatter justering av m\u00f8neh\u00f8yde, samt et nytt forslag til takvindu i tak. R\u00e5det finner at en heving av gesimsh\u00f8yde med 40 cm er akseptabelt, siden dette ikke vil endre karakteren av det eksisterende bygget i vesentlig grad. R\u00e5det oppfordrer til at det blir en helhetlig materialbruk b\u00e5de p\u00e5 skr\u00e5tak latt tak og p\u00e5 den nye fasaden mot bakg\u00e5rd. Siden vi har en topografi og et landskap der man kan se ned p\u00e5 byen fra flere utsiktspunkt, vil takform v\u00e6re sv\u00e6rt viktig, i og med at taket er byggets 5. fasade. Oms\u00f8kte endring av taklandskapet i form av innsetting av takvinduer i takflaten fremst\u00e5r som godt tilpasset de underliggende rytmen i fasaden R\u00e5det anbefaler tiltaket. 5 18/24 Eventuelt - R\u00e5det for byforming og arkitektur R\u00e5det for byforming og arkitektur (RBA) behandlet saken i m\u00f8tet 18.03.2024 sak 18/24 og fattet f\u00f8lgende vedtak: Representanten Henrik Madsen \u00f8nsket en orientering om hvordan de offentlige passasjene gjennom Bergen Storsenter og Zachariasbryggen fungerer bylivsmessig, og hvordan dette fungerer juridisk, Oppdatert m\u00f8teplan for R\u00e5det for byforming og arkitektur v\u00e5ren 2024: Mandag 15.01 Mandag 19.02 Mandag 18.03 Mandag 15.04 Tirsdag 14.05 Tirsdag 11.06 (Alle m\u00f8tene starter 15.30). 6 "
}