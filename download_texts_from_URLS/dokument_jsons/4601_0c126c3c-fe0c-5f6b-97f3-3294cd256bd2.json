{
  "dokument_id": "0c126c3c-fe0c-5f6b-97f3-3294cd256bd2",
  "doc_type": "case_attachment",
  "kommune": 4601,
  "tittel": "Fagnotat-datert-19-10-2023-",
  "url": "https://bergen.kommune.no/politikere-utvalg/api/fil/bk360/10026627/Fagnotat-datert-19-10-2023-",
  "tekst": " Plan- og bygningsetaten REGULERINGSFORSLAG TIL Fagnotat OFFENTLEG ETTERSYN V\u00e5r referanse: PLAN-2022/20650-17 Saksbehandler: Arne Matthiessen Dato: 19.10.2023 Forslag til detaljregulering \u2013 offentleg ettersyn. Fana gnr. 7, Indre S\u00e6dal, idrettshall. Reguleringsplan arealplan-ID 70470000 1. Om planforslaget Planforslaget gjeld omr\u00e5det mellom fylkesvegen/Sanddalsringen og skulen i Indre S\u00e6dal. Figur 1 \u2013 planomr\u00e5det si lokalisering Planforslaget er utarbeidd av plan- og bygningsetaten (PBE), og er i stor grad basert p\u00e5 innlevert materiale fr\u00e5 S\u00e6dalen Idrettslag og aktuell grunneigar. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN F\u00f8lgjande endringar i gjeldande omr\u00e5dereguleringsplan skal vurderast: - plassering av ein mogleg ny idrettshall, - flytting av eit framtidig bustadomr\u00e5de, - og endringar i gjeldande plan for \u00e5 f\u00e5 dette til. Idrettshallen er hovudtemaet i saka. Det har ikkje vore rom for vurdering av alternative tomter utanfor det aktuelle planomr\u00e5det. Fire lokaliseringsalternativ er vurderte. Eit av desse er utfyllande dr\u00f8fta i planforslaget, og eit anna er kort kommentert. Begge alternativa kjem i konflikt med andre omsyn, men i ulik grad. Ulempene er s\u00e6rleg knytt til vassdrag, gr\u00f8nstruktur, kulturmilj\u00f8 og landskap. Trafikksituasjonen i omr\u00e5det er tidvis krevjande, og n\u00e6rleik til barneskulen gjer dette til eit s\u00e6rleg viktig tema. Mindre tilgjengeleg areal til andre brukargrupper enn idrett kan ogs\u00e5 vera ei aktuell problemstilling. Flytting av bustadomr\u00e5det kan ha positiv effekt. Dette kan medverka til ein viss reduksjon av ulempene ved ein eventuell idrettshall, samanlikna med ein situasjon med b\u00e5de bustader og idrettshall. Denne endringa reiser samstundes nye sp\u00f8rsm\u00e5l knytt til andre arealpolitiske m\u00e5l. I tillegg til desse endringane \u00f8nskjer idrettslaget og byr\u00e5dsavdeling for barnehage, skole og idrett at planen dr\u00f8ftar tiltak som kan forenkla byggestart for den regulerte 11-banen for fotball. Dette gjeld prim\u00e6rt rekkef\u00f8lgekrav og avstand til nabogrense. Desse sp\u00f8rsm\u00e5la peikar seg ut som s\u00e6rleg viktige i h\u00f8yringsfasen: - er det \u00f8nskeleg at deler av det regulerte n\u00e6rmilj\u00f8anlegget vert omdisponert til idrettshall - kan hallen i s\u00e5 fall byggjast utan \u00e5 auka parkeringskapasiteten for bil og utan nye trafikksikringstiltak - korleis b\u00f8r resten av n\u00e6rmilj\u00f8anlegget opparbeidast - er det forsvarleg \u00e5 utsetja tidlegare vedtekne tiltak for betre trafikktryggleik for \u00e5 letta byggestart for nye idrettsanlegg. 2. Bakgrunn og f\u00f8rem\u00e5l Bystyret vedtok gjeldande omr\u00e5dereguleringsplan for Indre S\u00e6dal i juni 2020, og bad samstundes om at det skal vurderast \u00e5 ogs\u00e5 finna plass til ein idrettshall i omr\u00e5det: Bergen bystyre behandlet saken i m\u00f8tet 24.06.2020 sak 209/20 og fattet f\u00f8lgende vedtak: I medhold av plan- og bygningslovens \u00a7 12-12 vedtas forslag til offentlig omr\u00e5deplan (\u00a7 12-2) for Indre S\u00e6dal: 1. Fana, gnr. 6 og 7, bnr. m.fl., Indre S\u00e6dal, nasjonal arealplan-ID 4601_62650000, sist datert 28.01.2020 2. Tilh\u00f8rende forslag til reguleringsbestemmelser datert 28.01.2020. 3. Bystyret ber byr\u00e5det umiddelbart starte et planarbeid med m\u00e5lsetting om \u00e5 finne plass til en flerbrukshall i S\u00e6dalen, og foresl\u00e5 n\u00f8dvendige endringer i omr\u00e5deplanen for \u00e5 f\u00e5 dette til. 4. Bystyret ber s\u00e6rskilt om at en plassering i nordre del av o_BNA vurderes til idrettsform\u00e5l. 5. Bystyret ber ogs\u00e5 om at en vurderer \u00e5 omgj\u00f8re BKS10 til en del av aktivitetsparken og legger dette til arealet o_BNA. Som erstatning for BKS10 ber en om at den delen av gnr 7 bnr 9 som inng\u00e5r i LF5 vurderes regulert til boligform\u00e5l. Dette skal ikke medf\u00f8re \u00f8kning av areal til boligform\u00e5l i planen. Saksnummer PLAN-2022/20650 Side 2 av 8 Dette utl\u00f8yser ein ny planprosess, og byr\u00e5det bestilte oppstart av planarbeidet i september 2020. 3. Overordna planar og retningsliner Planforslaget er i strid med gjeldande arealplanar (omr\u00e5dereguleringsplan og kommuneplanen sin arealdel), og er problematisk i h\u00f8ve til fleire andre kommunale strategiar for m.a. natur og milj\u00f8, kulturminne og arkitektur. Fleire av desse strategiane er vedtekne etter oppstart av planarbeidet. Ny idrettshall i S\u00e6dalen er omhandla som eit prioritert anlegg i siste versjon av idrettsplanen. 4. Planform, avgrensing og aktuelle alternativ Planforslaget er ei offentleg detaljregulering etter plan- og bygningslova (pbl) \u00a7 12-3. Planforslaget tek utgangspunkt i gjeldande omr\u00e5deregulering for Indre S\u00e6dal (planID 62650000). Berre aktuelle endringar i h\u00f8ve til denne planen vert dr\u00f8fta. Utgangspunktet for planen er uvanleg, og treng n\u00e6rare omtale: Det ligg ikkje f\u00f8re ei utfyllande kommunal bestilling for idrettshallen. Kommunen har ingen f\u00f8ringar til reguleringsplanarbeidet, verken politisk eller fagleg, for kva som skal byggast. Tomteval, storleik og innhald for hallen byggjer p\u00e5 innspel fr\u00e5 det lokale idrettslaget og deira konsulent, saman med grunneigar. PBE f\u00e5r opplyst at b\u00e5de hall og 11-bane langt p\u00e5 veg skal finansierast privat, og kan gjennomf\u00f8rast raskt. Arealplanen m\u00e5 likevel ogs\u00e5 handtera ein situasjon der regulerte tiltak kan ha ein usikker tidshorisont for gjennomf\u00f8ring. I denne situasjonen kunne planforslaget naturleg hatt karakter av ei prinsippavklaring for tomtevalet. Samstundes har dei private partane klare forventingar om \u00e5 unng\u00e5 detaljregulering, og dette gjeld tilsvarande for bustadfeltet. Planforslaget har difor som m\u00e5l \u00e5 gje detaljavklaringar, og det er levert ulike private faginnspel til planforslaget. Planforslaget dr\u00f8ftar fysiske rammer og vilk\u00e5r for dei aktuelle tiltaka. Finansiering, gjennomf\u00f8ring og ansvarsfordeling mellom private og offentlege akt\u00f8rar er ikkje tema her. Det aktuelle planomr\u00e5det vart avgrensa ved oppstart av planarbeidet. Eventuelle alternativ for lokalisering av hallen andre stader i S\u00e6dalen ligg utanfor ramma for planarbeidet. I h\u00f8ve til utgangspunktet i oppstartmeldinga er planomr\u00e5det redusert til det arealet som er naudsynt for planoppg\u00e5va. I oppstartmeldinga for planarbeidet vart det peika p\u00e5 to aktuelle alternative tomter for hallen: - idrettslaget sitt prioriterte \u00f8nskje mellom l\u00f8a og elva \u2013 alternativ 1 p\u00e5 figuren under - ved den \u00f8vre parkeringsplassen p\u00e5 h\u00f8gde med skulen \u2013 alternativ 4. Undervegs i planprosessen har det kome til to nye alternativ: - inn i skr\u00e5ninga s\u00f8r for l\u00f8a \u2013 alternativ 2 - under den nye 11-banen \u2013 alternativ 3. Omr\u00e5det lenger s\u00f8r er djup og flaumutsett myr. Dette omr\u00e5det er vurdert som uaktuelt som byggegrunn. Saksnummer PLAN-2022/20650 Side 3 av 8 Figur 2 - vurderte alternativ for plassering av ny idrettshall, vist p\u00e5 eit utsnitt av gjeldande plan To av alternativa er av ulike \u00e5rsaker lagt vekk, og vert ikkje n\u00e6rare dr\u00f8fta: - Alternativ 3: Dersom hallen kan plasserast under banen vil dette redusera mange av dei negative konsekvensane som heftar ved dei andre alternativa. P\u00e5 den andre sida inneber dette alternativet at fotballbanen ikkje kan byggjast slik banen er regulert, at hallen m\u00e5 byggjast f\u00f8r eller samstundes med banen og at kostnaden vil auka vesentleg. Vi legg difor til grunn at dette alternativet er avhengig av eit utvida mandat for planoppg\u00e5va, eller at utbyggar sj\u00f8lv \u00f8nskjer dette. - Alternativ 4: P\u00e5 generelt grunnlag er det viktig \u00e5 leggja til rette for at mest mogleg av biltrafikken stoggar s\u00e5 langt nede i dalen som mogleg. Alternativ 4 ligg inst i dalen og vil dra meir trafikk opp til skulen. Eit stort bygg her vil ogs\u00e5 gje meir vind p\u00e5 skulen sitt uteareal. Desse ulempene er s\u00e5 store at dette alternativet er vurdert som uaktuelt. Basert p\u00e5 dette vil planprosessen sj\u00e5 n\u00e6rare p\u00e5 2 alternativ for plassering av idrettshallen, merka 1 og 2 i figuren over. Planen dr\u00f8ftar prim\u00e6rt alternativ 1, og samanliknar dette med eit 0-alternativ definert som gjeldande plansituasjon med utbygd klubbhus og n\u00e6rmilj\u00f8anlegg. Dersom 0-alternativet peikar seg ut som ein aktuell konklusjon for sp\u00f8rsm\u00e5let om ny idrettshall b\u00f8r det likevel takast stilling til om andre endringar i planforslaget b\u00f8r vidaref\u00f8rast. Alternativ 2 er ikkje utvikla til eit formelt planforslag, og vert berre dr\u00f8fta verbalt. Saksnummer PLAN-2022/20650 Side 4 av 8 Det er ikkje avklara om det kan finnast andre l\u00f8ysingar, utanfor ramma for dette planarbeidet, som kan betra anleggssituasjonen for idrett med eit l\u00e5gare konfliktniv\u00e5. Aktuelle d\u00f8me kan vera \u00e5 byggja ein mindre hall, eller \u00e5 starta eit utvida tomtes\u00f8k i S\u00e6dalen. 5. Hovudinnhald i planforslaget Planforslaget skal gje eit objektiv og dekkande svar p\u00e5 bystyret si bestilling. Nye tiltak som skal vurderast er prim\u00e6rt idrettshall og flytting av eit framtidig bustadfelt. Figur 3. Skjematisk illustrasjon av planen sitt hovudinnhald. I tillegg til dette dr\u00f8ftar planen ogs\u00e5 enkelte andre endringar: - ulike \u00abf\u00f8lgjeeffektar\u00bb av hovudendringane - endringar som kan letta bygginga av 11-banen for fotball Saksnummer PLAN-2022/20650 Side 5 av 8 - eit framlegg om \u00e5 flytta den \u00f8vre snusl\u00f8yfa ved skulen, slik at alt vegarealet kjem p\u00e5 vestsida av elva - enkelte tiltak som p\u00e5 ulik m\u00e5te kan vera tenlege for milj\u00f8 og lokalsamfunn, ved at negative konsekvensar av planen sine hovudtiltak kan reduserast. Utover dette skal gjeldande omr\u00e5deregulering i hovudsak vidaref\u00f8rast uendra. Den attverande delen av n\u00e6rmilj\u00f8anlegget vert ikkje regulert i detalj, men idrettslaget sitt innspel til innhald er vist i illustrasjonsplanen (vedlegg). Vi gjer merksam p\u00e5 at feltkodane (\u00abnamnet\u00bb for kvart enkelt delomr\u00e5de) er ulike for gjeldande plan og det nye planforslaget, m.a. grunna nye nasjonale reglar for kodebruk i reguleringsplanar. Figur 4. Planforslaget. Saksnummer PLAN-2022/20650 Side 6 av 8 6. Planprosess og medverknad Sj\u00e5 planomtalen kap. 6. 7. Verknader og konsekvensar av planforslaget Planforslaget vil betra anleggssituasjonen for idrett i S\u00e6dalen, men ikkje utan store negative konsekvensar for andre interesser. Dette gjeld s\u00e6rleg for landskap, kulturmilj\u00f8 og den \u00f8kologiske korridoren langs vassdraget. Dette vert utdjupa i planomtalen kap. 5 og 7. 8. Oppsummering Tomt for ein ny idrettshall er planen sitt hovudtema. Det er krevjande \u00e5 l\u00f8ysa dette innanfor det aktuelle planomr\u00e5det. Hallen vert eit stort bygg med tilh\u00f8yrande trafikkareal som skal vurderast innanfor tronge fysiske rammer, i eit omr\u00e5de med mange kryssande interesser og p\u00e5 tvers av det gjeldande plangrunnlaget. Tiltaket vil utl\u00f8ysa tydelege konfliktar mellom bruk og vern. Det kan ogs\u00e5 oppst\u00e5 konfliktar mellom ulike arealbruksinteresser i lokalmilj\u00f8et - hallen vil vera positiv og etterlengta for enkelte brukargrupper og truleg negativ for andre. Vidare heftar det som ein mangel ved planprosessen at det ikkje har vore rom for \u00e5 utgreia andre tomtealternativ. Den nye plasseringa av bustadfelt BK/BF3 kan medverka til eit betre n\u00e6rmilj\u00f8anlegg og redusert konfliktniv\u00e5 i omr\u00e5det rundt hallen, men vil samstundes utfordra andre viktige m\u00e5l for arealpolitikken. Tiltaket har ein n\u00e6r samanheng med tomtevalet for ny idrettshall, og m\u00e5 vurderast i samanheng med dette. Ein situasjon med b\u00e5de ny idrettshall og vidaref\u00f8ring av dei 2 bustadfelta langs Indre S\u00e6dal V7 vil vera sv\u00e6rt uheldig for landskap og kulturmilj\u00f8. Etablering av ein ny 11-bane er heimla i gjeldande omr\u00e5deregulering. Tomta er sv\u00e6rt trong, og det har vist seg vanskeleg \u00e5 byggja ein bane med fulle m\u00e5l innanfor ramma i gjeldande plan. Planforslaget f\u00f8resl\u00e5r difor enkelte endringar for \u00e5 letta bygginga av banen. Samstundes gjer vi merksam p\u00e5 at alle brukargruppene som dette planarbeidet skal tilgodesj\u00e5 ogs\u00e5 kan spela 11-fotball p\u00e5 kortare baneanlegg. Det er ogs\u00e5 \u00f8nskeleg \u00e5 f\u00e5 kartlagt lokalmilj\u00f8et si haldning til korleis n\u00e6rmilj\u00f8anlegget b\u00f8r utviklast, og til korleis trafikkveksten b\u00f8r handterast. P\u00e5 fleire viktige punkt kan plangjennomf\u00f8ringa vera avhengig av at kommunen oreignar privat areal, eller opnar for at private partar kan gjennomf\u00f8ra oreigning, dersom det ikkje er grunnlag for privat semje om arealbruken. Dette kan m.a. verta aktuelt for vegutl\u00f8ysing av bustadfelt BK/BF3, for idrettshallen og for sikring av offentleg eigarskap til skulen sitt erstatningsareal o_NMA2. Denne saka legg hovudvekt p\u00e5 tema som knyter seg til arealforvalting. Samstundes vil ein ny idrettshall ogs\u00e5 ha tydeleg positiv effekt, s\u00e6rleg for store grupper av barn og unge. H\u00f8gt prioriterte samfunnsm\u00e5l dreg i ulike retningar i denne saka, og situasjonen skal vurderast p\u00e5 nytt etter h\u00f8yring av planforslaget. Etaten si endelege vurdering og tilr\u00e5ding vil g\u00e5 fram av fagnotatet til politisk slutthandsaming av planen. Saksnummer PLAN-2022/20650 Side 7 av 8 Forslag til vedtak: 1. I medhald av plan- og bygningslova \u00a7 12-10 vert f\u00f8lgjande forslag til detaljregulering sendt p\u00e5 h\u00f8yring og offentleg ettersyn: a. Detaljregulering, Fana gnr. 7, Indre S\u00e6dal, idrettshall, reguleringsplan, arealplan-ID 70470000 vist p\u00e5 plankart datert 13.10.2023 b. Tilh\u00f8yrande reguleringsf\u00f8resegner datert 13.10.2023 Plan- og bygningsetaten Aslaug Aalen Avdelingsleder Tarje Wanvik Etatsleder Dette dokumentet er godkjent elektronisk. Vedlegg: \u2022 Plankart datert 13.10.2023 \u2022 Reguleringsf\u00f8resegner datert 13.10.2023 \u2022 Planomtale datert 13.10.2023 \u2022 Merknadsskjema datert 13.10.2023 \u2022 Snitt og illustrasjonar ny idrettshall datert 02.06.2023 \u2022 Illustrasjonsplan S\u00e6dalen idrettspark datert 02.06.2023 \u2022 ROS-analyse datert 30.06.2015 \u2022 Flomfarevurdering datert 12.05.2023 \u2022 Skredfarevurdering datert 01.03.2019 \u2022 VA-rammeplan datert 16.03.2018 \u2022 Vindanalyse datert 16.04.2021 \u2022 Fagrapport naturmangfold datert oktober 2023 Om bustadfelt BK/BF3: \u2022 Planbeskrivelse delfelt datert jan og mars 2023 \u2022 Illustrasjonsplan delfelt datert 09.02.2023 \u2022 Terrengprofiler delfelt datert 09.02.2023 \u2022 ROS-analyse delfelt datert 30.03.2023 \u2022 VAO-rammeplan delfelt datert 29.03.2023 \u2022 VAO-rammeplan delfelt kart datert 29.03.2023 Fleire dokument knytt til desse delfelta er tilgjengelege i dok.nr. 4. Fullstendig dokumentoversyn og saksgang: https://www.bergen.kommune.no/omkommunen/offentlig-innsyn/innsynplanogbyggesak saksnr: PLAN-2022/20650 Saksnummer PLAN-2022/20650 Side 8 av 8 "
}