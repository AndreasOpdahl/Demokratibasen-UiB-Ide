{
  "dokument_id": "024e26f9-e186-52a8-b17c-4c4f734f957d",
  "doc_type": "case_attachment",
  "kommune": 4601,
  "tittel": "Fagnotat datert 27.08.2024",
  "url": "https://bergen.kommune.no/politikere-utvalg/api/fil/bk360/11030217/Fagnotat-datert-27-08-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/14737-5 (Arbeidssted) Saksbehandler: Silje Fed\u00f8y Dato: 27.08.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 216/633/0/0 Trollbakken 1A. Klage p\u00e5 avslag. Nybygg bolig Bygg Prosjekt AS v/Morten Nytun p\u00e5 vegne av tiltakshaver Trollbakken Hvem klager? 1A AS i brev datert 02.07.2024. Nybygg enebolig (210 m2) med parkering p\u00e5 tak (75 m2) og opparbeiding Tiltaket av uteoppholdsareal, terrenginngrep og forst\u00f8tningsmurer. Avslag datert 14.06.2024, jf. plan- og bygningsloven \u00a7 29-4 og \u00a7 11-5 jf. Vedtaket kommuneplanens arealdel \u00a7 3.1 Plankrav, \u00a7 14 Uteoppholdsareal. Kommuneplanens arealdel (KPA2018) viser eiendommen som bebyggelse og anlegg \u2013 \u00d8vrig byggesone. Ligger innenfor hensynssone vei st\u00f8y gul sone \u2013 0,7 %. Reguleringsplan ID 50790000, Planstatus \u00c5sane/Bergenhus. Gnr 216, Eidsv\u00e5g (veiplan uten bestemmelser) og 661300000 \u00c5sane. Gnr 216 bnr 1107 mfl., Eidsv\u00e5gskogen og snusl\u00f8yfe buss (annen veigrunn, gr\u00f8ntareal 2,2 %) Vilk\u00e5r for dispensasjon er oppfylt, vedtak for d\u00e5rlig begrunnet og krav til Klagegrunner uteoppholdsareal er diskriminerende. Behov for ytterligere saksbehandling ved Nei. eventuell omgj\u00f8ring Anbefalt vedtak Vedtak av 14.06.2024 opprettholdes, klagen f\u00e5r ikke medhold. Med hilsen Plan- og bygningsetaten Ulf S\u00e6terdal avdelingsleder Tarje Iversen Wanvik etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Bergen kommune mottok s\u00f8knad 10.01.2024 med tilleggsdokumentasjon mottatt 20.02.2024, 13.03.2024 og 21.03.2024. Kommunen avslo s\u00f8knaden 14.06.2024. Tiltakshaver, representert av Bygg Prosjekt AS, klaget p\u00e5 avslaget i brev datert 02.07.2024. 1.2. Opplysninger av vesentlig betydning for behandling av klagen 1.2.1 Nabovarsling Tiltaket er nabovarslet i samsvar med bestemmelsene i plan- og bygningsloven \u00a7 21-3, og det er mottatt merknad fra 216/628 og 216/586. Merknadene handler i hovedsak om at: 1) det ikke er plass til snuareal p\u00e5 tomt til oms\u00f8kt nybygg, og at det kan synes som om tiltakshaver mener offentlig snuplass skal v\u00e6re disponibelt areal for fremtidig enebolig med sekund\u00e6renhet. 2) det er uklart om det er s\u00f8kt om enebolig med sekund\u00e6renhet, eller om det faktisk er planlagt to separate boenheter p\u00e5 fremtidig fradelt parsell. Dette er relevant hva gjelder antall biler og arealdisponering p\u00e5 tomten. 3) tiltaket er plassert i sterkt skr\u00e5ende terreng, og at det er ingen naturlig uteplass for boligen, ei er det heller ikke synliggjort ved sol/skyggediagram om det faktisk er nok sol p\u00e5 tomten. 4) tomten er p\u00e5 769 m2, som for Eidsv\u00e5gomr\u00e5det er \u00e5 regne som en liten tomt for en enebolig. Tomtens utnyttelse vil dermed ligge vesentlig over de 45 % som er gjeldende i KPA 2018. 5) nabovarselet p\u00e5st\u00e5r at tiltaket s\u00f8kes oppf\u00f8rt i et omr\u00e5de hvor det er et \u00f8nske om eplehagefortetning. Naboer p\u00e5peker at eplehagefortetning inneb\u00e6rer en enkel fortetning av boligbygg som ikke inneb\u00e6rer store terrenginngrep. Oms\u00f8kt bebyggelse medf\u00f8rer massive terrenginngrep, og kommer dermed ikke inn under argumentasjonen for en eplehagefortetning. Dessuten ligger gjeldende tomt i et sentralt og viktig gr\u00f8ntomr\u00e5de som strekker seg fra Trollbakken og opp mot Lyngveien mellom Trollbakken/Trollien og Furulien. Dette er en del av et gr\u00f8ntomr\u00e5de som gir viktige kvaliteter til Eidsv\u00e5g, og opprettholdelse av slike gr\u00f8nne strukturer skal v\u00e6re et overordnet prinsipp i kommunens planlegging og virksomhet, jf. KPA2018. 6) det er behov for flere dispensasjoner (det blir ikke beskrevet videre hvilke dispensasjoner dette er) 7) if\u00f8lge \u00a7 26.5.1 i KPA2018 kan det bare tillates nybygging s\u00e5 lenge \u00f8vrige krav i bestemmelsene er oppfylt. Naboene mener at tiltaket har s\u00e5 mange dispensasjonskrav at en ogs\u00e5 m\u00e5 forutsette at dette tiltaket ikke kan falle inn under fritak for reguleringsplan. Til dette har s\u00f8ker kommentert at: 1) har en oppfatning av at det er gitt samtykke for grunneier til bruk av veien for oppf\u00f8ring av enebolig, og viser til at Bymilj\u00f8etaten ogs\u00e5 har signalisert at de ikke kan se at en eventuell godkjenning av tiltaket vil forringe eksisterende situasjon eller bidra til vanskelig vedlikehold 2) s\u00f8knad omhandler en enebolig 3) mer enn 50 % av arealet oppn\u00e5r 4 timer sol ved v\u00e5rjevnd\u00f8gn 4) grad av utnytting er i henhold til bestemmelser i KPA2018 Vi viser ellers til nabomerknadene og s\u00f8kers tilsvar til disse i sin helhet. Saksnummer KLAGE-2024/14737 Side 2 av 6 1.2.2 Uttalelse fra Bymilj\u00f8etaten Bymilj\u00f8etaten har i brev datert 15.08.2022 gitt uttale til s\u00f8knad om utvidet bruk av avkj\u00f8rsel. De skriver her blant annet at de kan godkjenne \u00f8kt bruk av avkj\u00f8rsel p\u00e5 betingelse av at grunneier og bruker vedlikeholder avkj\u00f8rselen og at frisiktsonen holdes fri for sikthindringer. Saken er ogs\u00e5 sendt p\u00e5 h\u00f8ring til Vestland fylkeskommune og Statens vegvesen, men det er ikke mottatt tilbakemelding fra disse. 2. Om klagen I klagen trekkes det frem at kommunen burde tatt stilling til tiltakets visuelle kvaliteter. Videre skriver klager at kommunens tolkning av gjeldende reguleringsplan er f\u00f8rende for fremtidig bygningsstruktur er feil, og at vilk\u00e5rene for dispensasjon fra plankrav uansett er oppfylt. Til sist blir det anf\u00f8rt at kommunens standpunkt i vurdering av uteoppholdsareal er diskriminerende da ikke alle har barn eller unge i sin familie. Klager mener kommunen i vedtaket ogs\u00e5 spekulerer i skredfare p\u00e5 tomten. Vi kan ikke se at dette er en anf\u00f8rsel som er relevant for saken. For det f\u00f8rste fordi avslaget ikke er gitt p\u00e5 bakgrunn av rasfare, men fordi vilk\u00e5rene til \u00e5 gi dispensasjon ikke er oppfylte og fordi uteoppholdsarealet ikke oppfyller krav etter KPA \u00a7 14-2. For det andre, av det vi kan se i NVE Atlas, er det heller ikke noe som tilsier at dette er et rasutsatt omr\u00e5de. Vi g\u00e5r derfor ikke inn i en vurdering av hvorvidt tomten er trygg \u00e5 bygge p\u00e5. Vi viser ellers til klagen i sin helhet. 3. Vurdering av klagen 3.1 Visuelle kvaliteter Vi er enige med klager om at vedtaket burde inneholdt en grundigere vurdering av boligens visuelle kvaliteter, og vi vil derfor gj\u00f8re en slik vurdering her. Det er etter plan- og bygningsloven et krav om at alle tiltak skal prosjekteres og utf\u00f8res slik at tiltaket etter kommunens skj\u00f8nn innehar gode visuelle kvaliteter, b\u00e5de i seg selv og i forhold til funksjon og tiltakets bygde og naturlige omgivelser og plassering, jf. plan- og bygningsloven \u00a7 29-2. Ut\u00f8velsen av kommunens skj\u00f8nn skal skje gjennom objektive og faglige vurderinger av hva som er gode visuelle kvaliteter. Som nevnt over skal alle tiltak ha gode visuelle kvaliteter. Dette betyr ikke bare at tiltaket gjennom sin form gir uttrykk for sin funksjon, men at tiltaket ogs\u00e5 skal v\u00e6re med p\u00e5 \u00e5 skape en helhet i de omgivelsene som tiltaket plasseres i tilknytning til. Helhet, harmoni, rytme og stil er her viktige elementer som m\u00e5 til for \u00e5 skape det som allment vil bli oppfattet til \u00e5 ha et godt visuelt uttrykk. For \u00e5 oppn\u00e5 dette med nybygg, er det viktig \u00e5 ta utgangspunkt i str\u00f8kskarakteren i omr\u00e5det det er s\u00f8kt bygget i. Etter \u00e5 ha vurdert tiltaket sine visuelle kvaliteter, finner vi at det burde v\u00e6rt jobbet mye mer med stedstilpasning for dette nybyggprosjektet. Den arkitektoniske stilen med rette linjer og flate tak, skiller seg i altfor stor grad fra 50- og 60-tallsstilen som kjennetegner dette nabolaget og n\u00e6romr\u00e5det. Dette skaper en dissonans i det visuelle landskapet. Istedenfor \u00e5 tilpasse seg en str\u00f8kskarakter, der hus har en mer dempet fremtoning og saltak med r\u00f8de Saksnummer KLAGE-2024/14737 Side 3 av 6 teglpanner, har oms\u00f8kt bolig en brakkelignende typologi best\u00e5ende av bokser satt sammen for rent praktiske form\u00e5l fremfor \u00e5 gj\u00f8re et fors\u00f8k p\u00e5 \u00e5 tilpasse seg omr\u00e5dets stil. Ut fra dette finner vi at plan- og bygningslovens krav til visuelle kvaliteter ikke er oppfylte. 3.2 Reguleringsplan og dispensasjon Klager mener det er overraskende at kommunen bruker reguleringsplan som f\u00f8rende for fremtidig bygningsstruktur sammenlignet med tidligere behandling av s\u00f8knader i omr\u00e5det, og at de fleste s\u00f8knader med eldre planer blir gitt dispensasjon fra. Det er ogs\u00e5 vedlagt en dispensasjonss\u00f8knad fra reguleringsplanens bebyggelsesplan. Tidligere i \u00e5r fikk vi en tillatelse til s\u00f8knad om oppf\u00f8ring av ny enebolig i Eidsv\u00e5g omgjort til avslag av Statsforvalteren i Vestland. Det ble her uttalt at \u00abden inntegnede og framtidige bygningsstrukturen per 1961 [i reguleringsplanen] er ment \u00e5 v\u00e6re rettslig bindende\u00bb, og at utgangspunktet er alts\u00e5 at det da ikke skal tillates ytterlige bebyggelse f\u00f8r en ny, helhetlig reguleringsplan er utarbeidet.1 Statsforvalteren vektla i denne omgj\u00f8ringen at omr\u00e5det er regulert av en gammel plan, som per i dag ikke lenger fremst\u00e5r som et godt styringsdokument for framtidig arealbruk. Statsforvalteren mente derfor at det i st\u00f8rre grad er b\u00e5de form\u00e5ls- og hensiktsmessig at kommunen istedenfor \u00e5 se bort fra denne planen, eller stadig gi dispensasjoner fra planen, m\u00e5 holde fast ved kravet om ny reguleringsplan, alternativt gi rammer for bebyggelsen som tillater utbygging i medhold av kommuneplanen direkte, jf. \u00a7 11-10 nr. 1. Vi m\u00e5 etter dette, og frem til at det er utarbeidet ny reguleringsplan eller rammer er gitt i kommuneplanen, forholde oss til at denne reguleringsplanen rettslig binder hvor det er lov og ikke lov \u00e5 bygge ny bebyggelse i Eidsv\u00e5g. I dispensasjonss\u00f8knaden, som klager har supplert klagebrevet med, fremmes det at en dispensasjon fra reguleringsplanen ikke vil tilsidesette hensynene bak reguleringsplanen, og at en dispensasjon fra antall boliger i den totale plan ikke vil p\u00e5virke naboenes interesser. Vi kan bare gi dispensasjon dersom hensynene fra bestemmelsen ikke blir vesentlig tilsidesatt. Videre m\u00e5 fordelen v\u00e6re klart st\u00f8rre enn ulempene med \u00e5 gi dispensasjon. Dette f\u00f8lger av plan- og bygningsloven \u00a7 19-2. For \u00f8vrig vil de samme hensynene, fordelene og ulempene i vurdering om dispensasjon fra plankravet, gj\u00f8re seg gjeldende i denne vurderingen. Vi viser derfor ogs\u00e5 til vedtakets dispensasjonsvurdering om plankravet som supplering til vurderingen vi gj\u00f8r under om hvorvidt dispensasjon fra reguleringsplanens bebyggelsesstruktur kan innvilges. N\u00e5r vi ser p\u00e5 reguleringsplanens inntegnede og fremtidige bygningsstruktur, tilsier dette at det p\u00e5 vedtakstidspunktet for planen var et \u00f8nske om \u00e5 bevare og ivareta behov for luft, lys og \u00e5 hindre sjenerende innsyn mellom eiendommene som opprettholder en str\u00f8kskarakter med luftig hageareal. Videre er ogs\u00e5 hensikten med en reguleringsplan \u00e5 gi langsiktige l\u00f8sninger som skal sikre \u00e5penhet, forutsigbarhet og medvirkning. V\u00e5r vurdering er alle disse hensynene vil bli tilsidesatt dersom vi gir dispensasjon fra reguleringsplanens bebyggelsesplan, og v\u00e5r vurdering er derfor at det f\u00f8rste vilk\u00e5ret til \u00e5 gi dispensasjon ikke er oppfylt. 1 Se omgj\u00f8ringsvedtak av Statsforvalteren, datert 16.02.2024 i BYGG-2023/11911 Saksnummer KLAGE-2024/14737 Side 4 av 6 N\u00e5r det gjelder fordeler og ulemper med en dispensasjon, ser vi klare fordeler for utbygger dersom det blir gitt dispensasjon. Det kunne kanskje ogs\u00e5 anf\u00f8res at kommunenes fortettingspolitikk er noe som tilsier at det foreligger en fordel med dispensasjon, men dette er ikke avgj\u00f8rende n\u00e5r vi vurderer de rettslige vilk\u00e5rene etter plan- og bygningsloven \u00a7 19-2. Dette er et moment som vil h\u00f8re til det frie forvaltningsskj\u00f8nnet kommunen kan anvende etter den har funnet at de rettslige vilk\u00e5rene for \u00e5 gi dispensasjon er oppfylt. Slik vi ser det, vil en dispensasjon i seg selv v\u00e6re en stor ulempe, da dette kun vil medf\u00f8re til en fortsatt fortetting gjennom enkeltvise dispensasjoner som undergraver reguleringsplan som styringsverkt\u00f8y. Dette f\u00f8rer til endringer av bebyggelsesm\u00f8nsteret uten at det foreligger en plan som styrer dette bebyggelsesm\u00f8nsteret p\u00e5 best mulig m\u00e5te. En dispensasjon kommer dermed i direkte konflikt med de rettighetene og berettigede forventningene innbyggerne i omr\u00e5det har til en forutberegnelig utbygging av boliger i sitt n\u00e6romr\u00e5de gjennom en planprosess, og som derfor m\u00e5 anses for \u00e5 v\u00e6re en betydelig ulempe. Vi viser her ogs\u00e5 til at det er flere nabomerknader til s\u00f8knaden, noe som tilsier at det er nabointeresser her i motsetning til hva klager anf\u00f8rer. Etter dette finner vi at vilk\u00e5rene for \u00e5 gi dispensasjon ikke er oppfylte. 3.3 Diskriminering mot familier uten barn og unge Til sist anf\u00f8res det at kommunen gjennom KPA2018 \u00a7 14.2 diskriminerer mot familier uten barn og unge. Diskriminering inneb\u00e6rer at det blir gjort forskjellsbehandling som har som form\u00e5l eller resultat at noen kommer i en d\u00e5rligere stilling eller behandles d\u00e5rligere enn andre. Kravet til uteoppholdsareal i kommuneplanen til Bergen kommune har blant annet bakgrunn i at kommunen i sin forvaltning av plan- og bygningsloven m\u00e5 bidra for en b\u00e6rekraftig utvikling til det beste for den enkelte, samfunnet og framtidige generasjoner. For \u00e5 oppn\u00e5 dette, m\u00e5 vi blant annet vektlegge langsiktige l\u00f8sninger og ogs\u00e5 ta hensyn til barn og unges oppvekstsvilk\u00e5r. Vi m\u00e5 ta utgangspunkt i at en bolig bygges for \u00e5 bli tatt i bruk i flere generasjoner fremover, og at det f\u00f8r eller siden vil befinne seg barn og unge p\u00e5 eiendommen. Vi kan derfor ikke se hvordan et generelt krav til et godt og tilfredsstillende uteoppholdsareal har som form\u00e5l eller resultat at noen blir behandlet d\u00e5rligere eller kommer i en d\u00e5rligere stilling enn andre. Tvert imot handler dette kravet om \u00e5 sikre god bokvalitet for alle, uavhengig av aldersgruppe eller funksjonsniv\u00e5. Med andre ord foreligger det ikke diskriminering mot familier uten barn og unge n\u00e5r kommuneplanen inneholder krav til uteareal. 4. Konklusjon Vedtak av 14.06.2024 opprettholdes, klagen f\u00e5r ikke medhold. Saksnummer KLAGE-2024/14737 Side 5 av 6 Vedlegg: 1. Oversiktskart 2. Oversiktsfoto 3. Skr\u00e5foto 4. Situasjonsplan 5. Klage datert 02.07.2024 6. Avslag datert 14.06.2024 7. Tegninger 8. Nabovarsel 9. Uttale fra Bymilj\u00f8etaten 10. S\u00f8knad datert 10.01.2024 med tilleggsdokumentasjon Saksnummer KLAGE-2024/14737 Side 6 av 6 "
}