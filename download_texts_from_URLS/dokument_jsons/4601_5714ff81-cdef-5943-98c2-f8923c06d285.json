{
  "dokument_id": "5714ff81-cdef-5943-98c2-f8923c06d285",
  "doc_type": "case_presentation",
  "kommune": 4601,
  "tittel": "One Ocean Havbyen Bergen - \u00c5rsmelding 2023, evaluering og videref\u00f8ring av prosjektet",
  "url": "https://bergen.kommune.no/politikere-utvalg/api/fil/bk360/10031734/Framstilling-One-Ocean-Havbyen-Bergen-Arsmelding-2023-evaluering-og-videreforing-av-prosjektet",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2021/23112-32 One Ocean Havbyen Bergen - \u00c5rsmelding 2023, evaluering og videref\u00f8ring av prosjektet Hva saken gjelder: Bystyret vedtok 24.11.2021 (sak 355/21) \u00e5 etablere Havbyen Bergen som et tre\u00e5rig prosjekt, og ba samtidig byr\u00e5det om \u00e5 komme tilbake til bystyret i l\u00f8pet av 2024 med en evaluering av prosjektet, inkludert en anbefaling om eventuell videref\u00f8ring. Byr\u00e5det legger her frem sin anbefaling om videref\u00f8ring av prosjekt One Ocean Havbyen Bergen for perioden 2025 til 2030. Resultater Selv om prosjektet formelt ble vedtatt i 2021, er det verdt \u00e5 merke seg at prosjekt- organisasjonen ikke var operativ f\u00f8r i august 2022. \u00c5rsmelding for 2021/2022 ble behandlet av bystyret 21.09.2022 (sak 235/22), hvor det ble konkludert med at det var hentet inn tilstrekkelig \u00f8konomiske bidrag og eigeninnsats fra andre offentlige og private akt\u00f8rer for \u00e5 g\u00e5 videre med prosjektet. \u00c5rsmelding for 2022/2023 ligger vedlagt, og viktige resultater inkluderer: \u25aa utarbeidet og lansert merkevare for prosjekt (se vedlagte designmanual) \u25aa gjennomf\u00f8rt tre partnersamlinger, over 50 partnerm\u00f8ter og over 30 arbeidsgruppem\u00f8ter \u25aa bidratt aktivt i arbeidet med One Ocean Week 2023, inkludert tilrettelegging for over 30 partnerarrangement ombord i b\u00e5ten Vision of the fjords \u25aa \u00f8kt antall partnere i prosjektet fra 40 til 66 Perioden 2023/2024 var preget av en omfattende strategiprosess, og andre viktige leveranser og resultater 2023/2024 inkluderer: \u25aa Forsterket synlighet og produksjon av nyhetssaker (https://www.oneocean.world/) \u25aa Bidratt i planleggingen av One Ocean Week (nyhetssaker, App, avis og arrangementer p\u00e5 Skolten) \u25aa Identifisert 12 fellesprosjekter i arbeidsgruppene \u25aa \u00d8kt antall partnere fra 66 til 79 Strategi 2024 - 2030 One Ocean Havbyen Bergen sin nye strategi mot 2030 skal (i) samle akt\u00f8rene, (ii) senke terskelen for samarbeid og (iii) synliggj\u00f8re mulighetene (Samle \u2013 Samskape \u2013 Synliggj\u00f8re). Hovedform\u00e5l: rekruttere talenter, entrepren\u00f8rer, bedrifter, kapital og ildsjeler til havn\u00e6ringene for \u00e5 skape nye l\u00f8sninger for kommende generasjoner. 1 Form\u00e5l: \u25aa Videreutvikle det innovative \u00f8kosystemet mellom forskning, utdanning og n\u00e6ringsliv for \u00e5 forsterke kunnskapsbasert n\u00e6ringsutvikling. \u25aa Samle, synligj\u00f8re og fremsnakke det ledende marine- og maritime innovasjonsdistriktet i Europa. \u25aa Sette global agenda og \u00f8ke forst\u00e5elsen om havet blant politikere, n\u00e6ringsliv og befolkning. M\u00e5lsettinger: \u25aa \u00d8kt rekrutteringen til havn\u00e6ringene (Talenter, entrepren\u00f8rer, bedrifter, kapital og ildsjeler) \u25aa I 2025 skal EIT tildele Norge med UIB og partnere: KIC WMM (Knowledge and Innovation Communities Water, Marine and Maritime sector and ecosystems). \u25aa I 2027 skal Vestland fylkeskommune ta posisjon som global havregion. \u25aa I 2030 skal Bergen kommune arrangere en global havkonferanse i Norge. Fig. 1 Organisering av One Ocean Havbyen Bergen frem mot 2030. Bergen kommune er ansvarlig for One Ocean Agenda, inkl. prosjektledelse. Frem mot 2025 skal Universitetet i Bergen s\u00f8ke samarbeid med andre kunnskapsinstitusjoner og n\u00e6ringsliv om EU-utlysning kalt KIC WMM (Knowledge and Innovation Communities Water, Marine and Maritime sectors and ecosystems. Dette vil bidra betydelig til \u00e5 videreutvikle det innovative \u00f8kosystemet mellom forskning, utdanning og n\u00e6ringsliv og forsterke kunnskapsbasert n\u00e6ringsutvikling. Videre, mot 2027 skal Vestland fylkeskommune utvikle og markedsf\u00f8re det ledende marine \u2013 og maritime innovasjonsdistriktet i Europa, samle hele havregionen til ett innovasjonsdistrikt og ta posisjonen som global havregion. Dette vil forsterke og synliggj\u00f8re Vestlandet og Bergen sin unike posisjon som verdensledende havregion og hovedstad for havet. 2 Bergen kommune vil ta ansvaret for \u00e5 sette global agenda og \u00f8ke forst\u00e5elsen om havet blant politikere, n\u00e6ringsliv og befolkning og jobbe m\u00e5lrettet for at One Ocean Week blir vertskap for en global havkonferanse innen 2030. Bergen kommunen tar ogs\u00e5 arbeidsgiveransvaret for prosjektledelsen i One Ocean Havbyen Bergen, som vil fungere som p\u00e5driver for realiseringen av m\u00e5lene i de strategiske pilarene og s\u00f8rge for fremdrift, utvikling, synliggj\u00f8ring og samspill frem mot 2030. Samlet vil en realisering av disse m\u00e5lene styrke havnasjonen Norge, havregionen Vestland og havhovedstaden Bergen ved at vi utvikler og synliggj\u00f8r v\u00e5re unike milj\u00f8er og internasjonale rolle som p\u00e5driver for en b\u00e6rekraftig utvikling av havet - med en sterk appell og tiltrekningskraft til morgendagens talenter, entrepren\u00f8rer, bedrifter, kapital og ildsjeler. \u00d8konomiske konsekvenser: 2022-2024 Prosjektet har i tiden 2022-2024 hovedsakelig blitt finansiert gjennom \u00e5rlige \u00f8konomiske bidrag fra (i) Bergen kommune: 1 mill, (ii) Vestland fylkeskommune: 1 mill og (iii) universitetet i Bergen: 500 000kr, totalt kr 2.5 mill per \u00e5r. De eksterne midlene har blitt tilf\u00f8rt Bergen kommune som har hatt arbeidsgiveransvaret for prosjektorganisasjonen, og Bergen kommunes bidrag har v\u00e6rt bevilget i de \u00e5rlige budsjettene. 2025 \u2013 2030 I ny strategi for prosjektet frem mot 2030 ble det foresl\u00e5tt en ny modell hvor hver av de fire pilareierne; (i) Havforskningsinstituttet, (ii) Universitetet i Bergen, (iii) Vestland fylkeskommune og (iv) Bergen kommune, hver bidrar med 1.5 mill per \u00e5r (se side 20 i vedlagte strategi). Bergen kommune vil fortsatt ta arbeidsgiveransvaret for prosjektorganisasjonen, noe som medf\u00f8rer \u00f8konomiske forpliktelser. Disse vil komme frem p\u00e5 et senere tidspunkt som et ledd i budsjett- og H\u00d8P arbeidet, og avhenger bl.a. av oppgavegjennomgang og eventuelle politiske satsinger. Byr\u00e5dets vurdering og anbefaling/konklusjon: Bergen er en drivkraft i verdiskapingen og i den b\u00e6rekraftige omstillingen av n\u00e6ringslivet p\u00e5 Vestlandet. Byr\u00e5det vil at Bergen skal ta en lederrolle, og v\u00e6re en bidragsyter for styrket samarbeid mellom kommuner og fylker langs kysten, og skape st\u00f8rre arbeidsmarkedsregioner for \u00e5 sikre n\u00e6ringslivet godt tilfang av attraktiv arbeidskraft. One Ocean Havbyen Bergen er et viktig prosjekt som allerede har vist at det bidrar til at havhovedstaden Bergen, havregionen Vestland og havnasjonen Norge tar et globalt lederskap for en b\u00e6rekraftig utvikling av havet. Tilslutningen til prosjektet har \u00f8kt i hele perioden, fra 40 i 2022 og n\u00e5 n\u00e6rmere 80 i 2024. Bergen har en unik mulighet og en plikt til \u00e5 g\u00e5 foran, samle akt\u00f8rene, senke terskelen for samarbeid og rekruttere talenter til havn\u00e6ringene for \u00e5 skape nye l\u00f8sninger for regionen, nasjonen og ikke minst kommende generasjoner. Byr\u00e5det vil arbeide for gode vilk\u00e5r for maritim sektor og styrke havbyen Bergen, og anbefaler derfor at prosjektet videref\u00f8res for perioden 2025 til 2030. Begrunnelse for framleggelse til bystyret: Saken er en oppf\u00f8lging av vedtak som bystyret gjorde i m\u00f8tet 24.11.2021 sak 355/21 \u00abEtablering av Havbyen Bergen som et tre\u00e5rig prosjekt\u00bb. Byr\u00e5det innstiller til bystyret \u00e5 fatte f\u00f8lgende vedtak: 1. Bystyret tar \u00c5rsmelding 2022/2023 for Havbyen Bergen til orientering. 3 2. Bystyret gir sin tilslutning til at Bergen kommune bidrar til videref\u00f8ring av prosjekt One Ocean Havbyen Bergen for perioden 2025 til 2030. 3. Endelig finansiering avklares i Handlings- og \u00f8konomiplanen for 2025. 4. \u00c5rsrapport for prosjektet skal legges frem for bystyret \u00e5rlig. 5. Bystyret ber byr\u00e5det komme tilbake til bystyret i l\u00f8pet av 2030 med en evaluering av prosjektet og en anbefaling av om, og hvordan, prosjektet b\u00f8r videref\u00f8res. Dato: 14. mai 2024 Christine B. Meyer Reidar Digranes Byr\u00e5dsleder Byr\u00e5d for n\u00e6ring, kultur og idrett Dokumentet er godkjent elektronisk. Vedlegg: 1. \u00c5rsmelding 2022/2023 2. Designmanual_One Ocean Havbyen Bergen 3. One Ocean Havbyen Bergen - Strategi 2024-2030 4 "
}