{
  "dokument_id": "db87a2e1-596b-56cb-9260-a7b6f996ebe5",
  "doc_type": "case_attachment",
  "kommune": 4601,
  "tittel": "Fagnotat, datert 20.10.2023",
  "url": "https://bergen.kommune.no/politikere-utvalg/api/fil/bk360/9377058/Fagnotat-datert-20-10-2023",
  "tekst": " Plan- og bygningsetaten Til Fagnotat BKMB - Seksjon byutvikling (Arbeidssted) V\u00e5r referanse: PLAN-2022/20645-80 Saksbehandler: Marita S\u00f8rensen Solaas Dato: 20.10.2023 Fra Plan- og bygningsetaten Forslag til detaljregulering anbefales vedtatt Bergenhus. Gnr. 216, Bnr. 853 mfl., Fagerdalen, lager Arealplan-ID 70350000 Om planforslaget Ard Arealplan AS foresl\u00e5r p\u00e5 vegne av Safari Eiendom AS detaljregulering for Fagerdalen ved L\u00f8nborglien, nord i Bergenhus bydel. Omr\u00e5det er avsatt til \u00f8vrig byggesone i kommuneplanens arealdel (KPA 2018) og er i hovedsak uregulert. Hensikten med planforslaget er \u00e5 legge til rette for \u00e5 erstatte deler av eksisterende bygningsmasse med st\u00f8rre nybygg for lager og plasskrevende varehandel. Resterende bebyggelse i planomr\u00e5det reguleres i samsvar med etablert situasjon med unntak av en eksisterende enebolig som reguleres til lager. Planforslaget inneb\u00e6rer en videref\u00f8ring av dagens virksomhet i omr\u00e5det, hvor det har v\u00e6rt drevet trelasthandel siden 1950-tallet (Adolf Jahnsen AS). Ny planlagt bebyggelse ligger innenfor felt KBA1 i plankartet. Forslagsstiller skal leie ut til Neumann Bygg AS, og planforslaget er tilpasset Neumann sin virksomhet og behov som er distribusjonslager og trelasthandel i hovedsak for det profesjonelle markedet. Planforslaget inneb\u00e6rer utbedring av kryss mellom fylkesveg Helleveien og kommunal veg L\u00f8nborglien, samt utbedring av privat atkomstveg Fagerdalen. Utfyllende opplysninger og forslagsstillers vurderinger fremg\u00e5r av planbeskrivelsen med vedlegg. Figur 1: Planomr\u00e5dets avgrensning vist med lilla omriss. Figur 2: Flyfoto av omr\u00e5det: r\u00f8dt omriss viser tiltaksomr\u00e5det, felt KBA1 omtrentlig markert. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN Planprosess og medvirkning Merknader og uttalelser ved offentlig ettersyn Planforslaget l\u00e5 ute til h\u00f8ring og offentlig ettersyn i perioden 21.01.2023\u201307.03.2023. Det ble mottatt 3 private merknader og 11 h\u00f8ringsuttalelser hvorav 2 av disse inneb\u00e6rer innsigelser. Merknader og uttalelser samt endringer som er foretatt etter offentlig ettersyn, er oppsummert og kommentert av forslagsstiller i merknads- og endringsskjema datert 19.10.2023. Planmaterialet er oppdatert i henhold til endringene, og materialet er gjennomg\u00e5tt og vurderes som dekkende. Komplett planforslag til sluttbehandling ble mottatt 19.10.2023. Nedenfor f\u00f8lger en oppsummering av hovedpunktene i mottatte innspill: Innsigelsespunkter: \u2022 Fare for steinsprang/skred er ikke godt nok vurdert. Skredfarerapporten m\u00e5 gjennomg\u00e5 uavhengig kvalitetssikring. \u2022 Faren for kvikkleireskred ikke er tilstrekkelig avklart. \u2022 Tidspunkt for rekkef\u00f8lgekrav om opparbeiding av fortau langs kryss Helleveien og L\u00f8nborgveien m\u00e5 knyttes til igangsettingstillatelse i stedet for f\u00f8r bygninger tas i bruk. \u2022 Det m\u00e5 spesifiseres i plankart eller bestemmelser at minste bredde ved fysisk kanalisering for g\u00e5ende gjennom ny trafikk\u00f8y skal v\u00e6re 2 meter. \u00d8vrige merknader/uttalelser: \u2022 Kantvegetasjon langs vannet m\u00e5 beholdes og beplantes ytterligere. \u2022 Det m\u00e5 sikres at det ikke skjer skadelig avrenning til vannet. \u2022 \u00d8kologisk korridor m\u00e5 sikres. \u2022 Utforming av atkomst-/inngangsparti b\u00f8r i st\u00f8rre grad ta hensyn til fotgjengere. \u2022 Det b\u00f8r vurderes n\u00e6rmere om terrengbearbeiding ved utbedring av atkomstveg kan reduseres. \u2022 Lagerbygget fremst\u00e5r som stort og dominerende. R\u00e5det for byforming og arkitektur anbefaler at det unders\u00f8kes en utforming av fasader med mindre vertikal betoning. \u2022 R\u00e5det for byforming og arkitektur anbefaler \u00e5 se n\u00e6rmere p\u00e5 \u00e5 regulere forsamlingsform\u00e5l for n\u00e6romr\u00e5det. \u2022 Lysforurensning fra lyskastere og reklame m\u00e5 begrenses. \u2022 St\u00f8y fra f.eks. produksjonsutstyr, vifter og trafikk m\u00e5 ikke bli til plage for nabolaget. Endringer etter offentlig ettersyn: Innsigelsespunkter fra NVE er l\u00f8st p\u00e5 f\u00f8lgende m\u00e5te: \u2022 Det er gjennomf\u00f8rt uavhengig kvalitetssikring av skredfarerapport, og skredfarerapporten er oppdatert. \u2022 Fare for kvikkleireskred er avklart. Geoteknisk notat og ROS-analyse er oppdatert. Innsigelsespunkter fra Vestland fylkeskommune er l\u00f8st p\u00e5 f\u00f8lgende m\u00e5te: \u2022 Tidspunkt for rekkef\u00f8lgekrav om opparbeiding av fortau tilliggende kryss fylkesveg er knyttet til samme tidspunkt som utbedring av krysset (f\u00f8r det gis igangsettingstillatelse). \u2022 Det er tydeliggjort i plankart og bestemmelser at bredde ved fysisk kanalisering for g\u00e5ende gjennom ny trafikk\u00f8y skal v\u00e6re minst 2 meter. Saksnummer PLAN-2022/20645 Side 2 av 9 Innsigelsesmyndighetene har bekreftet at innsigelsene er l\u00f8st og trukket (brev fra Vestland fylkeskommune datert 09.08.2023, brev fra NVE datert 27.09.2023 og brev fra Statsforvalteren i Vestland datert 04.10.2023). \u00d8vrige endringer: \u2022 Faresone skred er justert som f\u00f8lge av oppdatert skredfarerapport. Utforming av faresoner med tilh\u00f8rende bestemmelser er justert etter faglige r\u00e5d fra NVE. \u2022 Form\u00e5lsgrense for lager/forretning mot vannet er trukket tilbake slik at det blir minst 10 meter regulert gr\u00f8nnstruktur langs vannet. \u2022 Bestemmelser for \u00e5 forhindre forurensning til vannet er supplert og kvalitetssikret. \u2022 Bestemmelser for \u00e5 sikre ny beplantning og h\u00e5ndtere fremmede arter er innarbeidet. \u2022 Bestemmelser om st\u00f8y i anleggs- og driftsfase er innarbeidet. \u2022 Bestemmelser om utend\u00f8rs belysning og lys fra skilt er innarbeidet. \u2022 Arealform\u00e5l for eneboligtomt er endret fra lager/forretning til lager (n\u00e5 felt LA3). \u2022 Verneverdig bygg Fagerdalen 6, felt I/L2, er markert med hensynssone bevaring kulturmilj\u00f8 med tilh\u00f8rende bestemmelse. \u2022 Grad av utnytting og byggeh\u00f8yder for felt LA1, LA3, I/L1 og I/L2 er justert etter kvalitetssikring for \u00e5 samsvare med etablert situasjon. \u2022 Bestemmelsene er kvalitetssikret, konkretisert og tydeliggjort. \u2022 Feltnavn i plankart er oppdatert for \u00e5 samsvare med gjeldende feltkoder. Vurdering av planforslaget Plan- og bygningsetaten kommenterer sakens sentrale problemstillinger. \u00d8vrige tema anses som tilfredsstillende l\u00f8st og belyst. Vi slutter oss til form\u00e5let og grepet i planforslaget. Forslaget til detaljregulering vurderes \u00e5 v\u00e6re tilfredsstillende og anbefales vedtatt. Lokalisering og arealform\u00e5l Bakgrunnen for planforslaget er at Neumann Bygg AS skal flytte ut av sine lokaler i Sandviken hvor arealet skal fortettes med blant annet bolig (p\u00e5g\u00e5ende arbeid med omr\u00e5deregulering for Kristianholm, arealplan-ID 61690000). I l\u00f8pet av prosessen har flere h\u00f8ringsinstanser stilt sp\u00f8rsm\u00e5l om lokaliseringen av lager og plasskrevende varehandel i \u00f8vrig byggesone er i samsvar med overordnede m\u00e5l og planer. I planbeskrivelsen til KPA p\u00e5pekes at en konsekvens av fortettingsprosessene er at arealkrevende n\u00e6ringsvirksomhet med f\u00e5 arbeidsplasser, b\u00f8r flytte ut til \u00f8vrig byggesone. I \u00f8vrig byggesone tillates det i utgangspunktet ikke vesentlig nybygging, men eksisterende n\u00e6ringsomr\u00e5der kan videref\u00f8res, og eksisterende drift kan utvides innenfor gjeldende rammer, og handel med vareutvalg som trelast og st\u00f8rre byggevarer kan etableres. Virksomheten m\u00e5 imidlertid ikke gi vesentlig belastning for boligmilj\u00f8er, og det tillates ikke tiltak med h\u00f8y arbeidsplass- eller bes\u00f8ksintensitet. Foresl\u00e5tt arealform\u00e5l for felt KBA1 er lager og plasskrevende varehandel med tilh\u00f8rende funksjoner (dette kan v\u00e6re utstillingsrom, resepsjon og kontor). For \u00e5 hindre at det etableres publikumsrettet og bes\u00f8ksintensiv handel, tillates det ikke detaljhandel eller dagligvarehandel i planforslaget. Bransjeregulering eller konkretisering av bestemte varegrupper utover dette, er ikke tillatt (jf. blant annet departementets reguleringsplanveileder). Det er i planprosessen lagt s\u00e6rlig vekt p\u00e5 \u00e5 redusere negative konsekvenser for omgivelsene, som omtalt i de videre avsnittene. Plan- og bygningsetaten har vurdert omr\u00e5det som lite egnet til boligform\u00e5l Saksnummer PLAN-2022/20645 Side 3 av 9 p\u00e5 grunn av rasfare, avstand fra sentrumsomr\u00e5der og d\u00e5rlig lokalklima/solforhold (beslutning om at planinitiativet stoppes, sak 201804311). Etter v\u00e5r vurdering er omr\u00e5det egnet til fortsatt bruk til lager, plasskrevende handel og lett industri, og planforslaget vurderes \u00e5 v\u00e6re i samsvar med overordnet arealstrategi. Volum og arkitektur Det er mindre tilgjengelig areal i Fagerdalen enn Neumann har disponibelt ved dagens lokaler, og det er et m\u00e5l for forslagsstiller \u00e5 legge til rette for et effektivt og godt tilrettelagt logistikkanlegg. I planforslaget foresl\u00e5s en maksimal grad av utnytting p\u00e5 90 %-BRA for felt KBA1, tilsvarende 10 174 m2-BRA (inkludert parkering). Grad av utnytting skal beregnes uten tenkte plan (at man legger til en etasje for hver 3. meter) fordi lagerhallen krever fri h\u00f8yde. Nybygget skal v\u00e6re todelt med lagerhall plassert inn mot fjellskj\u00e6ringen i \u00f8st og med frittliggende bygg i vest. Foresl\u00e5tte maksimale byggeh\u00f8yder er kote +64,5 mot \u00f8st og +61,5 mot vest. Inndeling i to volum med avtrappende byggeh\u00f8yder bidrar til \u00e5 dempe volumuttrykket, men nybygg vil likevel bli mer synlig for omgivelsene en dagens bebyggelse (se figur 3 og 4 og \u00f8vrige illustrasjoner i vedlegg fotomontasje, perspektiv del 1 datert 26.06.2023). Figur 3 og 4: Utsnitt fra vedlegg fotomontasje, perspektiv del 1 datert 26.06.2023. Viser dagens og fremtidig situasjon sett fra vestsiden av fv. Helleveien Planomr\u00e5det inneholder i dag bygg av varierende standard fra ulike oppf\u00f8rings\u00e5r, og fremst\u00e5r som rotete. Etter v\u00e5r vurdering er det en fordel \u00e5 f\u00e5 ryddet opp i omr\u00e5det og unng\u00e5 skjemmende utelagring. Ettersom planomr\u00e5det ligger n\u00e6rt bolig- og friluftsomr\u00e5der, har vi lagt vekt p\u00e5 at omr\u00e5det m\u00e5 f\u00e5 et estetisk l\u00f8ft og at ny bebyggelse m\u00e5 tilpasses omgivelsene. Det er sikret at det skal benyttes en dempet farge- og materialpallett tilpasset naturen, og at reflekterende fasadematerialer ikke tillates. Det er ogs\u00e5 sikret at fasadene mot fylkesvegen og friluftsomr\u00e5det skal oppf\u00f8res i tre og tilrettelegges for vertikal beplantning eller fasader med integrert vegetasjon. Dette vil bidra til \u00e5 dempe volumuttrykket. Av hensyn til klima og milj\u00f8, men ogs\u00e5 mulig synlighet fra h\u00f8yere liggende boligomr\u00e5der, skal nybygget ha beplantede takflater med organisk materiale og pollinatorvennlig vegetasjon. Det foresl\u00e5s at solenergianlegg og/eller lignende milj\u00f8- og klimavennlige energikilder kan kombineres med beplantede tak eller erstatte opptil 50 % av arealet med beplantede tak. Byantikvaren og R\u00e5det for byforming og arkitektur (RBA) har spilt inn detaljerte forslag til bestemmelser, men etter v\u00e5r vurdering er det un\u00f8dvendig \u00e5 sikre utformingen i s\u00e5 stor grad, og foreliggende forslag vurderes \u00e5 v\u00e6re dekkende. Saksnummer PLAN-2022/20645 Side 4 av 9 Grad av utnytting i \u00f8vrig byggesone skal i utgangspunktet v\u00e6re maksimalt 45 %-BRA, men etter v\u00e5r vurdering t\u00e5ler omr\u00e5det et st\u00f8rre volum ettersom omr\u00e5det ligger i en forsenking ved en h\u00f8y fjellskrent og er relativt skjult for omgivelsene. Foresl\u00e5tt volum vil ikke gi reduksjon av sol- og utsiktsforhold for eksisterende bebyggelse, og er tilpasset omgivelser og terreng. I tillegg er viktige grep for \u00e5 dempe volumuttrykket og sikre tilpasning til omgivelsene ivaretatt. Mobilitet - varetransport I planprosessen er det lagt vekt p\u00e5 \u00e5 sikre at planforslaget ikke bidrar til \u00f8kning i personbiltrafikk og \u00e5 legge til rette for at de som skal arbeide i omr\u00e5det kan benytte seg av gange, sykkel og kollektivtransport. Selv om omr\u00e5det ligger i \u00f8vrig byggesone, har det relativt god kollektivdekning og sykkeltilbud i Helleveien, og det er gode muligheter for at ansatte kan ta buss, sykle eller g\u00e5 til jobb. Planforslaget vil imidlertid medf\u00f8re \u00f8kt trafikk av store kj\u00f8ret\u00f8y sammenlignet med dagens situasjon (jf. trafikkanalyse datert 08.04.2022). Samtidig er det beregnet at trafikk 10 \u00e5r frem i tid vil v\u00e6re omtrent 20 % lavere med foreliggende planforslag enn med videref\u00f8ring av trelastvirksomhet for privat marked. If\u00f8lge vedlagte klimagassberegning datert 02.05.2022 vil klimagassutslippene for ansattes reiser v\u00e6re rundt 2700 tonn CO2-ekvivalenter, mens varetransporten vil kunne medf\u00f8re utslipp p\u00e5 rundt 235 000 tonn CO2-ekvivalenter. Det er p\u00e5pekt at dette er grove, usikre anslag, som ikke tar hensyn til for eksempel teknologiutvikling og elektrifisering av kj\u00f8ret\u00f8y. Nullvekstm\u00e5l i personbiltrafikk gjelder ikke n\u00e6ringstransport. Ettersom foresl\u00e5tt virksomhet er knyttet til proffmarked og ikke privatmarked slik som dagens situasjon, vurderer vi trafikkgenerering som f\u00f8lger av tiltaket som akseptabel, men vi har vektlagt andre klimagassreduserende tiltak samt grep for \u00e5 redusere negative konsekvenser for n\u00e6rmilj\u00f8. Parkeringsdekning Parkeringsdekning i henhold til KPA for lager/engros i \u00f8vrig byggesone er 3\u20136 per 1000 m2 BRA, dette vil tilsvare en dekning p\u00e5 30\u201360 bilparkeringsplasser for felt KBA1. Det foresl\u00e5s maksimalt 20 parkeringsplasser for ansatte og gjester. Det er sikret 2 parkeringsplasser for bevegelseshemmede, og tilrettelegging for lading ved parkeringsplassene. Krav til sykkelparkering i henhold til KPA er 2 per 1000 m2 BRA, tilsvarende 20 plasser. I planforslaget legges til rette for 24 sykkelparkeringsplasser ved hovedinngang. Vi slutter oss til foresl\u00e5tt parkeringsdekning for bil som er lavere enn kravet i KPA ettersom planomr\u00e5det er relativt godt tilrettelagt for at ansatte kan g\u00e5, sykle og bruke kollektiv, og som virkemiddel for \u00e5 unng\u00e5 \u00f8kning i personbiltrafikk. Utbedringer p\u00e5 vegareal Krysset L\u00f8nborglien/Helleveien har ikke tilfredsstillende utforming, og etter tilbakemeldinger fra Vestland fylkeskommune og Statens vegvesen sikres det en oppstramming av krysset og etablering av trafikk\u00f8y for \u00e5 bedre trafikksikkerheten for g\u00e5ende. Fortau som ligger langs krysset, skal v\u00e6re ferdig opparbeidet sammen med utbedring av kryss f\u00f8r det kan gis igangsettingstillatelse. Det har kommet en rekke innspill fra naboer til fotgjengeroverganger, belysning og fartsgrense p\u00e5 fylkesveg Helleveien. Dette er tiltak som ikke kan sikres i arealplan, men innspillene er videresendt til fylkeskommunen. Planforslaget inneb\u00e6rer utbedring av privat atkomstveg (f_V1 i plankart) for \u00e5 kunne h\u00e5ndtere vogntog inn til omr\u00e5det. Ny atkomstveg vil v\u00e6re mer arealkrevende enn dagens veg og kreve st\u00f8rre fyllingsfot. Det er vurdert n\u00e6rmere om n\u00f8dvendig terrengbearbeiding Saksnummer PLAN-2022/20645 Side 5 av 9 som f\u00f8lge av ny atkomstveg kan reduseres, men det er if\u00f8lge plankonsulent ikke mulig. Som avb\u00f8tende tiltak er det sikret at alle nye fyllinger skal tilplantes med rene masser og pollineringsvennlige og stedegne planter. Friluftslivsverdier Helvetesvatnet inng\u00e5r i Bymilj\u00f8etaten sin kartlegging av friluftslivsomr\u00e5der fra 2016, men er ikke verdivurdert p\u00e5 grunn av ukjent bruk. Bymilj\u00f8etaten har anbefalt at hele vannet tas med i planomr\u00e5det og at det vurderes tilrettelegging for friluftsliv og allmennhetens bruk. Delen av vannet som inng\u00e5r i planomr\u00e5det er ikke tilgjengelig for allmennheten i dag, og det er ikke eksisterende stier eller tilrettelagt for bruk i omr\u00e5det. Vi kan ikke se at foresl\u00e5tt form\u00e5l medf\u00f8rer behov for \u00e5 ytterligere sikre eller forbedre tilrettelegging for friluftsliv. Vi anser temaet som tilstrekkelig ivaretatt ved at vannet er avsatt til friluftsomr\u00e5de i KPA og i planforslaget, og vi har vektlagt \u00e5 ivareta naturverdiene i omr\u00e5det. Hensyn til vassdrag og kantvegetasjon I vedlagt naturmangfoldvurdering datert september 2021 er Helvetesvatnet med kantvegetasjon vurdert \u00e5 ha verdi som lokalt viktig vannmilj\u00f8, og i temakart for bl\u00e5gr\u00f8nne strukturer er det vist \u00f8kologisk korridor langs vannet. I henhold til KPA skal det v\u00e6re 20 meter byggegrense langs vassdrag for \u00e5 ivareta naturlig kantvegetasjon. Store deler av arealet i planomr\u00e5det ligger p\u00e5 utfylling som er godkjent i forbindelse med oppf\u00f8ring av bygg. Eksisterende rubbhall st\u00e5r p\u00e5 det n\u00e6rmeste 6 meter fra vannet i \u00f8st. Ved offentlig ettersyn anbefalte vi en minimumsbredde p\u00e5 10 meter regulert gr\u00f8nnstruktur med henvisning til kunnskapsgrunnlaget som tilsier at dette er den minste korridorbredden for \u00e5 f\u00e5 utveksling av biologisk mangfold (NINA sin rapport 1410 \u00abGr\u00f8nn infrastruktur\u00bb). B\u00e5de Bymilj\u00f8etaten, Statsforvalteren og RBA st\u00f8ttet denne anbefalingen. I foreliggende planforslag er minimum 10 meter regulert gr\u00f8nnstruktur innarbeidet, og byggegrensen er lagt 2 meter innenfor form\u00e5lsgrensen for \u00e5 sikre areal til oppf\u00f8ring og vedlikehold av nybygg, slik at byggegrensen er minimum 12 meter Figur 5: Bl\u00e5 linje viser byggegrense som foresl\u00e5tt i planforslaget, r\u00f8d linje viser 20 meter buffer fra vannkant fra vannkanten (se figur 5). Etter v\u00e5r anbefaling er det stilt krav om at innenfor areal som reguleres til gr\u00f8nnstruktur, skal eksisterende asfalt fjernes og erstattes med rene jordmasser, deretter skal arealet beplantes med ny vegetasjon tiln\u00e6rmet lik den eksisterende kantvegetasjonen. I tillegg er det sikret krav om planer for bevaring av eksisterende vegetasjon og revegetasjon. Ved parkeringsplass/nybygg i vest foresl\u00e5s en fyllingsfot som g\u00e5r delvis ut i arealform\u00e5l gr\u00f8nnstruktur (bestemmelsesomr\u00e5de #1). If\u00f8lge plankonsulent er fyllingsfoten ikke n\u00f8dvendig, men et grep for \u00e5 f\u00e5 en bedre overgang fra parkeringsplassen til vannet. Arealet best\u00e5r i dag i hovedsak av planert/gruset areal som har v\u00e6rt brukt til lagring og parkering. Det er sikret tilplantning med pollineringsvennlige og stedegne planter. Vi slutter oss til Saksnummer PLAN-2022/20645 Side 6 av 9 foreliggende forslag som vil gi enn bredere kantvegetasjon enn eksisterende situasjon for \u00e5 sikre naturmangfold og \u00f8kologisk korridor. Dette gir ogs\u00e5 en bredere buffer i flomsituasjoner og for filtrering og fordr\u00f8ying av avrenning til vannet. For \u00e5 hindre forurensning til vannet stilles det krav om tiltaksplan som skal inkludere plan for hvor overflatevann skal ledes f\u00f8r det n\u00e5r vassdraget, plan for hvor masser kan mellomlagres, overv\u00e5king av overflatevann og vannkvalitet, og etablering av midlertidig gjerde i anleggsperioden. Etter forslag fra Bymilj\u00f8etaten, er det ogs\u00e5 innarbeidet bestemmelsesomr\u00e5de #3 innenfor felt KBA1 med 10 meter buffer fra form\u00e5lsgrense gr\u00f8nnstruktur. Innenfor bestemmelsesomr\u00e5det er det ikke tillatt med mellomlagring av masser eller oppbevaring av store maskiner bygge-, anleggs- og driftsfasen. Etter v\u00e5r vurdering er hensynet til Helvetesvatnet med kantvegetasjon tilstrekkelig ivaretatt. \u00d8vrig gr\u00f8nnstruktur og naturverdier \u00d8kologisk korridor g\u00e5r ogs\u00e5 i omr\u00e5det markert som B i naturmangfoldrapport, felt o_AVG2 i plankart (se figur 7). Ved gjennomf\u00f8ring m\u00e5 arealet anses som tapt, men ny naturlig/stedegen beplantning er sikret ogs\u00e5 her i henhold til anbefaling i rapporten. Figur 6: Viser \u00f8kologiske korridorer, fra bl\u00e5gr\u00f8nt temakart Figur 7: Viser inndeling av omr\u00e5der fra vedlagt naturmangfoldrapport Planforslaget inneb\u00e6rer at 3087 m2 som er avsatt til \u00f8vrig byggesone i KPA reguleres til gr\u00f8nnstruktur, og ca. 2960 m2 som er avsatt til \u00f8vrig byggesone reguleres til LNF-form\u00e5l. I planforslaget reguleres fortau p\u00e5 deler av omr\u00e5de D i figur 7, som er vist som gr\u00f8nnstruktur i KPA, men dette er allerede opparbeidet som fortausareal. I planforslaget \u00e5pnes for at sikringstiltak mot steinsprang kan gj\u00f8res delvis innenfor byfjellsgrense i eksisterende skj\u00e6ring/skr\u00e5ning mot \u00f8st. RBA har bedt om at det redegj\u00f8res for bl\u00e5gr\u00f8nn faktor. Vi har ikke stilt krav om dette, men vurderer gr\u00f8nnstruktur og naturverdier \u00e5 v\u00e6re ivaretatt ved at det sikres ny gr\u00f8nnstruktur og revegetering, samt vegetasjon p\u00e5 tak og i fasader. Bestemmelser for \u00e5 hindre st\u00f8y- og lysforurensning Etter offentlig ettersyn er det innarbeidet bestemmelser for \u00e5 forhindre st\u00f8y- og lysforurensning fra omr\u00e5det. I planforslaget tillates ikke st\u00f8yende tungindustri eller Saksnummer PLAN-2022/20645 Side 7 av 9 forurensende virksomheter i omr\u00e5det. Det kan forekomme st\u00f8yende aktivitet i omr\u00e5det i form av tungtrafikk og lyd fra porter til lagerhallen, men det er angitt at det ikke tillates st\u00f8yende aktivitet utenfor tidsrommet 07.00\u201318.00 og sikret at st\u00f8y fra nybygg ikke skal overskride grenseverdier i enhver tids gjeldende st\u00f8yretningslinje T-1442. Etter v\u00e5r vurdering er foresl\u00e5tte bestemmelser dekkende. \u00d8nske om forsamlingshus \u2013 felt L3 Helt s\u00f8r i omr\u00e5det st\u00e5r en enebolig (felt L3 i plankart) og grunneier har i dialog med plankonsulent ytret \u00f8nske om at eiendommen skal reguleres for forsamlingshus. Ved offentlig ettersyn har RBA spilt inn at de ser potensialet i \u00e5 regulere eiendommen innerst i omr\u00e5det til forsamlingshus, og anbefaler vurdering av gangveg/trapp til hovedvegen L\u00f8nborglien, samt forlenging av fortau fram til feltet. Ved offentlig ettersyn var v\u00e5r vurdering at plasseringen ikke er egnet til forsamlingshus, og vi fastholder p\u00e5 denne konklusjonen. Bakgrunnen for dette er i hovedsak at et forsamlingshus kan ha h\u00f8y bes\u00f8ksintensitet, og et slikt arealform\u00e5l i \u00f8vrig byggesone vil bli bilbasert. Plasseringen vurderes \u00e5 v\u00e6re uegnet med n\u00e6rhet til lager/industriomr\u00e5de. Eiendommen er etter v\u00e5r anbefaling foresl\u00e5tt regulert med form\u00e5l lager slik at omr\u00e5det helhetlig reguleres til lager, plasskrevende handel og lett industri. Andre klimagassreduserende tiltak Det er sikret i bestemmelser at det skal tilrettelegges for bebyggelse med lavt energiforbruk, og nullutslippsl\u00f8sninger skal vurderes. Fossilfri anleggsplass er ikke sikret i bestemmelser ettersom uttalelse fra Kommunal- og distriktsdepartementet tilsier at Plan- og bygningsloven ikke gir hjemmel til \u00e5 fastsette dette. Vi oppfordrer forslagsstiller til \u00e5 vurdere om det er hensiktsmessig og gjennomf\u00f8rbart med fossilfri anleggsplass. Det er allerede gitt tillatelse til riving/demontering av eksisterende bygg innenfor felt KBA1, og forslagsstiller har redegjort for p\u00e5g\u00e5ende prosjekter med ombruk og gjenbruk av materialer i samarbeid med Stiftelsen Bergen Vel, blant annet blir treverk sendt til Bergen fengsel og \u00c5sane og Laksev\u00e5g videreg\u00e5ende skoler for bruk i verksteder. Dette er positive tiltak i tr\u00e5d med kommunens m\u00e5l om gjenbruk. Anbefalt vedtak: I medhold av plan- og bygningsloven \u00a7\u00a7 12-12, jf. 12-11, vedtas f\u00f8lgende forslag til detaljregulering: a. Bergenhus. Gnr. 216, Bnr. 853 mfl., Fagerdalen, lager, arealplan-ID 70350000 vist p\u00e5 plankart, sist datert 06.10.2023 b. Tilh\u00f8rende reguleringsbestemmelser, sist datert 30.10.2023 Plan- og bygningsetaten Aslaug Aalen Avdelingsleder Tarje Wanvik Etatsdirekt\u00f8r Dette dokumentet er godkjent elektronisk. Saksnummer PLAN-2022/20645 Side 8 av 9 Vedlegg: Plankart datert 06.10.2023 Reguleringsbestemmelser datert 30.10.2023 Planbeskrivelse datert 19.10.2023 Merknadsskjema etter offentlig h\u00f8ring datert 19.10.2023 Illustrasjonsplan datert 16.10.2023 Snitt og oppriss del 1 datert 22.06.2023 Snitt og oppriss del 2 datert 22.06.2023 Fotomontasje, perspektiv del 1 datert 26.06.2023 Fotomontasje, perspektiv del 2 datert 22.06.2023 Fasader datert 22.06.2023 Plan 01-03 datert 22.06.2023 Masseberegning datert 13.10.2022 Sol- og skyggeillustrasjoner datert 22.06.2023 Trafikkplan datert 22.06.2023 Lengde- og tverrprofiler veg datert 08.06.2023 Sporingskurver datert 19.10.2023 ROS-analyse datert 06.06.2023 VA-rammeplan datert 26.06.2023 Kulturminnedokumentasjon datert mai 2022 Trafikkanalyse datert 08.04.2022 Mobilitetsplan datert 28.10.2022 Notat Tilkomst til planomr\u00e5det datert 19.10.2023 Notat Trafikkvurdering av kryss Helleveien-L\u00f8nborglien datert 19.04.2021 Naturmangfoldrapport datert september 2021 Plan for bevaring av kantvegetasjon datert 29.06.2022 Skredfarerapport datert 11.05.2023 Flomfarerapport datert 08.11.2021 Klimagassberegning datert 02.05.2022 Geotekniske unders\u00f8kelser datert 13.03.2023 Milj\u00f8unders\u00f8kelser datert 15.01.2020 Brev fra Vestland fylkeskommune datert 08.08.2023 Brev fra NVE datert 27.09.2023 Brev fra Statsforvalteren i Vestland datert 04.10.2023 Fullstendig dokumentoversikt og saksgang, se https://www.bergen.kommune.no/omkommunen/offentlig- innsyn/innsynplanogbyggesak/saksinnsyn/sak/PLAN-2022/20645 Saksnummer PLAN-2022/20645 Side 9 av 9 "
}