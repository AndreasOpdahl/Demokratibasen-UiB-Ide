{
  "dokument_id": "175b21a7-d13a-51bb-8554-b59ec2422a02",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 19062024, Sak 247/24, Representantforslag fra Katrine N\u00f8dtvedt og Thor Haakon Bakke (MDG om bruk av kaianlegg ved Skolten-Bontelabo.",
  "url": "https://bergen.kommune.no/politikere-utvalg/api/fil/bk360/10721021/Innstilling-vedtak-Representantforslag-fra-Katrine-Nodtvedt-og-Thor-Haakon-Bakke-MDG-om-bruk-av-kaianlegg-ved-Skolten-Bontelabo-",
  "tekst": "Representantforslag fra Katrine N\u00f8dtvedt og Thor Haakon Bakke (MDG om bruk av kaianlegg ved Skolten-Bontelabo. Bergen bystyre behandlet saken i m\u00f8tet 19.06.2024 sak 247/24 og fattet f\u00f8lgende vedtak: Forslaget avvises med bakgrunn i byr\u00e5dets svar. Bergen bystyres behandling Eline Aresdatter Haakestad (MDG) ba om habilitetsvurdering til sak 247 fordi hun er medsaksbehandler (saksbehandler nr. 2) for sak PLAN-2024/13797 som omtales i sak 247. Hun vurderer selv at hun er inhabil i saken. N\u00e5r det gjelder ansettelsesforhold og vurdering av habilitet reguleres dette av kommuneloven \u00a7 11-10 annet ledd. Det f\u00f8lger av bestemmelsen at man alltid skal anses inhabil i de sakene hvor man har v\u00e6rt med p\u00e5 \u00ab\u00e5 forberede eller treffe vedtak i en sak\u00bb, jfr. annet ledd, f\u00f8rste setning. Haakestad sin deltakelse i saken er etter bystyret sin mening \u00e5 anse som saksforberedelse etter nevnte bestemmelse, og p\u00e5 bakgrunn av dette kjente Bergen bystyre Haakestad inhabil til \u00e5 delta i behandling av sak 247/24. Bjarte Bj\u00f8rsvik (MDG) m\u00f8tte. F\u00f8lgende representanter tok ordet: Thor Haakon Bakke (MDG), Lillian Blom (SV), Trond Tystad (BL) Forslag fremsatt i bystyret: Thor Haakon Bakke (MDG) fremsatte p\u00e5 vegne av MDG f\u00f8lgende alternative forslag i 2 punkt: 1. Bystyret ber byr\u00e5det om \u00e5 instruere Bergen havn om \u00e5 avslutte planarbeidet for Skolten. 2. Bystyret ber byr\u00e5det levere en sak til bystyret om cruisen\u00e6ringen i Bergen, med fire alternativvurderinger: \u00e5 \u00f8ke, beholde, senke eller fjerne dagens cruisetrafikk i Bergen. Bystyret ber byr\u00e5det vurdere fordeler og ulemper ved alternativ arealbruk, samt konsekvenser for klima og n\u00e6ringsliv i de ulike alternativene. Merknader fremsatt i bystyret: Lillian Blom (SV) fremsatte p\u00e5 vegne av SV f\u00f8lgende merknader: Merknad 1 Bystyret vil p\u00e5 ny uttrykke sin negative innstilling til Cruise-havn prosjektet Kildn og ber byr\u00e5det f\u00f8lge opp bystyrets vedtak i sin kommunikasjon. Merknad 2 En utvidelse av kaifronten vil f\u00f8re til en stor \u00f8kning i anl\u00f8p av store skip. Belastning og risiko for kulturmilj\u00f8et ved Bergenhus festning m\u00e5 veie tyngst i planarbeidet av kaianlegg ved Skolten-Bontelabo. Thor Haakon Bakke (MDG) fremsatte p\u00e5 vegne av MDG f\u00f8lgende merknader: Merknad 1 Bystyret merker seg at Bergen Havn brukte over seks m\u00e5neder p\u00e5 \u00e5 sende inn planinitiativ (PLAN-2024/13797 / PLAN-2023/15535), og at det vil ta tid \u00e5 f\u00e5 dette vurdert. \u00c5 ha en ferdig bygget kai til \u00e5 motta all cruisetrafikk innen 2027 fremst\u00e5r urealistisk og risikabelt. Merknad 2 Bystyret merker seg at GC Rieber har valgt \u00e5 stanse planarbeidet sitt p\u00e5 det tilst\u00f8tende arealet til Skolten p\u00e5 Bontelabo. Dette er blant annet p\u00e5 grunn av prosessen rundt vern (PLAN-2023/10145). Votering: Alternativt forslag 1-2 fra MDG fremsatt av Thor Haakon Bakke (MDG), fikk 14 stemmer (SV, MDG, R), og var dermed falt. Innstillingen ble vedtatt med 53 stemmer (H, A, FrP, BL, V, INP, KrF, Sp, PP). Merknad 1 fra SV fremsatt av Lillian Blom (SV), fikk 30 stemmer (A, SV, MDG, V, R), og var dermed falt. Merknad 2 fra SV fremsatt av Lillian Blom (SV), fikk 14 stemmer (SV, MDG, R), og var dermed falt. Merknad 1-2 fra MDG fremsatt av Thor Haakon Bakke (MDG), fikk 14 stemmer (SV, MDG, R), og var dermed falt. Utvalg for milj\u00f8 og byutvikling behandlet saken i m\u00f8tet 06.06.2024 sak 160/24 og avga f\u00f8lgende innstilling: Utvalgets innstilling er likelydende med bystyrets vedtak. Forslagsstillers forslag til vedtak: 1. Bystyret ber byr\u00e5det om \u00e5 instruere Bergen havn om \u00e5 avslutte planarbeidet for Skolten. 2. Bystyret ber byr\u00e5det levere en sak til bystyret om cruisen\u00e6ringen i Bergen, med fire alternativvurderinger: \u00e5 \u00f8ke, beholde, senke eller fjerne dagens cruisetrafikk i Bergen. Bystyret ber byr\u00e5det vurdere fordeler og ulemper ved alternativ arealbruk, samt konsekvenser for klima og n\u00e6ringsliv i de ulike alternativene. 2 "
}