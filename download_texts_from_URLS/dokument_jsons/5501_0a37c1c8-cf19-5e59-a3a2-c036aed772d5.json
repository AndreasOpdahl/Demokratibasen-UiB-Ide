{
  "dokument_id": "0a37c1c8-cf19-5e59-a3a2-c036aed772d5",
  "doc_type": "case_attachment",
  "kommune": 5501,
  "tittel": "Plan 0253 - Kommunedelplan for Stakkevollvegen byutviklingsomr\u00e5de - Til offentlig ettersyn",
  "url": "https://innsyn.tromso.kommune.no/application/getMoteDokument?dokid=2001837623",
  "tekst": "Arkivsak-dok. PLAN-22/01517-40 Saksbehandler Johanne Kryger Saksgang M\u00f8tedato Kommune- og byutviklingsutvalget Plan 0253 - Kommunedelplan for Stakkevollvegen byutviklingsomr\u00e5de - Til offentlig ettersyn Kommunedirekt\u00f8rens/R\u00e5dmannens innstilling: Forslag til endringer av plan 0253 \u2013 Kommunedelplan for Stakkevollvegen byutviklingsomr\u00e5de, med plankart og planbestemmelser av henholdsvis 03.07.2024 og 30.08.2024 sendes p\u00e5 h\u00f8ring og legges ut til offentlig ettersyn i seks uker. Vedtaket er hjemlet i plan- og bygningsloven \u00a7 11-14. Stig Tore Johnsen Mette Moh\u00e5g Kommunedirekt\u00f8r Direkt\u00f8r for bymilj\u00f8 Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Org.nr.: Foretaksregisteret NO 940 101 808 MVA Telefon: 77 79 00 00 Hva saken gjelder Kart 1 Planomr\u00e5det for revisjon vist i r\u00f8dt Hensikten med endringen av kommunedelplan for Stakkevollvegen byutviklingsomr\u00e5de er med utgangpunkt i gr\u00f8ntstrukturanalyse \u00e5 sikre at KDP bedre ivaretar endret kommunalt arealbehov, opparbeidelse av str\u00f8kslek/bydelspark p\u00e5 ESSO-tomta, samt krav til uteoppholdsareal og Sammendrag byromstruktur. Hovedgrepene i planforslaget er \u00e5 utvide arealet avsatt til park p\u00e5 ESSO- tomta. Dette for \u00e5 kompensere for at deler av arealet som i gjeldende KDP er avsatt til park p\u00e5 utfylling tas ut, samt at arealet p\u00e5 ESSO-tomta ikke er stort nok til \u00e5 ivareta arealkrav til str\u00f8kslek for boligpotensialet som KPD \u00e5pner for. Arealet som avsettes til byggeform\u00e5l avsettes til kombinert offentlig og privat tjenesteyting og idrettsanlegg. Det er nytt at det \u00e5pnes for idrettsanlegg p\u00e5 ESSO-tomta. St\u00f8rrelsen p\u00e5 arealet avsatt til utbyggingsform\u00e5l har en st\u00f8rrelse der det kan etableres en flerbrukshall med tilleggsfunksjoner p\u00e5 tomta. For \u00e5 balansere arealkravene til leke- og uteoppholdsarealet med intensjonene om h\u00f8y utnyttelse og god bokvalitet, er det gjort vurderinger og justeringer i arealkravene til leke- og uteoppholdsarealene. For kvalitetskrav vises det til KPA som er under revisjon og der kvalitetskrav til leke- og uteoppholdsarealer er et av fokusomr\u00e5dene. Det er endret i rekkef\u00f8lgekravene knyttet til opparbeidelse av parken p\u00e5 ESSO-tomta, og dette omfatter n\u00e5 alle felter der det \u00e5pnes for boliger gjennom detaljregulering p\u00e5 nedsiden av Stakkevollvegen. Det er videref\u00f8rt at arealene avsatt til bebyggelse og anlegg p\u00e5 Kr\u00e6mer og Bj\u00f8rnstrand kan l\u00f8se krav til str\u00f8kslek p\u00e5 egen tomt, men det er tatt inn kvalitetskrav til arealene, dersom det gj\u00f8res bruk av denne muligheten. Det \u00e5pnes i tillegg for at arealkravet til str\u00f8kslek deles opp, s\u00e5 deler l\u00f8ses p\u00e5 ESSO-tomta og deler innenfor egen tomt. 2 For \u00e5 sikre gode byromstrukturer er strategisk kart for gr\u00f8nt, byrom og forbindelser gjort bindende i bestemmelsene og tillegg er det tatt inn bestemmelser som skal sikre kvaliteter i byrom og strukturer. Det anbefales at planforslag for endringer av plan 0253 Kommunedelplan for Stakkevollvegen byutviklingsomr\u00e5de legges ut p\u00e5 offentlig ettersyn. Dato: 01 Saksdokumenter Vedlagte saksdokument 01. Plankart 03.07.2024 02. Bestemmelser 30.08.2024 03. Planbeskrivelse 24.06.2024 04. Gr\u00f8ntstrukturanalyse 09.02.2024 05. Vurdering konsekvenser ved introduksjon av 26.06.2024 arealform\u00e5l idrettsanlegg 06 Notat vurdering klimatilpasning 26.06.2024 07 Notat vurdering hjemmel bestemmelse i gjeldende 13.06.2024 KDP Ber\u00f8rte planer og Plan 0142 \u2013 Kommuneplanens arealdel 2017 - 2026 29.03.2017 planstrategiske P\u00e5g\u00e5ende arbeide med Kommuneplanens arealdel 2023 dokument \u2013 ikke vedlagt Plan 0143 \u2013 Kystsoneplan Troms\u00f8regionen \u2013 interkommunal 14.02.2024 kystsoneplan for kommunene Balsfjord, Karls\u00f8y og Troms\u00f8 Plan 1929 Detaljregulering for Kr\u00e6mer Brygge nord\u00f8st 20.12.2023 Plan 1624 Detaljregulering for Kr\u00e6mer Brygge 19.06.2013 Plan 1821 Detaljregulering for Stakkevollvegen 26.02.2020 P\u00e5g\u00e5ende planarbeid med plan 1724 Detaljregulering for Stakkevollvegen 25-27 3 Bakgrunn Troms\u00f8 kommune \u00f8nsker \u00e5 revidere Kommunedelplan for Stakkevollvegen byutviklingsomr\u00e5de for \u00e5 bedre ivareta endret kommunalt arealbehov, opparbeidelse av str\u00f8kslek/bydelspark p\u00e5 ESSO-tomta, samt krav til uteoppholdsareal og byromstruktur. KDP for Stakkevollvegen Byutviklingsomr\u00e5de ble endelig vedtatt i kommunestyret i mai 2019, men realiseringen av planens intensjon - om at Midtbyen skal utvikles som bydelssenter for hele planomr\u00e5det med h\u00f8y arealutnyttelse, tydelige sentrumsfunksjoner og offentlig torg eller park - har vist seg krevende. Troms\u00f8 kommunes arealbehov har ogs\u00e5 endret seg siden endelig vedtak. ESSO-tomta, som i gjeldende KDP for Stakkevollvegen Byutviklingsomr\u00e5de er avsatt med 8 daa offentlige byggeform\u00e5l og 12 daa bydelspark/str\u00f8kslek, har forel\u00f8pig ikke latt seg realisere. Endring av KDP for Stakkevollvegen har, i tr\u00e5d med planprogrammet fastsatt 15.06.2023, fokus p\u00e5 to hovedutredningstemaer: 1. Endring av arealform\u00e5l p\u00e5 ESSO-tomta. Det gr\u00f8nne form\u00e5let opprettholdes, men justeres i tr\u00e5d med eksisterende areal. P\u00e5 areal avsatt til offentlig/privat tjenesteyting skal det vurderes sentrumsform\u00e5l, der offentlig/privat tjenesteyting skal inng\u00e5. Det kan vurderes en sv\u00e6rt begrenset boligandel. 2. Rekkef\u00f8lge- og kvalitetskrav til str\u00f8kslek/bydelspark spisses, samt eventuelle krav til sammenhengende byromstruktur. 03 Planprosessen Dato: Planprogrammet legges ut p\u00e5 offentlig ettersyn 15.09 2022 Informasjonsm\u00f8te grunneiere 01.11.2022 Fastsettelse planprogram 15.06.2023 Informasjonsm\u00f8te grunneiere 20.10.2023 Informasjonsm\u00f8te grunneiere 21.05.2024 Planprosessens I forbindelse med varsel om oppstart og offentlig ettersyn av planprogram spesielle sider varslet Statsforvalteren innsigelse til endringer som i sum forringer mulighetene for n\u00e6rnatur og rekreasjon i natur og gr\u00f8nne/bl\u00e5 omgivelser for hele KDP for Stakkevollvegen byutviklingsomr\u00e5de. Dette resulterte i justeringer i planprogrammet, der de gr\u00f8nne behov i omr\u00e5det har f\u00e5tt et st\u00f8rre fokus i planprogrammet og skal v\u00e6re styrende for planutviklingen. Det har blitt utarbeidet en gr\u00f8ntstrukturanalyse som kunnskapsgrunnlag for den begrensede revisjon av KDP for Stakkevollvegen byutviklingsomr\u00e5de. 4 04 Planvurdering Utredningstema 1: Endring av arealform\u00e5l p\u00e5 ESSO-tomta. Det f\u00f8rste utredningstemaet for endring av KDP for Stakkevollvegen byutviklingsomr\u00e5de er jf. Planprogrammet: \u00abEndring av arealform\u00e5l p\u00e5 ESSO-tomta. Det gr\u00f8nne form\u00e5let opprettholdes, men justeres i tr\u00e5d med eksisterende areal. P\u00e5 areal avsatt til offentlig/privat tjenesteyting skal det vurderes sentrumsform\u00e5l, der offentlig/privat tjenesteyting skal inng\u00e5. Det kan vurderes en sv\u00e6rt begrenset boligandel.\u00bb I vurderingen er tre temaer relevante 1. St\u00f8rrelse p\u00e5 arealet avsatt til park 2. Boliger innenfor ESSO-tomta 3. Arealform\u00e5l areal avsatt til bebyggelse 1. St\u00f8rrelse p\u00e5 arealet avsatt til park I gr\u00f8ntstrukturanalysens del 1 er det gjort en vurdering av dimensjoneringen av gr\u00f8ntstruktur. Ut ifra utbyggingspotensialet for boliger innenfor planomr\u00e5det for revisjon i KDP for Stakkevollvegen byutviklingsomr\u00e5de. Denne analysen viser at ESSO-tomta ikke er stor nok til \u00e5 l\u00f8se det totale arealbehovet for str\u00f8kslek og aktivitetsflate. I gjeldende KDP ligger deler at gr\u00f8ntarealene som en del av et utfyllingspotensiale. Det har blitt vurdert urealistisk at man kommer fylle ut for \u00e5 etablere en park. Det har derfor v\u00e6rt en premiss for planarbeidet at gr\u00f8ntarealet reduseres til eksisterende areal. I tillegg vurderes det hensiktsmessig \u00e5 sikre uavhengighet til terreng p\u00e5 omkringliggende byggeomr\u00e5der, da dette gir bedre mulighet for \u00e5 sikre omr\u00e5det mot konsekvenser av klimaendringer, gir mulighet for \u00e5 etablere en park med universell tilgjengelig strand-/fj\u00e6resone og \u00f8ker sikkerheten knyttet til opphold og ferdsel langs sj\u00f8en. I forslaget til endring i KDP kompenseres reduksjonen i gr\u00f8ntareal med \u00e5 utvide areal avsatt til park mot vest og dermed redusere areal avsatt til byggeform\u00e5l. Ut ifra arealbehovet for str\u00f8kslek og aktivitetsflater burde hele ESSO-tomta avsettes til gr\u00f8ntstruktur, men for \u00e5 sikre kvaliteten av gr\u00f8ntarealet er det en fordel at det etableres et bygg n\u00e6rmest Stakkevollvegen for \u00e5 skjerme mot st\u00f8y og st\u00f8v, samt skape en visuell barriere mot Stakkevollvegen. Det er derfor bevart at det avsettes et omr\u00e5de n\u00e6rmest Stakkevollvegen til bebyggelsesform\u00e5l. St\u00f8rrelsen p\u00e5 arealet avsatt til bebyggelse er satt ut ifra at det skal v\u00e6re plass til en st\u00f8rre flerbrukshall med tilleggsfunksjoner, da utbyggingsprogrammet1 og KDP for idrett og friluft2 peker p\u00e5 at det skal vurderes behov for flerbrukshall i forbindelse med utbygging langs Stakkevollvegen. I gjeldende KDP er arealet avsatt til park p\u00e5 12,8 daa, hvorav 3,4 daa er utfylling. Det foresl\u00e5s at det i revisjon av KDP avsettes 13,8 daa til park p\u00e5 eksisterende areal. Figur 1 Endring i areal foresl\u00e5tt til bydelspark 1 Utbyggingsprogram for Troms\u00f8 vedtatt 27.01.2021 2 Kommunedelplan for idrett og friluftsliv 2023-2026 vedtatt 21.06.2023 5 2. Boliger innenfor ESSO-tomta Jf. Planprogrammet skulle det vurderes \u00e5 \u00e5pne for en sv\u00e6rt begrenset andel boliger p\u00e5 ESSO-tomta. Da ESSO-tomta skal l\u00f8se behovet for str\u00f8kslek og aktivitetsflater for hele Midtbyen m\u00e5 arealet p\u00e5 ESSO-tomta v\u00e6re egnet for plasskrevende og st\u00f8yende aktiviteter. Grunnet n\u00e6rheten til eksisterende boliger p\u00e5 Kr\u00e6mer og fremtidige boliger p\u00e5 Bj\u00f8rnstrand b\u00f8r det ikke legges til rette for st\u00f8yende aktiviteter p\u00e5 den delen av ESSO-tomta som er \u00f8st for internvegen (prinsipielt markert med gjennomg\u00e5ende pil i figur 2). St\u00f8yende aktiviteter b\u00f8r derfor plasseres vest for internvegen. Eventuelle boliger p\u00e5 ESSO-tomta ville v\u00e6re utsatt for st\u00f8y fra Stakkevollvegen. I tillegg vil det \u00e5 \u00e5pne for boliger p\u00e5 ESSO-tomta resultere i, at det ikke vil v\u00e6re arealer innenfor parkarealet og bydelssenteret, som er egnet for st\u00f8yende aktiviteter. Figur 2 Diagrammessig fremstilling av funksjoner som kan h\u00e5ndteres p\u00e5 ESSO-tomta. Nord-s\u00f8rg\u00e5ende pil markerer omtrentlig plassering av framtidig internveg. For bydelen er det viktig at det finnes arealer i parken p\u00e5 ESSO-tomta som kan ivareta bydelens behov for arealer for st\u00f8yende og plasskrevende aktiviteter. Derfor anbefales det ikke \u00e5 \u00e5pne for boliger ESSO-tomta. 3. Arealform\u00e5l areal avsatt til bebyggelse Jf. Planprogrammet skulle det vurderes om arealet avsatt til byggeform\u00e5l skulle avsettes til sentrumsform\u00e5l der offentlig tjenesteyting skulle inng\u00e5. Kommunens utbyggingsprogram og KDP for idrett og friluft har kartlagt at det kan bli behov for en flerbrukshall i tilknytning til nye boliger langs Stakkevollvegen. I tillegg peker utbyggingsprogrammet p\u00e5 et behov for kulturtilbud innenfor Borgtun skolekrets. Dette vurderes \u00e5 v\u00e6re funksjoner som kan ha gode samspillseffekter med en bydelspark og som kan heve kvaliteten av Midtbyen som bydelssenter. Det anbefales at arealet til byggeform\u00e5l p\u00e5 ESSO-tomta avsettes til et kombinasjonsform\u00e5l der det \u00e5pnes for offentlig eller privat tjenesteyting og idrettsanlegg. Som beskrevet har ikke ESSO-tomta tilstrekkelig st\u00f8rrelse for \u00e5 ivareta kravet til str\u00f8kslek og aktivitetsflater, dersom det fulle potensiale for boligbygging i KDP realiseres. Det anbefales at det i bestemmelsene \u00e5pnes for \u00e5 etablere park og aktivitetsflater p\u00e5 taket av bebyggelsen dersom det er god tilgjengelighet fra flere sider, herunder direkte og utend\u00f8rs tilgang fra parkform\u00e5let. 6 Figur 3 Mulig utforming av park p\u00e5 ESSO-tomta, der takarealene innlemmes i parken. Utredningstema 2: Rekkef\u00f8lge- og kvalitetskrav til str\u00f8kslek/bydelsepark, samt sammenhengende byrom Det andre utredningstema for endring av KDP for Stakkevollvegen byutviklingsomr\u00e5de er jf. Planprogrammet: \u00abRekkef\u00f8lge- og kvalitetskrav til str\u00f8kslek/bydelspark spisses, samt eventuelle krav til sammenhengende byromstruktur.\u00bb Under utredningsbehov st\u00e5r det at det skal defineres areal- og kvalitetskrav iht. krav i KPA (med revisjon), ogs\u00e5 for str\u00f8kslek og aktivitetsflate p\u00e5 ESSO-tomta. I vurderingen er tre temaer relevante 1. Areal- og kvalitetskrav leke- og uteoppholdsarealer 2. Rekkef\u00f8lge og kvalitetskrav 3. Byromsstruktur 1. Areal- og kvalitetskrav leke- og uteoppholdsarealer Det \u00e5pnes for h\u00f8y utnyttelse innenfor grensen for revisjon av KDP. I planbeskrivelsen pekes det p\u00e5 at intensjonen er h\u00f8y utnyttelse og at omr\u00e5det ikke utvikles som et rent boligomr\u00e5de, her understrekes det at det h\u00f8ye volumet stiller krav til uteomr\u00e5der med bokvalitet. I det p\u00e5g\u00e5ende arbeidet med KPA arbeides det med \u00e5 spisse kvalitetskrav. Det vurderes ikke hensiktsmessig \u00e5 stille andre krav til kvalitet innenfor KDP enn for boligutviklingen generelt i kommunen. En del av oppdraget i forbindelse med revisjon er en vurdering av om det med utgangspunkt i \u00f8nsket utvikling i omr\u00e5det b\u00f8r endres i arealkravene til leke- og uteoppholdsarealer. I gjeldende KDP vises det til arealkrav til leke- og uteoppholdsarealer i KPA. Det differensieres i gjeldende KPA ikke i arealkravene avhengig av tetthet i et omr\u00e5de. Midtbyen p\u00e5 Stakkevollvegen er det omr\u00e5det i Troms\u00f8, ut over sentrum, der det legges til rette for h\u00f8yest tetthet. Det har blitt gjort vurderinger av om det b\u00f8r stilles andre arealkrav til leke- og uteoppholdsarealer til omr\u00e5det for \u00e5 oppn\u00e5 \u00f8nsket utnyttelse, men med utgangspunkt i at det skal sikres en god bokvalitet. Omr\u00e5det er et transformasjonsomr\u00e5de, der 7 utviklingen er mer fri enn i omr\u00e5der i sentrum. Det er derfor ikke hensiktsmessig \u00e5 se til sentrumsplanen for arealkrav til leke- og uteoppholdsarealer som tilfredsstiller \u00f8nsket bokvalitet. Det anbefales likevel \u00e5 gj\u00f8res justeringer i arealkrav for leke- og uteoppholdsarealer. N\u00e6rlekeplass og uteoppholdsareal For n\u00e6rlekeplass og uteoppholdsareal videref\u00f8res arealkravene fra gjeldende KPA. I forbindelse med arbeidet med KPA skal areal- og kvalitetskrav revideres. I h\u00f8ringsutkastet ble kravet til uteoppholdsareal \u00f8kt fra 10m2 til 15m2 per boenhet samtidig som det stilles strengere kvalitetskrav til leke- og uteoppholdsarealer. I praksis vil kravet derfor \u00f8kes mer enn 5 m2. Det anbefales at arealkravet til uteoppholdsareal for dette omr\u00e5det fastholdes p\u00e5 10 m2, men at kvalitetskravene f\u00f8lger av KPA. Kvartalslek I forslag til ny KPA videref\u00f8res arealkravet til kvartalslek, men antallet av boenheter som en kvartalek dekker behovet for reduseres fra 200 til 150. Det anbefales at foresl\u00e5tt endring i KPA tas inn i KDP, men at det \u00e5pnes for at dersom det er krav om to kvartalslekeplasser og disse etableres sammenhengende reduseres arealkravet fra 3000m2 til 2500m2. Med de utnyttelser som det \u00e5pnes for i midtbyen i KDP for Stakkevollvegen byutviklingsomr\u00e5de vil flere boliger v\u00e6re innenfor avstandskravet til kvartalslekeplass. Det vurderes at reduksjon i areal oppveies av, at det ved etablering av en st\u00f8rre sammenhengende kvartalslek er mulighet for st\u00f8rre variasjon i aktiviteter fremfor ved etablering av to kvartalslekeplasser hver for seg. Str\u00f8kslek og aktivitetsflate I revisjon av KDP foresl\u00e5s det at det blir et samlet krav til str\u00f8kslek og aktivitetsflate p\u00e5 6000 m2, kravet dekker inntil 1200 boenheter. Dette vurderes \u00e5 v\u00e6re krav som balanserer h\u00f8y arealutnyttelse og gode uteomr\u00e5der og som er gjennomf\u00f8rbare innenfor tilgjengelige arealer. Det legges opp til at str\u00f8kslek l\u00f8ses p\u00e5 ESSO-tomta. Ved full utbygging vil ikke arealet avsatt til park p\u00e5 ESSO-tomta v\u00e6re tilstrekkelig til \u00e5 l\u00f8se kravene til str\u00f8kslek, men det \u00e5pnes for at takarealet p\u00e5 utbyggingsform\u00e5let p\u00e5 ESSO-tomta og arealer p\u00e5 bakkeplan innenfor omr\u00e5dene p\u00e5 Kr\u00e6mer og Bj\u00f8rnstrand kan inng\u00e5 i arealene for str\u00f8kslek, forutsatt at de oppfyller kvalitetskravene i bestemmelsene. Et st\u00f8rre areal p\u00e5 ESSO-tomta vil tillate mer varierte og allsidige aktivitetsmuligheter. Dette kan skape et mer attraktivt og innbydende milj\u00f8 for lek og fysisk aktivitet, og dermed oppmuntre til \u00f8kt bruk og trivsel blant barn og familier. Arealsambruk kan ogs\u00e5 bidra til \u00e5 skape et mer sosialt og inkluderende milj\u00f8, der ulike aldersgrupper og interesser kan m\u00f8tes og samhandle, og dermed fremme fellesskap og tilh\u00f8righet i lokalsamfunnet. 2. Rekkef\u00f8lge- og kvalitetskrav Rekkef\u00f8lgekravene knyttet til ESSO-tomta er oppdatert. Feltene som har krav til opparbeidelse av str\u00f8kslek p\u00e5 ESSO-tomta er utvidet, s\u00e5 det gjelder for alle feltene innenfor revisjonsomr\u00e5det der det gjennom detaljregulering \u00e5pnes for boliger. I tr\u00e5d med planprogrammet videref\u00f8res det at feltene avsatt til bebyggelse og anlegg innenfor Kr\u00e6mer og Bj\u00f8rnstrand kan l\u00f8se kravet til str\u00f8kslek p\u00e5 egen tomt. Det \u00e5pnes for at kravet til str\u00f8kslek innenfor disse feltene kan splittes opp. ESSO-tomta er ikke stor nok til \u00e5 l\u00f8se det totale arealkrav et til str\u00f8kslek ved full utbygging innenfor Midtbyen. For \u00e5 sikre bokvalitet \u00e5pnes det for at kravet til str\u00f8kslek kan splittes opp. Det vil da kunne etableres offentlige byrom som kan fungere som supplement til str\u00f8ksleken i byparken p\u00e5 ESSO-tomta. Disse byrom vil kunne tilby andre kvaliteter enn str\u00f8ksleken p\u00e5 ESSO-tomta. En forutsetning for dette er at ESSO-tomta tilbyr en fullverdig str\u00f8kslek, s\u00e5 den samlede l\u00f8sning oppfyller kvalitetskravene til str\u00f8kslek. Dersom kravet til str\u00f8kslek l\u00f8ses helt eller delvis p\u00e5 egen tomt er det behov for \u00e5 stille kvalitetskrav som kommer i tillegg til kravene i KPA. Dette er forslag til kvalitetskrav: \u2022 Dersom krav til str\u00f8kslekeplass i sin helhet l\u00f8ses p\u00e5 egen tomt, stilles krav om at arealet skal v\u00e6re egnet for plasskrevende og st\u00f8yende aktiviteter. Arealet skal v\u00e6re skjermet mot sj\u00f8 og til boliger. \u2022 For str\u00f8kslek p\u00e5 egen tomt gjelder kvalitetskrav stilt gjennom enhver tids gjeldende KPA. Str\u00f8kslekeplassen skal knyttes opp mot o_PA [bydelsparken] eller internveiforbindelsen og v\u00e6re offentlig tilgjengelig. \u2022 Ved oppsplitting av kravet til str\u00f8kslek skal minimum 2,5 daa 8 h\u00e5ndteres p\u00e5 egen tomt og minimum 2,5 daa innenfor o_PA. Str\u00f8kslek p\u00e5 egen tomt skal v\u00e6re skjermet mot bolig. Den samlede l\u00f8sningen for str\u00f8kslek m\u00e5 l\u00f8se krav i kommunalteknisk norm (KTN). 3. Byromsstruktur I gr\u00f8ntstrukturanalysen er det utarbeidet et strategisk kart som skal bygge opp under bydelssenteret. I dette er det gjort prinsipielle plasseringer av prim\u00e6re og sekund\u00e6re byrom, prim\u00e6re forbindelser samt finmaskede kvartalsinndelinger som skal \u00f8ke tilgjengeligheten og danner grunnlag for hyppige m\u00f8ter mellom folk og skaper attraktivitet for g\u00e5ende. Det strategiske kartet er gjort bindende i bestemmelsene p\u00e5 lik linje med storyboardet3. Figur 4 Strategisk kart: gr\u00f8nt, byrom og forbindelser Det er tatt inn bestemmelser om at gangforbindelser skal etableres med maksimal 80 meter i avstand og at lange fasader skal deles opp i mindre volumer av maks 30 meter fasadelengde. Mot torg, 3 Storyboardet er et vedlegg til plan 0253 kommunedelplan for Stakkevollvegen byutviklingsomr\u00e5de som diskuterer og visualiserer tolkninger og muligheter i kommunedelplanen. Vedlegget er gjort bindende gjennom bestemmelsene i vedtak i sak 58/19 av 24.04.2019 9 sentrale gate- og byrom skal fasader v\u00e6re aktive og \u00e5pne. Dette er grep som gj\u00f8res for \u00e5 gj\u00f8re bydelen attraktiv for g\u00e5ende og skape potensiale for m\u00f8ter mellom mennesker. Figur 5 Prinsipp for gangforbindelser og inndeling i mindre volumen. Oppdatering av bestemmelser I bestemmelsene er planer oppdatert der det er nyere planer som erstatter planer det refereres til i bestemmelsene. Dette gjelder f.eks. kystsoneplanen. Bestemmelser med manglende hjemmel er fjernet eller som er vanskelige \u00e5 tolke er omformulert eller fjernet. Under pkt. 1.2 Form\u00e5let med kommunedelplanen er bestemmelsen: Regulering utarbeides av kommunen, jf. pbl \u00a7 12-2 andre ledd, og forutsettes \u00e5 skje i dialog med ber\u00f8rte grunneiere, utbyggere og andre myndigheter. Det kan fremmes detaljregulering uten omr\u00e5deregulering, men med begrensninger med hensyn til tomteutnyttelse, h\u00f8yde og volum som f\u00f8lger av bestemmelsene. Detaljreguleringen m\u00e5, etter kommunens skj\u00f8nn, i slike tilfeller ikke vanskeliggj\u00f8re den langsiktige utviklingen av omr\u00e5det. Dette gjelder ogs\u00e5 igangsatte/p\u00e5g\u00e5ende detaljreguleringer (2017). Endret til: Omr\u00e5deregulering utarbeides av kommunen, jf. pbl \u00a7 12-2 andre ledd, og forutsettes \u00e5 skje i dialog med ber\u00f8rte grunneiere, utbyggere og andre myndigheter. Det kan fremmes detaljregulering uten omr\u00e5deregulering, men med begrensninger med hensyn til tomteutnyttelse, h\u00f8yde og volum som f\u00f8lger av bestemmelsene. Detaljreguleringen m\u00e5, etter kommunens skj\u00f8nn, i slike tilfeller ikke vanskeliggj\u00f8re den langsiktige utviklingen av omr\u00e5det. Dette gjelder ogs\u00e5 igangsatte/p\u00e5g\u00e5ende detaljreguleringer (2017). Bestemmelsen gir ikke mening som den st\u00e5r i gjeldende KDP. Formuleringen er endret til den formuleringen som var i de bestemmelser som ble vedtatt i 2018. 05 Medvirkning Det har v\u00e6rt avholdt orienteringsm\u00f8te for de ber\u00f8rte grunneiere innenfor revisjonsomr\u00e5det i forbindelse med planoppstart 01.11.2022 og planutvikling 20.10.2023 og 21.05.2024. Det har ikke v\u00e6rt medvirkning fra barn og unge direkte inn i den begrensede revisjon av KDP, men i forbindelse med KPA har NODA gjennomf\u00f8rt medvirkning p\u00e5 alle ungdomsskoler i Troms\u00f8. Det er ingen som peker p\u00e5 omr\u00e5der innenfor KDP for Stakkevollvegen byutviklingsomr\u00e5de som et omr\u00e5de de oppholder seg eller kunne ha tenkt seg \u00e5 oppholde seg. Ungdommene ga innspill om hva som gj\u00f8r steder gode. Dette er visualisert i illustrasjonen nedenfor. Innspillene er underlag inn i en overordnet utforming av bydelsparken, samtidig gir innspillene et underlag for \u00e5 vurdere arealbehov knyttet til funksjoner. 10 Figur 6 Resultat av medvirkningsprosess med barn og unge i forbindelse med KPA. 06 Konklusjon Endringer gjort i revisjon vurderes \u00e5 v\u00e6re gode grep for \u00e5 sikre utvikling i tr\u00e5d med intensjonene med KDP om at midtbyen skal v\u00e6re en bydel med h\u00f8y arealutnyttelse, varierte arealform\u00e5l og gode elementer som fremmer en urban byutvikling, der det legges vekt p\u00e5 gjennomg\u00e5ende gr\u00f8nnstruktur og gang- og sykkelveger, gr\u00f8nne og bl\u00e5 omr\u00e5der av god kvalitet for lek, trivsel, opphold og rekreasjon, og offentlige rom for den urbane opplevelsen. Det anbefales at endring av plan 0253 Kommunedelplan for byutviklingsomr\u00e5de Stakkevollvegen legges ut p\u00e5 offentlig ettersyn. Vedtakskompetanse Kommune- og byutviklingsutvalget Vedlegg 4 Gr\u00f8nnstrukturanalyse 3 Bestemmelser - med markering der det er gjort endringer Plan 0253 - Kommunedelplan for Stakkevollvegen byutviklingsomr\u00e5de - Til offentlig ettersyn 1 Planbeskrivelse Vurdering hjemmel bestemmelse i gjeldende KDP Notat vurdering klimatilpasning Notat vurdering av konsekvenser ved introduksjon av arealform\u00e5l idrettsanlegg p\u00e5 ESSO- tomta 2 Plankart 11 "
}