{
  "dokument_id": "3f6bb20a-f1ad-566e-a7f3-e8080377b9f5",
  "doc_type": "case_attachment",
  "kommune": 4601,
  "tittel": "Referat fra m\u00f8te med Aksjonsgruppen Nei til steindeponi i Sandviken datert 09.05.2023",
  "url": "https://bergen.kommune.no/politikere-utvalg/api/fil/bk360/9876538/Referat-fra-mote-med-Aksjonsgruppen-Nei-til-steindeponi-i-Sandviken-datert-09-05-2023",
  "tekst": " BYR\u00c5DSAVDELING FOR KLIMA, MILJ\u00d8 OG BYUTVIKLING BKMB - kommunaldirekt\u00f8rens stab BULLIT AS V\u00e5r referanse: 2022/56816-82 c/o Rune Helljesen Saksbehandler: Christian Clausen Hjelle Elsesro Brygge Dato: 9. mai 2023 Sandviksveien 211 Deres ref.: 5035 BERGEN Referat fra m\u00f8te med byr\u00e5den og aksjonskomiteen \u201dNei til steindeponi i Sandviken\u201d TIL STEDE: BYR\u00c5DSAVDELING FOR KLIMA, MILJ\u00d8 OG BYUTVIKLING (BKMB): Ingrid Nergaard Fjeldstad, Byr\u00e5d for klima, milj\u00f8 og byutvikling Roald Aandahl, r\u00e5dgiver BKMB Christian Hjelle, r\u00e5dgiver BKMB AKSJONSKOMITEEN \u201dNEI TIL STEINDEPONI I SANDVIKEN\u201d Thorleif N\u00e6ss Ellen Mortensen Steinar Hjertnes TID: 21.04.2023 STED: R\u00e5dhuset i Bergen Aksjonskomiteen har bedt om m\u00f8te med byr\u00e5den, siden de representerer naboer som blir ber\u00f8rt av planforslaget for Saltimporttomten som midlertidig rigg- og anleggsomr\u00e5de. Aksjonskomiteen viser til m\u00f8ter med kommuneoverlegen, utarbeidelsen av helsekonsekvensutredningen og kommuneoverlegen sin vurdering av denne. Aksjonskomiteen mener at kommeoverlegen sine vurderinger er mangelfulle siden det ikke tas utgangspunkt i den lokale situasjonen og den aktuelle beboergruppen i omr\u00e5det. Dagens beboergruppe har en h\u00f8y gjennomsnittsalder, mange er eldre som er hjemme p\u00e5 dagtid. Flere vil derfor bli ber\u00f8rt av anleggsfasen enn en gjennomsnittsperson som ikke er hjemme p\u00e5 dagtid. Aksjonskomiteen viser videre til Statens vegvesen sin uttalelse om at de ikke \u00f8nsker \u00e5 bruke Saltimporttomten som midlertidig rigg- og anleggsomr\u00e5de, og at de oppfatter det som usikkert om denne l\u00f8sningen gir noen raskere fremdrift. Byr\u00e5den orienterer innledningsvis om status for behandlingen av planforslaget, og understreker at de er kjent med utfordringer knyttet til st\u00f8y, st\u00f8v og anleggsbelastinger. Selv om byr\u00e5det skulle anbefale at Saltimporttomten b\u00f8r reguleres, s\u00e5 inneb\u00e6rer ikke det at Saltimporten n\u00f8dvendigvis m\u00e5 brukes til anleggsomr\u00e5de dersom det foreligger andre bedre l\u00f8sninger. Selv om Statens vegvesen peker p\u00e5 Eidsv\u00e5g som aktuelt anleggsomr\u00e5de for driving av tunnel, er det ikke lagt frem en komplett l\u00f8sning for hvor og hvordan steinmasser skal h\u00e5ndteres videre. Byr\u00e5den understreker at Saltimporttomten kun vil tas i bruk dersom dette kan gi reelle fordeler for fremdrift, gjennomf\u00f8ring, transportering og deponering. Reguleringsplanen som Postadresse: Telefon: 55565556 Postboks 7700, 5020 BERGEN E-post: byutvikling@bergen.kommune.no Kontoradresse: Internett: www.bergen.kommune.no R\u00e5dhusgaten 10 n\u00e5 er til behandling tilrettelegger kun for arealbruk. Valg av l\u00f8sninger avhenger av videre eventuell bruk og prosess med kvalitetssikring, finansiering og detaljprosjektering. Byr\u00e5den takket for m\u00f8tet og gode innspill. Med hilsen Ingrid Nergaard Fjeldstad - Byr\u00e5d for klima, milj\u00f8 og byutvikling Dokumentet er godkjent elektronisk. Kopi til: Thorleif N\u00e6ss, Steinar Hjertnes, Ellen Mortensen Side 2 av 2 "
}