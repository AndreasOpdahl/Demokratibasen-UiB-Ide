{
  "dokument_id": "15cd064e-e611-5414-af7f-0cd2182a22fe",
  "doc_type": "case_presentation",
  "kommune": 4601,
  "tittel": "Forslag til varamedlem til styret i Bergen Havn AS og Bergen Havn Farvannsforvaltning IKS ",
  "url": "https://bergen.kommune.no/politikere-utvalg/api/fil/bk360/11077426/Framstilling-Forslag-til-varamedlem-til-styret-i-Bergen-Havn-AS-og-Bergen-Havn-Farvannsforvaltning-IKS-",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2023/234600-146 Forslag til varamedlem til styret i Bergen Havn AS og Bergen Havn Farvannsforvaltning IKS Hva saken gjelder: Etter ordin\u00e6r generalforsamling i Bergen Havn AS og Bergen Havn Farvannsforvaltning 7. mai 2024 fikk styret f\u00f8lgende sammensetning: Roger Valhammer, leder (Bergen kommune) Hilde Dr\u00f8nen (Bergen kommune) Renate Hjortland (Bergen kommune) Astrid Aarhus Byrknes (Alver kommune) Asbj\u00f8rn Otto Algr\u00f8y, nestleder (\u00d8ygarden kommune) Roald Steinseide (\u00d8vrige Omlandskommuner) Varamedlemmer: Leif Arne Str\u00f8mmen (Bergen kommune) \u00d8yvind Bratshaug (Alver kommune) Rikard Toft Ledang (\u00d8ygarden kommune) Rosalind Fosse (\u00f8vrige Omlandskommuner) Det er behov for \u00e5 justere styresammensetningen for \u00e5 oppn\u00e5 bedre kj\u00f8nnsbalanse blant varamedlemmene i begge selskapene. En hensiktsmessig fremgangsm\u00e5te for \u00e5 oppn\u00e5 dette er at Bergen kommune supplerer styrene med et nytt kvinnelig varamedlem. Bergen kommune har av praktiske \u00e5rsaker tidligere kun utpekt ett varamedlem, men har rett til \u00e5 utpeke samme antall varamedlemmer som styremedlemmer. Denne saken gjelder forslag til nytt varamedlem fra Bergen kommune. Byr\u00e5dsleders vurdering og anbefaling/konklusjon: For \u00e5 rette opp i kj\u00f8nnsbalansen blant varamedlemmene i styrene foresl\u00e5s det derfor \u00e5 fremlegge for valgkomit\u00e9en i selskapene at Anne Marit Steen innstilles som nytt varamedlem. Endelig valg av varamedlem behandles i ekstraordin\u00e6r generalforsamling i BH og i ekstraordin\u00e6rt representantskapsm\u00f8te i BHF. Anne Marit Steen (AMS) som foresl\u00e5s som varamedlem i styrene i Bergen Havn AS og Bergen Havn Farvannsforvaltning IKS, er utdannet sivil\u00f8konom fra Universitetet i Nordland (tidligere Sivilutdanningen i Bod\u00f8), og har en Executive MBA fra NHH. Hun er ogs\u00e5 sivilingeni\u00f8r fra NTNU, og har deltatt p\u00e5 styreprogrammet til NHH. AMS arbeider i dag som mobilitetsanalytiker i Sivilingeni\u00f8r Helge Hopen AS. Fra 2015-2023 var hun \u00f8konomidirekt\u00f8r i Eviny-konsernet (tidligere BKK-konsernet), og fra 2008 - 2015 var hun \u00f8konomidirekt\u00f8r i 1 DNB Livsforsikring. Tidligere har hun hatt ulike lederstillinger, herunder i GC Rieber og Vital Forsikring. AMS har/har hatt flere styreverv, bl.a. i Gr\u00f8nneviken AS og Elmera Group ASA. Vedtakskompetanse: Byr\u00e5dets fullmakter vedtatt av bystyret 16.12.2020 i sak 378/20 \u00a7 5-3 Valg av styremedlemmer i selskaper \u2013 herunder aksjeselskaper: \u00abByr\u00e5det ivaretar funksjonen som generalforsamling i kommunens heleide aksjeselskaper. Byr\u00e5det har mandat til p\u00e5 kommunens vegne \u00e5 foresl\u00e5 styrerepresentanter i AS hvor kommunen har eierinteresser. Byr\u00e5det ivaretar kommunens interesser i andre rettssubjekt organisert som AS, IKS, gjensidige selskaper og pensjonskasser. Byr\u00e5det utpeker dessuten representanter til styrende organer i andre rettssubjekter som ikke er organisert som aksjeselskaper, s\u00e5 fremt det ikke er fastsatt at bystyret selv har denne myndigheten.\u00bb Byr\u00e5dsleder innstiller til byr\u00e5det \u00e5 fatte f\u00f8lgende vedtak: Som nytt varamedlem fra Bergen kommune til styrene i Bergen Havn AS og Bergen Farvannsforvaltning AS foresl\u00e5s Anne Marit Steen. Dato: 17. september 2024 Marte Monstad fung. byr\u00e5dsleder Dokumentet er godkjent elektronisk. 2 "
}