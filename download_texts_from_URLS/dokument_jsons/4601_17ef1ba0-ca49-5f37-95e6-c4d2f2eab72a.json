{
  "dokument_id": "17ef1ba0-ca49-5f37-95e6-c4d2f2eab72a",
  "doc_type": "case_presentation",
  "kommune": 4601,
  "tittel": "Orientering om rettstvist",
  "url": "https://bergen.kommune.no/politikere-utvalg/api/fil/bk360/11080348/Framstilling-Orientering-om-rettstvist",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/133322-1 Orientering om rettstvist Hva saken gjelder: Arbeidsgiver Bergen kommune sa opp arbeidstaker i vedtak av 7. juni 2022. Oppsigelsen ble hjemlet i arbeidsmilj\u00f8loven \u00a7 15-7, og begrunnet med tillitsbrudd som ble beg\u00e5tt ved illojalt \u00e5 tilbakeholde opplysninger om forest\u00e5ende soning da arbeidstaker s\u00f8kte om utdanningspermisjon. Arbeidstaker reiste s\u00f8ksm\u00e5l mot Bergen kommune. Arbeidstaker hevdet oppsigelsen var usaklig og la ned p\u00e5stand om at den skulle kjennes ugyldig, samtidig som arbeidstaker krevde seg tilkjent erstatning og sakskostnader. I tilsvaret fastholdt kommunen at oppsigelsen var gyldig, og p\u00e5stod seg frikjent og tilkjent sakskostnader. I Hordaland tingretts dom av 23. juni 2023 ble Bergen kommune frifunnet og tilkjent sakskostnader med 135 000 kroner. Arbeidstaker anket dommen til Gulating lagmannsrett som i dom av 8. mai 2024 forkastet anken og tilkjente kommunen 91 200 kroner i sakskostnader for lagmannsretten. Arbeidstaker anket lagmannsrettens dom til H\u00f8yesterett, men anken ble ikke tillatt fremmet til behandling ved H\u00f8yesteretts ankeutvalgs beslutning av 10. juli 2024. Lagmannsrettens dom ble med dette rettskraftig. Bergen kommunen har f\u00e5tt medhold fullt ut, og oppsigelsen er kjent gyldig. Vedtakskompetanse: Byr\u00e5dets fullmakter \u00a7 10.1, vedtatt av bystyret 16.12.2020 i sak 378/20: Byr\u00e5det har fullmakt til \u00e5 ivareta kommunens interesser og treffe beslutninger om ethvert rettergangsskritt i alle saker hvor kommunen er part i tvister for domstoler, tvistel\u00f8sningsorganer, klagenemnder, Sivilombudsmann, mv. Byr\u00e5d for n\u00e6ring, kultur og idrett innstiller til byr\u00e5det \u00e5 fatte f\u00f8lgende vedtak: Byr\u00e5det tar H\u00f8yesteretts ankeutvalgs beslutning av 10. juli 2024 i sak nr. 24- 095743SIV- HRET til etterretning. Dato: 10. september 2024 Reidar Digranes Byr\u00e5d for n\u00e6ring, kultur og idrett Dokumentet er godkjent elektronisk. 1 Vedlegg: 1. H\u00f8yesteretts ankeutvalg beslutning HR 2024 1305 U 2. Gulating lagmannsrett dom LG 2023 130574 3. Hordaland tingrett dom THOD 2022 139225 2 "
}