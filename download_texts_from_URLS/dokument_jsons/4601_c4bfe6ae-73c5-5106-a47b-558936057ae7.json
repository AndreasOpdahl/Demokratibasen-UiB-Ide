{
  "dokument_id": "c4bfe6ae-73c5-5106-a47b-558936057ae7",
  "doc_type": "case_attachment",
  "kommune": 4601,
  "tittel": "Statsforvalteren i Vestland stadfester.pdf",
  "url": "https://bergen.kommune.no/politikere-utvalg/api/fil/bk360/10095309/Statsforvalteren-i-Vestland-stadfester-pdf",
  "tekst": " V\u00e5r dato: V\u00e5r ref: 19.02.2024 2023/16003 Deres dato: Deres ref: Dag Christian Halvorsen Saksbehandler, innvalgstelefon Fj\u00f8sangerveien 177 Hugo Morken, 5557 2117 5073 Bergen Bergen \u2013 gnr 17 bnr 22 og 48 \u2013 klage p\u00e5 innf\u00f8ring av opplysninger om eksisterende grense i matrikkelen Statsforvalteren viser til din klage over Bergen kommunes innf\u00f8ring av opplysninger om eksisterende grense i matrikkelen foretatt den 17.03.2023. Videre viser vi til kommunens oversendelse av saken til Statsforvalteren som klageinstans den 23.10.2023. Vedtak Statsforvalteren i Vestland stadfester Bergen kommunes vedtak av 17.03.2023 med referanse HENV-2023/11277-4. Sakens bakgrunn Bergen kommune f\u00f8rte den 17.03.2023 inn opplysninger om eiendomsgrense i matrikkelen, som innebar at det ble tegnet inn en omtrentlig grense mellom eiendommene gnr. 17 bnr. 22 og gnr. 17 bnr. 48. Grensen ble tegnet inn p\u00e5 bakgrunn av oppm\u00e5lings- og skylddelingsforretning fra 1920- tallet. Eiendommene hadde inntil da st\u00e5tt oppf\u00f8rt som gnr. 17 bnr. 22, 48 i kartet uten at grensen mellom dem var angitt. I grunnboken er de to eiendommene registrert som to selvstendige grunneiendommer med ulike hjemmelshavere. I brev til deg 07.03.2023 har kommunen begrunnet rettingen med at den vil f\u00f8re til at matrikkelkartet bedre vil gjenspeile grunnboken. Vi viser ellers til korrespondanse mellom deg og kommunen i forkant av rettingen. Ved brev av 25.03.2023 har du klaget p\u00e5 den utf\u00f8rte rettingen. Kommunen har vurdert klagen i fagnotat 27.04.2023 og byr\u00e5dets saksframstilling til Utvalg for milj\u00f8 og byutvikling datert 05.09.2023. Utvalget behandlet klagen i m\u00f8te den 16.10.2023. Klagen ble ikke tatt til f\u00f8lge. Saken er derfor sendt til Statsforvalteren som klageinstans. Regelverk Matrikkelforskriften \u00a7 10b lyder som f\u00f8lger: E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/5 \u00ab(1) Kommunen kan f\u00f8re inn opplysninger om eksisterende grenser og teiger basert p\u00e5 opplysninger fra m\u00e5lebrev, jordskiftekart eller liknende offentlige dokumenter som redegj\u00f8r for grensen p\u00e5 en etterrettelig m\u00e5te, s\u00e5 lenge a) det ikke er referert noen avtale om grensen etter matrikkellova \u00a7 19 b) det ikke allerede er matrikkelf\u00f8rt en oppm\u00e5lingsforretning eller tilsvarende forretning om grensen. (2) F\u00f8ringen kan bare gjelde matrikkelf\u00f8rte enheter og kan ikke inneb\u00e6re en reell endring av grenser eller punktfeste. (3) Kommunen skal varsle ber\u00f8rte parter om f\u00f8ringen og innholdet i denne. Det skal settes en frist p\u00e5 minst tre uker for eventuelle merknader. I varslet skal kommunen sp\u00f8rre partene om de er kjent med eventuelle senere rettshandler som har betydning for f\u00f8ringen. Dersom kommunen finner det riktig \u00e5 endre f\u00f8ringen, skal kommunen sende nytt varsel. (4) Kommunen skal bekrefte matrikkelf\u00f8ringen ved \u00e5 sende relevant utdrag av matrikkelen til ber\u00f8rte registrerte eiere og festere, og opplyse om klageretten.\u00bb Klageinstans over avgj\u00f8relser etter matrikkelloven som kan p\u00e5klages er etter lovens \u00a7 46 andre ledd departementet, eller det klageorganet departementet utpeker. I henhold til matrikkelforskriften \u00a7 20 (1) bokstav a er Statsforvalteren utpekt som klageinstans over \u00abkommunale enkeltvedtak etter matrikkellova og andre kommunale avgj\u00f8relser som kan p\u00e5klages med hjemmel i matrikkellova \u00a7 46\u00bb. Reglene om klage p\u00e5 enkeltvedtak i forvaltningsloven kap. VI gjelder for Statsforvalterens klagebehandling. Som klageinstans kan Statsforvalteren pr\u00f8ve alle sider av saken, ogs\u00e5 de skj\u00f8nnsmessige vurderingene som kommunen har gjort, jf. forvaltningsloven \u00a7 34. Ved pr\u00f8ving av det kommunale skj\u00f8nnet, skal Statsforvalteren legge stor vekt p\u00e5 hensynet til det kommunale selvstyret. Statsforvalteren kan som klageinstans enten stadfeste, oppheve eller omgj\u00f8re kommunens vedtak, jf. forvaltningsloven \u00a7 34 fjerde ledd. I medhold av matrikkelloven \u00a7 46 tredje ledd er det i matrikkelforskriften \u00a7 22 (1) bokstav b bestemt at f\u00f8ring av opplysninger om eksisterende matrikkelenhet fra eldre dokumenter etter \u00a7 10b i forskriften kan p\u00e5klages. Statsforvalterens vurdering Saken gjelder f\u00f8ring av opplysninger om eksisterende grenser i matrikkelen foretatt p\u00e5 grunnlag av opplysninger i eldre dokumenter. F\u00f8ringen er utf\u00f8rt av kommunen i medhold av matrikkelforskriften \u00a7 10b. Etter bestemmelsen kan kommunen f\u00f8re inn opplysninger i matrikkelen om eksisterende grenser og teiger basert p\u00e5 opplysninger fra m\u00e5lebrev, jordskiftekart eller liknende offentlige dokumenter. Forutsetningen for \u00e5 kunne gj\u00f8re dette, er at det tidligere verken er referert avtale etter matrikkelloven \u00a7 19 eller matrikkelf\u00f8rt oppm\u00e5lingsforretning eller tilsvarende forretning for vedkommende grense. Det er videre en forutsetning at det gjelder opplysninger om enheter som allerede er matrikkelf\u00f8rte, det vil si at enhetene allerede fremkommer av matrikkelen med matrikkelnummer (gnr/bnr). Form\u00e5let med bestemmelsen er \u00e5 gj\u00f8re matrikkelen mer fullstendig med etterrettelig informasjon som allerede finnes. Side: 3/5 I rundskriv H-5/20 pkt. 4.8 har det dav\u00e6rende Kommunal- og moderniseringsdepartementet gitt f\u00f8lgende retningslinjer til bestemmelsen: \u00abMatrikkelforskriften har f\u00e5tt en ny bestemmelse om forbedring av opplysninger om eksisterende grenser og teiger basert p\u00e5 opplysninger fra eldre dokumenter. Kommunen kan f\u00f8re slike opplysninger ved hjelp av m\u00e5lebrev, jordskiftekart, eller liknende offentlige dokumenter som redegj\u00f8r for grensen p\u00e5 en etterrettelig m\u00e5te, s\u00e5 lenge det ikke er referert noen stedfestingsavtale om grensen eller foreligger en oppm\u00e5lingsforretning eller tilsvarende forretning om grensen. Vanligvis forutsetter dette en eller annen form for kartforretning utf\u00f8rt av fagkyndig landm\u00e5ler, for eksempel eiendomskart utarbeidet i forbindelse med offentlig vei- og jernbanegrunn (ferdigveiskart og kondukt\u00f8rkart). Dersom grunnlaget mangler den n\u00f8dvendige klarhet, vil opplysningene ikke kunne f\u00f8res. Kommunen vil i noen slike tilfeller kunne legge inn opplysningene som hjelpelinjer (ubestemte grenser). F\u00f8ringen kan bare gjelde matrikkelf\u00f8rte enheter og kan ikke inneb\u00e6re en reell endring av en grense eller et punktfeste. Bestemmelsen gjelder prim\u00e6rt forbedring av enkeltgrenser, men kan ogs\u00e5 anvendes n\u00e5r teiger mangler kopling til rett matrikkelenhet. Bestemmelsen kan ikke anvendes i saker som gjelder matrikulering av umatrikulert grunn, jf. matrikkellova \u00a7 13, eller registrering av uregistrert jordsameie, jf. matrikkellova \u00a7 14. Denne type f\u00f8ring faller inn under reglene om klarlegging av grenser, jf. matrikkellova \u00a7 17, men i dette tilfellet er det gjort unntak fra kravet om oppm\u00e5lingsforretning. Partene skal varsles p\u00e5 forh\u00e5nd og underrettes om resultatet. F\u00f8ringen kan p\u00e5klages, jf. matrikkelforskriften \u00a7 22. Klageorgan er fylkesmannen som i andre saker som gjelder f\u00f8ring i matrikkelen. Det at det foreligger dokumenter over grensen, f.eks. et stiftelsesdokument, utelukker ikke at grensen kan ha blitt lovlig endret p\u00e5 et senere tidspunkt, f.eks. etter jordskifte. Kommunen m\u00e5 ta h\u00f8yde for slike muligheter i saksbehandlingen. Tilsvarende forhold kan gjelde dersom f\u00f8ring av oppm\u00e5lingsforretning av ulike grunner har blitt liggende i lang tid. Kommunen m\u00e5 i slike tilfeller vurdere om saken kan fullf\u00f8res p\u00e5 ordin\u00e6r m\u00e5te, om det m\u00e5 rekvireres ny oppm\u00e5lingsforretning eller om saken kan behandles etter forslaget om f\u00f8ring av opplysninger om eksisterende matrikkelenhet fra eldre dokumenter.\u00bb Kommunen har begrunnet innf\u00f8ringen av grenselinjen med at eiendommene i grunnboken er registrert med ulike hjemmelshavere. Selv om det av oppm\u00e5lings- og skylddelingsforretningen fremkommer at det var intensjonen var at parsellene (bnr. 48 og bnr. 49) skulle tillegges eiendommen gnr. 17 bnr. 22, kan dette tyde p\u00e5 at denne sammensl\u00e5ingen aldri ble utf\u00f8rt, og at hjemmelen til parsellene aldri ble overf\u00f8rt. Kommunen viser videre til at eiendommen over flere generasjoner har st\u00e5tt oppf\u00f8rt som gnr. 17 bnr. 22, 48. Dette da det hele tiden har v\u00e6rt kjent at eiendommen har best\u00e5tt av to eiendommer (to bruksnummer). Det har derimot ikke v\u00e6rt registrert inn i matrikkelen hvor det antas at disse grensene g\u00e5r. Det er dette som n\u00e5 er rettet, og kommunen mener matrikkelkartet med dette vil gjenspeile grunnboken p\u00e5 en bedre m\u00e5te. Du har p\u00e5 din side i det vesentlige gjort gjeldende at historikken sannsynliggj\u00f8r at det er tale om en eiendom. Vi viser til ditt brev til kommunen 28.02.2023. Videre gj\u00f8r du i klage gjeldende at parsellen i alle \u00e5r har v\u00e6rt en integrert del av din eiendom. Side: 4/5 Etter en helhetlig vurdering av opplysningene i saken, herunder anf\u00f8rslene i klagen, finner Statsforvalteren \u00e5 stadfeste kommunens f\u00f8ring av grenseopplysninger i matrikkelen. Vi viser til de vurderingene som kommunen har gjort i fagnotatet datert 27.04.2023, og kan i det vesentlige slutte oss til disse. Det er ikke tidligere verken referert avtale etter matrikkelloven \u00a7 19 eller matrikkelf\u00f8rt oppm\u00e5lingsforretning eller tilsvarende forretning for vedkommende grense. Vi finner det videre klart at den aktuelle grensen som er f\u00f8rt inn gjelder mellom matrikkelf\u00f8rte enheter. Enhetene har selvstendige matrikkelnummer, og enhetene har egne grunnboksblad i grunnboken. Av grunnboken fremkommer det for \u00f8vrig at eiendommene er registrert med ulike hjemmelshavere. Det er ogs\u00e5 klart at matrikkelen ikke har gjenspeilet dette p\u00e5 en tydelig m\u00e5te slik matrikkelf\u00f8ringen har v\u00e6rt til n\u00e5, hvor enhetene i matrikkelkartet har st\u00e5tt oppf\u00f8rt som gnr. 17 bnr. 22, 48, men hvor grensen mellom enhetene ikke har fremg\u00e5tt av matrikkelkartet. Vi slutter oss til kommunens vurdering om at matrikkelkartet med innf\u00f8ringen av grensen vil gjenspeile grunnboken bedre. De grensesopplysningene som er f\u00f8rt inn i matrikkelen fremkommer videre p\u00e5 en etterrettelig m\u00e5te i kart fra oppm\u00e5lings- og skylddelingsforretning i 1922 og 1924 hvor to parseller av gnr. 17 bnr. 4 (bnr. 48 og bnr. 49), samt ogs\u00e5 eiendommen gnr. 17 bnr. 22, ble oppm\u00e5lt. Statsforvalteren vurderer det derfor slik at vilk\u00e5rene for f\u00f8ring av den aktuelle grenselinjen etter matrikkelforskriften \u00a7 10b er til stede. Kommunen hadde derfor hjemmel for \u00e5 innf\u00f8re grenselinjen i matrikkelen. Vi har for \u00f8vrig ingen vesentlige merknader til det skj\u00f8nn som kommunen har ut\u00f8vd. Grenselinjen er for \u00f8vrig inntegnet med status som usikker grense. Matrikkelen indikerer s\u00e5ledes ikke noe mer enn en omtrentlig angivelse av hvor en mener grensen g\u00e5r. Det m\u00e5 videre understrekes at sp\u00f8rsm\u00e5l om eiendomsgrenser, og ogs\u00e5 sp\u00f8rsm\u00e5l om eiendomsrett til teiger, er privatrettslige sp\u00f8rsm\u00e5l som det ikke ligger til kommunen eller Statsforvalteren \u00e5 avgj\u00f8re. Denne saken tar derfor kun tatt stilling til hva som skal registreres i matrikkelen. Etter dette stadfester vi Bergen kommunes vedtak av 17.03.2023 med referanse HENV-2023/11277- 4. Det er ikke klagerett p\u00e5 dette vedtaket, jf. forvaltningsloven \u00a7 28 tredje ledd. Vi viser avslutningsvis til den veiledning som kommunen har gitt i fagnotatet 27.04.2023 om hvordan saken eventuelt kan f\u00f8lges opp videre. Dersom du mener de tinglyste opplysningene i grunnboken er feil, vil ogs\u00e5 Kartverket kunne gi n\u00e6rmere veiledning om hvilke muligheter du har til eventuelt \u00e5 f\u00e5 rettet opp i dette. Det m\u00e5 i denne sammenheng understrekes at verken kommunen eller Statsforvalteren har myndighet til \u00e5 endre grunnboken. Med hilsen Anne Kjersti Sande Hugo Morken fagdirekt\u00f8r seniorr\u00e5dgiver Dokumentet er elektronisk godkjent Side: 5/5 Kopi til: Dorde Nestorovic Gr\u00f8nnest\u00f8lsveien 16 B 5073 Bergen Gordana Nestorovic Gr\u00f8nnest\u00f8lsveien 16 B 5073 BERGEN Bergen kommune Postboks 7700 5020 BERGEN "
}