{
  "dokument_id": "df5833d2-d9e6-5761-bd71-9c75badacf23",
  "doc_type": "case_attachment",
  "kommune": 5501,
  "tittel": "24_05678-5 H\u00f8ringsuttalelse - forskrift om SFO 1722700_1_1",
  "url": "https://innsyn.tromso.kommune.no/application/getMoteDokument?dokid=2001727167",
  "tekst": "From: \"Kent Roger Johansen\" Sent: Mon, 6 May 2024 12:42:46 +0200 To: \"Postmottak Troms\u00f8 kommune\" <postmottak@tromso.kommune.no> Cc: \"Matilde Birkestrand\" <Matilde.Birkestrand@tromso.kommune.no> Subject: 24/06042 - H\u00f8ringsuttalelse forskrift om SFO Til Troms\u00f8 kommune Jeg \u00f8nsker to endringer i \u00a7 4 Bemanning og ledelse. 1. Fjerne krav om pedagogisk utdanning for SFO-leder, eller endre kravet til \u00abrelevant h\u00f8yere utdanning\u00bb. Vi vil g\u00e5 glipp av mange gode ledere til disse stillingene dersom vi utelukkende krever pedagogisk utdanning. De viktigste egenskapene som SFO-leder b\u00f8r v\u00e6re lederegenskaper, og at en SFO-leder p\u00e5 en god m\u00e5te komplementerer den \u00f8vrige ledergruppa p\u00e5 skolen, som best\u00e5r av rektor og fagledere, som alle har pedagogisk utdanning. Da kan det v\u00e6re tjenelig \u00e5 f\u00e5 inn en annen type kompetanse enn utelukkende den pedagogiske. Faglig leder av SFO er som det st\u00e5r i \u00a7 4 uansett rektor, s\u00e5 det pedagogiske ivaretas s\u00e5ledes. 2. Endre kravet om at saker som ang\u00e5r SFO skal behandles i skolemilj\u00f8utvalg og samarbeidsutvalg. I ny oppl\u00e6ringslov er det ikke noe krav om at skoler kal ha samarbeidsutvalg og skolemilj\u00f8utvalg, og i forslag til forskrift om skoleregler og skoledemokrati er ikke skolemilj\u00f8utvalg nevnt med et ord. Vi m\u00e5 ha lokale forskrifter som samsvarer med hverandre. Disse tidligere utvalgene fungerte uansett som r\u00e5dgivende organ for rektor, s\u00e5 ordlyden \u00abbehandles\u00bb er uansett uheldig/misvisende. Med vennlig hilsen Kent Roger Johansen Enhetsleder/rektor Storelva skole Telefon: 97126654 | kent.johansen@tromso.kommune.no All e-post til Troms\u00f8 kommune behandles i samsvar med offentlighetsloven, hvilket medf\u00f8rer at innholdet kan bli offentliggjort. "
}