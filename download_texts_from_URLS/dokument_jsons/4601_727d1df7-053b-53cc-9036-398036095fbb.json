{
  "dokument_id": "727d1df7-053b-53cc-9036-398036095fbb",
  "doc_type": "case_attachment",
  "kommune": 4601,
  "tittel": "Vedlegg 03 Regupleringsbestemmelser plan 40260000",
  "url": "https://bergen.kommune.no/politikere-utvalg/api/fil/bk360/10323843/Vedlegg-03-Regupleringsbestemmelser-plan-40260000",
  "tekst": " Reguleringsbestemmelser plannr. 40260000. Stadfestet 24.07. 1964 VEDTEKTER I TILKNYTNING TIL REGULERINGSFORSLAG FOR OMR\u00c5DET NYG\u00c5RD - NYR\u00c5DSVIK - GLEDESN\u00c6S. PLANNR. 40260000. STADFESTET 24.07. 1964. \u00a7 1. Det regulerte omr\u00e5det er p\u00e5 planen vist ved reguleringsgrense. \u00a7 2. Bebyggelsen innenfor det regulerte areal er delt i: A. Boligbygg B. Industribygg A. BOLIGBYGG. \u00a7 3. Bebyggelsen kan kun innredes til boliger og fellesrom i forbindelse med bolighus. \u00a7 4. Hvor det p\u00e5 planen er vist rekkehus, kan bygningsr\u00e5det i stedet tillate oppf\u00f8rt frittliggende bygninger, hvis forskriftsmessige avstander til nabogrense oppn\u00e5s. \u00a7 5. Bebyggelsen skal v\u00e6re villamessig med v\u00e5ningshus i inntil 2 fulle etasjer og uthus, garasjer eller fl\u00f8ybygninger i 1. etasje. Gesimsh\u00f8yden for 2 etasjes hus m\u00e5 ikke v\u00e6re over 7m og m\u00f8neh\u00f8yden ikke over 9 m., for 1 etasjes hus m\u00e5 gesimsh\u00f8yden ikke v\u00e6re over 4m. Ved utregning av gesimsh\u00f8yden, settes terrengh\u00f8yden til gjennomsnittet av husets hj\u00f8rnekoter. Side 1 av 3 Reguleringsbestemmelser plannr. 40260000. Stadfestet 24.07. 1964 B. INDUSTRISTR\u00d8K. \u00a7 6. De arealer som utlegges til industri er p\u00e5 planen vist med fiolett skr\u00e5skravur. Innenfor dette omr\u00e5det kan arealet oppdeles etter de enkelte bedrifters behov, etter grenser som i hvert enkelt tilfelle skal godkjennes av bygningsr\u00e5det. Parsellene skal ha mest mulig regelmessig form. \u00a7 7. Anleggenes art og utforming skal i hvert enkelt tilfelle godkjennes av bygningsr\u00e5det. \u00a7 8. Hvor det i planen er vist beplantningsbelter (isolasjonsbelter), kan disse ikke bebygges. \u00a7 9. Bebyggelsen som skal v\u00e6re av brannfaste materialer kan oppf\u00f8res i inntil 4 etasjer. \u00a7 10. I industristr\u00f8k tillates ikke oppf\u00f8rt boligbygg. Bygningsr\u00e5det kan dog gj\u00f8re unntak herfra, etter at helser\u00e5dets uttalelse er innhentet. \u00a7 11. Inngjerding av tomtene m\u00e5 anmeldes til bygningsr\u00e5det, som skal godkjenne s\u00e5 vel gjerdenes plassering som h\u00f8yden, konstruksjonen og fargen. Hvor industritomter st\u00f8ter mot beplantningsbelte (isolasjonsbelte), settes gjerde i grensen mellom tomt og isolasjonsbelte. Ellers skal gjerdet oppsettes i gatelinjen. Sammenhengende gjerder b\u00f8r ha ensartet h\u00f8yde, konstruksjon og farge. Beplantningsbelte (isolasjonsbelte) kan mot gatene bare inngjerdes med lave parkgjerder. FELLESBESTEMMELSER. \u00a7 12. 1. Bebyggelsen skal med de reservasjoner som er tatt i \u00a7 7, plasseres i forhold til veier og plasser og skal oppf\u00f8res med den byggeflukt og m\u00f8neretning som planen viser. 2. Planen angir byggene maksimale st\u00f8rrelse. For eneboliger og tomannsboliger kan dog det bebyggelige areal \u00f8kes med inntil 20 %. Side 2 av 3 Reguleringsbestemmelser plannr. 40260000. Stadfestet 24.07. 1964 \u00a7 13. Takoppbygg innen bygningslovens ramme tillates oppf\u00f8rt hvor bygningsr\u00e5det gir sitt samtykke. \u00a7 14. P\u00e5 steder hvor sol og belysningsforhold ansees gunstige, kan bygningsr\u00e5det tillate innredet kjellerleiligheter i samsvar med Laksev\u00e5gs vedtekt til bygningslovens \u00a7 104 pkt. 8. F\u00f8r slik tillatelse gis, skal helser\u00e5dets uttalelse innhentes. \u00a7 15. Bygningsr\u00e5det skal ved sin behandling av byggeanmeldelser ha for \u00f8yet at bebyggelsen f\u00e5r en god form og materialbehandling, og at bygninger i samme byggeflukt f\u00e5r en harmonisk utforming. \u00a7 16. Unntakelser fra disse vedtekters \u00a7\u00a7 3, 9, 11 og 12 kan hvor s\u00e6rlige grunner taler for det, gj\u00f8res av bygningsr\u00e5det innenfor rammen av bygningsloven og bygningsvedtektene for Laksev\u00e5g. \u00a7 17. Ved siden av disse vedtekter kommer bestemmelsene i bygningsloven og de alminnelige bygningsvedtekter for Laksev\u00e5g til anvendelse. \u00a7 18. Etter vedtektenes ikrafttreden er det ikke tillatt ved private servitutter \u00e5 etablere forhold som strider mot disse vedtekter Side 3 av 3 "
}