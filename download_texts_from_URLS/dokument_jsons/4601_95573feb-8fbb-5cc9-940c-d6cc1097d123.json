{
  "dokument_id": "95573feb-8fbb-5cc9-940c-d6cc1097d123",
  "doc_type": "case_attachment",
  "kommune": 4601,
  "tittel": "Fagnotat datert 08.01.2025",
  "url": "https://bergen.kommune.no/politikere-utvalg/api/fil/bk360/11874391/Fagnotat-datert-08-01-2025",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/18151-6 (Arbeidssted) Saksbehandler: Runar Sagstad Haugen Dato: 08.01.2025 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 141/5/0/0 Olsvikveien 166. Oppf\u00f8ring av to tomannsboliger Advokatfirmaet Landsvik og Larsen v/ Kari Seglem Larsen den Hvem klager? 01.12.2024 p\u00e5 vegne av tiltakshaver Thorbj\u00f8rn Holgersen. Oppf\u00f8ring av to tomannsboliger p\u00e5 eiendommene gbnr. 141/5, 141/8 og Tiltaket 141/13 og tilh\u00f8rende utomhusanlegg og vei. S\u00f8knad om tillatelse til oppf\u00f8ring av 2 to-mannsboliger avsl\u00e5s 12.11.2024, jf. kommuneplanens arealdel \u00a7\u00a7 22.2 c) om st\u00f8y p\u00e5 Vedtaket uteoppholdsareal og \u00a7 26.5.1 om at det i \u00f8vrig byggesone ikke tillates vesentlig nybygging. Det er ikke innvilget dispensasjoner. I KPA2018 ligger eiendommen innenfor \u00d8vrig byggesone og innenfor hensynsone Flyst\u00f8y \u2013 gul sone, og deler innenfor aktsomhetsomr\u00e5de Planstatus steinsprang, jord- og flomskred og sn\u00f8skred. Eiendommen omfattes av en eldre reguleringsplan/bebyggelsesplan fra 1989 og er regulert til boligbebyggelse, sm\u00e5hus. Tiltaket er av begrenset omfang og omfattes ikke av byggeforbudet i \u00d8vrig byggesone for \u00abvesentlig nybygging\u00bb (KPA2018 \u00a7 26.5.1). Klagegrunner Subsidi\u00e6rt s\u00f8kes det om dispensasjon fra \u00a7 26.5.1. Det foreligger grunnlag for \u00e5 gi dispensasjon fra st\u00f8ykravet p\u00e5 uteoppholdsarealer. Dispensasjoner som ikke er behandlet m\u00e5 innvilges. (Se vedtaket av Behov for ytterligere 12.11.2024 pkt. 1 og 3.10), og dette fagnotatet. saksbehandling ved Det m\u00e5 dokumenteres hvilken tras\u00e9 tiltakshaver har f\u00e5tt tillatelse til \u00e5 eventuell omgj\u00f8ring bygge veien over gbnr. 141/1 p\u00e5 (ref. jordskiftesak og kart, b\u00e5de for \u00e5 se at private rettigheter er sikret, og at atkomst etter pbl \u00a7 27-4 er sikret). Anbefalt vedtak Vedtaket datert 12.11.2024 opprettholdes. Klagen tas ikke til f\u00f8lge. Med hilsen Plan- og bygningsetaten Ulf S\u00e6terdal avdelingsleder Tarje Iversen Wanvik etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Opplysninger av vesentlig betydning for behandling av klagen Uttale fra Bymilj\u00f8etaten datert 03.07.2023: Bymilj\u00f8etaten vurderer at de kan godkjenne endret/\u00f8kt bruk av avkj\u00f8rselen til kommunal vei, p\u00e5 n\u00e6rmere bestemte vilk\u00e5r som g\u00e5r ut p\u00e5 at avkj\u00f8rselen til kommunal vei utbedres. Se ellers uttalen datert 03.07.2023 Uttale fra Bergen Vann datert 18.04.2023: Bergen vann har gitt forh\u00e5ndsuttalelse for privat VA-anlegg, og oppstiller der vilk\u00e5rene som m\u00e5 f\u00f8lges f\u00f8r det kan gis MB/FA. Uttale fra BIR datert 19.12.2023: \u00abBIR Infrastruktur uttaler seg herved positivt til deres RTP\u00bb Se ellers uttalen i sin helhet. Uttale fra Vestland fylkeskommune, infrastruktur og vei, datert 02.10.2024: Fylkeskommunen p\u00e5peker at krysset fra kommunal vei til fylkesvei (Krysset mellom kv. Olsvikveien og fv. 5210 Leirvik\u00e5sen) ikke er utformet p\u00e5 en trafikksikker m\u00e5te. At en tillatelse til tiltakene vil forverre trafikksituasjonen, og det b\u00f8r vurderes \u00e5 utbedre krysset f\u00f8r nye tiltak kan videref\u00f8res. Fylkeskommunen foresl\u00e5r at: \u00abVi foresl\u00e5r at det blir gjort en reguleringsendring for \u00e5 kartlegge omr\u00e5det og se om eventuelle rekkef\u00f8lgekrav er n\u00f8dvendig. Form\u00e5let med rekkef\u00f8lgekrav er at tiltakene i planomr\u00e5det skal skje p\u00e5 en koordinert og hensiktsmessig m\u00e5te. Bilbasert utbygging strider imot nullvekstm\u00e5let og som p\u00e5pekt i KPA m\u00e5 hensynet til myke trafikanter og trygg skoleveg ogs\u00e5 vektlegges.\u00bb Det vises eller til uttalen i sin helhet. Nabomerknader: Gjerdingsskjenet 41, Bj\u00f8rn Ove Einen: \u00abMin merknad er at hvis det skal sprenges i fjellet i olsvikvegen 166 like ved fjellskr\u00e5ningen ned mot huset v\u00e5rt i Gjerdingsskjenet 41 5179 Godvik. M\u00e5 fjellskr\u00e5ningen inspiseres ev geolog og sikres med fjellsikring. Fjellet er ikke sikkert, det er sprekker og l\u00f8se steiner og det vil sannsynligvis l\u00f8sne en del stein hvis det skal sprenges der hvor grunnmuren kommer i olsvikvegen 166. Det er stupbratt ned til Gjerdingsskjenet 41 og 43. Vil ikke at det skal bores og sprenges f\u00f8r det er sikret.\u00bb Kommentar fra s\u00f8ker: \u00abTiltakshaver vil engasjere n\u00f8dvendige foretak for \u00e5 ivareta relevante krav til tiltaket.\u00bb Olsvikveien 156, Joakim Hammersland: Saksnummer KLAGE-2024/18151 Side 2 av 10 \u00abJeg \u00f8nsker at reguleringsplanen paragraf 2 f\u00f8lges og at boligene blir bygget i en etasje. Jeg \u00f8nsker at maksimal koteh\u00f8yde i reguleringsplanen f\u00f8lges. Dette med tanke p\u00e5 solforhold og innsyn til v\u00e5r bolig.\u00bb Kommentar fra s\u00f8ker: \u00abSom solstudie vedlagt s\u00f8knaden viser vil ikke tiltaket medf\u00f8re noen negativ konsekvens for solforhold p\u00e5 141/79. Basert p\u00e5 topografi, plassering av oms\u00f8kte tiltak samt gatebilder kan man ikke se at tiltaket vil f\u00e5 betydning for utsikt fra 141/79. Videre bemerkes det at det er regulert inn bebyggelse p\u00e5 eiendommen, samt at det i utgangspunktet kun er vesentlig tap av utsikt som har betydning i \u00f8vrig byggesone.\u00bb Olsvikveien 168, Daniel Strietzel: Merknadshaver viser til at situasjonsplanen viser at deler av intern vei er planlagt inn p\u00e5 merknadshaver sin eiendom. Merknadshaver er negative til dette og oppsummerer at: \u00abHvis prosjektet skal gjennomf\u00f8res, \u00f8nsker vi revidering av situasjonsplanen med: 1.) at deler av veien ikke g\u00e5r over tomten 141/22, men at hele veien g\u00e5r over 141/1. N\u00f8yaktig plassering av veien m\u00e5 v\u00e6re ihht. byggeregler, spesielt ifm. p\u00e5krevd avstand fra tomtegrensen. I tillegg m\u00e5 plassering av veien avklares med grunneieren av 141/1. 2.) tydeligere plan for plassering av veien, inkludert st\u00f8ttemur og andre tiltak ifm. Oppf\u00f8ring av veien mot tomtegrensen 141/22.\u00bb Kommentar fra s\u00f8ker: \u00abDet er i etterkant av nabovarsel utarbeidet mer detaljerte og korrekte planer. Vegen med tilh\u00f8rende terrengtiltak vil plasseres med en minsteavstand p\u00e5 0 meter til 141/22, men ikke over eiendomsgrensen. Arbeidet omfatter utbedring av eksisterende veg med murer, som ogs\u00e5 i dag ligger inntil nabogrensen. Denne vegen holder ikke dagens standard.\u00bb Olsvikveien 170, Roy Gloppen og Merethe Lok\u00f8y Gloppen: Merknadshaver viser til at: - Tiltakene har f\u00e5tt avslag i tidligere s\u00f8knad i 2009, det s\u00f8kes n\u00e5 om flere boenheter og det sees ikke grunnlag for \u00e5 ha et endret syn p\u00e5 saken n\u00e5. S\u00f8knad om to boliger i 2014 fikk ogs\u00e5 avslag. - Oms\u00f8kte tiltak g\u00e5r utover reguleringsplanen som bare tillater sm\u00e5hus p\u00e5 1. etasje. Og tiltaket er ikke plassert i forhold til retningen i reguleringsplanen som tillater hus med m\u00f8ne i \u00f8st-vest retning. - Byggegrense mot vei, og fra regulert tomtegrense m\u00e5 beskrives bedre. - Det s\u00f8kes om dispensasjon fra maksimale koteh\u00f8yder, og det sees ikke noen gode grunner for at dette skal kunne innvilges. - Husene er for h\u00f8ye og tar sol fra merknadshaver sin eiendom. - Nabovarselet er mangelfullt. - Det er et hortetr\u00e5kk over eiendommen som vil nedbygges. - Det er avrenning fra eiendommen, som merknadshaver er negativ til planlegges inn p\u00e5 sin eiendom. Kommentar fra s\u00f8ker: - S\u00f8knaden n\u00e5 er ikke lik de tidligere avslagene. - Det er avklart med kommunen at tomannsboliger anses som sm\u00e5hus. Saksnummer KLAGE-2024/18151 Side 3 av 10 - Dispensasjonen for byggegrense mot vei ber\u00f8rer i liten grad naboer, da det gjelder en internvei. - Tiltaket vil ikke f\u00f8re til s\u00e6rlige konsekvenser hva gjelder sol eller utsiktsforhold. Alternativet hadde v\u00e6rt en lavere plassering som medf\u00f8rer st\u00f8rre terrenginngrep. Olsvikveien 176A, Aage Husa: \u00abUtbygger har f\u00e5tt veirett gjennom et forlik i jordskifteretten. Som del av forlik for \u00e5 f\u00e5 veirett skal utbygger utbedre avkj\u00f8rsel mot hovedvei. Eg er negativ til at utbygger skal f\u00e5 dispensasjon fra krav til avkj\u00f8rsel. Grunnlagskartet viser ikke hvordan utbygger planlegger avkj\u00f8rsel. Utbygger s\u00f8ker ogs\u00e5 om dispensasjon ved etablering av vei til ny bebyggelse. Dette er eg ogs\u00e5 negativ til. Utbygger m\u00e5 ha respekt for andre eiendommer og nabogrenser. Her ser det ut som at vei planlegges p\u00e5 andres eiendom. Grunnlagskartet viser ikke nabogrenser.\u00bb Kommentar fra s\u00f8ker: \u00abKommentar; Det s\u00f8kes om utbedring av avkj\u00f8rsel. Dispensasjonen skyldes at avkj\u00f8rsel f\u00e5r en annen utforming grunnet dagens krav til avkj\u00f8rsler og vurdering av hensiktsmessig utforming og plassering, hvilket synes \u00e5 v\u00e6re fordelaktig for allmennheten, herunder merknadsgiver. Tiltaket vil medf\u00f8re en relativt betydelig utvidelse av avkj\u00f8rselen. Det foreligger positivt vedtak fra Bymilj\u00f8etaten vedr\u00f8rende avkj\u00f8rselen. Merknaden kan dermed synes \u00e5 skyldes en misforst\u00e5else.\u00bb Olsvikveien148, K\u00e5re Johan Molvik: \u00abVedr\u00f8rende nabovarsel til gnr.141bnt.12 datert 3.03 24 om nybygg p\u00e5 gnr.141 og brn.5,13,8. Jeg kan ikke godta tegningen slik det er satt opp. Hus nr.2 m\u00e5 stuegulvet senkestil kote 75.Da blir det jo tilsvarende senking p\u00e5 hus nr.1 Husene virker dominerende slik de er satt opp.\u00bb Kommentar fra s\u00f8ker: \u00abOms\u00f8kte tiltak er plassert etter arkitekts faglige vurdering av topografi, eksisterende bebyggelse og tomtene, og anses \u00e5 v\u00e6re i tr\u00e5d med gjeldende krav. En lavere plassering i terrenget ville medf\u00f8rt betydelig terrengtiltak som ikke er i tr\u00e5d med KPA. Det bemerkes at Molvik ikke har merknader til oms\u00f8kte utomhusanlegg og dispensasjon fra pbl. \u00a7 29-4 annet ledd.\u00bb 2. Om klagen Klager viser til at kommunen ikke har vurdert dispensasjonsvilk\u00e5rene korrekt i forhold til KPA2018 \u00a7 22.2 c) om at hensynet bak bestemmelsen blir vesentlig tilsidesatt. Det er videre utarbeidet en ny st\u00f8yrapport for \u00e5 dokumentere st\u00f8yen p\u00e5 uteoppholdsarealene tilstrekkelig. Det anf\u00f8res at kommunen sin forst\u00e5else av KPA \u00a7 26.5.1 er i strid med legalitetsprinsippet. I alle tilfeller er det grunnlag for \u00e5 gi en dispensasjon fra forbudet mot vesentlig nybygging. 3. Vurdering av klagen KPA2018 \u00a7 3.3.2, jf. \u00a7 26.5.1 \u2013 Forbudet mot vesentlig nybygging i \u00f8vrig byggesone Klager anf\u00f8rer at tiltaket ikke omfattes av vesentlig nybygging, og at en slik tolkning er i strid med legalitetsprinsippet. Saksnummer KLAGE-2024/18151 Side 4 av 10 Eiendommene som s\u00f8knaden omfatter \u00e5 bygge ut er gbnr. 141/13, 141/5 og 141/8 som til sammen er 2017 m2. I tillegg best\u00e5r omr\u00e5det av ubebygget areal p\u00e5 naboeiendommene 141/1 og 141/21. Ser en planomr\u00e5det under etter er det ogs\u00e5 flere ubebygde omr\u00e5der innenfor denne. Utbyggingen av 4 boenheter alene anses som en vesentlig nybygging, og utbyggingspotensialet for omr\u00e5det vil i alle tilfeller medf\u00f8re at utbyggingen m\u00e5 anses som en vesentlig nybygging. Anf\u00f8rslene om vesentlig nybygging har v\u00e6rt oppe flere ganger i b\u00e5de Byr\u00e5det, utvalget (UMBY) og hos Statsforvalteren i Vestland. Det er der stadfestet at tilfeller som i denne saken skal anses som vesentlig nybygging. Det vises blant annet til eiendommen gbnr. 141/176 (ca 100 meter unna), der en s\u00f8knad om en enebolig med kjellerleilighet ble ansett som vesentlig nybygging alene og grunnet boligtomtene ved siden av som var ubebygget (gbnr. 141/175 og 141/174). Dette ble oppretthold av byr\u00e5det, utvalget og stadfestet av Statsforvalteren (SF sak: 2023/9916). Det vises til Byr\u00e5det sin konklusjon i nevnte sak over om vesentlig nybygging: \u00abHva som er \u00e5 forst\u00e5 som vesentlig nybygging, beror p\u00e5 en helhetlig vurdering i den enkelte sak. Form\u00e5let med bestemmelsen er \u00e5 opprettholde omr\u00e5dene vist som \u00f8vrig byggesone i KPA 2018 med hovedsakelig uendret utnyttelse, jf. bestemmelsens retningslinjer. Dette inneb\u00e6rer et bredt perspektiv p\u00e5 de momentene som skal vektlegges i vurderingen. Det vises i denne sammenheng til punktlisten om relevante momenter i fagetatens avslagsvedtak under pkt. 3. Den aktuelle eiendommen omfattes av en st\u00f8rre reguleringsplan (bebyggelsesplan) vedtatt den 08.06.1989, som viser omfattende utbygging langs og ved Olsvikveien. En vesentlig del av dette planomr\u00e5det er her ikke utbygget og omr\u00e5det innehar det som m\u00e5 betegnes som et stort potensial for flere boliger. Samtidig er det viktige mangler knyttet til infrastruktur. Flere boliger i dette omr\u00e5det gir derfor en forverret trafikksituasjon for alle typer trafikanter og medf\u00f8rer rom for vesentlig nybygging innenfor omr\u00e5det \u00f8vrig byggesone som er bestemt opprettholdt. Byr\u00e5det vil p\u00e5peke at det i l\u00f8pet av tidlig 2019 ble gitt rammetillatelse til tre boliger like ved oms\u00f8kte eiendom. Det er en viktig presisering at tillatelsene var gitt etter KPA 2010, som ikke inneholdt lignende bestemmelser for omr\u00e5det som da var avsatt til bebyggelse og anlegg. Bystyrets begrensning tillagt \u00f8vrig byggesone gjorde seg f\u00f8rst gjeldende p\u00e5 vedtaksdato 19.06.2019, hvilket gj\u00f8r situasjonen p\u00e5 naboeiendommen lite relevant for denne sak. Samlet sett er byr\u00e5det av den oppfatning at en tillatelse til denne eneboligen medf\u00f8rer \u00abvesentlig nybygging\u00bb i \u00f8vrig byggesone. Byr\u00e5det tiltrer for \u00f8vrig fagetatens vurderinger under dette punkt. Denne type utbygging er i utgangspunktet f\u00f8lgelig ikke tillatt.\u00bb For vurderingen av dispensasjonsvilk\u00e5rene konkret vises det til vedtaket datert 12.11.2024 som opprettholdes. Det nevnes ogs\u00e5 at forbudet mot vesentlig nybygging i \u00a7 26.5.1 kan sees p\u00e5 som et slags plankrav, og mange av de samme hensynene som et plankrav gj\u00f8r seg gjeldende. Infrastruktur blir et vesentlig moment \u00e5 avklare i en reguleringsplan, og det er fagetatens syn at dette b\u00f8r foreligge og sikres tilstrekkelig f\u00f8r en videre utbygging i omr\u00e5det, dersom det er politisk \u00f8nskelig \u00e5 bygge innenfor planomr\u00e5det. Det er flere omr\u00e5der innenfor gjeldende bebyggelsesplan som er ubebygget, og som nevnt har noen allerede s\u00f8kt og f\u00e5tt avslag, og en tillatelse n\u00e5 vil etter fagetatens syn sannsynligvis f\u00f8re til flere s\u00f8knader om utbygging innenfor planomr\u00e5det. Saksnummer KLAGE-2024/18151 Side 5 av 10 Veinettet er ikke opparbeidet i tr\u00e5d med gjeldende plan, og spesielt nevnes det den kommunale Olsvikveien som er smal (kommunen overtok denne fra fylkeskommunen nylig), og ikke opparbeidet i tr\u00e5d med gjeldende plan hva gjelder bredde og krav til fortau. I tr\u00e5d med pbl \u00a7 12-4 (5) s\u00e5 b\u00f8r det utarbeides en ny plan for \u00e5 sikre dette, blant annet oppstille n\u00f8dvendige rekkef\u00f8lgekrav for \u00e5 sikre en god infrastruktur for omr\u00e5det. St\u00f8yrapport og krav til uteoppholdsareal I forbindelse med klagen har klager innhentet en ny st\u00f8yrapport. St\u00f8yrapporten i s\u00f8knaden og i klagen tar utgangspunkt i ulike forutsetninger for beregningen av st\u00f8ykrav. Den nye st\u00f8yrapporten endrer s\u00f8knaden i den grad at den tar utgangspunkt i et mer korrekt grunnlag (etter kravene i KPA2018), og oppgir hvilket st\u00f8ykrav som innfris for uteoppholdsarealer. Begge rapportene tar utgangspunkt i at krav til stille side og innvendige grenser for st\u00f8y vil innfris, noe som fagetaten legger til grunn. Konklusjonen i den nye st\u00f8yrapporten i forhold til uteoppholdsarealer er: \u00abSkjermet uteareal ved Hus1 (mot nord) er 62 m2. Skjermet uteareal ved Hus2 (mot s\u00f8r) er 57 m2. Skjermet uteareal for planlagte boliger er innenfor r\u00f8d strek i Figur 4. Mye av skjermet areal er p\u00e5 planlagt parkering og adkomstareal. ARK m\u00e5 vurdere om skjermet areal tilfredsstiller \u00f8vrige krav til uteoppholdsareal i KPA og om skjermet areal kan godkjennes som MUA (minste uteoppholdsareal).\u00bb I rapporten er det lagt ved f\u00f8lgende illustrasjon av hvilket areal som innfrir st\u00f8ykravene: Saksnummer KLAGE-2024/18151 Side 6 av 10 Kravet til uteoppholdsareal for omr\u00e5det er 100 m2 per boenhet (KPA2018 \u00a7 14.3.5), areal som er over st\u00f8ykravene skal ikke regnes med. Det s\u00f8kes her om 4 boenheter. Det er i KPA2018 \u00a7 14.2 flere kvalitetskrav til uteoppholdsarealene, deriblant i bokstav b) om at \u00abAreal uten praktisk brukskvalitet medregnes ikke i arealkravet.\u00bb Det aktuelle skisserte arealet p\u00e5 hhv. 57 og 62 m2 som innfrir st\u00f8ykravene er tett inntil boligen og av liten bruksmessige verdi. Etter fagetatens syn tilsier det at eiendommen ikke vil innfri st\u00f8ykravene og m\u00e5 i sin helhet s\u00f8ke om dispensasjon fra kravene til uteoppholdsareal i KPA2018 \u00a7 14.3.5 jf. \u00a7 22.2 c). Slik s\u00f8knad foreligger. N\u00e5r det er sagt s\u00e5 kunne den nye st\u00f8yrapporten allikevel gitt et fornyet grunnlag for \u00e5 kunne vurdere en dispensasjon i saken om kravet til uteoppholdsarealer (over tillatt st\u00f8yniv\u00e5), dersom det kan dokumenteres at eiendommen har tilstrekkelig uteoppholdsareal etter KPA2018 \u00a7 14.3.5 jf. \u00a7 14.2. Fagetaten ser at det i s\u00f8knaden oppgis uteoppholdsarealer (MUA) p\u00e5 601 m2 for de 4 boenhetene og at det i illustrasjonene i s\u00f8knaden er oppgitt et MUA per boenhet som er over 100 m2 (tilsvarende som i illustrasjonen ovenfor der visualiseringen av skjermet areal fremkommer), se situasjonsplan for MUA datert 22.02.2024. Ut ifra s\u00f8knaden er det noe uklart hvilket areal s\u00f8ker har regnet med, og det er vanskelig \u00e5 vurdere om kvalitetskravene i \u00a7 14.2 innfris, og vi kan ikke se at det sies noe om dette. Det blir derav per n\u00e5 noe hypotetisk, men gitt den nye st\u00f8yrapporten og at det dokumenteres tilstrekkelig uteoppholdsareal som innfrir kravene i KPA2018 \u00a7 14 (utenom st\u00f8ykrav) s\u00e5 er fagetaten positiv til at det innvilges en dispensasjon fra \u00a7 14.3.5 jf. \u00a7 22. (men merk kommentaren under om 2040 scenarioet vs. 2060). Grunnlaget for dette er at omr\u00e5det ligger helt i grensepunktet for gul st\u00f8y sone \u2013 flyst\u00f8y. Den nye st\u00f8yrapporten viser at eiendommen ligger under st\u00f8ykravene etter et 2019 og 2031 scenario, men er marginalt over etter et 2040-scenario med to rullebaner. Det er mange usikkerhetsmomenter til fremtidig flyst\u00f8y. Da omr\u00e5det bare ligger marginalt over det strengeste scenarioet (som allikevel er det som skal legges til grunn), og er helt i ytterkanten av flyst\u00f8y sonen s\u00e5 anser fagetat at en dispensasjon ikke ville tilsidesatt hensynet bak bestemmelsen vesentlig. Dersom en innvilger resterende dispensasjoner s\u00e5 anser ogs\u00e5 fagetatene at fordelene ved \u00e5 innvilge en dispensasjon fra st\u00f8ykravene til uteoppholdsarealer er klart st\u00f8rre enn ulempene ut ifra et arealdisponeringshensyn. Gitt at det ellers dokumenteres tilstrekkelig kvalitet som innfrir \u00a7 14 i KPA2018. Merk allikevel: Den nyeste st\u00f8yrapporten tar utgangspunkt i et 2040 scenario med to rullebaner og viser til Bystyret vedtak 24.03.2021 sak 11/21, og det legges ved et vedlegg (s.15 i klagen) som viser til denne. St\u00f8yrapporten viser der til at det i saken 11/21 ble vedtatt at st\u00f8y fra flyplassen skal vurderes i et 10-20 \u00e5rs perspektiv. Fagetaten vil bemerker at dette vedlegget har en vesentlig brist, i den form av at vedtaket som faktisk ble vedtatt ikke er klippet med i vedlegget. Forslaget som istedenfor ble vedtatt var f\u00f8lgende: \u00abBystyret ber byr\u00e5det legge frem en sak om sp\u00f8rsm\u00e5lene som er reist i interpellasjonen, herunder vurdering av vedtaksforslagene.\u00bb Det ble alts\u00e5 vedtatt \u00e5 utrede sp\u00f8rsm\u00e5let, og forslaget om \u00e5 endre til et 10-20 \u00e5rs perspektiv som klager/st\u00f8yrapporten viser til er ikke vedtatt. Om sp\u00f8rsm\u00e5let er utredet i etterkant (slik som bystyret sitt vedtak ba om) er ukjent for fagetaten, men det er uansett ikke gjort endringer i KPA, st\u00f8yveileder, eller st\u00f8ykart. Flyst\u00f8y gul sone iht. T1442: 2028 og 2060 prognose, er derav fortsatt gjeldende. Saksnummer KLAGE-2024/18151 Side 7 av 10 I og med at den nyeste st\u00f8yrapporten har brukt en 2040-prognose, blir det derav uansett vanskelig \u00e5 innvilge en dispensasjon da en ikke har korrekte tall \u00e5 vurdere kravet ut i fra. Avstand til nabo og dispensasjon fra pbl \u00a7 29-4. Denne er oms\u00f8kt, men ikke behandlet. S\u00f8ker skriver at: \u00abDe oms\u00f8kte boligene er i sin helhet plassert i henhold til kravet om fire meter til nabogrense, jf. pbl. \u00a7 29-4 annet ledd, men mindre deler av tiltaket plasseres utenfor byggegrense mot nabo, se vedlagte situasjonskart og s\u00f8knad om dispensasjon.\u00bb I s\u00f8knaden om dispensasjon fra pbl \u00a7 29-4 er det lagt ved f\u00f8lgende illustrasjon: Det oppgis at tiltakene innenfor 4 meters grensen er: \u00ab... etablering av mindre tiltak som gjerde, deler av terrasse og murer samt tilh\u00f8rende terrenginngrep innenfor byggegrensen mot nabo.\u00bb Eiendommen ligger p\u00e5 en h\u00f8yde som er omtrent 30 meter h\u00f8yere enn bebyggelse i vest, hvor det er eneboliger. Omr\u00e5det ligger innenfor et aktsomhetsomr\u00e5de for steinsprang, jord- og flomskred og sn\u00f8skred. Saksnummer KLAGE-2024/18151 Side 8 av 10 Hvor det kan tenkes fare for naboer i form av ras, skred etc, s\u00e5 ser fagetaten liten grunn til at en b\u00f8r fravike 4-metersgrense ut ifra et sikkerhetsperspektiv, n\u00e5r det ligger eiendommer like ved som er 30 meter under byggetiltaket. I forhold til terrasse og murer som g\u00e5r utenfor byggegrensen, s\u00e5 anser ogs\u00e5 fagetaten at disse i stor grad vil f\u00f8re til innsyn til boligene/nabolaget 30 meter under. Dette innsynet anses som noe urimelig og un\u00f8dvendig, da det er fullt mulig \u00e5 bygge uten \u00e5 utfordre 4- metersgrensen p\u00e5 eiendommene. Av denne grunn anser fagetaten at hensynet bak bestemmelsen blir vesentlig tilsidesatt og vi stiller oss negativ til \u00e5 dispensere fra pbl \u00a7 29-4. Merk ogs\u00e5 at vei er planlagt 0 meter langs eiendommen 141/22. Ut ifra topografien i s\u00f8kers bilder (se s\u00f8kers kommentarer til nabomerknader datert 04.06.2024, s. 5 og 6) s\u00e5 anses ikke det som hensiktsmessig. Etter fagetatens syn s\u00e5 vil det sannsynligvis medf\u00f8re at det m\u00e5 arbeides og utf\u00f8res tiltak inne p\u00e5 eiendommen 141/22. Videre er det uheldig i forhold til br\u00f8yting/br\u00f8ytekanter, og vil etter fagetatens syn medf\u00f8re un\u00f8dvendige ulemper for eiendommen 141/22, som b\u00f8r v\u00e6re mulig \u00e5 unng\u00e5. Merk at SAK10 \u00a7 4-1 nr. 10 som normalt tillater interne veier inntil 1 meter fra eiendomsgrenser bare gjelder egen eiendom, og kommer derfor ikke til anvendelse her. Veirett og private rettigheter: Dette er ikke anf\u00f8rsler i klagen, men fagetaten nevner f\u00f8lgende: I forhold til veiretten over gbnr 141/1 og jordskiftesak som s\u00f8ker henviser til, s\u00e5 nevner vi at det er noe uklart om jordskiftesaken har gitt rett til \u00e5 anlegge vei over gbnr. 141/1 over en bestemt tras\u00e9, da det ikke er vedlagt et kart eller jordskiftesaken. Det senere rettsforliket som er vedlagt fra 2022 viser til jordskifteavgj\u00f8relse fra 2020 og brev/kart fra 2015. Jordskifteretten vil ikke binde opp bygningsmyndigheten, men dersom det er slik at jordskiftesaken allerede har vurdert tiltaket tilstrekkelig opp imot eiendommen 141/22 s\u00e5 er fagetaten \u00e5pen for \u00e5 revurdere konklusjonen ovenfor (i forhold til plassering av vei langs 141/22). Av samme grunn som over blir det ogs\u00e5 vanskelig \u00e5 konkludere med om veiretten er sikret iht. pbl \u00a7 27-4 opp imot hvilken tras\u00e9 tiltakshaver har f\u00e5tt tillatelse til av jordskifteretten contra hvilken tras\u00e9 det s\u00f8kes om i denne saken. Dette m\u00e5 dokumenteres hvilken tras\u00e9 s\u00f8ker har f\u00e5tt tillatelse til og at denne samsvarer med s\u00f8knaden n\u00e5. Dette er b\u00e5de for \u00e5 kunne anse private rettigheter som sikret, og for \u00e5 anse pbl \u00a7 27-4 (atkomst) som sikret. Dispensasjoner som ikke er behandlet: - Reguleringsplanens plassering av internveg og utforming av avkj\u00f8rsel, jf. pbl \u00a7 12-4, rettsvirkiningen av reguleringsplanen. Se vedtaket av 12.11.2024, pkt. 3.10, der fagetaten stiller seg positiv til en slik dispensasjon. - Reguleringsplanens byggegrense mot intern veg, jf. pbl \u00a7 12-4. Saksnummer KLAGE-2024/18151 Side 9 av 10 Se vedtaket av 12.11.2024, pkt. 3.10, der fagetaten stiller seg positiv til en slik dispensasjon. - Byggegrense mot nabogrense jf. pbl \u00a7 29-4. Merk at vedtaket av 12.11.2024 omtaler dette som \u00abReguleringsplanens byggegrense mot nabogrense.\u00bb Reguleringsplanen/bebyggelsesplanen har derimot ikke en byggegrense mot naboer. Korrekt hjemmel det er s\u00f8kt om og som m\u00e5 behandles dispensasjon fra er 4-metersgrensen i pbl \u00a7 29-4. Fagetaten stiller seg negativ til en slik dispensasjon, se \u00abAvstand til nabo og dispensasjon fra pbl \u00a7 29-4\u00bb ovenfor. - Reguleringsplanens \u00a7 2 om etasjeantall. Fagetaten stiller seg positiv til en slik dispensasjon, Se vedtaket av 12.11.2024, pkt. 3.10. 4. Konklusjon Vedtaket datert 12.11.2024 opprettholdes. Klagen tas ikke til f\u00f8lge. Vedlegg: 1. Oversiktskart 2. Oversiktsfoto 3. Situasjonsplan 4. Avslag datert 12.11.2024 5. Klage datert 01.12.2024 med supplering og ny st\u00f8yrapport datert 16.12.2024 6. Uttale Bergen Vann datert 18.04.2023 7. Uttale BIR datert 19.12.2023 8. Uttale Bymilj\u00f8etaten datert 03.07.2023 9. S\u00f8knad om rammetillatelse og dispensasjoner 10. St\u00f8yrapport datert 31.08.2023 11. Nabomerknader 12. Tilsvar til nabomerknader 13. Tegninger Saksnummer KLAGE-2024/18151 Side 10 av 10 "
}