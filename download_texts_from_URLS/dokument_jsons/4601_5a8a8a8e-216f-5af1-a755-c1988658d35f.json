{
  "dokument_id": "5a8a8a8e-216f-5af1-a755-c1988658d35f",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 06032024, Sak 69/24, Representantforslag fra Cesilie Tveit (Fp) om avvikling av bomstasjonen p\u00e5 Blindheim",
  "url": "https://bergen.kommune.no/politikere-utvalg/api/fil/bk360/10060520/Innstilling-vedtak-Representantforslag-fra-Cesilie-Tveit-Fp-om-avvikling-av-bomstasjonen-pa-Blindheim",
  "tekst": "Representantforslag fra Cesilie Tveit (Fp) om avvikling av bomstasjonen p\u00e5 Blindheim Bergen bystyre behandlet saken i m\u00f8tet 06.03.2024 sak 69/24 og fattet f\u00f8lgende vedtak: Med bakgrunn i byr\u00e5dets svar p\u00e5 representantforslaget, avvises forslag om \u00e5 nedlegge bomstasjonen p\u00e5 Blindheim. Bergen bystyres behandling F\u00f8lgende representanter tok ordet: Fred Risberg (BL), Didrik Lexau (INP), Mailiss Solheim-\u00c5kerblom (R), Geir Steinar Dale (A), Martin Virkesdal Jonsterhaug (FrP), Trond Tystad (BL). Forslag fremsatt i bystyret: Geir Steinar Dale (A) fremsatte p\u00e5 vegne av A f\u00f8lgende tilleggsforslag: Bystyret ber byr\u00e5det \u00e5 g\u00e5 i dialog med Vestland Fylkeskommune om bedring av kollektivtilbudet mellom Arna og \u00c5sane. Fred Risberg (BL) framsatte p\u00e5 vegne av BL f\u00f8lgende alternative forslag i 2 punkt: 1. Bystyret beslutter \u00e5 avvikle bomstasjonen p\u00e5 Blindheim. 2. Bystyret ber kommunen om \u00e5 ta initiativ til \u00e5 forbedre bussforbindelsene mellom Arna og \u00c5sane. Mailiss Solheim-\u00c5kerblom (R) fremsatte p\u00e5 vegne av R f\u00f8lgende tilleggsforslag: Bystyret ber byr\u00e5det legge frem en sak som tar for seg ulike modeller for \u00e5 gj\u00f8re bompenger i Bergen kommune mer sosialt rettferdige. Saken skal inneholde en vurdering av behov for \u00e5 s\u00f8ke statlige myndigheter om bompengefritak for beboere i enkelte omr\u00e5der, f.eks. Trengereid. Saken skal ogs\u00e5 belyse handlingsrommet for \u00e5 differensiere takstene p\u00e5 en mer sosialt utjevnende m\u00e5te, f.eks. der lavinntektsfamilier f\u00e5r fritak. Votering: Alternativt forslag punkt 1 og 2 fra BL, fremsatt av Fred Risberg (BL), fikk 10 stemmer (BL, INP, R) og var dermed falt. Innstillingen ble vedtatt med 57 stemmer (H, A, FrP, SV, MDG, V, KrF, Sp, PP) Tilleggsforslag fra A, fremsatt av Geir Steinar Dale (A), fikk 32 stemmer (A, SV, MDG, V, R, KrF) og var dermed falt. Tilleggsforslag fra R, fremsatt av Mailiss Solheim-\u00c5kerblom (R), fikk 3 stemmer (R) og var dermed falt. Utvalg for milj\u00f8 og byutvikling behandlet saken i m\u00f8tet 15.02.2024 sak 50/24 og avga f\u00f8lgende innstilling: Utvalgets innstilling og bystyrets vedtak er likelydende. Forslagsstillers forslag til vedtak: 1. Bystyret beslutter \u00e5 avvikle bomstasjonen p\u00e5 Blindheim. 2. Bystyret ber kommunen om \u00e5 ta initiativ til \u00e5 forbedre bussforbindelsene mellom Arna og \u00c5sane. 2 "
}