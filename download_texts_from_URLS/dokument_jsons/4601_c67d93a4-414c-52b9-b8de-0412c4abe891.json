{
  "dokument_id": "c67d93a4-414c-52b9-b8de-0412c4abe891",
  "doc_type": "case_minutes",
  "kommune": 4601,
  "tittel": "Saksprotokoll UMBY, 21032024, Sak 93/24, \u00c5sane Gnr 216 bnr 1269 Vollane. Stans av planinitiativ",
  "url": "https://bergen.kommune.no/politikere-utvalg/api/fil/bk360/10189562/Innstilling-vedtak-Asane-Gnr-216-bnr-1269-Vollane-Stans-av-planinitiativ-",
  "tekst": "\u00c5sane Gnr 216 bnr 1269 Vollane. Stans av planinitiativ Utvalg for milj\u00f8 og byutvikling behandlet saken i m\u00f8tet 21.03.2024 sak 93/24: Saken trekkes fra sakskartet p\u00e5 bakgrunn av brev fra forslagsstiller 20.03.24 om \u00e5 trekke saken. Lillian Blom (SV) fremsatte p\u00e5 vegne av A, SV, MDG, V og R f\u00f8lgende protokolltilf\u00f8rsel: Partiene SV, MDG, V, Ap og R mener det burde ha blitt gjort en juridisk vurdering av sak 93 f\u00f8r saken ble trukket fra sakskartet, med bakgrunn at tiltakshavere trekker planinitiativet etter at den politiske behandlingen er igangsatt og byr\u00e5d har fremmet innstilling til UMBY. Utvalg for milj\u00f8 og byutviklings behandling F\u00f8lgende representanter tok ordet: Lars Selmar Alsaker (H), Geir Steinar Dale (A), Trond Tystad (BL), Ingrid Nergaard Fjeldstad (V), Lillian Blom (SV), Chris J\u00f8rgen Knudsen R\u00f8dland (H), Mailiss Solheim-\u00c5kerblom (R). Forslag fremsatt i utvalget: Ingrid Nergaard Fjeldstad (V) fremsatte p\u00e5 vegne av V f\u00f8lgende utsettelsesforslag: Saken utsettes til neste m\u00f8te, for en juridisk/prosessuell vurdering av muligheten for tiltakshaver til \u00e5 trekke planinitiativ som er satt p\u00e5 sakskartet til UMBY. Utsettelsesforslag fra V, fremsatt av Ingrid Nergaard Fjeldstad (V), fikk 8 stemmer (A, SV, MDG, V, R), og var dermed falt. Chris J\u00f8rgen Knudsen R\u00f8dland (H) fremsatte p\u00e5 vegne av H, FrP, BL, INP og Sp f\u00f8lgende forslag: Saken trekkes fra sakskartet p\u00e5 bakgrunn av brev fra forslagsstiller 20.03.24 om \u00e5 trekke saken. Votering: Forslag fra H, FrP, BL, INP og Sp, fremsatt av Chris J\u00f8rgen Knudsen R\u00f8dland (H), ble vedtatt med 9 stemmer (H, FrP, BL, INP, Sp). Utvalg for milj\u00f8 og byutvikling behandlet saken i m\u00f8tet 15.02.2024 sak 72/24 og fattet f\u00f8lgende vedtak: Saken utsettes for felles befaring. Byr\u00e5det behandlet saken i m\u00f8tet 25.01.2024 sak 26/24 Byr\u00e5det innstiller til utvalg for milj\u00f8 og byutvikling \u00e5 fatte f\u00f8lgende vedtak: Med hjemmel i plan- og bygningsloven \u00a7 12-8, 2 ledd stanses privat planinitiativ for \u00c5sane. Gnr 216 bnr 1269 Vollane. 2 "
}