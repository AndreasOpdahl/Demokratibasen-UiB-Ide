{
  "dokument_id": "6e8c731e-92e0-52aa-9d57-b67f911710ac",
  "doc_type": "case_attachment",
  "kommune": 4601,
  "tittel": "Vedlegg 1. Tidligere Retningslinjer for bruk og forvaltning av ordf\u00f8rerkjedet",
  "url": "https://bergen.kommune.no/politikere-utvalg/api/fil/bk360/11376138/Vedlegg-1-Tidligere-Retningslinjer-for-bruk-og-forvaltning-av-ordforerkjedet",
  "tekst": "RETNINGSLINJER FOR BRUK OG FORVALTNING AV ORDF\u00d8RERKJEDET 1 Ansvar, oppbevaring og vedlikehold av kjedet 1.1 Bergen kommunes ordf\u00f8rerkjede er kommunens eiendom. Bystyredirekt\u00f8ren har ansvaret for oppbevaring og vedlikehold av kjedet. 1.2 Kjedet skal forsikres av Bergen kommune. 1.3 N\u00e5r kjedet ikke er i bruk skal det oppbevares p\u00e5 ordf\u00f8rerens kontor i egnet koffert. 1.4 Rengj\u00f8ring og vedlikehold skal utf\u00f8res av kvalifisert personell. 2 Hvem kan bruke kjedet: 2.1 Ordf\u00f8rer valgt av bystyret 2.2 Varaordf\u00f8rer ved ordf\u00f8rers frav\u00e6r n\u00e5r ordf\u00f8rer er frav\u00e6rende p\u00e5 en periode p\u00e5 tre m\u00e5neder eller lengre tid. 3 N\u00e5r kjedet kan brukes: 3.1 Ordf\u00f8rerkjedet kan bare brukes n\u00e5r ordf\u00f8rer deltar p\u00e5 arrangement som \u00f8verste representant for kommunen. 3.2 Ordf\u00f8rerkjedet kan for eksempel brukes ved f\u00f8lgende anledninger: \uf02d bes\u00f8k av kongelige gjester \uf02d mottakelse i kommunal regi \uf02d middager og andre tilstelninger der kommunen er vertskap \uf02d innvielse av bygg og anlegg n\u00e5r ordf\u00f8reren st\u00e5r for innvielsen \uf02d \u00e5pning av st\u00f8rre m\u00f8ter, kongresser og liknende der ordf\u00f8reren representerer kommunen \uf02d arrangement for overrekkelse av utmerkelser 4 Hvor kjedet kan brukes: 4.1 Som hovedregel skal ordf\u00f8rerkjedet bare brukes i egen kommune. Det b\u00f8r avklares med den aktuelle kommunen p\u00e5 forh\u00e5nd, om kjedet skal brukes i en annen kommune. 4.2 Kjedet kan kun brukes i utlandet n\u00e5r ordf\u00f8rer representerer Bergen og anledningen er av tilsvarende karakter som de anledninger hvor kjedet kan brukes i Norge. 5 Hvordan kjedet skal brukes: \uf02d kjedet b\u00e6res utenp\u00e5 pent og korrekt antrekk. Valg av farger, kl\u00e6r, smykker, slips, o.l. m\u00e5 tilpasses kjedet. Kjedet skal normalt ikke b\u00e6res utenp\u00e5 ytterkl\u00e6r. \uf02d kjedet skal normalt ikke b\u00e6res ved bruk av uniform. \uf02d kjedet skal ikke b\u00e6res sammen med dekorasjoner, ordener, medaljer, hederstegn, utmerkelser o.l. \uf02d kjedet skal b\u00e6res slik at det balanserer p\u00e5 skuldrene (like mye vekt bak som foran) "
}