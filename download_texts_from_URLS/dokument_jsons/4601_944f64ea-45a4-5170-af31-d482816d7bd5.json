{
  "dokument_id": "944f64ea-45a4-5170-af31-d482816d7bd5",
  "doc_type": "case_attachment",
  "kommune": 4601,
  "tittel": "Fagnotat, datert 26.02.2025",
  "url": "https://bergen.kommune.no/politikere-utvalg/api/fil/bk360/11687860/Fagnotat-datert-26-02-2025",
  "tekst": " Bymilj\u00f8etaten Til Fagnotat BBU - Seksjon \u00f8konomi (Arbeidssted) V\u00e5r referanse: 2024/187705-1 Saksbehandler: Marie Bell Fra Dato: 26. februar 2025 Bymilj\u00f8etaten Gjennomf\u00f8ringsvedtak 720057 gange- og sykkeltiltak - Fyllingsdalen 1. Hva saken gjelder Saken gjelder gjennomf\u00f8ringsvedtak for prosjekt 720057 gange og sykkeltiltak \u2013 Fyllingsdalen. Tiltaket er i utgangspunktet en oppf\u00f8lging av sykkelstrategien (bk-sak 2020/44906), og handlingsplan for sykkel (bk-sak 2021/26912). Prosjektet inneb\u00e6rer utvidelse av eksisterende gang- og sykkelveg langs kommunal veg Benshaugen. I tillegg erstattes dagens rekkverk med rabatt mot vegbanen. Tiltakene bedrer trafikksikkerheten for myke trafikanter. Prosjektet fokuserer p\u00e5 gjenbruk av materialer der dette lar seg gj\u00f8re. 2. Om prosjektet \u2013 kort prosjektbeskrivelse, bakgrunn og styrende dokumenter 2.1 Kort prosjektbeskrivelse \u2013 hva skal gj\u00f8res, prosjektets form\u00e5l og hvor det befinner se I forbindelse med forprosjektet for Fyllingsdalen har Bymilj\u00f8etaten identifisert tre kritiske sykkelstrekninger i sentrale omr\u00e5der: 1. Nebbest\u00f8len 2. Benshaugen 3. L\u00f8v\u00e5sveien Detaljreguleringen av Nebbest\u00f8len er allerede i gang, mens oppgraderingen av L\u00f8v\u00e5sveien avventer en eventuell oppgradering av fylkesveien med likelydende vegnavn. Nebbest\u00f8len og L\u00f8v\u00e5sveien er ikke inkludert i dette gjennomf\u00f8ringsvedtaket, men nevnes her da oppgraderingen av sykkelnettet i Fyllingsdalen b\u00f8r ses i en st\u00f8rre sammenheng. Bymilj\u00f8etaten planlegger en oppgradering av eksisterende gang- og sykkelveg langs Benshaugen. Denne vegen er en viktig forbindelse mellom de h\u00f8yereliggende, vestlige delene av Fyllingsdalen og sentrumsomr\u00e5det ved Oasen. Vegen fungerer ogs\u00e5 som en viktig skoleveg og gir tilgang til Fyllingsdalen gravplass. Figur 1: Gul markering viser prosjektets avgrensning Dagens situasjon med delvis fortau og delvis gang- og sykkelveg, adskilt med rekkverk, skaper farlige forhold for myke trafikanter. Hele tverrsnittet er om lag 10 meter bredt, og i smalere partier er det gang- og sykkelvegen som blir s\u00e6rlig innsnevret. Kombinasjonen av smal gang- og sykkelveg og rekkverket mot kj\u00f8reveg medf\u00f8rer h\u00f8y risiko for ulykker- og konflikter mellom g\u00e5ende og syklende. I tillegg fungerer rekkverket som en barriere mellom bussholdeplassen og gang- og sykkelvegen, noe som reduserer sikt til sm\u00e5 barn. Alternative l\u00f8sninger Prosjektet er vedtatt i Handlingsplan for sykkel 21-24. Strekningen er skoleveg, og det forventes at tidspunktet med flest g\u00e5ende og syklende er i samme tidsrom. Trafikktellinger viser f\u00e5 syklende, og relativ h\u00f8y trafikkmengde. Samtidig har vegen status som kollektivtrase, hvilket medf\u00f8rer h\u00f8yere krav til vegens kj\u00f8rebredde. Dette medf\u00f8rer at en m\u00e5, ved \u00e5 f\u00f8lge krav til offentlige veganlegg, regne med et totalt tverrsnitt p\u00e5 omlag 12-12,5 meter. P\u00e5 grunn av store h\u00f8ydeforskjeller p\u00e5 begge sider av vegen vil dette gi sv\u00e6rt store terrenginngrep. Tverrsnittet p\u00e5 12,5 meter vil gi l\u00f8sninger som sykkelveg med fortau eller sykkelfelt i stigning kombinert med fortau til g\u00e5ende. Envegsregulering av gaten er vurdert, men forkastet p\u00e5 grunn av 2-veis busstrafikk for to busslinjer. Overst\u00e5ende l\u00f8sninger vil alle tilfredsstille krav til gange- og sykkell\u00f8sninger etter regelverket. Prosjektets omfang er redusert i forhold til dette. Det foresl\u00e5s \u00e5 utvide den eksisterende gang- og sykkelvegen slik at det vil bli plass til \u00e5 passere en sykkel og en g\u00e5ende med barnevogn i lav fart langs hele strekningen. L\u00f8sningen vil v\u00e6re bedre enn dagens situasjon, men en bredere gang og sykkelvei ville antagelig v\u00e6rt mer form\u00e5lstjenlig. Det p\u00e5kj\u00f8rsels farlige rekkverket erstattes med en rabatt med sm\u00e5gatestein, som vil gi bedre sikt til skolebarna, samt \u00e5 muliggj\u00f8re passering fra gang- og sykkelvegen til bussholdeplassen. Tiltaket vil ogs\u00e5 inkludere enkel oppgradering av den eksisterende bussholdeplassen og tilh\u00f8rende adkomst, for \u00e5 tilby et tryggere og s\u00e5ldes gi et litt mer attraktivt tilbud til kollektivreisende. Konsekvensen av l\u00f8sningen vil v\u00e6re et bedre tilbud for skolebarn som \u00f8nsker \u00e5 g\u00e5 og sykle, men for voksne brukere vil det ha mindre effekt. En kan forvente at vegbanen stadig vil benyttes av syklende i nedoverbakke, og at det i oppoverbakke vil v\u00e6re en fordeling mellom de som velger \u00e5 sykle i vegbanen og de trygghetss\u00f8kende som vil sykle p\u00e5 gang- og sykkelvegen. Forskning viser at slike l\u00f8sninger ikke n\u00f8dvendigvis medf\u00f8rer flere syklende. En liten \u00f8kning kan en likevel forvente blant annet pga. mindre p\u00e5kj\u00f8rsels farlige l\u00f8sninger. Prosjektets bidrag til \u00e5 \u00f8ke sykkelandelen til 10% vil alene v\u00e6re av mindre betydning, men tiltaket er en del av en st\u00f8rre helhet og vil p\u00e5 sikt antas \u00e5 v\u00e6re positivt. Bymilj\u00f8etaten \u00f8nsker \u00e5 forbedre sikkerheten og tilgjengeligheten for alle trafikanter i omr\u00e5det, og oppsummert inneb\u00e6rer ikke tiltaket endringer av gatens funksjon som tovegs kobling mellom fylkesveg, og situasjonen for g\u00e5ende/syklende samt kollektivtrafikken vil bli noe bedre. Overvannsproblematikk p\u00e5 gang- og sykkelvegen vil ogs\u00e5 h\u00e5ndteres bedre. 2.2 Bakgrunn for prosjektet og evt. styrende dokumenter Tiltaket i Benshaugen er prioritert ved prosjektet Forprosjekt Fyllingsdalen i Handlingsplan for sykkelsatsing 2021-2024. 3. Status og framdrift Prosjektet har godkjent rammetillatelse, grunnerverv er avklart. Byggestart estimeres til august 2025 og forventes ferdigstilt desember 2025. 4. Totalkostnad og finansiering Forprosjekt for Fyllingsdalen og prosjektering av tiltaket i Benshaugen har v\u00e6rt finansiert av investeringsmidler til Handlingsplan for sykkel p\u00e5 kommunalt vegnett. Dette delvis ved Milj\u00f8l\u00f8ftet i prosjekt 700360 og delvis av kommunale midler i prosjekt 700364. Som del av prosjektet er det \u00f8nskelig \u00e5 gj\u00f8re tiltak ved- og p\u00e5 en holdeplass for \u00e5 \u00f8ke trafikksikkerhet og attraktivitet for kollektivreisende. Grunneier har samtykket til tiltaket. Investeringen finansieres av gjenst\u00e5ende midler avsatt p\u00e5 fond fra prosjekt 716005 Bussholdeplasser \u2013 tilstandsrapport tildelt fra Milj\u00f8l\u00f8ftet for bruk til oppgradering av bussholdeplass og tilh\u00f8rende fortau. Bruk av eksterne midler utl\u00f8ser momsrefusjon. 5. Driftskostnader Tiltaket medf\u00f8rer ingen nye driftskostnader da det i hovedsak inneb\u00e6rer utbedring av eksisterende gategrunn. 6. Fagetatens vurdering og anbefaling Bymilj\u00f8etaten anbefaler gjennomf\u00f8ring av prosjektet slik som beskrevet i punkt 1 \u2013 5, til en kostnad p\u00e5 kr. 17 250 000 jf. pkt. 4. 7. Vedtakskompetanse Byr\u00e5det fatter vedtak I henhold til Bergen kommunes \u00f8konomireglement og budsjettfullmakter pkt. 2.3.g. skal Byr\u00e5det fatte vedtak for investeringsprosjekter med kostnadsramme inntil 20 mill. 8. Vedtakspunkt Forslag til vedtak: 1. Det fattes gjennomf\u00f8ringsvedtak for prosjektet 720057 - gange og sykkeltiltak \u2013 Fyllingsdalen med en kostnadsramme p\u00e5 kr. 17 250 000. 2. Kostnaden dekkes over investeringsbudsjettet i handlings- og \u00f8konomiplan 2025 \u2013 2028 ved rullering. Kostnaden dekkes p\u00e5 f\u00f8lgende m\u00e5te; a. Kr. 14 850 000 fra budsjettpost 700360 Handlingsplan for sykkel p\u00e5 kommunalt veinett, ansvar 058065, tjeneste 33255. b. Kr. 2 400 000 fra prosjekt 716005 Bussholdeplasser \u2013 tilstandsrapport, ansvar 058065, tjeneste 33255 Vedlegg: F\u00f8lgeskjema, 720057 gange- og sykkeltiltak Fyllingsdalen Kostnadskalkyle, 720057 gange- og sykkeltiltak Fyllingsdalen Med hilsen Bymilj\u00f8etaten Lise Reinertsen Geir Haveraaen Etatsdirekt\u00f8r Avdelingsleder Dokumentet er godkjent elektronisk. "
}