{
  "dokument_id": "7b0ce4e2-b320-5127-aa67-2814ffcfe5f4",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 08052024, Sak 150/24, Rekruttering av n\u00f8dvendig helsepersonell til helsestasjon",
  "url": "https://bergen.kommune.no/politikere-utvalg/api/fil/bk360/10446942/Innstilling-vedtak-Rekruttering-av-nodvendig-helsepersonell-til-helsestasjon",
  "tekst": "Rekruttering av n\u00f8dvendig helsepersonell til helsestasjon Bergen bystyre behandlet saken i m\u00f8tet 08.05.2024 sak 150/24 og fattet f\u00f8lgende vedtak: 1. Bystyret tar saken til orientering, og slutter seg til at byr\u00e5det jobber videre med tiltak for rekruttering av helsepersonell til helsestasjonstjenesten. 2. I fremtidige stillingsutlysninger ved helsestasjoner oppfordres menn til \u00e5 s\u00f8ke. Merknad Den store folkehelseoversikten tar opp frafallet i skolen og nevner der at helsesykepleiere er en viktig ressurs b\u00e5de p\u00e5 helsestasjon og i skolehelsetjenesten. Det er kjent at flere gutter dropper ut enn jenter. Et arbeidsmilj\u00f8 og et tilbud til elever som best\u00e5r av begge kj\u00f8nn skapet bedre arbeidsmilj\u00f8 og et bedre tilbud til elevene. Bystyret ber byr\u00e5det se p\u00e5 mulighetene for \u00e5 opprette en incentivordning eller stipendordning til mannlige s\u00f8kere til helsesykepleierstilling. Bergen bystyres behandling F\u00f8lgende representanter tok ordet: Kjersti Pettersen (H), Fauzia Hussain-Wiik (A), Ann Kristin Ramstr\u00f8m (SV), Per Arne Larsen (V), Marte Stadheim Teigen (R). Forslag fremsatt i bystyret: Per-Arne Hvidsten Larsen (V) fremsatte p\u00e5 vegne av V f\u00f8lgende alternative forslag: Bystyret tar saken til orientering. Fauzia Hussain-Wiik (A) fremsatte p\u00e5 vegne av A f\u00f8lgende tilleggsforslag: Bystyret ber byr\u00e5det \u00e5 komme i gang med en pr\u00f8veordning med \u00e5 ansette fagarbeidere p\u00e5 helsestasjoner med en mulighet til \u00e5 videreutdanne innen barsel- og barnepleiere. Ann Kristin Helland Ramstr\u00f8m (SV) fremsatte p\u00e5 vegne av SV f\u00f8lgende tilleggsforslag: Bystyret ber byr\u00e5det komme tilbake til bystyret med en rekrutteringsstrategi for helsesykepleiere. En slik strategi skal blant annet inneholde f\u00f8lgende: - \u00c5 gi masterl\u00f8nn til dem som har fullf\u00f8rt master innen forebyggende arbeid (helsesykepleie) for barn og unge. - Innf\u00f8re st\u00f8tte fra arbeidsgiver til \u00e5 f\u00e5 dekket videreutdanning som helsesykepleier. - Vurdere gi \u00e5 rekrutteringstillegg ved ansettelse. Merknader fremsatt i bystyret: Marte Stadheim Teigen (R) fremsatte p\u00e5 vegne av R f\u00f8lgende merknader: Merknad 1 Bystyret er enig i at det skal jobbes for \u00e5 \u00f8ke rekrutteringen av mannlige helsesykepleiere i Bergen kommune. Samtidig etterlyser bystyret fokus p\u00e5 st\u00f8rre mangfold i rekrutteringen til helsestasjonene, slik at de ansatte i enda st\u00f8rre grad gjenspeiler befolkningen. Merknad 2 Bystyret vil peke p\u00e5 den uheldige sentraliseringen av helsestasjoner, som f\u00f8rer til at b\u00e5de gravide kvinner og nybakte foreldre m\u00e5 dra langt for \u00e5 komme seg til sin helsestasjon. Merknad 3 Bystyret mener det er behov for \u00e5 \u00f8ke antall helsestasjoner i kommunen. Det er \u00f8nskelig \u00e5 opprette egne helsestasjoner for studenter og for lhbtiq+-personer. Merknad 4 Bystyret mener det er behov for en gjennomgang av helsestasjonenes utrustning, for \u00e5 sikre at de har n\u00f8dvendig, oppdatert og hensiktsmessig utstyr. Eksempelvis m\u00e5 gravide i dag sendes til Kvinneklinikken for enkle ultralyder fordi helsestasjonene ikke har tilgang p\u00e5 ultralydapparat. Dette forskyver belastning over p\u00e5 en del av helsevesenet som allerede er sv\u00e6rt presset og p\u00e5legger gravide ubeleilig reising. Votering: Det var 66 representanter til stede. Alternativt forslag fra V, fremsatt av Per Arne Larsen (V), fikk 3 stemmer (V), og var dermed falt. Innstillingen punkt 1-2 ble vedtatt med 63 stemmer (H, A, FrP, SV, MDG, BL, V, INP(2), R, KrF, Sp, PP) Tilleggsforslag fra A, fremsatt av Fauzia Hussain-Wiik (A), fikk 29 stemmer (A, SV, MDG, R, KrF), og var dermed falt. Tilleggsforslag fra SV, fremsatt av Ann Kristin Ramstr\u00f8m (SV), fikk 23 stemmer (A, SV, R), og var dermed falt. Merknad fra innstillingen ble vedtatt med 53 stemmer (H, A, FrP, MDG, BL, INP(2), KrF, Sp, PP). Merknad 1 fra R, fremsatt av Marte Stadheim Teigen (R), fikk 27 stemmer (A, SV, MDG, R), og var dermed falt. Merknad 2-3 fra R, fremsatt av Marte Stadheim Teigen (R), fikk 14 stemmer (SV, MDG, R), og var dermed falt. Merknad 4 fra R, fremsatt av Marte Stadheim Teigen (R), fikk 16 stemmer (SV, MDG, R, KrF), og var dermed falt. Utvalg for helse og sosial behandlet saken i m\u00f8tet 24.04.2024 sak 43/24 og avga f\u00f8lgende innstilling: Utvalgets innstilling og bystyrets vedtak er likelydende. Byr\u00e5det behandlet saken i m\u00f8tet 04.04.2024 sak 91/24 Byr\u00e5det innstiller til bystyret \u00e5 fatte f\u00f8lgende vedtak: Med unntak av merknad er byr\u00e5dets og utvalgets innstilling likelydende. 2 "
}