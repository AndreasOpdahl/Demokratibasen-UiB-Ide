{
  "dokument_id": "763a84fc-ba17-5678-aa1e-6136cce03f92",
  "doc_type": "case_presentation",
  "kommune": 5501,
  "tittel": "Tydeliggj\u00f8ring av formannskapets rolle som folkevalgt eierutvalg - Endringer i reglementet til formannskapet.",
  "url": "https://innsyn.tromso.kommune.no/application/getMoteDokument?dokid=2001575884",
  "tekst": "Arkivsaksnr. 24/00396-1 Saksbehandler Erling Myrland Saksgang M\u00f8tedato Formannskapet 07.02.2024 Kommunestyret 14.02.2024 Tydeliggj\u00f8ring av formannskapets rolle som folkevalgt eierutvalg - Endringer i reglementet til formannskapet. Kommunedirekt\u00f8rens innstilling til vedtak: \u2022 Kommunestyret vedtar kommunedirekt\u00f8rens forslag til endringer i reglementet til formannskapet \u2022 Saken tas for \u00f8vrig til orientering Mari Enoksen Hult Konst. kommunedirekt\u00f8r 1 Hva saken gjelder Saken gjelder endring av reglementet for Troms\u00f8 formannskap slik at formannskapets virkeomr\u00e5de og vedtaksmyndighet utvides til \u00e5 gjelde saker om Troms\u00f8 kommunes eierskap jf. Kommuneloven \u00a7 5-13 Saksutredning Troms\u00f8 kommune har etter hvert f\u00e5tt en relativt stor eierportef\u00f8lje. Eierportef\u00f8ljen i Troms\u00f8 kommune (44 selskaper (alle organisasjonsformer, ikke medregnet underselskaper i konsern)) er relativt stor sett opp mot andre sammenlignbare kommuner: \u2022 B\u00e6rum (11 selskaper) \u2022 Trondheim (24 selskaper) \u2022 Kristiansand (42 selskaper, \u2022 Stavanger (30 selskaper) \u2022 Sandnes (30 selskaper) \u2022 Fredrikstad (22 selskaper) En stor kommunal eierportef\u00f8lje krever god demokratisk forankring i eierstyringen. God eierstyring fordrer derfor politisk styring og kontroll med kommunenes samlede eierskap. I tillegg inng\u00e5r ofte selskapene i komplekse eierstrukturer som kan gj\u00f8re det vanskelig \u00e5 holde oversikt og fordele ansvar. Dette inneb\u00e6rer risiko for at den politiske kontrollen med selskapene blir svekket, og gir et demokratisk underskudd. Dette understrekes ogs\u00e5 i forarbeidene til ny kommunelov (Prop. 46 L (2017-2018, s. 314)): \u00abUtvalget mener at god eierstyring er helt sentralt b\u00e5de fordi selskapsorganisering skjer i stort omfang og fordi viktige deler av kommunens virksomhet ofte settes ut i selskaper. Dette kan v\u00e6re oppgaver som er gitt kommunen gjennom lovgivning, nettopp fordi kommunen som et lokaldemokratisk organ skal ha styring med dem. Det er ogs\u00e5 viktig at kommunens totale virksomhet ses i sammenheng. Ettersom eksterne virksomheter forvalter offentlige midler og produserer offentlige tjenester er det behov for sterkere rettslige virkemidler for \u00e5 sikre god eierstyring. Ved \u00e5 legge kjernevirksomhet ut i et selskap vil kommunens innbyggere bli avhengig av selskapets tjenester. D\u00e5rlig eierstyring kan f\u00f8re til at innbyggerne ikke f\u00e5r det de har krav p\u00e5. Hensynet til rettssikkerhet er derfor ogs\u00e5 et argument for skjerpete krav til kommunens eierstyring.\u00bb Roller og ansvarsavklaring Eiermeldingen1 tar for seg kommunen som eier i aksjeselskap, interkommunale selskaper og kommunale foretak. Kommunen kan ha andre roller i forhold til samme selskap i tillegg til eierrollen, som for eksempel som kunde/bruker eller offentlig myndighet. Det er s\u00e6rlig viktig at kommunens rolle som myndighetsut\u00f8ver ikke p\u00e5virkes av at kommunen har eierinteresser i 1 Vedtatt av kommunestyret 15.12.2021, utvalgssak: 0210/21 2 ulike selskaper. Kommunens eierskap skal ut\u00f8ves gjennom de formelle eierkanalene og ut\u00f8velsen av eierskapet skal v\u00e6re politisk forankret. Kommunestyret som eier Kommunestyret er kommunens \u00f8verste organ har en sentral rolle ved etablering og avvikling av selskaper, utforming av eierstrategi, samt oppf\u00f8lgning, tilsyn og kontroll ved kommunens eierinteresser. Kommunestyret skal selv fatte vedtak om opprettelse/avvikling av kommunale foretak, samt fastsette vedtekter for foretaket. Kommunestyret er direkte overordnet styret i et kommunalt foretak og behandler foretakets \u00e5rsbudsjett / \u00f8konomiplan og \u00e5rsregnskap / \u00e5rsmelding. Kommunestyret kan fatte vedtak om deltagelse, uttreden, opptak av nye deltakere samt avvikling av interkommunalt selskap. I dette inng\u00e5r ogs\u00e5 myndighet til \u00e5 vedta endringer i selskapsavtalen. Kommunestyret m\u00e5 godkjenne tilskudd til interkommunale selskaper, og det er kommunestyret som oppnevner kommunens representanter til IKS\u2019et. Kommunestyret er beslutningsorgan ved etablering / avvikling av aksjeselskap, herunder kj\u00f8p og salg av aksjer i selskaper. Formannskapet som eier Formannskapet innstiller til kommunestyret i saker som omhandler kommunens eierskap. Etter dagens reglement for formannskapet fremkommer det at formannskapet innstiller til kommunestyret i saker om eiermelding. Ordf\u00f8rer som eierrepresentant Ordf\u00f8rer er kommunens representant i generalforsamling til kommunalt helt eller delvis eide aksjeselskap. Ordf\u00f8rer kan videre delegere sin generalforsamlingsfullmakt. Ordf\u00f8rer representerer kommunen i eierm\u00f8ter, p\u00e5 befaringer og ved \u00f8vrig selskapskontakt. Ordf\u00f8rer representerer ogs\u00e5 kommunen i eierm\u00f8ter i kommunale foretak her som \u00f8verste leder av kommunestyret. Behovet for formannskapet som folkevalgt eierutvalg Kommunestyret som folkevalgt organ vedtar i dag kommunens eierpolitikk og eierstrategier for selskap og foretak, men er i utgangspunktet, gitt st\u00f8rrelsen og saksmengden \u2013 i utgangspunktet et d\u00e5rlig egnet organ til \u00e5 f\u00f8lge opp vedtatt eierpolitikk og eierstrategier. Flere sammenlignbare kommuner har i dag derfor valgt \u00e5 ha et eget eierutvalg. Formannskapet har til dels v\u00e6rt tiltenkt en slik rolle, men dette har etter kommunedirekt\u00f8rens oppfatning ikke fungert optimalt s\u00e5 langt. En styrking av formannskapets rolle som eierorgan vurderes derfor som hensiktsmessig da man vil sikre bedre politisk styring og kontroll med kommunenes samlede eierskap enn det man har i dag. God eierstyring og selskapsledelse krever nemlig at det bygges opp et samspill mellom eiere, styret og ledelsen. Samspillet forutsetter at disse tre organene er enige om hvilken retning virksomheten skal velge og hvilke forventninger partene har til m\u00e5loppn\u00e5else. Formannskapet vil her kunne styrke dette samspillet. Videre vil man ogs\u00e5 sikre st\u00f8rre \u00e5penhet og notoritet 3 (etterpr\u00f8vbarhet) i eierstyringen gjennom sakene som legges fram for formannskapet som folkevalgt eierutvalg. Etter kommuneloven \u00a7 5-13 skal folkevalgte organer ha et reglement som fastsetter: a. organets virkeomr\u00e5de og eventuelle vedtaksmyndighet b. tidsperioden som organet er opprettet for c. eventuelle andre sentrale bestemmelser om organets virksomhet. P\u00e5 bakgrunn av dette anbefales det at man endrer reglementet til formannskapet slik at det tydelig fremg\u00e5r av reglementet hvilke eiersaker som skal til formannskapet. Kommunedirekt\u00f8ren foresl\u00e5r derfor f\u00f8lgende forslag til tillegg til dagens reglement til Formannskapet: Formannskapet har videre rollen som folkevalgt eierutvalg. Formannskapet behandler og gir r\u00e5d i saker ang\u00e5ende eierstyring av selskaper og foretak hvor kommunen har eierinteresser. Formannskapet skal: \u2022 Iverksette og f\u00f8lge opp kommunens vedtatte eierskapsmelding overfor selskapene. \u2022 F\u00f8lge opp at kommunens eierskapsmelding oppdateres ved behov og at den rulleres i henhold til fastsatt plan. \u2022 Behandle og gi r\u00e5d i saker ang\u00e5ende eierstyring av selskap hvor kommunen har eierinteresser. \u2022 Legge grunnlaget for etablering av en eierstrategi for kommunens selskaper, i dialog med selskapene. \u2022 Behandle generalforsamlings/representantskapsdokumenter f\u00f8r generalforsamling/representantskap, og gi r\u00e5d til fullmektigen/representanten i eierorganet \u2022 Ha ansvar for utvikling av styringsdokumenter, som for eksempel eierskapsmelding og eierstrategier. Formannskapet har avgj\u00f8relsesmyndighet i eierskapssaker som gjelder sitt ansvarsomr\u00e5de, dog begrenset av de rammer og retningslinjer som er vedtatt eller vedtas av kommunestyret, reglement for delegering av myndighet i budsjettsaker eller av lov eller bestemmelser i henhold til lov. I vedlagte reglement for formannskapet er forslag til endringer inntatt i r\u00f8dt for oversiktens skyld. Konklusjon Nytt reglement for formannskapet anbefales vedtatt. Vedtakskompetanse Kommunestyret 4 Vedlegg REGLEMENT FOR TROMS\u00d8 FORMANNSKAP 5 "
}