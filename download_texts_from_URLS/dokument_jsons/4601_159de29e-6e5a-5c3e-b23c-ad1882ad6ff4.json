{
  "dokument_id": "159de29e-6e5a-5c3e-b23c-ad1882ad6ff4",
  "doc_type": "case_presentation",
  "kommune": 4601,
  "tittel": "Representantforslag fra Fauzia Hussain-Wiik (A) om oppretting av pilotprosjekt om fysioterapi rettet mot mor p\u00e5 helsestasjoner",
  "url": "https://bergen.kommune.no/politikere-utvalg/api/fil/bk360/10427117/Framstilling-Representantforslag-fra-Fauzia-Hussain-Wiik-A-om-oppretting-av-pilotprosjekt-om-fysioterapi-rettet-mot-mor-pa-helsestasjoner",
  "tekst": " Forretningsutvalget Saksframstilling V\u00e5r referanse: 2024/77985-2 Saksbehandler: Ingeborg Strandberg Representantforslag fra Fauzia Hussain-Wiik (A) om oppretting av pilotprosjekt om fysioterapi rettet mot mor p\u00e5 helsestasjoner Hva saken gjelder: Bystyrerepresentanten Fauzia Hussain-Wiik (A) har overlevert et representantforslag iht. punkt 3.2. i Reglement for Bergen bystyre og utvalgene 2023 - 2027. Forslaget ble overlevert ordf\u00f8reren i bystyrets m\u00f8te 08.05.2024. Forslaget lyder slik: Representantforslag fra Fauzia Hussain-Wiik (A) om oppretting av pilotprosjekt om fysioterapi rettet mot mor p\u00e5 helsestasjoner. NOU 2023: 5 Den store forskjellen. Om kvinners helse og betydningen av kj\u00f8nn for helse viser noen funn som omhandler mors helse i barseltiden for eksempel at det er behov for mer formalisert samhandlingsarena. Den viser ogs\u00e5 et etterslep p\u00e5 kunnskapsgrunnlag p\u00e5 kvinnehelse, lite samhandling mellom ulike profesjoner, ulikhet mellom hvem som f\u00e5r hjelp og hvem som ikke f\u00e5r hjelp og at det trengs et styrket lavterskeltilbud i kommunene. Utvalget mener at et velutviklet og godt fungerende lavterskeltilbud virker forebyggende for senere helseplager, for eksempel i forbindelse med f\u00f8dsel.\u00abForskning viser at kvinner som utvikler symptomer fra bekkenbunnen i forbindelse med svangerskap og f\u00f8dsel sliter med plager i lang tid, og ofte m\u00e5 vente lenge f\u00f8r de f\u00e5r et tilpasset behandlingsopplegg\u00bb Dette sa en avtale fysioterapeut p\u00e5 Kvinnehelsekonferansen i \u00e5r. I tillegg til plager f\u00f8r og under svangerskapet s\u00e5 er det mange kvinner som har plager etter f\u00f8dsel. En vanlig f\u00f8lge av svangerskapets belastning p\u00e5 kvinnekroppen er deling av de rette magemusklene. Det har tidligere rapportert at opptil 70% av gravide kvinner og 60% av kvinner som har f\u00f8dt opplever at bindevevet mellom muskelbukene til m. rectus abdominis svekkes og deling av Linea alba oppst\u00e5r (rectus diastase). Kvinner med svangerskapsrelatert rectus diastase opps\u00f8ker i all hovedsak fysioterapeuter i prim\u00e6rhelsetjenesten for \u00e5 f\u00e5 hjelp. I dag er det er helt tilfeldig at fysioterapitilbudet rettet mot mor finnes p\u00e5 alle helsestasjonene. Fysioterapeuter b\u00f8r f\u00e5 en klarere rolle inn i det helsefaglige temaet p\u00e5 helsestasjon som m\u00f8ter kvinner etter f\u00f8dsel. Det er ogs\u00e5 viktig \u00e5 legge fokus p\u00e5 b\u00e5de mors og barns helse etter f\u00f8dsel.Derfor er det behov for \u00e5 stille sp\u00f8rsm\u00e5l ved hvilken kompetanse som skal finnes p\u00e5 helsestasjonene.Ved \u00e5 ansette flere fysioterapeuter p\u00e5 helsestasjoner vil man kunne gi bedre tilbud til b\u00e5de mor og barn, og det vil ogs\u00e5 avlaste fastleger, jordm\u00f8dre, helsesykepleiere og annen helsepersonell p\u00e5 helsestasjonene. Dette vil hjelpe mor med sp\u00f8rsm\u00e5l om egen kropp og plager etter f\u00f8dselen. 1 Forslag til vedtak: Bystyret ber byr\u00e5det om \u00e5 opprette et pilotprosjekt om fysioterapi p\u00e5 helsestasjoner rettet mot mor. I kommuneloven er representantenes forslagsrett regulert i \u00a710-9: \u00a7 10-9. Forslagsrett \u00abMedlemmer av kommunestyret og fylkestinget kan fremme forslag som gjelder kommunens eller fylkeskommunens virksomhet, for kommunestyret eller fylkestinget. I samme valgperiode kan det ikke fremmes forslag med samme innhold som et tidligere forslag som er fremmet etter bestemmelsen her, eller med samme innhold som en sak som tidligere er behandlet av kommunestyret, fylkestinget eller et av deres organer. Kommunestyret og fylkestinget avgj\u00f8r selv hvordan forslaget skal behandles.\u00bb I henhold til punkt 3.2 Reglement for Bergen bystyre og utvalgene 2023-2027 skal forretningsutvalget ta stilling om et forslag skal oversendes byr\u00e5det, bystyrets kontor eller kontrollutvalget for uttalelse/vurdering f\u00f8r det utarbeides sak for bystyret. Forretningsutvalget gir innstilling til bystyret for forslag som forretningsutvalget anbefaler \u00e5 avvise. Bystyredirekt\u00f8ren mener at forslaget er i overensstemmelse med de formelle kravene i kommuneloven \u00a7 10-9 og anbefaler at forslaget sendes byr\u00e5det for videre utredning. Vurdering fra byr\u00e5det vil f\u00f8lge saken som vedlegg i notats form. For at saken kan behandles senest 6 m\u00e5neder etter at forslaget er overlevert ordf\u00f8reren i et bystyrem\u00f8te, m\u00e5 den behandles i bystyret senest i m\u00f8te 30.10.2024. Det foresl\u00e5s at utvalg for helse og sosial avgir innstilling i saken. Forslag til vedtak: 1. Representantforslag fra Fauzia Hussain-Wiik (A) om oppretting av pilotprosjekt om fysioterapi rettet mot mor p\u00e5 helsestasjoner, oversendes byr\u00e5det for videre utredning. 2. Byr\u00e5det bes om \u00e5 vurdere forslaget og \u00e5 utarbeide et notat slik at bystyret kan behandle saken senest innen 30.10.2024. 3. Utvalg for helse og sosial avgir innstilling i saken. Dato: 10. mai 2024 \u00d8ivind Hauge St\u00f8le - fagleder Ingeborg Strandberg - saksbehandler Dokumentet er godkjent elektronisk. 2 "
}