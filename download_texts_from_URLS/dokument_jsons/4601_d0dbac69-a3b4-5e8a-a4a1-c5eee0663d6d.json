{
  "dokument_id": "d0dbac69-a3b4-5e8a-a4a1-c5eee0663d6d",
  "doc_type": "case_presentation",
  "kommune": 4601,
  "tittel": "Klage p\u00e5 avslag p\u00e5 s\u00f8knad om konsesjon - Arna, gnr 275 bnr 2",
  "url": "https://bergen.kommune.no/politikere-utvalg/api/fil/bk360/9885135/Framstilling-Klage-pa-avslag-pa-soknad-om-konsesjon-Arna-gnr-275-bnr-2",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2023/225653-20 Klage p\u00e5 avslag p\u00e5 s\u00f8knad om konsesjon \u2013 Arna, gnr 275 bnr 2 Hva saken gjelder: Saken gjelder klage p\u00e5 avslag p\u00e5 s\u00f8knad om konsesjon p\u00e5 en landbrukseiendom i Arna. S\u00f8knaden ble avsl\u00e5tt p\u00e5 grunn av at avtalt pris ikke var i samsvar med konsesjonsloven \u00a7 9a. Informasjon om klagen, vurderingene av den og \u00f8vrige saksopplysninger fremkommer i saksfremstillingen p\u00e5 sidene 3 \u2013 7. \u00d8konomiske konsekvenser: Klager har s\u00f8kt om \u00e5 f\u00e5 dekket advokatutgifter, ved eventuelt medhold i klagen. Byr\u00e5dens vurdering og anbefaling/konklusjon: Byr\u00e5den mener at det er gjort en grundig og riktig vurdering i saken, etter konsesjonsloven \u00a7 9a. Byr\u00e5den har ogs\u00e5 sett til behandlingen b\u00e5de kommunen og Statsforvalteren har gjort i en tilsvarende sak. Priskontrollen etter fvl. \u00a7 9a, er til for \u00e5 sikre at mulig avkastning p\u00e5 landbrukseiendommer skal st\u00e5 i samsvar med det omsetningen p\u00e5 eiendommen kan forsvare. Det er selger som har klaget p\u00e5 avgj\u00f8relsen. Bergen kommune har, etter en grundig vurdering, kommet frem til momenter som tilsier at den avtalte prisen var h\u00f8yere enn avkastningene p\u00e5 den aktuelle landbrukseiendommen kan forsvare, og at s\u00f8knaden om konsesjon dermed m\u00e5 avsl\u00e5s. Byr\u00e5den innstiller til byr\u00e5det at vedtaket av dato 20.11.2023 blir st\u00e5ende; \u00abMed hjemmel i konsesjonsloven \u00a7\u00a7 2 og 9, 9a, jf. \u00a7 1 avsl\u00e5r Bergen kommune \u00e5 gi konsesjon til Helga Hemre, (250169 35010), til erverv av gnr. 275, bnr. 2 i Bergen kommune, til den pris som er avtalt i s\u00f8knad om konsesjon. Maksimal pris som Bergen kommune kan godta p\u00e5 den aktuelle eiendommen er kr. 550.000, -.\u00bb. Vedtakskompetanse: Byr\u00e5dets fullmakter som kollegium fastsatt av byr\u00e5det 22.04.2021 i sak 1119-21, pkt. 12: \u00abByr\u00e5det behandler klager p\u00e5 vedtak truffet av byr\u00e5den/administrasjonen i saker etter konsesjonsloven, jordloven, odelsloven og skogbruksloven. Dette gjelder ikke dersom byr\u00e5den/administrasjonen endrer eller opphever sitt vedtak.\u00bb Byr\u00e5d for n\u00e6ring, kultur og idrett innstiller til byr\u00e5det \u00e5 fatte f\u00f8lgende vedtak: Seksjon for n\u00e6ring og landbruk sitt vedtak fra 20.11.2023 opprettholdes. Klagen tas ikke til f\u00f8lge. Dato: 18. juni 2024 1 Reidar Digranes Byr\u00e5d for n\u00e6ring, kultur og idrett Dokumentet er godkjent elektronisk. Vedlegg: \u2013 Klage fra selger \u2013 S\u00f8knad om konsesjon \u2013 Landbrukstakst Hugo Ved\u00e5 \u2013 Landbrukstakst Hugo Ved\u00e5 \u2013 Vurdering av landbrukstakst Kristoffer S\u00e6le \u2013 Verdivurdering Eli Bj\u00f8rklid \u2013 Verditakst over utmarksomr\u00e5de Jarle Lomelde \u2013 Bilder fra konsesjonss\u00f8knad \u2013 Bilde av naust tatt 19 01 2024 \u2013 Administrativ sak \u2013 Rundskriv-konsesjonsloven \u2013 M-1-2021 - Statsforvalterens konklusjon ved prisvurdering \u2013 klagesak \u2013 Rundskriv prisvurdering \u2013 M-3/2002 2 Saksframstilling: 1. Hva saken gjelder \u2013 klage p\u00e5 avslag p\u00e5 s\u00f8knad om konsesjon, sak 2023/225653-15 1.1. Historikk Eiendommen saken gjelder er gnr. 275 bnr. 2, i Romslovegen i Arna bydel, i Bergen. N\u00e6rmeste nabo har s\u00f8kt om konsesjon og f\u00e5tt avslag p\u00e5 grunn av h\u00f8y avtalt pris. Selger klager p\u00e5 avgj\u00f8relsen. S\u00f8knad om konsesjon ble mottatt 04.09.2023 (Vedlegg 2). Det ble, b\u00e5de sammen med s\u00f8knaden og i tiden etterp\u00e5, innsendt ulike takster/verdivurderinger for eiendommen. Klagen ble mottatt 05.01.2024 (Vedlegg 1), etter at det ble gitt utsatt klagefrist, og den var dermed innkommet rettidig, jf. fvl \u00a7 29 f\u00f8rste ledd, og blir her behandlet. Vedtak det klages p\u00e5 i saken er datert 20.11.2023. 2. S\u00f8knads- og klageopplysninger S\u00f8ker om konsesjon. Helga Hemre Selger og hjemmelshaver: Hilde Gunnarson Klager: Hilde Gunnarson v/ Harris Advokatfirma AS ved ansvarlig advokat Eirik Myking Midtb\u00f8 2.1. Opplysninger fra s\u00f8knaden S\u00f8knaden gjelder s\u00f8knad om konsesjon p\u00e5 gnr. 275 bnr. 2, til en pris p\u00e5 kr. 1.150.000,-. S\u00f8ker eier og driver gnr. 275 bnr. 3 i dag, og for \u00e5 f\u00e5 et bedre driftsgrunnlag, \u00f8nsker hun \u00e5 kj\u00f8pe bruk nummer 2. Hun leier deler av beiteomr\u00e5dene p\u00e5 bruk nr. 2 i dag. Hun driver med sau og noe hest i dag, og trenger st\u00f8rre beiteomr\u00e5der. Hun skriver at hun vil forbedre saueholdet, rydde beiter og sette opp gjerder. Det var \u00e9n takst som var fremlagt ved salget. Det ble innsendt flere ulike takster/ verdivurderinger i forkant av behandlingen av konsesjonss\u00f8knaden, noen av dem gikk p\u00e5 hele eiendommen og noen bare deler av dem. Det ble ogs\u00e5 foretatt befaring p\u00e5 eiendommen av to ansatte fra Seksjon for n\u00e6ring og landbruk. Til stede p\u00e5 befaringen var kj\u00f8per. Eiendommen er ubebygd og mer enn 2 dekar, og skal da if\u00f8lge konsesjonsloven \u00a7 9a, prisvurderes. De ulike takstene/verdivurderingene ble vurdert, sammen med rettledningen i rundskrivet fra Landbruks- og Matdepartementet M-1/2021 og M-3/2002. Rundskrivet gir en veiledning over hvordan en skal foreta en prisvurdering av en landbrukseiendom. Det ble ogs\u00e5 sammenlignet med en lignende sak i den samme bygden, der den endelige vurderingen etter klagebehandling ble foretatt av Statsforvalteren (Vedlegg 12). Vi vurderte de to sakene som ganske like. S\u00f8knaden er i 2023 behandlet ut fra konsesjonsloven, veiledning i rundskriv M-1/2021 (Vedlegg 11), rundskriv M-3/2002 (Vedlegg 13) og veiledning fra Statsforvalteren om saksbehandlingen, gitt i nevnte lignende sak (Vedlegg 12). Vedtaket i saken; \u00abMed hjemmel i konsesjonsloven \u00a7\u00a7 2 og 9, 9a, jf. \u00a7 1 avsl\u00e5r Bergen kommune \u00e5 gi konsesjon til Helga Hemre, (250169 35010), til erverv av gnr. 275, bnr. 2 i Bergen kommune, til den pris som er avtalt i s\u00f8knad om konsesjon. Maksimal pris som Bergen kommune kan godta p\u00e5 den aktuelle eiendommen er kr. 550.000, -.\u00bb 3 3. Om klagen Harris Advokatfirma AS v/ Eirik Myking Midtb\u00f8, klager p\u00e5 vedtak om \u00e5 avsl\u00e5 s\u00f8knad om konsesjon til avtalt pris, og hevder at kommunen \u00aboveroppfyller\u00bb vilk\u00e5rene til \u00a7 9a. 3.1. Det klages p\u00e5: \u2022 Manglende helhetlig vurdering av konsesjonss\u00f8knaden \u2022 Bergen kommune sin befaring \u2013 saksbehandlingsfeil \u2022 Feil ved priskontrollen 4. Vurdering av klagen 4.1. Manglende helhetlig vurdering av konsesjonss\u00f8knaden Klager p\u00e5peker at vedtaket fremst\u00e5r politisk motivert, og at det etter klagers oppfatning, er b\u00e5de saksbehandlingsfeil og juridiske feil. De mener at det som i avslaget er beskrevet som en driftsmessig god l\u00f8sning, ikke lar seg realisere. De mener at vurdering av prisen i vedtaket er gjort isolert, og ikke som en helhetlig vurdering av s\u00f8knaden, men at vurderingen \u00abskal v\u00e6re gjenstand for en egen vurdering\u00bb. De viser ogs\u00e5 til Norsk Lovkommentar, note 87 til \u00a7 9a, \u00abDet skal imidlertid foretas en helhetsvurdering av alle momentene\u00bb. De p\u00e5peker ogs\u00e5 at \u00abdet skal legges s\u00e6rlig vekt p\u00e5\u00bb om den avtalte prisen tilgodeser en samfunnsmessig prisutvikling\u00bb. Klager hevder at det ikke er gjort en helhetlig vurdering av s\u00f8knaden. Det hevdes at det er lagt for stor vekt p\u00e5 prissp\u00f8rsm\u00e5let. Klager mener at \u00abvedtaket er politisk motivert\u00bb. Bergen kommune vurderer at vedtaket er gjort etter gjeldende regelverk og de f\u00f8ringene en har f\u00e5tt i loven og andre veiledninger, i tillegg til veiledningen fra Statsforvalteren i en lignende sak, der Statsforvalteren (Vedlegg 12) viser til Prop. 92 L (2016-20179 \u00abEn samfunnsmessig forsvarlig prisutvikling inneb\u00e6rer at prisen bidrar til \u00e5 realisere m\u00e5l i landbrukspolitikken. Det gjelder blant annet m\u00e5l som \u00e5 sikre rekrutteringen av aktive yrkesut\u00f8vere til n\u00e6ringen og legge til rette for eierskap til landbrukseiendommer som gir grunnlag for langsiktig god ressursforvaltning. Videre er det et m\u00e5l \u00e5 legge til rette for inntektsmuligheter og sosiale forhold som skaper stabile heltids- og deltidsplasser i landbruket. Skal de landbrukspolitiske m\u00e5lene n\u00e5s, er det n\u00f8dvendig at blant annet prisniv\u00e5et p\u00e5 landbrukseiendommer ikke er h\u00f8yere enn det som reflekterer verdien av eiendommens driftsgrunnlag og den verdi eiendommen har som bosted, samtidig som det ikke stilles krav om urimelig h\u00f8y egenkapital. Hensikten er ikke \u00e5 fryse fast prisene, jf. blant annet hensynet til eiendommenes funksjon som kredittgrunnlag\u00bb. Statsforvalteren viser videre til \u00a7 9a om at det skal \u00ablegges s\u00e6rlig vekt p\u00e5 om den avtalte prisen tilgodeser en samfunnsmessig forsvarlig prisutvikling.\u00bb Med dette menes at driften p\u00e5 eiendommen skal kunne gi en avkastning som forsvarer den avtalte prisen. Vi har ut fra en helhetlig vurdering, kommet til at den avtalte prisen ikke lar seg forsvare ut fra p\u00e5regnelig drift p\u00e5 eiendommen. Dette er konkludert ut fra tilstanden p\u00e5 eiendommen, kostnadene som vil p\u00e5l\u00f8pe for \u00e5 f\u00e5 den i driftsmessig god stand, knyttet til drenering og lignende, og for \u00e5 f\u00e5 til en \u00f8konomisk drift. Det er ikke bygninger p\u00e5 eiendommen. Det omtalte naustet, som ikke er p\u00e5regnelig i landbruksdriften, er n\u00e5 totalt rast sammen. Vi kan ikke se at det er politisk motivert, men at vi har fulgt de veiledningene vi er satt il \u00e5 f\u00f8lge. Kommunen mener vedtaket er gyldig, og at det er gjort ut fra en helhetlig og gyldig vurdering. Anf\u00f8rselen kan ikke komme til anvendelse. 4.2. Bergen kommune sin befaring - saksbehandlingsfeil Det blir hevdet at det er saksbehandlingsfeil at grunneier ikke ble varslet om befaringen. 4 Det er ingen krav i konsesjonsloven eller forvaltningsloven om varsling ved befaring p\u00e5 eiendommer i forbindelse med s\u00f8knader om konsesjon. Det var s\u00f8ker som ba om befaring, og det er ikke uvanlig at Seksjon for n\u00e6ring og landbruk tar befaring p\u00e5 eiendommer det s\u00f8kes konsesjon til. If\u00f8lge forvaltningsloven \u00a7\u00a7 17, skal organet s\u00f8rge for at saken blir s\u00e5 godt opplyst som mulig. Det at s\u00f8ker \u00f8nsket befaring, var etter v\u00e5r vurdering med \u00e5 opplyse saken p\u00e5 en god m\u00e5te. Anf\u00f8rselen kan ikke komme til anvendelse. 4.3. Feil ved priskontrollen Kommunen kan ikke foreta en gjennomsnittsberegning\u00bb slik de har gjort. Kommunen vurderer at det ikke er tatt utenforliggende hensyn, slik klager hevder. Kommunen har bare befart et begrenset omr\u00e5de. Det er ikke tatt hensyn til verdien av en veirett. Det er ikke tatt med en verdi p\u00e5 naustet. Kommunen har tatt hensyn til alle de innkomne takstene/verdivurderingene, vi har v\u00e6rt p\u00e5 befaring og sett tilstanden som var p\u00e5 eiendommen som en landbrukseiendom p\u00e5 befaringsdagen og tatt hensyn til de veiledningene som er gitt i rundskriv fra departementet. For \u00e5 yte b\u00e5de kj\u00f8per og selger rettferdighet og ikke v\u00e6re partisk, valgte vi \u00e5 regne b\u00e5de h\u00f8yeste og laveste bel\u00f8p i veiledningen. Det at vi valgte \u00e5 g\u00e5 for en verdivurdering som tilsvarte n\u00e6r middelvurderingene her, vil i dette tilfellet trolig v\u00e6re mer til selgers enn til kj\u00f8pers gunst. Driften av eiendommen har etter v\u00e5r mening v\u00e6rt sv\u00e6rt d\u00e5rlig i lang tid. Det er manglende gr\u00f8fting/ drift, og vil koste mye \u00e5 f\u00e5 driften/ beitene opp til dagens standard. Dette er begrunnelsen for v\u00e5r prissetting. Verdien av veiretten er ikke tatt med fordi kj\u00f8per allerede har rett til den samme veien, og at veiretten ligger i et s\u00e5 bratt omr\u00e5de at den trolig aldri vil bli tillatt \u00e5 bygge. Se neste punkt for kommentarer rundt verdivurdering av naustet. Anf\u00f8rselen kommer ikke til anvendelse. 4.3.1 Overordnet Klager mener at den avtalte prisen er bare ett av flere moment som skal vurderes ved saksbehandlingen av en s\u00f8knad om konsesjon. Selger er sterkt uenig i at den avtalte prisen \u00abikke tilgodeser en samfunnsmessig prisutvikling\u00bb. Klager hevder at eiendommen er 1800 dekar, men glemmer \u00e5 si at mesteparten av dette arealet er i sameie med andre. Det blir ogs\u00e5 hevdet at verdien av naustet ikke er tatt med. Klager mener at kommunen har vurdert felleseiet for lavt i verdi. Pris er, slik klager hevder, bare ett av flere momenter som skal vurderes, n\u00e5r en vurderer om konsesjon skal gis. Prisen er viktig i vurderingen, og det er et vesentlig moment om det i det hele tatt er mulig \u00e5 f\u00e5 l\u00f8nnsom drift p\u00e5 eiendommen, alene eller sammen med annen eiendom. Det vil ofte v\u00e6re avgj\u00f8rende for om det skal gis konsesjon eller gis avslag. Eiendommen er sv\u00e6rt bratt, og det vil v\u00e6re sv\u00e6rt utfordrende \u00e5 utnytte noe av omr\u00e5det som er i felleseie, med den eiendommen s\u00f8ker allerede har. Selv som bruk til beiteland, vil denne delen ha liten praktisk og \u00f8konomisk verdi. Den ligger ogs\u00e5 i et sv\u00e6rt rasfarlig omr\u00e5de, med de begrensninger dette legger p\u00e5 bruken og utnyttelsen \u00f8konomisk. Naustet som det vises til, er i dag helt sammenrast. Det er uenighet mellom selger og kj\u00f8per, om det er mulig \u00e5 reise det igjen og om grunneier vil tillate dette, men dette vil uansett v\u00e6re en stor kostnad og m\u00e5 oms\u00f8kes. Siden det ligger i et sv\u00e6rt rasfarlig omr\u00e5de, er ikke en eventuell verdi tatt med i taksten. Kommunen kan heller ikke se hvilken landbruksnytte et sammenrast naust har. 5 Anf\u00f8rselen kommer ikke til anvendelse. 4.3.2 Kommunen sin vurdering av fremlagte takster Klager er uenig i kommunen sin vurdering av de ulike takstene, og at en b\u00f8r se bort fra opprinnelig takst av samme takstmann som har tatt taksten n\u00e5. Taksten som fulgte salgsprospektet var laget av en takstmann som ikke hadde fysisk v\u00e6rt p\u00e5 eiendommen, da han utstedte den nye taksten. Han videref\u00f8rte sin takst fra 2012, dvs. en 11 \u00e5r gammel takst. Det ble innsendt ulike takster/ verdivurderinger fra b\u00e5de selger og kj\u00f8per i denne saken. Siden disse spriket s\u00e5 mye, valgte vi \u00e5 dra p\u00e5 befaring. I tillegg brukte vi alle takstene og verdivurderingene og veiledningen i prisrundskrivet M-3/2002, i vurderingen. Vi gjorde dette for \u00e5 f\u00e5 et best mulig verdivurderingsgrunnlag. Vi vurderte eiendommens tilstand og verdi som d\u00e5rligere i 2023 enn den hadde v\u00e6rt i 2012, p\u00e5 grunn av at den ikke hadde v\u00e6rt drevet som en landbrukseiendom, eller holdt ved like i perioden 2012 til 2023. Det vil koste \u00e5 f\u00e5 tilstanden p\u00e5 markene opp i en brukbar tilstand igjen, i form av gr\u00f8fting og stell. Klager utdyper ikke hvorfor vi b\u00f8r se bort fra opprinnelig takst, av den takstmannen som laget taksten som l\u00e5 ved salgsoppgaven. Vi mener at ogs\u00e5 den opprinnelige taksten har verdi, s\u00e6rlig siden takstmannen ikke hadde v\u00e6rt fysisk p\u00e5 eiendommen og sett tilstanden i 2023, f\u00f8r han fornyet taksten fra 2012. Anf\u00f8rselen kan ikke komme til anvendelse. 4.3.3 At eiendommen blir kj\u00f8pt som tilleggsjord \u00f8ker verdien Klager hevder at n\u00e5r eiendommen blir solgt som tilleggsjord, \u00f8ker verdien. Klager har til en viss grad rett i at tilleggsjord kan \u00f8ke verdien p\u00e5 eiendommen. Forutsetningen er at eiendommen da skal gi en driftsfordel for kj\u00f8peren. I dette tilfellet vil det ta lang tid og koste mye penger, f\u00f8r eiendommen anvendt som tilleggsjord gir driftsfordeler, i forhold til om den var blitt solgt separat. \u00c5rsaken til at vi ikke har tatt hensyn til en eventuell driftsfordel i v\u00e5r prisvurdering, er at det vil koste mye \u00e5 f\u00e5 gr\u00f8ftet og stelt eiendommen til dagens standard. Vi mener det er en riktig vurdering i denne saken. En eiendom som ikke er holdt i hevd eller er blitt stelt p\u00e5 mange \u00e5r, gir ikke noen ekstra verdi som tilleggsjord, i forhold til om den er blitt solgt separat. Anf\u00f8rselen kan ikke komme til anvendelse. 4.3.4 Kommunen har feilaktig sett bort fra naust/ nausterett Klager er uenig i at verdien av naustet blir sett bort fra verdivurderingen. Naustet st\u00e5r p\u00e5 bruk nummer 1, det vil si hverken p\u00e5 kj\u00f8pers eller selgers eiendom. Det ble p\u00e5 befaringen opplyst at eier av naustetomten skulle ha tilbake tomten dersom naustet falt helt sammen. Denne opplysningen har ikke latt seg verifisere i ettertid. Dette har heller ikke v\u00e6rt avgj\u00f8rende for vurderingen. Vi vurderte naustet da vi var p\u00e5 befaring. Det var da sv\u00e6rt falleferdig, og vi vurderte landbruksverdien til s\u00e5 godt som null. N\u00e5 er naustet falt helt sammen. Det var heller ikke noe som tilsa at det ville v\u00e6re behov for det naustet i den planlagte driften. I v\u00e5r vurdering har vi vurdert om et sammenrast naust hadde noen landbruksverdi i driften. Vi vurderte ogs\u00e5 at en eventuell reising av nytt naust ville medf\u00f8re kostnader med s\u00f8knadsprosess, rassikring, gjenreising og lignende. Vi regner det som lite sannsynlig at det vil bli tillatt \u00e5 reise nytt naust p\u00e5 den aktuelle tomten. Anf\u00f8rselen kommer ikke til anvendelse. 6 4.3.5 Mangelfull og feil prisvurdering 5. Klagers oppsummering Klager mener at vedtaket fra 20.11.2023 m\u00e5 oppheves. Kommunen mener at vi har gjort en grundig og riktig vurdering i saken, etter konsesjonsloven. Kommunen mener at vedtaket m\u00e5 bli st\u00e5ende, og ikke oppheves. Kommunen vil derfor, p\u00e5 dette tidspunktet, ikke vurdere om klager har rett p\u00e5 \u00e5 f\u00e5 tilkjent dekning av advokatutgifter. 6. Konklusjon Kommunen opprettholder sitt vedtak \u00abMed hjemmel i konsesjonsloven \u00a7\u00a7 2 og 9, 9a, jf. \u00a7 1 avsl\u00e5r Bergen kommune \u00e5 gi konsesjon til Helga Hemre, (250169 35010), til erverv av gnr. 275, bnr. 2 i Bergen kommune, til den pris som er avtalt i s\u00f8knad om konsesjon. Maksimal pris som Bergen kommune kan godta p\u00e5 den aktuelle eiendommen er kr. 550.000, -.\u00bb 7 "
}