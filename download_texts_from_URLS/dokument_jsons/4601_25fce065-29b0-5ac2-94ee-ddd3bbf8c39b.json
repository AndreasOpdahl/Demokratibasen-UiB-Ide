{
  "dokument_id": "25fce065-29b0-5ac2-94ee-ddd3bbf8c39b",
  "doc_type": "case_attachment",
  "kommune": 4601,
  "tittel": "\u00c5rsmelding Elder\u00e5det 2024 ",
  "url": "https://bergen.kommune.no/politikere-utvalg/api/fil/bk360/12374368/Arsmelding-Elderadet-2024-",
  "tekst": " \u00c5RSMELDING 2024 BERGEN ELDRER\u00c5D Styrker eldre sin deltakelse og medvirkning p\u00e5 alle samfunnsomr\u00e5der \u00c5rsmelding 2024 Bergen eldrer\u00e5d Eldrer\u00e5det skal sikre bred, \u00e5pen og tilgjengelig medvirkning for eldre i Bergen kommune i alle saker som ang\u00e5r dem. Eldrer\u00e5det er et r\u00e5dgivende organ for kommunen og har rett til \u00e5 uttale seg i alle saker som ang\u00e5r eldre. Eldrer\u00e5det gir r\u00e5d b\u00e5de til administrasjonen ved byr\u00e5det og til bystyret og bystyrets organer. Ny kommunelov tr\u00e5dte i kraft ved oppstart av valgperioden 2019-2023. i \u00a7 5-2 er eldrer\u00e5d definert som \u00abandre kommunale organ, som skal opprettes\u00bb. De samme regler gjelder for andre kommunale organ, som for folkevalgte organ. Eldrer\u00e5det 2024-2027 ble valgt av Bergen bystyre i m\u00f8te 19. desember 2023. Bergen eldrer\u00e5d 2024-2027 Medlemmer Varamedlemmer Nils M\u00e6hle leder Jette Lunemann Hansen Else Rongved Nyg\u00e5rd nestleder Odd-Inge Matre Stine Ruud Iversen Kari Solberg Joe Aseerwatham Viktor Marthinussen John Bugge Rasmussen Knut Gullaksen Per E. Stiegler Aud Toppe Christiansen Eli Nordstad Sigurd Inge Vard\u00f8y Elisabeth Jacobsen Randi Arnesen Trygve Birkeland Mona Yvonne Hopen Torill Wistner Fauzia Hussain-Wiik Irene Skarsten 1 Prioriterte saker og tema i 2024 Viktige saker Eldrer\u00e5det har v\u00e6rt opptatt av situasjonen til p\u00e5r\u00f8rende til eldre og syke. Eldrer\u00e5det er representert i brukerr\u00e5dene p\u00e5 alle kommunale sykehjemmene i Bergen og har flere ganger diskutert hvordan disse fungerer og hvordan arbeidet kan forbedres. Egne initiativ Eldrer\u00e5det har spesielt tatt opp situasjonen til ikke-digitale innbyggere der kommunen og kommunens tjenester blir mer og mer digitaliserte. R\u00e5det har gjentatte ganger, p\u00e5 forskjellige m\u00e5ter, p\u00e5pekt det meget uheldige ved at dekningsgraden p\u00e5 sykehjemsplasser i Bergen er p\u00e5 veg ned fra 21% til s\u00e5 lavt som 11%. Eldrer\u00e5det mener at denne nedgangen i dekningsgrad bryter med verdighetsgarantien som ble gitt i 2011. Dette g\u00e5r spesielt utover de svakeste av svake. Eldrer\u00e5det er ogs\u00e5 bekymret for den underdekning det over flere \u00e5r har v\u00e6rt i hjemmesykepleien sine budsjetter. Eldrer\u00e5dets aktivitet og deltakelse i r\u00e5d og arbeidsgrupper Eldrer\u00e5det har blant annet v\u00e6rt representert i: \u2022 Produktr\u00e5det \u2022 Tverrfaglig arbeidsgruppe for nye sykehjem \u2022 Kvalitetsutvalg for etat for sykehjem \u2022 Kvalitetsutvalg for etat for hjemmebaserte tjenester \u2022 Fag- og samarbeidsr\u00e5det for USHT (utviklingssenter for sykehjem og hjemmetjenester) \u2022 Brukerpanel Alrek helseklynge \u2022 Omr\u00e5deutvalg i helsefelleskap Vestland Eldrer\u00e5det sitter i brukerr\u00e5dene p\u00e5 de kommunale sykehjemmene i Bergen og er ogs\u00e5 representert i styrene ved tre av de ideelle sykehjemmene. Eldrer\u00e5det opplever det som uheldig at det ikke er brukerr\u00e5d ved de ideelt drevne sykehjemmene, eller at eldrer\u00e5det ikke er representert i styrene ved disse sykehjemmene. Eldrer\u00e5dets m\u00f8ter Eldrer\u00e5det avholdt 10 ordin\u00e6re m\u00f8ter og ett ekstraordin\u00e6rt m\u00f8te i 2024. Byr\u00e5d for eldre, helse og omsorg har m\u00f8tt fem ganger. Eldrer\u00e5det legger stor vekt p\u00e5 samarbeidet med byr\u00e5den. Byr\u00e5dene for finans og for byutvikling, byr\u00e5dsleder, byombudet og ordf\u00f8rer har m\u00f8tt en gang 2 hver. Arbeidsutvalget i utvalg for helse og sosial og leder for utvalg for milj\u00f8 og byutvikling har m\u00f8tt en gang hver. M\u00f8tene har startet med \u00e5pen halvtime og det har v\u00e6rt 18 innlegg under \u00e5pen halvtime De fleste av r\u00e5dets m\u00f8ter blir holdt p\u00e5 Bergen r\u00e5dhus. Men, eldrer\u00e5det har ogs\u00e5 \u00f8nsket \u00e5 ha m\u00f8ter i andre bydeler, og i 2024 har det blitt holdt m\u00f8te i Laksev\u00e5g (Lyngb\u00f8tunet sykehjem). Saksbehandling i eldrer\u00e5det I tillegg til \u00e5 uttale seg i bystyresaker, har r\u00e5det et tett samarbeid med byr\u00e5det og byr\u00e5dsavdelingene. At r\u00e5det kommer med innspill tidlig i kommunens plan- og saksprosesser, er en forutsetning for reell medvirkning og gj\u00f8r det mulig for r\u00e5det \u00e5 sette sitt preg p\u00e5 innhold og metode for hvordan inkludere eldre i arbeidet p\u00e5 en god m\u00e5te. Budsjettbehandling Eldrer\u00e5det begynte arbeidet med budsjett 2025 i mars og sendte sine innspill til de ulike fagbyr\u00e5dene. I juni var alle fire r\u00e5dslederne invitert til byr\u00e5det for \u00e5 legge frem sine viktigste innspill til budsjettarbeidet. Etter at budsjettet ble lagt frem i oktober fikk r\u00e5det en oppl\u00e6ring i budsjettdokumentene og satte opp ett ekstraordin\u00e6rt m\u00f8te for \u00e5 vedta sine innspill til budsjettet f\u00f8r utvalgenes innspillsm\u00f8ter. Saker behandlet i 2024 Sakstype Antall Interne saker 29 H\u00f8ringer 15 Forvaltningsrevisjoner 4 Innspill til byr\u00e5d/byr\u00e5dsavdeling for byutvikling 6 Innspill til Bymilj\u00f8etaten 4 Innspill til Plan- og bygningsetaten 3 Innspill til byr\u00e5d/byr\u00e5dsavdeling for eldre, helse og omsorg 8 Innspill til Etat for vurdering og rehabilitering 2 Innspill til byr\u00e5dsavdeling for finans 2 Innspill til Etat for utbygging 2 Innspill til byr\u00e5dsavdeling for barnevern, sosiale tjenester og mangfold 4 Innspill til byr\u00e5dsleders avdeling 2 Saker til behandling i utvalg og bystyre Til utvalg for helse og sosial 17 Til utvalg for finans, kultur og n\u00e6ring 5 Til utvalg for milj\u00f8 og byutvikling 8 Til utvalg for barnehage, skole og idrett 1 Til kontrollutvalget 1 Eldrer\u00e5det har sendt 32 forslag til behandling i utvalg og bystyre, 3 av dem har f\u00e5tt st\u00f8tte i bystyret. 3 Oppl\u00e6ring, befaringer og deltakelse p\u00e5 innspillsdager Januar 4.1 Oppstartsdag med felles oppl\u00e6ring for r\u00e5dene Februar 16.2 Oppl\u00e6ringsdag i regi av byr\u00e5dsavdeling for eldre, I samarbeid med kommunalt r\u00e5d helse og omsorg for personer med funksjonsnedsettelse Mars 5.3 Oppl\u00e6ringsdag i regi av byr\u00e5dsavdeling for I samarbeid med kommunalt r\u00e5d byutvikling for personer med funksjonsnedsettelse 19.3 Oppl\u00e6ringsdag i regi av Senter for et aldersvennlig Felles for r\u00e5d fra Vestland Norge Juni 10-12.6 Storbykonferansen for eldrer\u00e5d i Kristiansand Felles konferanse for eldrer\u00e5d fra de ni st\u00f8rste byene i Norge Oktober 15.10 Seniorkonferanse I samarbeid med H\u00f8gskulen p\u00e5 Vestlandet November 12-13.11 Innspillsm\u00f8ter med studentgrupper fra TVEPS (tverrprofesjonell samarbeidsl\u00e6ring) Seniorkonferanse 2024 Eldrer\u00e5det arrangerte 16. oktober 2024 sin tredje seniorkonferanse. Konferansen ble holdt p\u00e5, og i samarbeid med, H\u00f8gskulen p\u00e5 Vestlandet og det var ca 200 deltakere. Tema for konferansen var reformen Bu trygt heime Til slutt Det er godt samarbeid i r\u00e5det og det arbeides med godt engasjement og forst\u00e5else for de eldres utfordringer. S\u00e6rlig er eldrer\u00e5det opptatt av de svakeste eldre sin situasjon, noe som er naturlig, da denne delen av befolkningen virkelig trenger talspersoner. Medlemmene i eldrer\u00e5det har ulik kompetanse og erfaringsbakgrunn, hvilket er en styrke for r\u00e5det. Samtidig kreves det at medlemmene, s\u00e6rlig nye, i tillegg til god oppl\u00e6ring f\u00e5r inspirasjon og st\u00f8tte i r\u00e5det for \u00e5 fremme de eldres sak p\u00e5 best mulig m\u00e5te. Byr\u00e5d for eldre, helse og omsorg Marte Monstad og de andre byr\u00e5dene har vist stor vilje og evne til \u00e5 prioritere \u00abbyr\u00e5dens halvtime\u00bb og samarbeidet med eldrer\u00e5det. Eldrer\u00e5det vil gjerne takke byr\u00e5dene for deres positive holdning og gode oppf\u00f8lging av Eldrer\u00e5det og v\u00e5re saker. 4 Eldrer\u00e5det takker alle v\u00e5re samarbeidspartnere for samarbeidet i 2024 og vi ser med glede fram til videre samarbeid og deltagelse i nye prosjekter og nye politiske saker. Bergen, mars 2025 Nils M\u00e6hle, leder 5 "
}