{
  "dokument_id": "01cb8751-e9f0-5b20-b90c-e797737a7515",
  "doc_type": "case_minutes",
  "kommune": 4601,
  "tittel": "Saksprotokoll RBA, 07052025, Sak 23/25, Saksfremlegg RBA, Bergenhus, Damsg\u00e5rdveien 99-101, opparbeidelse offentlig plass og oppgradering av fellesomr\u00e5der",
  "url": "https://bergen.kommune.no/politikere-utvalg/api/fil/bk360/12744719/Innstilling-vedtak-Saksfremlegg-RBA-Bergenhus-Damsgardveien-99-101-opparbeidelse-offentlig-plass-og-oppgradering-av-fellesomrader",
  "tekst": "Saksfremlegg RBA, Bergenhus, Damsg\u00e5rdveien 99-101, opparbeidelse offentlig plass og oppgradering av fellesomr\u00e5der R\u00e5det for byforming og arkitektur (RBA) behandlet saken i m\u00f8tet 07.05.2025 sak 23/25 og fattet f\u00f8lgende vedtak: Representanten Simon Dai bar om \u00e5 f\u00e5 sin habilitet vurdert, da han arbeider i et av firmaene som er ansvarlig for prosjekteringen i bygges\u00f8knaden. RBA fant ham inhabil, og han fratr\u00e5dte m\u00f8tet. R\u00e5det er positive til s\u00f8knaden om opparbeidelse offentlig plass og oppgradering av fellesomr\u00e5der for eiendommen Damsg\u00e5rdsveien 99-101, og st\u00f8tter intensjonen om at dette skal bli omr\u00e5dets nye, gr\u00f8nne m\u00f8te- og aktivitetsplass for beboere og bes\u00f8kende p\u00e5 Damsg\u00e5rd. Grepet med \u00e5 ta bort inngjerdingen er positivt, men RBA presiserer at siden uteomr\u00e5det ligger n\u00e6r Strax-huset og skal v\u00e6re et offentlig tilgjengelig areal, er det viktig med \u00e5penhet og en stor grad av oversikt i utformingen. God belysning av arealene er derfor avgj\u00f8rende for at man kan f\u00f8le seg trygg, og dette kan bidra til at man ikke risikerer at arealet til slutt blir inngjerdet igjen. RBA kan anbefale tiltaket. "
}