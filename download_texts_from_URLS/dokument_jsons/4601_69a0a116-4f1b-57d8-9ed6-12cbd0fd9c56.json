{
  "dokument_id": "69a0a116-4f1b-57d8-9ed6-12cbd0fd9c56",
  "doc_type": "case_attachment",
  "kommune": 4601,
  "tittel": "Konstituering av byr\u00e5det Meyer og tildeling av fagfullmakter til byr\u00e5d for barnehage og skole",
  "url": "https://bergen.kommune.no/politikere-utvalg/api/fil/bk360/12186126/Konstituering-av-byradet-Meyer-og-tildeling-av-fagfullmakter-til-byrad-for-barnehage-og-skole",
  "tekst": " BYR\u00c5DET Byr\u00e5dssak /25 Saksframstilling V\u00e5r referanse: 2023/249452-112 Konstituering av byr\u00e5det Meyer og tildeling av fagfullmakter til byr\u00e5d for barnehage og skole Hva saken gjelder: I fullmaktsak 1/25 av 6. mars 2025 har byr\u00e5dsleder fattet f\u00f8lgende vedtak: \u00abSom byr\u00e5d for barnehage og skole oppnevnes Christian Haugen fra 6. mars 2025.\u00bb Byr\u00e5d Christian Haugen m\u00e5 s\u00e5ledes tildeles ledelse, ansvar og fullmakter for byr\u00e5dsavdeling for barnehage og skole. Vedtakskompetanse: Byr\u00e5dets fullmakter pkt. 2.3 Organisering av byr\u00e5det, vedtatt av Bergen bystyre 27. november 2024 i sak 462/24: Byr\u00e5det organiserer selv sin virksomhet og administrasjon, og bestemmer selv hvilke omr\u00e5der av den kommunale virksomheten den enkelte byr\u00e5d har ansvar for. Kommuneloven \u00a7 5-10 siste avsnitt Straks kommuner\u00e5det og fylkesr\u00e5det har konstituert seg eller endret sin sammensetning, sender det melding til kommunestyret eller fylkestinget om hvordan r\u00e5det er sammensatt. Byr\u00e5dsleder innstiller til byr\u00e5det \u00e5 fatte f\u00f8lgende vedtak: 1. I samsvar med byr\u00e5dslederens vedtak i Fullmaktsak 1-25 av 6. mars 2025, tildeles byr\u00e5d Christian Haugen ledelse, ansvar og fullmakter for byr\u00e5dsavdeling for barnehage og skole slik det fremkommer av vedlegg til denne sak. 2. Byr\u00e5d Marte Monstad er nestleder i byr\u00e5det. 3. Byr\u00e5det Meyer har etter dette f\u00f8lgende sammensetning: Byr\u00e5dsleder Christine Meyer Byr\u00e5d Marte Joan Monstad Byr\u00e5d Reidar Digranes Byr\u00e5d Jacob M\u00e6hle Byr\u00e5d Christian Haugen Byr\u00e5d Charlotte Spurkeland Byr\u00e5d Christine Kahrs 4. Ved inhabilitet og frav\u00e6r praktiseres f\u00f8lgende settebyr\u00e5dsordning: For byr\u00e5dsleder Christine Meyer: byr\u00e5d Marte Joan Monstad 1 De \u00f8vrige er gjensidige settebyr\u00e5der s\u00e5ledes: Reidar Digranes \u2013 Christian Haugen Marte Joan Monstad \u2013 Christine Kahrs Jacob M\u00e6hle \u2013 Charlotte Spurkeland En settebyr\u00e5d trer inn med de n\u00f8dvendige fullmakter n\u00e5r byr\u00e5den har frav\u00e6r p\u00e5 grunn av sykdom, reise eller lignende, eller er vedtatt inhabil i en sak etter kommuneloven \u00a7 11-4 siste setning. 5. Byr\u00e5det Meyer er med dette konstituert etter endring i byr\u00e5dets sammensetning. 6. Melding om vedtak sendes bystyret i henhold til Byr\u00e5dets reglement \u00a7 2-3 fjerde avsnitt. Dato: 6. mars 2025 Christine B. Meyer Byr\u00e5dsleder Dokumentet er godkjent elektronisk. Vedlegg: Fullmaktsak 1/25 2 "
}