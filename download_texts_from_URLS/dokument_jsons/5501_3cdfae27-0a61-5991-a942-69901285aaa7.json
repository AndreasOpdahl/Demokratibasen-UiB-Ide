{
  "dokument_id": "3cdfae27-0a61-5991-a942-69901285aaa7",
  "doc_type": "case_attachment",
  "kommune": 5501,
  "tittel": "15 Naboskapsm\u00f8te Solneset - referat",
  "url": "https://innsyn.tromso.kommune.no/application/getMoteDokument?dokid=2001897980",
  "tekst": " NABOSKAPSM\u00d8TE DETALJREGULERING 1939 SOLNESET Referat Dato: 06.06.2023 Tid: kl. 1800-1900 Sted: Hamna skole Til stede: \u2212 Randi S. Wiik \u2212 Kjell Wiik \u2212 Tor Hansen \u2212 Gry Aasg\u00e5rd \u2212 Torkjell Naterstad \u2212 Vanja Rostadmo \u2212 Halvord S. Dahl \u2212 Ole Vidar Furnes, BoNord \u2212 Morten Mo Vik, BoNord \u2212 Johan Gustavsen, AT arkitektur \u2212 Roy Fossum, Troms\u00f8 kommune \u2212 Robert Larsen, Troms\u00f8 kommune (referent) Bakgrunn: AT arkitektur har, p\u00e5 vegne av BoNord AS, fremmet planinitiativ for detaljregulering av felt B1-B2, C1-C2 m.m., som inng\u00e5r som en del av omr\u00e5deplan 1571 Solneset. Deler av arealet i omr\u00e5deplanen (A1-A2) er regulert til boliger i plan 1834. Det p\u00e5g\u00e5ende planarbeidet tar sikte p\u00e5 \u00e5 regulere resten av omr\u00e5det, med unntak av felt A3. Administrasjonen har vurdert planinitiativet opp mot nasjonale retningslinjer og kommunale strategier, herunder kollektivdekning og friluftsinteresser. Vurderingen er behandlet politisk, med vedtak om at planinitiativet kan videref\u00f8res. Innledning: Robert Larsen orienterte om rammer, ansvar og prosess knyttet til reguleringsarbeid. Status planinnsending: Johan Gustavsen orienterte om rammene for utbyggingsplanene. Form\u00e5let er boliger, i ulike typer blokkbebyggelse, foresl\u00e5tt antall boenheter er 383. Atkomstveg fra Ringvegen, s\u00f8r for skolen. Dagens utkast til detaljregulering er endret fra det opprinnelige planinitiativet, og fra omr\u00e5deplanen, som f\u00f8lge av dialog mellom forslagsstiller og Byutvikling. Blant annet er de aktuelle byggefeltene trukket vekk fra markagrensa og n\u00e6rmere Ringvegen, slik at gr\u00f8ntarealene n\u00e6rmest marka blir skjermet. Tilsvarende er byggefeltene i \u00f8vre, \u00f8stre del av omr\u00e5deplanen tatt ut. Det er foretatt tilpasninger av atkomstveg i forhold til terreng, form\u00e5lsgrenser og tilgrensende reguleringsplan. Lokalisering av offentlig/ privat form\u00e5l o_T3 i omr\u00e5deplanen er endret. Internt i byggefeltet jobber utbygger med \u00abGrendehus 2.0\u00bb som blir mer fokusert p\u00e5 eventuelle tjenester rettet mot beboere i planomr\u00e5det, men som ogs\u00e5 kan v\u00e6re en allmenn/utadrettet funksjon, og eventuelt barnehage dersom det blir et behov for det i framtiden. Leke- og uteoppholdsarealer: Omr\u00e5deplanen inneholder en str\u00f8kslekeplass. Forslagsstiller anbefaler denne flyttet til omr\u00e5deplanens felt for offentlig/privat tjenesteyting i forlengelsen av skoleg\u00e5rden. 1 Dette slik at investeringer i lekeinfrastruktur og uteopphold blir tilgjengelig for flere innbyggere i omr\u00e5det og kan forsterke kommunens intensjon om \u00e5 bruke eksisterende skolebygg som \u00abm\u00f8teplasser\u00bb i n\u00e6rmilj\u00f8et. Sp\u00f8rsm\u00e5l og kommentarer: \u2212 Hvem har ansvar for tilrettelegging av veg? I utgangspunktet p\u00e5hviler denne oppgaven utbygger. \u2212 Skole- og barnehagekapasiteten ble kommentert som et mulig problem. Skolekapasiteten anses ikke som problematisk. Omr\u00e5deplanen inneholder et avsatt form\u00e5lsfelt tiltenkt barnehageform\u00e5l. Forslagsstiller anbefales at eventuelle ytterligere barnehagebehov i bydelen, l\u00f8ses vest for Solneset Barnehage, der man b\u00f8r vurdere muligheten for et flerfunksjonelt \u00abbydelshus\u00bb etter modell fra Planinitiativ for Soltun. Dette kan da bli et samlingspunkt for bydelen. \u2212 Det ble stilt sp\u00f8rsm\u00e5l om eneboliger i planomr\u00e5det. Svaret var at planen kun legger til rette for blokkbebyggelse. \u2212 Kommentar ang. demografien i planomr\u00e5det. Forslagsstiller nevnte at planen legger til rette for ulike typer boliger tilpasset ulike livsl\u00f8p. \u2212 Sp\u00f8rsm\u00e5l om n\u00e5r planen legges ut til offentlig ettersyn. Svaret var tidligst mot slutten av \u00e5ret. \u2212 Sp\u00f8rsm\u00e5l om tilgangen til Troms\u00f8marka. Forslagsstiller nevnte at kommunal VA-tras\u00e9 gjennom marka vil medf\u00f8re graving inn til planomr\u00e5det. Her kan det potensielt opprettes en gangsti som kobler det interne vegsystemet i planomr\u00e5det til Mortensens og UNN/UiT. Dette gir 2km gangavstand til UNN/UiT fra ytterkant av planomr\u00e5det gjennom Troms\u00f8marka. 2 "
}