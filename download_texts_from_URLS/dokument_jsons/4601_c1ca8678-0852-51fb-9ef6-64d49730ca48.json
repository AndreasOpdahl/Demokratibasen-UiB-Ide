{
  "dokument_id": "c1ca8678-0852-51fb-9ef6-64d49730ca48",
  "doc_type": "case_attachment",
  "kommune": 4601,
  "tittel": "Geologisk vurdering_datert 15.12.2017",
  "url": "https://bergen.kommune.no/politikere-utvalg/api/fil/bk360/10495737/Geologisk-vurdering-datert-15-12-2017",
  "tekst": "NOTAT OPPDRAG Hjortevegen detaljregulering DOKUMENTKODE 10201331-RIGberg-NOT-001 EMNE Geologisk vurdering av byggetomt TILGJENGELIGHET \u00c5pen OPPDRAGSGIVER WEBU AS OPPDRAGSLEDER Heidi Havelin KONTAKTPERSON Erlend Innset SAKSBEHANDLER Mariia Pihlainen KOPI ANSVARLIG ENHET 10233013 Bergteknikk Vest SAMMENDRAG Planomr\u00e5de ved Hjortevegen 12-14 er unders\u00f8kt av Multiconsult med tanke p\u00e5 skredfare, samt grunnforholdene i fremtidige byggegrop. Det er ikke avdekket skredfare fra naturlig terreng som ville kreve sikring f\u00f8r byggeperioden. Etter det har blitt utf\u00f8rt sprengningsarbeidene for \u00e5 etablere byggegrop vil deler av utsprengte skj\u00e6ringer sannsynligvis kreve sikring, se kapittel 2.3. Geolog skal f\u00f8lge opp sikringsarbeidene. Se videre anbefalinger i kapittel 3. 1 Innledning Multiconsult har utf\u00f8rt en geologisk vurdering med tanke p\u00e5 skredfare og grunnforhold for planomr\u00e5det ved Hjortevegen 12-14, gnr./bnr. 40/531 og 40/537 i Bergen kommune. Det er planlagt 12 nye familieleiligheter i disse tomtene, der det per dags dato st\u00e5r to eneboliger med tilh\u00f8rende garasjer i et etablert boligfelt, se Figur 1 og Figur 2. Figur 1. Planomr\u00e5de ved Hjortevegen 12-14, markert med en stiplet linje. 00 15.12.2017 Klar til utsendelse Mariia Pihlainen Asbj\u00f8rn \u00d8ystese Heidi Havelin REV. DATO BESKRIVELSE UTARBEIDET AV KONTROLLERT AV GODKJENT AV MULTICONSULT | Nesttunbrekka 99 | 5221 Nesttun | Tlf 55 62 37 00 | multiconsult.no NO 918 836 519 MVA Hjortevegen detaljregulering multiconsult.no Geologisk vurdering av byggetomt Figur 2. Forel\u00f8pig skisse for planlagt boligkompleks ved Hjortevegen, utarbeidet av TAG arkitekter. 2 Utf\u00f8rte unders\u00f8kelser Befaringen ble utf\u00f8rt 30.11.2017 av geolog Mariia Pihlainen. Hensikten med befaringen var \u00e5 kartlegge forholdene i det skr\u00e5nende terrenget i bakkant av planomr\u00e5det med tanke p\u00e5 potensiell skredfare, samt gj\u00f8re en vurdering av bergmassen med tanke p\u00e5 grunnarbeidene. P\u00e5 forkant av befaring er f\u00f8lgende materiale blitt gjennomg\u00e5tt: - Topografisk kart og flyfoto (www.norgeskart.no) - Helningskart (http://geodata.ngi.no/) - Klimadata (www.senorge.no) - Aktsomhetskart og skredhendelser (http://atlas.nve.no/) Beskrivelse av terrengforhold Planomr\u00e5det ligger i et etablert boligfelt med skr\u00e5nende terreng, se figur 1. Denne skr\u00e5ningen er en bergskr\u00e5ning med et tynt jordlag (<0.5 m). Deler av skr\u00e5ningen best\u00e5r av en utsprengt skj\u00e6ring (ved Hjortevegen 14), mens det i s\u00f8r\u00f8stlige deler av tomten er en naturlig bergskr\u00e5ning. H\u00f8ydeforskjellen i planomr\u00e5det er per dags dato ca. 10 m totalt, og helningen varierer fra slakt skr\u00e5nende terreng (<25\u00b0) til bratte bergskj\u00e6ringer (70-90\u00b0). Det er ingen bekker i omr\u00e5det, men det er observert vannsig og isdannelse i skj\u00e6ringen. Vegetasjon best\u00e5r av busker, l\u00f8vtr\u00e6r og hageplanter. Skredfare Det er ingen registrerte skredhendelser i det aktuelle omr\u00e5det, og omr\u00e5det ligger utenfor aktsomhetskartene for skred i skreddatabasen til NVE (https://atlas.nve.no/). P\u00e5 grunn av lave terrengh\u00f8yder, mildt klima og mangel p\u00e5 l\u00f8sneomr\u00e5der er sn\u00f8skred og jordskred ikke aktuelle skredtyper i planomr\u00e5det. Den brattere naturlige bergskr\u00e5ningen i s\u00f8r\u00f8stlige deler av planomr\u00e5det vurderes som stabil, og bergmassen i omr\u00e5det er s\u00e5pass sm\u00e5fallent at det kun er mindre stein og 10201331-RIGberg-NOT-001 15. desember 2017 / Revisjon 00 Side 2 av 5 Hjortevegen detaljregulering multiconsult.no Geologisk vurdering av byggetomt flak som kan l\u00f8sne. Planlagt bygg, som kommer til \u00e5 st\u00e5 lenger nordvest, vil etter v\u00e5r vurdering ikke bli rammet av nedfall fra skr\u00e5ningen, se figur 2. I forhold til sikkerhet for tilh\u00f8rende uteareal b\u00f8r denne naturlige bergskr\u00e5ningen renskes for vegetasjon og avl\u00f8ste stein. Dette kan utf\u00f8res samtidig med grunnarbeidene. Det er ikke funnet forhold som kan medf\u00f8re u\u00f8nskede hendelser med tanke p\u00e5 skred fra naturlig terreng mot planlagte bygg eller anleggsvirksomhet. Grunnforhold i byggegropen Basert p\u00e5 observasjonene i den eksisterende skj\u00e6ringen ved Hjortevegen 14 er bergmassen i den fremtidige byggegropen karakterisert av sterkt deformert skifrig bergart (glimmerskifer), se Bilde 1. If\u00f8lge NGU sitt berggrunnskart kan man ogs\u00e5 forvente granittisk gneis med stedvis basiske b\u00e5nd, og mulig ogs\u00e5 anortositt i s\u00f8rlige deler av planomr\u00e5det. Oppsprekkingsgrad varierer fra h\u00f8y til middels, typisk med soner med tettere oppsprukket berg. Sprekkene f\u00f8lger hovedsakelig foliasjonen som er orientert N\u00d8-SV og faller ca. 70\u00b0 mot S\u00d8. Det vil bli utf\u00f8rt sprengningsarbeider for etablering av byggegrop. St\u00f8rste delen av de fremtidige skj\u00e6ringene vil if\u00f8lge plantegningene v\u00e6re orientert NV-S\u00d8 i bakkant av bygget. Stabiliteten i denne skj\u00e6ringen kan i utgangspunktet forventes \u00e5 v\u00e6re bra med tanke p\u00e5 den dominerende sprekkeretningen, som vil ligge vinkelrett mot bakkant av bygget. P\u00e5 grunn av sterkt oppsprukket berg kan det forventes at skj\u00e6ringene som blir liggende i dagen vil m\u00e5tte sikres med steinsprangnett. Et slikt nett vil ogs\u00e5 sikre mot isnedfall. Sleppene i bergpartiene i skj\u00e6ringen som vil ligge i nordenden av det planlagte bygget vil ha fall rett inn i byggegropen. Her kan det i verste fall bli behov for p\u00e5f\u00f8ring av spr\u00f8ytebetong dersom berget er tett oppsprukket for \u00e5 ivareta arbeidssikkerhet dersom skj\u00e6ringen blir h\u00f8y, til tross for at byggegropen vil til slutt bli tilbakefylt med masser. I den s\u00f8rlige enden av byggegropen kan skj\u00e6ringene f\u00e5 overhengende bergpartier som vil kreve bolting. 3 Anbefalinger If\u00f8lge plantegningene vi har blitt tilsendt vil det bli utf\u00f8rt sprengningsarbeider ved etablering av byggegrop til det fremtidige leilighetsbygget. Basert p\u00e5 observasjoner i eksisterende skj\u00e6ringer i planomr\u00e5det vil det mest sannsynlig bli behov for sikring etter sprengning. Se kapittel 2.3 for antatte forhold i de nye skj\u00e6ringene, samt beskrivelse av sannsynlige sikringsmetoder. Vi presiserer at geolog skal tilkalles f\u00f8r og etter sprengning for \u00e5 vurdere stabilitet og reel behov for sikring i skj\u00e6ringene. Sikringsmetode og \u2013mengder avhenger av h\u00f8yde p\u00e5 skj\u00e6ringene og lokale variasjoner i bergmassen, samt konturen ved skj\u00e6ringen, og derfor er det vanskelig \u00e5 ansl\u00e5 sikringsbehov n\u00e6rmere f\u00f8r sprengingen er utf\u00f8rt. For \u00e5 redusere sikringsmengden og for at berget er noks\u00e5 oppsprukket anbefaler vi at det sprenges forsiktig og bruk av tett borhullsm\u00f8nster. Ogs\u00e5 skj\u00e6ringer i dagen og den naturlige skr\u00e5ningen i s\u00f8rlige delen av tomten m\u00e5 unders\u00f8kes n\u00e6rmere i byggeperioden med tanke p\u00e5 permanent sikring. NS8141 angir behov for bygningsbesiktigelse av omkringliggende bygninger og konstruksjoner f\u00f8r igangsetting av sprengningsarbeider. Grensen er 50 m for bygg fundamentert p\u00e5 berg og 100 m for bygg fundamentert p\u00e5 l\u00f8smasser. Ved sprengning m\u00e5 rystelsesgrenser p\u00e5 n\u00e6rmeste bygg fastsettes i henhold til NS8141. Hver salve m\u00e5 dekkes til med skytematter for \u00e5 unng\u00e5 steinsprut. 10201331-RIGberg-NOT-001 15. desember 2017 / Revisjon 00 Side 3 av 5 Hjortevegen detaljregulering multiconsult.no Geologisk vurdering av byggetomt Bilde 1. N\u00e6rbilde av forventet bergmasse i fremtidig byggegrop. Bildet er tatt mot nord ved den eksisterende skj\u00e6ringen ved Hjortevegen 14. Bilde 2. Oversiktsbilde av terreng og skr\u00e5ning i deler av planomr\u00e5det, sett mot nord\u00f8st. 10201331-RIGberg-NOT-001 15. desember 2017 / Revisjon 00 Side 4 av 5 Hjortevegen detaljregulering multiconsult.no Geologisk vurdering av byggetomt Bilde 3. Den naturlige skr\u00e5ningen i s\u00f8rlige deler av planomr\u00e5det, sett mot \u00f8st. Her b\u00f8r vegetasjonen fjernes for \u00e5 kunne unders\u00f8ke behov for permanent sikring. 10201331-RIGberg-NOT-001 15. desember 2017 / Revisjon 00 Side 5 av 5 "
}