{
  "dokument_id": "789c6bf7-ee4e-507e-a15f-2b5beb14c506",
  "doc_type": "case_attachment",
  "kommune": 4601,
  "tittel": "Regional friluftslivskartlegging-innspillsnotat-august24",
  "url": "https://bergen.kommune.no/politikere-utvalg/api/fil/bk360/11047991/Regional-friluftslivskartlegging-innspillsnotat-august24",
  "tekst": "Innspillsnotat -forel\u00f8pig utkast august 2024 Kartlegging og verdsetting av regionale friluftslivsomr\u00e5der og turruter Innledning Kunnskap om natur- og friluftslivsomr\u00e5der er viktigere enn noen gang, og det er behov for en nasjonal, anerkjent metodikk for \u00e5 kartlegge friluftslivsomr\u00e5der og turruter av regional (og nasjonal) betydning samt \u00e5 verdsette disse. Regionale friluftslivsomr\u00e5der er ofte store sammenhengende friluftslivsomr\u00e5der, og b\u00e5de regionale friluftslivsomr\u00e5der og turruter kjennetegnes i mange tilfeller av at de krysser kommunegrenser og at kommunene derfor samarbeider om forvaltningen. Regionale friluftslivsomr\u00e5der og turruter vil vanligvis ha en betydelig andel bes\u00f8kende fra flere kommuner. Regional friluftslivskartlegging skal bidra til \u00e5 sikre god dokumentasjon av friluftslivsomr\u00e5der og turruter som har betydning i et regionalt perspektiv. Et slikt kunnskapsgrunnlag er ekstra viktig i forbindelse med planlegging av nasjonale prosjekter som for eksempel store samferdselsprosjekter, planer for vindkraftutbygging og i forbindelse med vassdragsrevisjoner, men ogs\u00e5 i forbindelse med planer for fritidsbebyggelse. Ettersom fylkeskommunene f\u00f8rst og fremst skal ivareta det regionale perspektivet, er det av stor interesse for fylkeskommunene med god kunnskap om regionale friluftslivsomr\u00e5der og turruter. Regional friluftslivskartlegging vil ogs\u00e5 bidra til \u00e5 \"tette kunnskapshullene\" i kommuner som enn\u00e5 ikke har gjennomf\u00f8rt kartlegging og verdsetting etter M98-veilederen. Videre kan kart som viser friluftslivsverdien p\u00e5 arealene (b\u00e5de i lokalt og regionalt perspektiv) v\u00e6re nyttig for arbeidet med areal- og naturregnskap. Friluftslivskartlegging er ogs\u00e5 viktig i forbindelse med s\u00e5kalt \"planvask\", som vil skje i mange kommuner. I forbindelse med \"vasking\" av reguleringsplaner, skal ny og oppdatert kunnskap om friluftslivsverdien p\u00e5 arealene tas hensyn til. Regional kartlegging og verdsetting av friluftslivsomr\u00e5der vil i tillegg v\u00e6re et nyttig kunnskapsgrunnlag i forbindelse med planer og strategier for villrein og reindrift. N\u00e5r det kommer til verdsetting, vil det v\u00e6re ulike grunner til at et friluftslivsomr\u00e5de blir kartlagt som sv\u00e6rt viktig. For eksempel kan et utfartsomr\u00e5de bli klassifisert som viktig eller sv\u00e6rt viktig fordi det brukes mye og har mange stier, benker, gapahuker etc. Friluftslivsomr\u00e5der med unike natur- og landskapskvaliteter kan i flere tilfeller ha lite bes\u00f8k og tilrettelegging, men likevel bli klassifisert som sv\u00e6rt viktige fordi de har store natur- og opplevelseskvaliteter. Enten det er snakk om friluftslivsomr\u00e5der med stor bruk og mye tilrettelegging eller villmarkspregede friluftslivsomr\u00e5der, trenger vi stedfestet kunnskap om omr\u00e5dene. Steg i digital veiledning (ikke s\u00e5 ulikt dagens digitale M98-veiledning) 1. Forankre arbeidet politisk 2. Etablere prosjektorganisasjon 3. Kartlegge regionale friluftslivsomr\u00e5der og turruter 4. Kategorisere i omr\u00e5detyper 5. Verdsette og beskrive omr\u00e5detypene 6. Kvalitetssikre temakartene 7. Presentere temakart for regionale friluftslivsomr\u00e5der og turruter 1.Forankre arbeidet politisk i fylkeskommunen \u2022 Viktig at politikerne forst\u00e5r at dette er et faktabasert kunnskapsgrunnlag basert p\u00e5 anerkjent nasjonal metodikk. Omr\u00e5dene skal kartlegges og verdsettes uavhengig av planer og \u00f8nsket bruk. \u2022 Ogs\u00e5 prosessen for arbeidet b\u00f8r forankres politisk. \u2022 Legg ved mal for politisk sak. 2.Etablere prosjektorganisasjon \u2022 Ansette prosjektleder i fylkeskommunen \u2022 Lage prosjektplan (legg ved mal for prosjektplan) \u2022 Etablere prosjektorganisasjon 3.Kartlegge regionale friluftslivsomr\u00e5der og turruter (behov for en brukervennlig \"rett-i-kartet\"-l\u00f8sning) Regionale friluftslivsomr\u00e5der og turruter er friluftslivsomr\u00e5der og ferdsels\u00e5rer for friluftsliv som har betydning i et regionalt perspektiv. For \u00e5 kunne ivareta hensyn til regionale friluftslivsomr\u00e5der og turruter i arealplanleggingen, m\u00e5 man vite hvor de er og hvilke kvaliteter de har. F\u00f8rste steg er \u00e5 avgrense omr\u00e5dene og tegne ned turrutene p\u00e5 kart. Lenke til metodikken: Regionale friluftslivsomr\u00e5der og turruter er friluftslivsomr\u00e5der og ferdsels\u00e5rer for friluftsliv som har betydning i et regionalt perspektiv. Med det menes at en stor andel av de som bes\u00f8ker omr\u00e5dene og turrutene kommer fra andre kommuner enn innbyggerne i vertskommunen. Et annet kjennetegn ved regionale friluftslivsomr\u00e5der og turruter er at de ofte krysser kommunegrenser, og at kommunene derfor samarbeider om forvaltningen. Et tredje moment for \u00e5 bli kategorisert som et regionalt friluftslivsomr\u00e5de er at omr\u00e5det har opplevelseskvaliteter eller friluftslivstilbud som er unike for regionen/fylket. Regionale turruter Regionale turruter skal kartlegges med strek/linje. Selv om milj\u00f8et de g\u00e5r gjennom, enten det er utmarksomr\u00e5der eller villastr\u00f8k med store hager, har betydning for friluftslivsopplevelsen, er det sammenhengen som er det aller viktigste i et regionalt perspektiv. Hvis forbindelsen brytes, kan hele strekningen miste verdi som regional turrute. Regionale turruter er ofte tematiske turruter som g\u00e5r gjennom eller finnes i flere kommuner. De er hovedruter som g\u00e5r fra A til B eller rundturer, og ikke et nettverk. Regionale turruter er ofte knyttet opp mot opplevelses- og servicepunkter eller har et potensiale for det, og de har gjerne et navn. Regionale turruter \u2022 Lengre sammenhengende turrute som vanligvis g\u00e5r gjennom flere kommuner \u2022 En stor andel bes\u00f8kende fra andre kommuner enn der ruta g\u00e5r \u2022 Hovedrute, ikke et nettverk, men fra A til B eller rundturer \u2022 Knyttet opp mot opplevelses- og servicepunkter eller har et potensiale for det \u2022 Har gjerne et navn Hvordan finne regionale friluftslivsomr\u00e5der og turruter: \u2022 Kommunal friluftslivskartlegging (M98) \u2022 Kommuneplanens arealdel \u2022 Statlig sikrede friluftslivsomr\u00e5der \u2022 Verneomr\u00e5deavgrensning \u2022 INON \u2022 Mapant \u2022 Kart som viser tilgjengelighet til strandsonen \u2022 Turrutebasen \u2022 Heldekkende grunnkart for bruk i arealregnskap \u2022 FKB gr\u00f8nnstruktur \u2022 Strawa heatmap \u2022 Ut.no, MTBmap, Skisporet, Marka-appen \u2022 Hjelp fra lokalkjente og lag og organisasjoner med lokalkunnskap \u2022 Befaringer ved behov \u2022 \"Friluftslivets grunnkart\" (n\u00e5r et slikt kartgrunnlag blir klart 4.Kategorisere i omr\u00e5detyper (behov for en brukervennlig \"rett-i-kartet\"-l\u00f8sning) N\u00e5r regionale friluftslivsomr\u00e5der er tegnet ned p\u00e5 kartet, er neste steg \u00e5 kategorisere omr\u00e5dene i omr\u00e5detyper. Regionale turruter er allerede kartfestet i steg 3, men det m\u00e5 vurderes hva som er regionalt store friluftslivsomr\u00e5der og hva som er regionale utfartsomr\u00e5der. Lenke til metodikken: Metodikken skiller mellom tre typer regionale friluftslivsomr\u00e5der: \u2022 Regionalt store friluftslivsomr\u00e5der \u2022 Regionale utfartsomr\u00e5der \u2022 Regionale turruter Turrutene, som er streker p\u00e5 kartet, kartlegges i steg 3. Det som skal gj\u00f8res n\u00e5 er \u00e5 skille mellom store regionale friluftslivsomr\u00e5der og utfartsomr\u00e5der. I mange tilfeller vil et utfartsomr\u00e5de utgj\u00f8re en del av et stort regionalt friluftslivsomr\u00e5de og derfor ha status b\u00e5de som utfartsomr\u00e5de og stort regionalt friluftslivsomr\u00e5de. Hva er regionalt store friluftslivsomr\u00e5der? Regionalt store friluftslivsomr\u00e5der er store sammenhengende utmarksomr\u00e5der eller vann-/sj\u00f8omr\u00e5der som brukes til friluftsliv. For \u00e5 kunne defineres som regionale, m\u00e5 en stor andel av de bes\u00f8kende komme fra andre kommuner enn innbyggerne i vertskommunen. Et annet kjennetegn ved de regionale friluftslivsomr\u00e5dene er at de ofte g\u00e5r p\u00e5 tvers av kommunegrenser, og at kommunene derfor samarbeider om forvaltningen av omr\u00e5dene. I forbindelse med verdsetting av omr\u00e5dene (steg 5 i veiledningen), kan det vise seg at regionalt store friluftslivsomr\u00e5der vil v\u00e6re vanskelig \u00e5 verdsette fordi det er store variasjoner innad i omr\u00e5det. Kanskje brukes deler av omr\u00e5det sv\u00e6rt intensivt uten \u00e5 ha de aller st\u00f8rste opplevelseskvalitetene, mens andre deler av omr\u00e5det kanskje har lav brukerfrekvens, men desto h\u00f8yere opplevelseskvaliteter. En m\u00e5te \u00e5 l\u00f8se dette p\u00e5, er \u00e5 dele opp store friluftslivsomr\u00e5der i mindre delomr\u00e5der som er lettere \u00e5 beskrive og verdsette enhetlig. Dette vil v\u00e6re en avveining mot detaljeringsniv\u00e5et i den regionale kartleggingen. En konsekvens av \u00e5 dele opp st\u00f8rre sammenhengende friluftslivsomr\u00e5der n\u00e5r de skal verdsettes, er at ulike delomr\u00e5der kan f\u00e5 ulik verdi. Det kan v\u00e6re uheldig hvis nettopp det at omr\u00e5det er stort og sammenhengende er en vesentlig kvalitet ved omr\u00e5det. Spredt bolig- og fritidsbebyggelse med omkringliggende privat sone rundt bygningene, skal normalt inng\u00e5 i omr\u00e5der som kartlegges som regionale friluftslivsomr\u00e5der (gjelder b\u00e5de regionale utfartsomr\u00e5der og regionalt store friluftslivsomr\u00e5der). Feltutbygginger derimot, skal ikke inng\u00e5 i friluftslivskartlegging. Tilsvarende gjelder for strandsonen og vassdragsbeltet. Et belte i sj\u00f8en/vassdrag og langs land vil i de fleste tilfeller v\u00e6re viktig for friluftslivsopplevelsen selv om det har noe bebyggelse, og kan derfor inng\u00e5 i regional friluftslivskartlegging (gjelder b\u00e5de regionale utfartsomr\u00e5der og regionalt store friluftslivsomr\u00e5der). Regionalt store friluftslivsomr\u00e5der \u2022 Store sammenhengende utmarksomr\u00e5der (inklusive vann og sj\u00f8), som oftest krysser de kommunegrenser til to eller flere kommuner \u2022 En stor andel bes\u00f8kende fra andre kommuner enn vertskommunen \u2022 Ofte samarbeid om forvaltningen \u2022 Omr\u00e5det oppfattes som et enhetlig omr\u00e5de og har vanligvis et navn Regionale utfartsomr\u00e5der Regionale utfartsomr\u00e5der er ofte dagsutfartsomr\u00e5der folk reiser til fordi de er spesielt attraktive p\u00e5 grunn av enkeltaktivitet, naturtype eller annen opplevelseskvalitet. Omr\u00e5dene kjennetegnes ofte av at de er begrenset i utstrekning men er egnet for en eller flere enkeltaktiviteter som det lokalt ikke finnes alternative omr\u00e5der til av noenlunde tilsvarende kvalitet, eller at omr\u00e5det har en naturtype eller har en spesiell opplevelseskvalitet som ikke finnes i lokalmilj\u00f8et. Regionale utfartsomr\u00e5der er som hovedregel avgrensede omr\u00e5der som er godt tilrettelagt med stier/l\u00f8yper etc og med en eller flere adkomstsoner med parkeringsplass og infoskilt. Klatrefelt og omr\u00e5der som er godt egnet for dykking er ogs\u00e5 eksempler p\u00e5 omr\u00e5der som kan klassifiseres som regionale utfartsomr\u00e5der. Regionale utfartsomr\u00e5der kan ogs\u00e5 v\u00e6re en del av et regionalt stort friluftslivsomr\u00e5de. En forutsetning for \u00e5 klassifiseres som et regionalt utfartsomr\u00e5de er at det er tilreisende til omr\u00e5det og at en forholdsvis h\u00f8y andel av de bes\u00f8kende i omr\u00e5det kommer fra andre kommuner enn de som sogner til omr\u00e5det/ kommunen. Regionale utfartsomr\u00e5der \u2022 Spesielt attraktive dagsutfartsomr\u00e5der p\u00e5 grunn av enkeltaktivitet, naturtype eller opplevelseskvalitet. \u2022 Vanligvis mindre avgrensede omr\u00e5der som ogs\u00e5 kan v\u00e6re en del av et regionalt stort friluftslivsomr\u00e5de. \u2022 Forutsetter tilreisende og at en forholdsvis h\u00f8y andel av de bes\u00f8kende kommer fra andre kommuner enn de som sogner til omr\u00e5det/kommunen. \u2022 Er vanligvis godt tilrettelagt. 5.Verdsette og beskrive omr\u00e5detypene (behov for en \"rett-i-kartet\"-l\u00f8sning med egenskapstabell) Regionalt store friluftslivsomr\u00e5der og regionale utfartsomr\u00e5der skal verdsettes ved hjelp av seks verdsettingskriterier. I tillegg skal omr\u00e5dene beskrives verbalt. Regionale turruter skal bare beskrives (ikke verdsettes). Begrunnelsen for at turrutene ikke verdsettes, er at sammenhengen er det aller viktigste for regionale turruter. Hvis deler av en regional turrute hadde blitt verdsatt som mindre viktig og forbindelsen av den grunn hadde blitt brutt, ville hele turruten mistet verdi. Lenke til metodikken: Regionalt store friluftslivsomr\u00e5der og regionale utfartsomr\u00e5der skal verdsettes ved hjelp av seks verdsettingskriterier. Hvert verdsettingskriterium vektes fra 1-5. Alle verdsettingskriteriene er obligatoriske, og omr\u00e5dene vil ut fra poengscore i verdsettingen, bli kategorisert som A, B eller C-omr\u00e5de; dvs som sv\u00e6rt viktig regionalt friluftslivsomr\u00e5de/utfartsomr\u00e5de, viktig regionalt friluftslivsomr\u00e5de/utfartsomr\u00e5de eller bare registrert regionalt friluftslivsomr\u00e5de/utfartsomr\u00e5de. Villmarkspregede friluftslivsomr\u00e5der vil som hovedregel score lavt p\u00e5 blant annet brukerfrekvens/ bes\u00f8kstall og tilrettelegging, men vil likevel bli et A-omr\u00e5de hvis det f\u00e5r toppscore p\u00e5 opplevelseskvalitet. Dette kommer fram av \"verditabellen\" lenger ned p\u00e5 siden. Brukerfrekvens/bes\u00f8kstall Sette verdi fra 1-5 basert p\u00e5 skj\u00f8nn ut fra sammenlikning mellom omr\u00e5der i regionen da det i liten grad eksisterer tallmaterialet \u00e5 basere poenggiving p\u00e5. Ta f.eks. utgangspunkt i p-plasser (antall og st\u00f8rrelse), mulighet for kollektivreise (sjekk Entur-appen), Strava-registreringer og lokal kunnskap. Kunnskapsgrunnlaget b\u00f8r synliggj\u00f8res i kommentarer til verdsettingskriteriene. Type brukere Regionale, nasjonale og internasjonale brukere, sette verdi ut fra f\u00f8lgende skala: 1. Stort sett lokale brukere, som bruker omr\u00e5det med utgangspunkt i egen kommune 2. Stort sett lokale brukere, men ogs\u00e5 regionale brukere 3. Omtrent halvt om halvt med lokale og regionale brukere 4. Regionale og nasjonale brukere > lokale brukere 5. Regionale og nasjonale brukere (og internasjonale) > > lokale bruker Opplevelseskvaliteter Omr\u00e5detypene kan ha flere opplevelseskvaliteter; naturtype, kulturminner, naturfenomen, symbolverdi, landskapsform, mange vann, villmarkspreg med liten grad av tilrettelegging, utsikt med flere. De ulike opplevelseskvalitetene beskrives i egenskapstabell i tillegg til \u00e5 vektes samlet fra 1 til 5. Sette verdi fra 1-5 basert p\u00e5 skj\u00f8nn med tanke p\u00e5 hvor store opplevelseskvaliteter omr\u00e5det har \u00e5 by p\u00e5. Omr\u00e5der med unike opplevelseskvaliteter og som representerer fylket innenfor en eller flere opplevelsesverdier -gjerne av nasjonal verdi, gis tallverdi fem. Tilrettelegging / universell utforming Jo bedre tilrettelagt omr\u00e5det er, jo bedre egnet er den for \u00e5 ta imot mange og nye brukere. Med tilrettelegging mener her ogs\u00e5 informasjon p\u00e5 papirkart samt informasjon p\u00e5 nett. Jo flere av punktene under som er oppfylt, jo h\u00f8yere verdi p\u00e5 vektingen. Omr\u00e5der sammenliknes skj\u00f8nnsmessig. \u2022 Merket og skiltet: o For store friluftslivsomr\u00e5der: et nettverk av turruter o For utfartsomr\u00e5der: god merking og skilting til hovedattraksjonen(e) og gjerne videre til flere turm\u00e5l i omr\u00e5det \u2022 Turkart med turruter, orienteringskart, innfallsporter og turm\u00e5l \u2022 Godt opparbeidet turutgangspunkt med f.eks. parkering, informasjonstavler \u2022 Tilrettelagte turm\u00e5l og servicetilbud for friluftsliv \u2022 Universell utforming / tilrettelagt for mennesker med nedsatt funksjonsevne \u2022 Markedsf\u00f8ringstiltak: P\u00e5 nett, turm\u00e5lregistering etc Kunnskap og reiseliv Attraktive friluftslivsomr\u00e5der er positivt i undervisningssammenheng og viktig for reiselivet. Jo flere utdanningsinstitusjoner og servicefunksjoner for reiselivet som nyttiggj\u00f8r seg at verdiene i omr\u00e5det, jo h\u00f8yere verdi f\u00e5r omr\u00e5det. Adkomst (hvor lett er det \u00e5 komme seg til omr\u00e5det) Hvor godt tilgjengelig omr\u00e5det er for at regionale brukere, det vil si nye brukere, skal kunne ta omr\u00e5det i bruk. Jo flere av punktene under som er oppfylt, jo h\u00f8yere verdi p\u00e5 vektingen. Omr\u00e5der sammenliknes skj\u00f8nnsmessig. \u2022 Tilkomst: Kollektiv og parkeringsplasser (bil og sykkel) og andre kjente organiserte former for transport til omr\u00e5det \u2022 Skilting: fra hovedvei og p\u00e5 sykkelvei, fra tettsteder og kollektivknutepunkt \u2022 Informasjon tilrettelagt for f\u00f8rstegangsbes\u00f8kende til omr\u00e5det \u2022 Synlighet p\u00e5 kart og turbeskrivelser \u2022 Servicetilbud (evt. for turruter) \u2013 bagasjetransport der det ligger til rette for det, servicepunkt for sykkel Beskrivelse av regionalt store friluftslivsomr\u00e5der og regionale utfartsomr\u00e5der Beskrivelsen skal samle informasjon om omr\u00e5det og klarlegge hva som var grunnlaget for at verdien ble satt slik den ble. Beskrivelsene samles i egenskapstabellen sammen med verdiene. Verbal omr\u00e5debeskrivelse \u2022 Hvilke kommuner omr\u00e5det ligger i \u2022 Hvilke aktiviteter omr\u00e5det er egnet for \u2022 Eventuelle inngrep og andre trekk ved omr\u00e5det som trekker ned opplevelsen, f.eks. lydmilj\u00f8 Kommentarer til verdsettingskriteriene \u2022 Vurdering av bes\u00f8kstall og type bruker \u2022 Liste opp opplevelseskvalitetene og eventuell symbolverdi \u2022 Kort beskrivelse av tilrettelegging/universell utforming og adkomst \u2022 Liste opp kunnskaps- og reiselivsverdier Samarbeid om forvaltning av omr\u00e5det Beskrivelse av eventuelt samarbeid om forvaltning av omr\u00e5det. Dette er mest aktuelt for regionalt store friluftslivsomr\u00e5der og turruter fordi de vanligvis g\u00e5r gjennom flere kommuner. Eksempler p\u00e5 slikt samarbeid er regionale eller interkommunale planer, forum, venneforeninger, lover og forskrifter (f.eks. Markaloven og verneforskrifter), bes\u00f8ksforvaltning etc. Beskrivelse av regionale turruter Regionale turruter er per definisjon viktige fordi de utgj\u00f8r lengre sammenhengende ferdsels\u00e5rer for friluftsliv. Som hovedregel g\u00e5r en regional turrute gjennom flere kommuner og har bes\u00f8kende fra flere kommuner. Regionale turruter kan v\u00e6re rundturer eller en lengre sammenhengende strekning fra A til B. De har vanligvis et navn. Verbal beskrivelse av regionale turruter skal inneholde: \u2022 Hvilke kommuner/fylker turruten g\u00e5r gjennom \u2022 Hvilke aktiviteter ruta er egnet for \u2022 Hvilken standard ruta har (p\u00e5 et overordnet niv\u00e5) \u2022 Hvordan adkomst det er til ruta /muligheter for \u00e5 reise kollektivt \u2022 Vurdering av bes\u00f8kstall og hvem de bes\u00f8kende er \u2022 Omtale av reiselivsverdier \u2022 Omtale av forvaltingen av turruten og eventuelt samarbeid om forvaltningen \u2022 Hvilke opplevelseskvaliteter ruta byr p\u00e5 \u2022 Eventuelle forslag til tiltak/forbedringer (tilleggsinfo mens kartlegger husker p\u00e5 det) Beregning av omr\u00e5denes totalverdi N\u00e5r alle omr\u00e5dene har f\u00e5tt tildelt omr\u00e5detype og blitt vektet gjennom de seks verdsettingskriteriene, settes det en totalverdi for omr\u00e5det der A er sv\u00e6rt viktig, B er viktig og C er registrert og gis til omr\u00e5der som klassifiserer for \u00e5 v\u00e6re et regionalt omr\u00e5de, men der verdien er lavere enn for A og B-omr\u00e5der. Basert p\u00e5 vurderingene gjort tidligere, gj\u00f8res f\u00f8lgende overgang fra poeng til verdi: Omr\u00e5deverdi Beskrivelse Klassifiseringskriterium 1 Klassifiseringskriterium 2 A-omr\u00e5de Sv\u00e6rt viktig Minst 9 poeng p\u00e5 verdikriteriene 22-30 poeng totalt regionalt brukerfrekvens/bes\u00f8kstall og type friluftslivsomr\u00e5de brukere eller 5 poeng p\u00e5 /utfartsomr\u00e5de opplevelseskvaliteter B-omr\u00e5de Viktig regionalt 14-22 poeng totalt friluftslivsomr\u00e5de /utfartsomr\u00e5de C-omr\u00e5de Registrert <14 poeng totalt regionalt friluftslivsomr\u00e5de /utfartsomr\u00e5de 6.Kvalitetssikre temakartene Sende kartleggingsresultatene p\u00e5 \"h\u00f8ring\"/kvalitetssjekk til relevante akt\u00f8rer. (M\u00e5 da presisere at det kun er snakk om en sjekk p\u00e5 at kartleggingen er tro mot metodikken). 7.Presentere temakart for regionale friluftslivsomr\u00e5der og turruter Publisere kartleggingsdata i naturbase eller naturoppdrag. Sp\u00f8rsm\u00e5l det er \u00f8nskelig med tilbakemelding p\u00e5 innen 1. november Kartlegging av omr\u00e5detyper \u2022 Er det tilstrekkelig med tre omr\u00e5detyper, eller skulle det v\u00e6rt skilt mellom regionalt store friluftslivsomr\u00e5der med tilrettelegging og regionalt store friluftslivsomr\u00e5der uten og tilrettelegging? \u2022 Og hva med marka? B\u00f8r marka v\u00e6re en egen omr\u00e5detype? Verdsetting av friluftslivsomr\u00e5der \u2022 Er de seks foresl\u00e5tte verdsettingskriteriene dekkende? \u2022 Kunne verdsettingskriteriet, kunnskap og reiseliv v\u00e6rt dekket opp av bruk, type brukere og opplevelseskvaliteter? \u2022 Hvor relevant er kunnskap som et kriterium p\u00e5 regionalt niv\u00e5? \u2022 Det kan v\u00e6re vanskelig \u00e5 verdsette store omr\u00e5der samlet. Et alternativ er \u00e5 dele opp omr\u00e5dene n\u00e5r de skal verdsettes. -Men det kan v\u00e6re uheldig om delomr\u00e5dene f\u00e5r ulik verdi hvis det viktigste er at omr\u00e5det er stort og sammenhengende. o Er de en l\u00f8sning \u00e5 si at verdsettingen baseres p\u00e5 de mest fremtredende verdiene for omr\u00e5det, og at variasjoner i omr\u00e5det beskrives i omr\u00e5debeskrivelsen? \u2022 Hva med \u00e5 begrense verdsettingen til f\u00f8lgende tre verdsettingskriterier, og at toppscore p\u00e5 en av disse automatisk medf\u00f8rer at det blir et A-omr\u00e5de: o Bruk (brukerfrekvens/bes\u00f8kstall/typer brukere) o Opplevelseskvaliteter (natur, kulturminner, landskap etc) o Funksjon (tilrettelegging, adkomst, undervisning, utstrekning/sammenheng) \u2022 Hva med egen skravur p\u00e5 omr\u00e5der som f\u00e5r toppverdi p\u00e5 opplevelseskvaliteter? Omr\u00e5der med store opplevelsesverdier er spesielle i den forstand at de vanskelig kan gjenskape om de forsvinner. Turrutene \u2022 Ok at turrutene vises som streker p\u00e5 kartet (som i \"Viken\"-metodikken)? \u2022 Ok at turrutene ikke verdsettes, men kun beskrives (ulikt \"Viken\"-metodikken)? Det krever klare kriterier for hva som skal til for \u00e5 kategoriseres en turrute som regional. Beskrivelsen blir ogs\u00e5 ekstra viktig. Andre sp\u00f8rsm\u00e5l \u2022 B\u00f8r lokal/regional bruk problematiseres mer? Er det alltid riktig \u00e5 skille ved kommunegrenser (lokal=kommunal)? Eller kan det v\u00e6re regionalt hvis folk reiser langt i egen kommune? \u2022 Er hyttefolket regionale brukere? "
}