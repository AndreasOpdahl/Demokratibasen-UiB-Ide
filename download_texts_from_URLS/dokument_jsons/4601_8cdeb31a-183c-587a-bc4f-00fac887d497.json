{
  "dokument_id": "8cdeb31a-183c-587a-bc4f-00fac887d497",
  "doc_type": "case_attachment",
  "kommune": 4601,
  "tittel": "Fagnotat datert 8. november 2024, Hollendergaten 5, Gyros House - S\u00f8knad om ny alminnelig skjenkebevilling for alkoholholdig drikk gruppe 1 - 3 inne og utend\u00f8rs frem til 30.09.2028",
  "url": "https://bergen.kommune.no/politikere-utvalg/api/fil/bk360/11460090/Fagnotat-datert-8-november-2024-Hollendergaten-5-Gyros-House-Soknad-om-ny-alminnelig-skjenkebevilling-for-alkoholholdig-drikk-gruppe-1-3-inne-og-utendors-frem-til-30-09-2028",
  "tekst": " Kontor for skjenkesaker Til Fagnotat N\u00e6ringsseksjonen (Arbeidssted) V\u00e5r referanse: 2024/133610-18 Saksbehandler: Terje Gjertsen Fra Dato: 11. november 2024 Kontor for skjenkesaker Fagnotat datert 8. november 2024, Hollendergaten 5, Gyros House - S\u00f8knad om ny alminnelig skjenkebevilling for alkoholholdig drikk gruppe 1 - 3 inne og utend\u00f8rs frem til 30.09.2028 Hva saken gjelder: Kontor for skjenkesaker mottok 30. august 2024 s\u00f8knad om ny alminnelig skjenkebevilling for alkoholholdig drikk gruppe 1 til 3, inne og ute areal, ved Gyros House, Hollendergaten 5. Stedet har beliggenhet i et n\u00e6ringsbygg. Bevillingss\u00f8ker er Gyros House AS, org. nr. 925 135 208. Totalt oms\u00f8kt skjenkeareal er 98 kvm, hvor uteserveringen utgj\u00f8r 8 kvm. Uteserveringen har beliggenhet i direkte tilknytning til skjenkestedet. Stedet har beliggenhet i et n\u00e6ringsbygg. Gyros House beskrives som et spisested. Matomsetning forventes \u00e5 utgj\u00f8re 90 % av totalomsetning. Stedet har fra f\u00f8r serveringsbevilling. Fagetatens anbefaling: A. S\u00f8knaden om ny alminnelig skjenkebevilling for alkoholholdig drikk gruppe 1 til 3, inne og ute areal ved Gyros House, Hollendergaten 5, avsl\u00e5s. B. S\u00f8ksm\u00e5l om gyldigheten av vedtaket eller krav om erstatning som f\u00f8lge av vedtaket, kan ikke reises f\u00f8r parten har nyttet sin adgang til \u00e5 klage over vedtaket, og klagen er avgjort av klageinstansen. I henhold til bestemmelsen i forvaltningslovens \u00a7 27b kan s\u00f8ksm\u00e5l likevel reises n\u00e5r det har g\u00e5tt 6 m\u00e5neder fra klagen f\u00f8rste gang er fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Saksutredning: Bergen bystyre fattet i sak 378/20 vedtak om at byr\u00e5det skal ha avgj\u00f8relsesmyndigheten i saker som gjelder s\u00f8knader om nye skjenkebevillinger og s\u00f8knader om endringer i eksisterende bevillinger. Alkohollovens \u00a7 1 - 4 b sier at bevilling skal tildeles den for hvis regning virksomheten drives. Bevillingen skal alts\u00e5 gis til den juridiske enhet som har den direkte \u00f8konomiske interessen i, og ansvaret for salget eller skjenkingen av alkohol. Bevillingshaver og andre sentrale personer i virksomheten f.eks. eier, daglig leder eller en som f\u00e5r vesentlige inntekter fra virksomheten, m\u00e5 ha utvist uklanderlig vandel i forhold til alkoholloven og andre lover som har sammenheng med alkohollovens form\u00e5l, alkohollovens \u00a7 1 - 7 b. I tillegg m\u00e5 disse personer ha en uklanderlig vandel i forhold til skatte- og avgiftslovgivningen. Til hver bevilling skal det utpekes en styrer og en stedfortreder. Det er adgang til \u00e5 s\u00f8ke om at kravet om \u00e5 ha stedfortreder fravikes. For styrer og stedfortreder er det etter alkoholloven ikke s\u00e5 strenge vandelskrav som til eier mfl. Styrer og stedfortreder m\u00e5 ha utvist uklanderlig vandel i forhold til alkoholloven og andre lover som har sammenheng med alkohollovens form\u00e5l, alkohollovens \u00a7 1 - 7 c. Alkohollovens \u00a7 1 - 7 a lyder slik: \u201cVed vurderingen av om bevilling b\u00f8r gis, kan kommunen blant annet legge vekt p\u00e5 antallet salgs- og skjenkesteder, stedets karakter, beliggenhet, m\u00e5lgruppe, trafikk- og ordensmessige forhold, n\u00e6ringspolitiske hensyn og hensynet til lokalmilj\u00f8et for \u00f8vrig. Det kan ogs\u00e5 legges vekt p\u00e5 om bevillingss\u00f8ker og personer som nevnt i \u00a7 1-7b f\u00f8rste ledd er egnet til \u00e5 ha bevilling.\u201d Reglene om vandel og retningslinjer bidrar til at kommunen har f\u00e5tt eksemplifisert hvilke hensyn det er relevant \u00e5 legge vekt p\u00e5 i forbindelse med behandlingen av en s\u00f8knad om bevilling. Kommunen har ogs\u00e5 f\u00e5tt en mulighet til \u00e5 legge vekt p\u00e5 s\u00f8kers eller andre personers egnethet til \u00e5 drive n\u00e6ring gjennom at det ved vandelsvurderingen kan sees hen til om bevillingshaver og de impliserte partene tidligere har overholdt skatte-, avgifts- og regnskapslovgivningen. S\u00f8knader om nye salgs- og skjenkebevillinger blir rutinemessig oversendt h\u00f8ringsinstansene til uttalelse. S\u00f8knader om endringer i eksisterende bevillinger blir oversendt til politiet og sosialstyret. Etter hvert som beslutningsgrunnlaget blir klart i forhold til den enkelte s\u00f8knad, og saksbehandlerkapasiteten ved Kontor for skjenkesaker tillater det, blir sakene fremmet for byr\u00e5det til avgj\u00f8relse. S\u00f8knadene blir behandlet etter reglene i alkoholloven, retningslinjer vedtatt av Bergen bystyre 24.06.20 og i tr\u00e5d med kommunal praksis. S\u00d8KER: Skjenkestedets navn: Gyros House S\u00f8knaden gjelder: Ny alminnelig skjenkebevilling for alkoholholdig drikk gruppe 1 til 3, inne og ute areal. Bevillingshaver: Gyros House AS, org. nr. 925 135 208 Type virksomhet: Spisested Styrer: Jaboor Yousef, f. 12.11.89 Stedfortreder for styrer: Morten Aalberg, f. 01.07.94 Skjenkeareal: 90 kvm inne, 8 kvm ute, totalt 98 kvm Politiets uttalelse: Politiet har i brev datert 8. oktober 2024 ingen merknader til s\u00f8knaden. Sosialtjenestens uttalelse: Etat for sosiale tjenester uttaler i notat av 17. september 2024 at de ikke har noen s\u00e6rlige merknader til s\u00f8knaden. N\u00e5r det gjelder s\u00f8knaden om uteservering anf\u00f8res at bevillingshaver m\u00e5 ha lovlig adgang til den grunnen uteserveringen etableres p\u00e5, samt at det tas hensyn til beboere og myke trafikanter i omr\u00e5det. Om driftskonseptet: Ut fra innkommet s\u00f8knad fremst\u00e5r Gyros House som et etablert spisested. Stedet serverer gresk mat. Stedet har innehatt serveringsbevilling siden 2020. Stedet \u00f8nsker n\u00e5 \u00e5 kunne tilby et glass \u00f8l eller vin til de gjester som velger \u00e5 spise i restauranten. Fagetatens vurdering: I henhold til alkoholloven stilles det krav om at s\u00f8ker har uklanderlig vandel, oppfyller alkohollovens krav til bevillingshavere og at s\u00f8ker finnes egnet til \u00e5 inneha bevilling. For vurderingen av vandel vises det til vedlagte vandelsvurdering unntatt offentlighet. Konklusjonen for denne er at vandelen ikke er uklanderlig. Av denne grunn innstilles det fra Kontor for skjenkesaker at s\u00f8knaden om skjenkebevilling avsl\u00e5s. Med hilsen Kontor for skjenkesaker Terje Gjertsen Leder Dokumentet er godkjent elektronisk. "
}