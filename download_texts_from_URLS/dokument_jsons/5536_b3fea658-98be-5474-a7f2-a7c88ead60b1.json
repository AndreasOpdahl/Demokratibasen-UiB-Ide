{
  "dokument_id": "b3fea658-98be-5474-a7f2-a7c88ead60b1",
  "doc_type": "case_attachment",
  "kommune": 5536,
  "tittel": "barnehagevedtekter 2024(Vedlegg, 264KB)",
  "url": "https://innsyn.lyngen.kommune.no/wfdocument.aspx?journalpostid=2013060504&dokid=120760&versjon=1&variant=A&",
  "tekst": " VEDTEKTER FOR KOMMUNALE BARNEHAGER LYNGEN KOMMUNE Vedtatt i Levek\u00e5rsutvalget i sak: Vedtektene trer i kraft fra vedtaksdato 1. EIERFORHOLD Barnehagene eies og drives av kommunen i samsvar med lov om barnehager med forskrifter, Rammeplan for barnehagen, retningslinjer fra ulike departement, kommunale vedtak og bestemmelser, samt Oppvekstplan 0-6 \u00e5r, felles \u00e5rsplan for barnehagene i Lyngen og \u00e5rsplan for den enkelte barnehage. 2. FORVALTNING Den kommunale forvaltning av barnehagene er tillagt levek\u00e5rsutvalget. Forvaltningsorganet er administrativt tilknyttet r\u00e5dmannen. Teknisk drift har vedlikeholdsansvaret for de kommunale barnehageanleggene. 3. FORM\u00c5L Barnehagene drives i samsvar med \u00a7 1 i Lov om barnehager (form\u00e5l), kommunale vedtak og planer for den enkelte barnehage. Barnehagene f\u00f8lger barnehagelovens bestemmelser og forskrifter og retningslinjer som er fastsatt av Kunnskapsdepartementet. 4. OPPTAKSMYNDIGHET Det fortas en samordna opptaksprosess i kommunen, der alle godkjente barnehager skal samarbeide om opptak av barn, jfr barnehageloven \u00a7 12. Opptaksmyndigheten legges til en opptaksnemnd best\u00e5ende av styrene i alle godkjente barnehager, helsestasjonen og leder for oppvekst. R\u00e5dmannen utpeker sekret\u00e6r for nemnda. Styrer for den enkelte barnehage kan foreta opptak i f\u00f8lgende tilfeller: - etter prioritert venteliste - n\u00e5r det er ledig plass og det ikke foreligger konkurrerende s\u00f8knader p\u00e5 ledig plass Klage over opptak avgj\u00f8res av klagenemnda. 5. OPPTAKSKRITERIER Barn med rett til plass etter barnehageloven \u00a7 16. Barn som fyller ett \u00e5r senest innen utgangen av august det \u00e5ret det s\u00f8kes barnehageplass, har rett til barnehageplass fra august. Barn som fyller ett \u00e5r i september, oktober eller november det \u00e5ret det s\u00f8kes barnehageplass, har rett til plass i barnehage innen utgangen av den m\u00e5neden barnet fyller ett \u00e5r. Barnet har rett til plass i barnehage i den kommunen der det er bosatt. Det kan s\u00f8kes p\u00e5 50 % til 100 % plass. Barnehageloven \u00a7 18 regulerer prioritet ved opptak: Barn med nedsatt funksjonsevne har rett til prioritet ved opptak i barnehage. Det skal foretas en sakkyndig vurdering for \u00e5 vurdere om barnet har nedsatt funksjonsevne. Barn det er fattet vedtak om etter barnevernloven \u00a7\u00a7 4-12 og 4-4 annet og fjerde ledd, har rett til prioritet ved opptak i barnehage. Kommunen har ansvaret for at barn med rett til prioritet f\u00e5r plass i barnehage. OPPTAKSALDER: Kn\u00f8ttelia barnehage: 0-6 \u00e5r Lyngsdalen oppvekstsenter-barnehage: 0-6 \u00e5r Kavringen barnehage: 0-6 \u00e5r Lenangen barnehage: 0-6 \u00e5r Barn som allerede har barnehageplass, beh\u00f8ver ikke s\u00f8ke p\u00e5 nytt. 6. OPPTAKSPERIODE, S\u00d8KNADSFRIST M.M. Barnehage\u00e5ret starter i uke 33 HOVEDOPPTAK R\u00e5dmannen foretar kunngj\u00f8ring om opptak med s\u00f8knadsfrist 1.mars. S\u00f8knader som kommer inn etter s\u00f8knadsfristens utl\u00f8p behandles ikke i hovedopptaket. Ved hovedopptak avsettes inntil 2 plasser ved hver barnehage til\u201d klageplasser\u201d. Melding om vedtak gis skriftlig til foreldre/foresatte med opplysning om klageadgang, frist for evt. klage og hvem som er klageinstans. Det gis tidsfrist p\u00e5 8 dager p\u00e5 \u00e5 besvare om man vil nyttiggj\u00f8re seg barnehageplassen. Det settes opp prioritert venteliste ved hver barnehage. S\u00d8KNADER UTENOM HOVEDOPPTAK S\u00f8knader utenom hovedopptak registreres etter hvert som de kommer inn. Barn som kommer innunder prioritet opptak har fortrinnsrett til barnehageplass og kan forskyve den gjeldende venteliste. 7. \u00c5PNINGSTIDER, FERIE, SYKDOM \u00c5pningstiden i barnehagene er innenfor kl. 0700-16.15 for virkedagene mandag \u2013 fredag, med mulighet for \u00e5 forlenge ved avtale til 1630. Tilpasning av \u00e5pningstiden foretas ut fra lokale forhold i samr\u00e5d med brukerne. Barnehagene avsetter 6 dager i l\u00f8pet av barnehage\u00e5ret til kurs og planlegging. Barnehagene strekningen Lyngseidet-Furuflaten samarbeider om sommer\u00e5pning i uke 28, 29, 30 og 31. Lenangen barnehage holder stengt i uke 28,29 og 30 Anbefalt maksimal oppholdstid per dag for barna er 8,5 timer. Skriftlig melding om behov for barnehageplass i romjula m\u00e5 v\u00e6re barnehagen i hende innen 10.desember. \u00c5pningstid i forbindelse med romjula er kl. 10.00 \u2013 kl. 14.00 med mulighet til utvidelse inntil 7,5 time etter n\u00e6rmere avtale. Barnehagene holder stengt julaften og nytt\u00e5rsaften. Onsdag f\u00f8r skj\u00e6rtorsdag stenger barnehagene kl. 12.00. Barna skal ha ferie i 4 uker i l\u00f8pet av barnehage\u00e5ret. Minst 3 av disse ukene avvikles sammenhengende i l\u00f8pet av sommerm\u00e5nedene (juni, juli og august). Beskjed om barnets sommerferie gis barnehagen innen 1. mai. Dersom barnehagen ikke har mottatt beskjed om barnets sommerferie vil barnet settes p\u00e5 sommerferie i uke 28, 29 og 30. Beskjed om uttak av feriedager fra den 4. uka gis minimum en uke i forveien. Det er ikke mulig \u00e5 ta ut ferie p\u00e5 planleggingsdager. S\u00e5 lenge barn er syke eller skadet m\u00e5 de til vanlig ikke oppholde seg i barnehagen. 8. AREALUTNYTTING/ANTALL PLASSER Netto leke -og oppholdsareal pr. barn i kommunens barnehager er minimum 5 kvm. Spesielt om deltidsplasser: Barn med deltidsplass f\u00e5r ett tilbud tilpasset dette. Aktiviteter /turer som blir lagt til barnets fridag, faller bort og kan ikke kompenseres av barnehagen. I de tilfeller hvor kommunen som eier har akutt behov for barnehageplasser, kan kommunen v/r\u00e5dmannen i samr\u00e5d med styreren foreta midlertidig utvidelse av antall plasser. Barnehagen tilf\u00f8res n\u00f8dvendige bemanning, slik at den settes i stand til \u00e5 m\u00f8te det merarbeid en utvidelse av barnetallet vil medf\u00f8re. 9. BETALING/FRIPLASS Stortinget fastsetter hvert \u00e5r maksimalpris per m\u00e5ned og per \u00e5r for plass i barnehagene. Betaling for kost fastsettes av kommunestyret. Fra 1.august 2023 er det gratis barnehage i Lyngen. Det betales for 11 m\u00e5neder kost. Juli m\u00e5ned er betalingsfri. Betaling skjer til kommunekassereren etter de til enhver tid gjeldende betalingssatser og etter tilsendt regning. Prosedyre ved for sen henting (etter stengetid): \u2022 Advarsel f\u00f8rste gang, foresatte m\u00e5 skrive under ved henting \u2022 Ved andre gangs for sen henting betales 300,- pr. p\u00e5begynte halvtime 10. PERMISJON/ OPPSIGELSE S\u00f8knad om permisjon fra barnehageplass sendes til barnehagen minst en m\u00e5ned f\u00f8r permisjonen skal gjelde. Det innvilges ikke permisjon i sommerm\u00e5nedene. Barn som er tildelt plass, men ikke har begynt i barnehagen, har ikke rett til permisjon fra barnehageplassen. Barn som har f\u00e5tt plass m\u00e5 benytte plassen i minimum 6 m\u00e5neder f\u00f8r permisjon kan innvilges. Ved sammenhengende frav\u00e6r over 1 m\u00e5ned p\u00e5 grunn av sykdom eller andre spesielle grunner kan det s\u00f8kes om betalingsfritak fra kost. Frist for oppsigelse av barnehageplass er satt til 1 m\u00e5ned fra dato for mottatt oppsigelse. 12. FORELDRER\u00c5D, SAMARBEIDSUTVALG, FORELDREM\u00d8TER OG FORELDRESAMTALER Alle barnehager skal ha et foreldrer\u00e5d. Alle foreldre til barn i barnehagen er med i foreldrer\u00e5det, og velger sine representanter til barnehagens samarbeidsutvalg (SU). SU f\u00f8lger barnehagelovens bestemmelse, \u00a7 4 om samarbeidsutvalg, og skal best\u00e5 av foreldre/foresatte og ansatte, slik at hver av gruppene er likt representert. Foreldrer\u00e5det og SU skal ivareta barnas og foreldrenes interesser og bidra til et godt samarbeid mellom barnehagen og foreldrene. Foreldrer\u00e5dsm\u00f8ter og samarbeidsutvalgsm\u00f8ter avholdes s\u00e5 ofte det er n\u00f8dvendig. Foreldrem\u00f8ter mellom de ansatte og foreldre/foresatte avvikles minst 2 ganger i \u00e5ret. Foreldresamtaler avholdes s\u00e5 ofte det er n\u00f8dvendig og det gis tilbud om minst 2 samtaler pr \u00e5r. 13. BEMANNING/ADMINISTRASJON Barnehagens bemanning fastsettes innenfor rammen av gjeldende lovverk og normer. 14. TAUSHETSPLIKT Medlemmer av levek\u00e5rsutvalget, opptaksnemnda, samarbeidsutvalget, barnehageansatte og andre som forvalter barnehagesaker er underlagt forvaltningslovens regler om taushetsplikt. 15. LEVEK\u00c5RSUTVALGET - M\u00d8TE OG TALERETT De ansattes representant har m\u00f8te og talerett i utvalgsm\u00f8ter n\u00e5r disse behandler saker som gjelder forholdet mellom kommunen som arbeidsgiver og de ansatte. 16. INTERNKONTROLL Barnehageloven \u00a7 9 hjemler at barnehageeier skal ha internkontroll for \u00e5 sikre at kravene i barnehageloven med forskrifter etterleves. Dette ivaretas gjennom barnehagenes egenerkl\u00e6ring samt tilsyn, Det er utarbeidet en handbok i helse milj\u00f8 og sikkerhet for hver barnehage, med sjekklister for internkontroll av milj\u00f8et inne og ute for \u00e5 sikre et godt arbeidsmilj\u00f8 for de ansatte og barna. 17. UNNTAK FRA VEDTEKTENE N\u00e5r s\u00e6rlige grunner tilsier det, kan levek\u00e5rsutvalget dispensere fra vedtektene med unntak av det som er fastsatt i lov og forskrifter. 18. ENDRINGER AV VEDTEKTENE Endringer av disse vedtektene kan foretas av levek\u00e5rsutvalget. 19. FORSIKRING Kollektiv ulykkesforsikring er tegnet for alle barna som har plass i de kommunale barnehagene. 20. IKRAFTTREDEN Vedtektene trer i kraft fra vedtaksdato "
}