{
  "dokument_id": "51f5d853-1471-5ef5-a69c-caf80ae9bd16",
  "doc_type": "case_presentation",
  "kommune": 4601,
  "tittel": "Tilslutning til interkommunalt politisk r\u00e5d for arm av E134 til Bergen",
  "url": "https://bergen.kommune.no/politikere-utvalg/api/fil/bk360/12156338/Framstilling-Tilslutning-til-interkommunalt-politisk-rad-for-arm-av-E134-til-Bergen",
  "tekst": " BYR\u00c5DET Byr\u00e5dssak /25 Saksframstilling V\u00e5r referanse: 2025/120014-3 Tilslutning til interkommunalt politisk r\u00e5d for arm av E134 til Bergen Kva saka gjeld: Statens vegvesen, Vestland fylkeskommune og Nye veier har starta arbeidet med ein utviklingsstrategi for E134 Arm til Bergen. Vegen skal gje eit effektivt og trygt samband mellom E134 ved J\u00f8sendal og Bergen, og inng\u00e5r i ein korridor mellom den s\u00f8rlege delen av Austlandet og Bergensomr\u00e5det via E134. Vestland fylkeskommune har tatt initiativ til politisk samarbeid for \u00e5 l\u00f8fte og samordne den lokale innsatsen for prosjekt langs strekninga, og har invitert kommunane Ullensvang, Kvinnherad, Kvam, Samnanger og Bergen til \u00e5 delta i eit interkommunalt politisk r\u00e5d. R\u00e5det vil opprettast som eit interkommunalt politisk r\u00e5d etter kommunelova \u00a7 18. I kommunelova g\u00e5r det fram at det m\u00e5 det inng\u00e5ast ein skriftleg samarbeidsavtale mellom alle deltakarane i r\u00e5det. Denne m\u00e5 vedtakast av kommunestyra og fylkestinget. R\u00e5det skal vere eit organ for dr\u00f8fting og samordning, og kan arrangere m\u00f8ter og konferansar og gje felles uttalar. R\u00e5det skal arbeide for \u00e5 fremme prosjekt langs strekninga. Sentrale aktivitetar vil vere \u00e5 dr\u00f8fte og gje synspunkt p\u00e5 planarbeid, arbeide for finansiering, og ta felles politiske initiativ ovanfor staten for prioritering av tiltak. Om E134 Arm til Bergen Arbeidet med utviklingsstrategien bygger p\u00e5 konsept 1 fr\u00e5 konseptvalutgreiinga, og f\u00f8lger i hovudsak dagens vegnett langs Rv. 13 J\u00f8sendal-Odda og Fv. 49 fr\u00e5 Jondal til Trengereid. Konseptet er egna for trinnvis utbygging og opnar for mye gjenbruk av eksisterande veg. I h\u00f8yringsuttalen til konseptvalutgreiinga i 2023 var Bergen kommune positiv til val av konsept 1 for eit meir effektiv vegsamband mellom E134 og Bergen (bystyrevedtak 19.12.2023, sak 53/23). Uttalen viste til manglande \u00f8konomisk rom for ein full utbygging av ein ny arm til Bergen, og at eit konsept som opnar for trinnvis utbygging og gjenbruk av eksisterande vegtras\u00e9 er fordelaktig n\u00e5r det kommer til prioritering av dei \u00f8konomiske rammene. 1 \u00d8konomiske konsekvensar: R\u00e5det vil ikkje ha eiga budsjett, og kan ikkje inng\u00e5 \u00f8konomiske forpliktingar. Bergen kommunes deltaking i r\u00e5det vil skje innanfor dei eksisterande \u00f8konomiske rammene til kommunen. Eventuelle \u00f8konomiske bidrag utover dette til andre aktivitetar i r\u00e5det m\u00e5 avgjerast i eigen sak. Byr\u00e5det si vurdering og tilr\u00e5ding/konklusjon: Byr\u00e5det ser at utvikling av strekninga har stor ringverknad for Bergen. Utvikling av heile E134-korridoren vil gje reisetid ned mot 4 timer mellom Bergen og Oslo og knytte samen Bergensregionen og Hardanger med Grenlandsomr\u00e5det og s\u00f8rlege delar av austlandet. Sambandet vil ha s\u00e6rleg nytte for n\u00e6ringstransporten, og bidra til \u00e5 flytte godstransport fr\u00e5 Rv. 7 Hardangervidda. Alle delprosjekt for utbetring av tras\u00e9en vil redusere reisetida. Konseptet som er valt legg \u00f2g til rette for utbetring av rasfarlege og trafikkfarlege strekningar, som vegen forbi Tokagjelet p\u00e5 Kvamskogen. Deltaking i interkommunalt politisk r\u00e5d kan styrke Bergen kommunes rolle i utviklinga av ei viktig vegstrekning. Tidlegare arbeid med samferdselsprosjekt viser at lokal einigheit og samarbeid sv\u00e6rt viktig for \u00e5 auke sjansane for statleg finansiering og prioritering. Byr\u00e5det meiner derfor at Bergen kommune har interesse av \u00e5 koordinere innsatsen for viktige prosjekt langs tras\u00e9en med fylkeskommunen og dei andre kommunane det gjeld. Byr\u00e5d for byutvikling vil representere Bergen kommune i r\u00e5det. Grunngjeving for \u00e5 legge saka fram for bystyret: If\u00f8lge Reglement for bystyret og utvalgene 2023-2027, punkt 5.8.4, behandlar bystyret f\u00f8lgende saker om Regionalt, interkommunalt og internasjonalt samarbeid: a. Strategiar for og avtaler om regionalt, interkommunalt og internasjonalt samarbeid 2 b. Medlemskap i regionale, interkommunale og internasjonale organisasjonar som forutsetter politiske avveingar Byr\u00e5det innstiller til bystyret \u00e5 fatte f\u00f8lgjande vedtak: Bergen kommune legg til grunn vedlagte samarbeidsavtale og sluttar seg til interkommunalt politisk r\u00e5d for arm av E134 til Bergen. Dato: 18. mars 2025 Christine B. Meyer Christine Kahrs Byr\u00e5dsleder Byr\u00e5d for byutvikling Dokumentet er godkjent elektronisk. Vedlegg: 1. Oppretting av interkommunalt politisk r\u00e5d for arm til Bergen 2. Samarbeidsavtale E134 Arm til Bergen IPR 3 "
}