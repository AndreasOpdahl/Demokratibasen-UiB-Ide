{
  "dokument_id": "e0ecdb7b-477e-55e6-8684-38b0ff06f5a2",
  "doc_type": "case_presentation",
  "kommune": 5501,
  "tittel": "Fordeling av tilskudd, lokale kulturbygg og kulturarenaer 2025",
  "url": "https://innsyn.tromso.kommune.no/application/getMoteDokument?dokid=2001963494",
  "tekst": "Arkivsaksnr. 25/00851-1 Saksbehandler Gro Agnethe Stokke Saksgang M\u00f8tedato Milj\u00f8-, idrett-, kultur- og 25.02.2025 samfunnsutviklingsutvalget Fordeling av tilskudd, lokale kulturbygg og kulturarenaer 2025 Kommunedirekt\u00f8rens innstilling til vedtak: S\u00f8knader p\u00e5 s\u00f8knadsordningen lokale kulturbygg og kulturarenaer tildeles slik det kommer frem i tabell i saksfremlegget Stig Tore Johnsen Kari Henriksen Kommunedirekt\u00f8r Direkt\u00f8r Avdeling for oppvekst, utdanning og kultur 1 Hva saken gjelder Fordeling av tilskudd for tilskuddsordningen lokale kulturbygg og kulturarenaer. Troms\u00f8 kommune gir st\u00f8tte til blant annet: \u2022 investeringer og rehabilitering av hus \u2022 innkj\u00f8p av utstyr til forsamlingshus og kulturbygg Troms\u00f8 kommune lyste ut tilskudd med frist den 1. desember 2024 p\u00e5 tilskuddsordningen \u201cLokale kulturbygg og kulturarenaer\u201d. Innen fristen var det kommet 5 s\u00f8knader. Det er s\u00f8kt om til sammen kr 464 994,-, og det er avsatt 275 000,- til fordeling p\u00e5 denne s\u00f8knadsordningen. Det er et stort behov for \u00e5 f\u00e5 satt i stand de ulike kulturbyggene og kulturarenaene, men det er forholdsvis lite midler tilgjengelig i forhold til det samlede s\u00f8knadsbel\u00f8pet. Flere av s\u00f8kerne viser til flere enkeltst\u00e5ende tiltak i sine s\u00f8knader, slik at de kan gjennomf\u00f8re noen enkeltst\u00e5ende tiltak, selv om ikke hele s\u00f8knadsbel\u00f8pet tildeles. S\u00f8kerne opplyser at de legger inn betydelig frivillig innsatts for \u00e5 kunne gjennomf\u00f8re tiltakene som det s\u00f8kes om. De ulike kulturbyggene og kulturarenaene er viktige m\u00f8teplasser, og tilrettelegger for ulike arrangement og aktiviteter. Tilskuddsordningen dekker ikke driftsutgifter p\u00e5 de ulike kulturbyggene til f.eks. husleie, str\u00f8m og lignende. S\u00f8ker S\u00f8kt om Innstilling til vedtak U. L Ulfstind 70 000,- 70 000,- Skulgam bygdelag 100 000,- 70 000 Bygdelaget V\u00e5rglimt 40 000,- 40 000,- Nordheim bygdelag 154 995,- 85 000,- Iskra Production ved 100 000,- 10 000,- Prokhor Gusev SUM 374 995,- 275 000,- Saksutredning U. L Ulfstind s\u00f8ker om 70 000,- i tilskudd til skifte eksisterende lysarmaturer som er utdatert, ved \u00e5 skifte til ledlys, som er mer str\u00f8mbesparende og milj\u00f8vennlig. Det er mange ulike brukere av huset som klubbkvelder for barn og unge, utleie til ulike arrangement, som d\u00e5p, konfirmasjoner, bryllup med mer. Huset er det eneste lokalet i bygda som gir et tilbud av ulike arrangement gjennom hele \u00e5ret til folk i alle aldre. Huset er tilrettelagt for rullestolbrukere. U.L Ulfstind viser til at riving, transport og andre aktiviteter gj\u00f8res p\u00e5 dugnad. All montering skal gj\u00f8res av fagfolk. Vurdering: Det er viktig at U.L Ulfstind f\u00e5r skiftet ut sine eksisterende lysarmaturer, dette er b\u00e5de str\u00f8msparende og milj\u00f8vennlig. 2 Innstilling til vedtak: S\u00f8knaden fra U. L Ulfstind im\u00f8tekommes med 70 000,- i tilskudd. Skulgam bygdelag s\u00f8kerom 100 000,- i tilskudd til nye vinduer og vegg. De viser til at tilskuddet skal g\u00e5 til \u00e5 skifte vinduer, og etterisolere to yttervegger og et uteomr\u00e5de for bes\u00f8kende som \u00f8nsker \u00e5 benytte seg av deres lokale ved bruk av skil\u00f8ype, kurs og andre aktiviteter. Skulgam bygdelag viser til at de \u00f8nsker \u00e5 gjennomf\u00f8re flere kurs som feks. knivmakerkurs, b\u00e5tf\u00f8rerpr\u00f8ve, tegnekurs og ulike aktivitetskvelder for barn. Vurdering: Skulgam bygdelag viser til at de har stort behov for oppgraderinger av sitt bygg for \u00e5 kunne tilrettelegge for ulike aktiviteter for b\u00e5de barn og voksne. Innstilling til vedtak: S\u00f8knaden fra Skulgam bygdelag im\u00f8tekommes med 70 000,- i tilskudd til nye vinduer og vegg. Bygdelaget V\u00e5rglimt s\u00f8ker om 40 000,- i tilskudd til oppgradering av bord og stoler til Bygdeheimen som er en m\u00f8teplass i bygda. I bygdehuset er det plass til opp mot 100 personer, her m\u00f8tes befolkningen i b\u00e5de sorg, i glede, og til ulike aktiviteter. Bygdeheimen har stoler og bord fra 1980 tallet som de har f\u00e5tt fra en uteplass som oppgraderte sine m\u00f8bler. Disse m\u00f8blene er n\u00e5 klare for utskifting pga. slitasje, og det er behov for nye og moderne m\u00f8bler. M\u00e5lgruppa for tiltaket er alle brukerne av bygdehuset, som barn og unge, til hobbykvelder, karneval, halloweenfest, eller ulike aktiviteter som dansefester, middagsfester og 17. Mai arrangement, og julefest som arrangeres hvert \u00e5r, som er \u00e5pent for alle. Vurdering: Bygdelaget V\u00e5rglimt viser til at de har stort behov for oppgradering ved kj\u00f8p av nye bord og stoler da de gamle er nedslitte. Bygdehuset har mange aktiviteter gjennom hele \u00e5ret. Innstilling til vedtak: S\u00f8knaden fra Bygdelaget v\u00e5rglimt im\u00f8tekommes med 40 000,- til oppgradering ved kj\u00f8p av nye bord og stoler Nordheim bygdelag s\u00f8ker om 154 995,- i tilskudd til renovering av bygdehuset. Dette gjelder tiltak som universell tilrettelegging, rullestolrampe ved hovedinngang, skifte ytterd\u00f8r pga. Vannskade, utbedring av parkeringsplass slik at den blir tilpasset rullestolbrukere, deler av det verneverdige gulvet m\u00e5 repareres, slipes og lakkeres. Grunnmuren trenger vedlikehold, oppgradering av gulv i inngangspartiet, det er behov for bedre lagringsplass, en frittst\u00e5ende bod. M\u00e5lgruppa for bygdehuset, er bygdas folk, og tilst\u00f8tende bygder, ca 250 personer. Bygdehuset benyttes til utleie, kafe og andre fellesskaps-arrangement til m\u00f8telokale, som valglokale og til Troms\u00f8 kirkelige fellesr\u00e5d. Vurdering: Nordheim bygdelag viser til at de har et stort behov for flere oppgraderinger av bygget slik at det blir bedre tilrettelagt. Nordheim bygdelag har satt opp tiltakene som enkeltprosjekt, slik at de kan gjennomf\u00f8re noe, selv om ikke hele bel\u00f8pet im\u00f8tekommes. Innstilling til vedtak: S\u00f8knaden fra Nordheim bygdelag im\u00f8tekommes med 85 000,- 3 Iskra Production ved Prokhor Gusev s\u00f8ker om 100 000,- i tilskudd til husleie, str\u00f8mutgifter, og utgifter til n\u00f8dvendig vedlikehold av Galleri Small Projects. Det vises til at Small Projects har eksistert siden 2011, og at galleriet har v\u00e6rt et viktig sted for flere kunstfelt. Det vises til i s\u00f8knaden, at lokalet er et viktig m\u00f8tested for scenekunstfeltet, musikk og billedkunstmilj\u00f8ene i Troms\u00f8. Iskra Production og Noor produksjoner har overtatt driften av huset. Et m\u00e5l med prosjektet er \u00e5 skape et bygg med aktiviteter og en viktig m\u00f8teplass for b\u00e5de kunstfeltet og lokalbefolkninga. S\u00f8kerne planlegger flere aktiviteter og arrangement for en bred m\u00e5lgruppe, b\u00e5de for barn, ungdom, voksne og eldre. Et hovedfokus er \u00e5 \u00e5pne opp rommet for frilanskunstnere med underfinansierte prosjekter, da de er en av hovedm\u00e5lgruppene. Det planlegges en rekke aktiviteter og arrangement som familieteater med skyggespill av ISCRA production, forestillingen \u201cDe velsignede\u201d av NOOR Produksjoner, teaterworkshop for ungdom og voksne, yogaworkshop, pr\u00f8ver for frilansere, \u00e5pne delinger, og visninger, bokklubb, inkluderende utstilling, og inkluderende teaterforestillinger. Vurdering: Iskra Production s\u00f8ker i hovedsak om midler til drift av huset som husleie, og str\u00f8m, men ogs\u00e5 10 000,- i tilskudd til vedlikehold. Siden s\u00f8knadsordningen ikke retter seg mot driftsutgifter, kan det kun gis tilskudd til vedlikehold. Innstilling til vedtak: S\u00f8knad fra Iskra Production ved Prokhor Gusev im\u00f8tekommes med 10 000,- i tilskudd til vedlikehold av Galleri Small Projects Konklusjon Kommunedirekt\u00f8ren anbefaler tildelingen, slik det fremkommer i saksfremlegget Vedtakskompetanse Milj\u00f8-, idrett-, kultur- og samfunnsutviklingsutvalget Vedlegg s\u00f8knader lokale kulturbygg og kulturarenaer 2025 4 "
}