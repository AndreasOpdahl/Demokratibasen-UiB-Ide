{
  "dokument_id": "0c2683dd-bb80-518b-80b6-e46d3074fda8",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 02102024, Sak 324/24, \u00d8konomiske perspektiver 2024",
  "url": "https://bergen.kommune.no/politikere-utvalg/api/fil/bk360/11270799/Innstilling-vedtak-Okonomiske-perspektiver-2024",
  "tekst": "\u00d8konomiske perspektiver 2024 Bergen bystyre behandlet saken i m\u00f8tet 02.10.2024 sak 324/24 og fattet f\u00f8lgende vedtak: 1. Bystyret tar beskrivelsen av de \u00f8konomiske hovedtrekk som fremg\u00e5r av saken til orientering. 2. Kommunestyrer landet over dr\u00f8fter n\u00e5 forslag om kutt. Det tekniske beregningsutvalget for kommunal og fylkeskommunal \u00f8konomi skrev etter Stortingets budsjettrevisjon i juni: \u00abN\u00e5r det tas hensyn til merkostnader til demografi, er niv\u00e5et p\u00e5 de frie inntektene i 2024 om lag p\u00e5 niv\u00e5et i 2016\u00bb. Bystyret vil understreke at det i en slik situasjon er viktig at kommuner og fylkeskommuner g\u00e5r sammen om \u00e5 fremme krav om styrket kommune\u00f8konomi, blant annet gjennom KS, og ber om at byr\u00e5det tar slike initiativ. Bergen bystyres behandling F\u00f8lgende representanter tok ordet: Fabian Emil Stang (H), Rune Bakervik (A), Diane Alexandra Berbain (SV), Eline Aresdatter Haakestad (MDG), Per-Arne Hvidsten Larsen (V), Martin Virkesdal Jonsterhaug (FrP), Kjartan Moi Andreassen (Sp), Linn Kristin Langley-Rasmussen Eng\u00f8 (A), Thor Haakon Bakke (MDG), Mailiss Solheim-\u00c5kerblom (R), Eva Synn\u00f8ve Hagewick Steigen (A). Forslag fremsatt i bystyret: Torstein Dahle (R) fremsatte p\u00e5 vegne av R f\u00f8lgende tilleggsforslag i 3 punkt: 1. Bystyret ber byr\u00e5det om \u00e5 gi en redegj\u00f8relse til bystyret om virkningen av premieavviks- systemet p\u00e5 Bergen kommunes budsjetter og regnskaper. 2. Bystyret ber om at det tas initiativ overfor KS med sikte p\u00e5 \u00e5 f\u00e5 slutt p\u00e5 at kommune- Norge driver en kolossal likviditetsmessig forskuttering som pr. 31.12.2023 utgjorde omkring 65 milliarder kroner, som staten har lovet \u00e5 overf\u00f8re som frie inntekter til dekning av amortisering av premieavvik i en eller annen fremtid. 3. Kommunestyrer landet over dr\u00f8fter n\u00e5 forslag om kutt. Det tekniske beregningsutvalget for kommunal og fylkeskommunal \u00f8konomi skrev etter Stortingets budsjettrevisjon i juni: \u00abN\u00e5r det tas hensyn til merkostnader til demografi, er niv\u00e5et p\u00e5 de frie inntektene i 2024 om lag p\u00e5 niv\u00e5et i 2016\u00bb. Bystyret vil understreke at det i en slik situasjon er viktig at kommuner og fylkeskommuner g\u00e5r sammen om \u00e5 fremme krav om styrket kommune\u00f8konomi, blant annet gjennom KS, og ber om at byr\u00e5det tar slike initiativ. Merknader fremsatt i bystyret: Rune Bakervik (A) fremsatte p\u00e5 vegne av A f\u00f8lgende merknader: Merknad 1 Bystyret merker seg at nytt inntektssystem for kommunene ser ut til \u00e5 gi Bergen en \u00f8kt engangsinntekt for 2025 p\u00e5 over 170 millioner kroner. Deretter vil omleggingen gi en varig \u00f8kning p\u00e5 vel 20 millioner kroner hvert \u00e5r. Merknad 2 Regjeringens perspektivmelding er tydelig p\u00e5 at vi har et stort behov for \u00e5 \u00f8ke arbeidsdeltakelsen for \u00e5 sikre at Norge forblir et godt land \u00e5 bo i ogs\u00e5 i fremtiden. Bystyret ber derfor byr\u00e5det om \u00e5 styrke m\u00e5lrettede tiltak som har god effekt, slik at flere flyktninger har mulighet til \u00e5 komme seg inn p\u00e5 arbeidsmarkedet. Per-Arne Hvidsten Larsen (V) fremsatte p\u00e5 vegne av V f\u00f8lgende merknad: Bystyret viser til at de \u00f8konomiske utsiktene presentert i saken i all hovedsak er de samme som har v\u00e6rt kjent fra tidligere \u00e5r. \u00d8konomiske perspektiver 2024 peker tilbake p\u00e5 regjeringens perspektivmelding fra 2021 og tidligere \u00e5rs statsbudsjett, og tegner et bilde som i all hovedsak er helt likt med utsiktene som ble presentert i \u00d8konomiske perspektiver 2023 - en sak som var kjent lenge f\u00f8r valget og som ogs\u00e5 fikk enstemmig tilslutning i Utvalg for finans, kultur og n\u00e6ring f\u00f8r valget. Til tross for dette gikk flere partier til valg p\u00e5 \u00e5 enten halvere eller fjerne eiendomsskatten, og til tross for fortsatt dystre utsikter og et nytt statsbudsjett uten \u00f8kt kommunalt handlingsrom, gjennomf\u00f8rte byr\u00e5det med samarbeidspartier et kutt i eiendomsskatten. Revidert budsjett 2024 viser prognoser p\u00e5 et potensielt merforbruk p\u00e5 800 millioner, og bystyret er dermed glad for at byr\u00e5det er i ferd med \u00e5 ta realitetene inn over seg og dropper videre kutt i eiendomsskatten f\u00f8r det er \u00f8konomisk ansvarlig. Mailiss Solheim-\u00c5kerblom (R) fremsatte p\u00e5 vegne av R f\u00f8lgende merknader: Merknad 1 Bystyret merker seg at Bergen kommune er p\u00e5 landstoppen i sykefrav\u00e6r, og vil understreke at spesielt tjenester innenfor helse og omsorg trenger \u00f8kt grunnbemanning for \u00e5 motvirke denne utviklingen. Merknad 2 Bystyret merker seg at utgiftene til vikarbruk er mye h\u00f8yere n\u00e5r det brukes eksterne vikarer, enn interne. Bystyret ber derfor byr\u00e5det jobbe for \u00e5 \u00f8ke rekrutteringen til kommunens egen vikarbank, i tillegg til \u00e5 \u00f8ke grunnbemanningen for \u00e5 redusere kostnader til ekstern vikarbruk. Votering: Innstillingen ble vedtatt enstemmig. Tilleggsforslag punkt 1 og 2 fra R, fremsatt av Torstein Dahle (R) fikk 7 stemmer (MDG, R) og var dermed falt. Tilleggsforslag punkt 3 fra R, fremsatt av Torstein Dahle (R) ble vedtatt med 42 stemmer (H, FrP, MDG, BL, INP, R, Sp, PP). Merknad 1 fra A, fremsatt av Rune Bakervik (A) fikk 23 stemmer (A, MDG, V, R) og var dermed falt. Merknad 2 fra A, fremsatt av Rune Bakervik (A) fikk 25 stemmer (A, MDG, V, R, KrF) og var dermed falt. Merknad fra V, fremsatt av Per-Arne Hvidsten Larsen (V) fikk 25 stemmer (A, MDG, V, R, KrF) og var dermed falt. Merknad 1 og 2 fra R, fremsatt av Mailiss Solheim-\u00c5kerblom (R) fikk 27 stemmer (A, SV, MDG, R) og var dermed falt. Bergen bystyre behandlet saken i m\u00f8tet 04.09.2024 sak 285/24: Saken ble ikke behandlet p\u00e5 grunn av overskredet tid. 2 Utvalg for milj\u00f8 og byutvikling hadde saken til orientering i m\u00f8tet 22.08.2024 sak 252/24: Utvalg for milj\u00f8 og byutvikling tok saken til orientering. Utvalg for finans, kultur og n\u00e6ring innstiller til bystyret. Utvalg for barnehage, skole og idrett hadde saken til orientering i m\u00f8tet 20.08.2024 sak 75/24: Utvalg for barnehage, skole og idrett tok saken til orientering. Utvalg for finans, kultur og n\u00e6ring innstiller til bystyret. Utvalg for helse og sosial hadde saken til orientering i m\u00f8tet 21.08.2024 sak 101/24: Utvalg for helse og sosial tok saken til orientering. Utvalg for finans, kultur og n\u00e6ring innstiller til bystyret. Utvalg for finans, kultur og n\u00e6ring behandlet saken i m\u00f8tet 21.08.2024 sak 105/24 og avga f\u00f8lgende innstilling: Bystyret tar beskrivelsen av de \u00f8konomiske hovedtrekk som fremg\u00e5r av saken til orientering. Byr\u00e5det behandlet saken i m\u00f8tet 08.08.2024 sak 231/24 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalg for finans, kultur og n\u00e6ring sin innstilling er likelydende 3 "
}