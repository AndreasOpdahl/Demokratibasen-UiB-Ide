{
  "dokument_id": "84af13b9-ff76-5fe3-8928-6c05c04f2443",
  "doc_type": "case_presentation",
  "kommune": 4601,
  "tittel": "\u00c5rsrapport om luftkvalitet i Bergen 2024",
  "url": "https://bergen.kommune.no/politikere-utvalg/api/fil/bk360/12282043/Framstilling-Arsrapport-om-luftkvalitet-i-Bergen-2024",
  "tekst": " BYR\u00c5DET Byr\u00e5dssak /25 Saksframstilling V\u00e5r referanse: 2025/133977-1 \u00c5rsrapport om luftkvalitet i Bergen 2024 Hva saken gjelder: Luftforurensning utgj\u00f8r et betydelig helseproblem for mange mennesker. I Bergen er dette f\u00f8rst og fremst knyttet til NO2 og svevest\u00f8v. B\u00e5de kortvarig og langvarig eksponering for svevest\u00f8v \u00f8ker risikoen for d\u00f8delighet og sykelighet. De viktigste kildene til svevest\u00f8v er veitrafikk, vedfyring og langtransportert forurensning i form av svevest\u00f8v som kommer med vinden til Norge. Byr\u00e5det legger i denne saken frem \u00c5rsrapport for luftkvalitet i Bergen 2024. Rapporten presenterer m\u00e5leresultater for nitrogendioksid, svevest\u00f8v og ozon, basert p\u00e5 instrumenter akkreditert av Nasjonalt referanselaboratorium. I tillegg inkluderer rapporten resultater fra m\u00e5linger av nitrogendioksid med passive pr\u00f8vetakere, som ikke er akkrediterte. Luftkvaliteten vurderes opp mot grenseverdiene i forurensningsforskriften og helseanbefalingene fra Folkehelseinstituttet. M\u00e5leprogrammet er et samarbeid mellom Statens vegvesen, Vestland fylkeskommune og Bergen kommune. Den daglige driften av m\u00e5lestasjonene, kvalitetssikring av m\u00e5ledata og rapportering av luftkvalitet utf\u00f8res av Milj\u00f8rettet helsevern i Bergen kommune Luftkvalitet i forhold til forskriftskrav \u2013 akkrediterte instrumenter - Forskriftens krav til lokal luftkvalitet ble overholdt ved alle m\u00e5lestasjonene. - \u00c5rsmiddel for nitrogendioksid (NO2) og svevest\u00f8v var langt under grenseverdiene i forurensingsforskriften ved alle m\u00e5lestasjonene. Danmarksplass, R\u00e5dal og Loddefjord hadde i 2024 den laveste NO2-\u00e5rsmiddelkonsentrasjonen som er blitt registeret siden starten av m\u00e5leperioden for de ulike stasjonene. Mer nedb\u00f8r i 2024 kan ha bidratt til reduksjonen i forhold til 2023. - Det ble ikke registrert overskridelser (forurensingsperioder) av timesverdi for NO2 p\u00e5 200 \u03bcg/m3 ved noen av m\u00e5lestasjonene. - Grenseverdien for antall dager med d\u00f8gnmiddel PM10 over 50 \u03bcg/m3 ble overholdt. - Det ble ikke registrert overskridelser av det langsiktige m\u00e5let for ozon eller av informasjons- eller alarmterskelen i forurensingsforskriften. Ingen av pr\u00f8vestedene viste overskridelse av grenseverdier for m\u00e5linger av nitrogendioksid med passive pr\u00f8vetakere 1 Trafikken - Trafikk gjennom den indre bomringen totalt gikk ned med 1,0 % fra 2023 til 2024 - Sentrumsrettet trafikk gikk ned 0,4 % - Gjennomgangstrafikken totalt gikk ned 1,5 %. 1Passive m\u00e5lere som er et supplement til de fem m\u00e5lestasjonene med akkrediterte instrumenter. M\u00e5lerne er ikke like n\u00f8yaktige, og blir mer p\u00e5virket av vind og v\u00e6r \u2013 s\u00e6rlig nedb\u00f8r. Disse kan derfor ikke brukes til \u00e5 bevise om konsentrasjon er over eller under grenseverdier, men de gir likevel god indikasjon p\u00e5 konsentrasjon av NO2 niv\u00e5er. 1 - Sammenlignet med 2019, \u00e5ret f\u00f8r covid-19 pandemien, har trafikken gjennom den indre bomringen totalt \u00f8kt med 0,6 %, mens sentrumsrettet trafikk er redusert med 4,2 %. Gjennomgangstrafikken har \u00f8kt med 4,0%. - Ved utgangen av 2024 var det registrert 117 003 personbiler i Bergen. 45,1% av disse var elektriske kj\u00f8ret\u00f8y, totalt 52 746. Dette er en \u00f8kning p\u00e5 ca. 12,3 % sammenlignet med 2023. - 86 % kj\u00f8rte piggfritt i 2024. Beregningene er basert p\u00e5 sp\u00f8rreunders\u00f8kelser utf\u00f8rt av Opinion Vedfyring og luftforurensing Vedfyring er det st\u00f8rste lokale bidraget til \u00e5rsmiddelkonsentrasjon2 for PM2,5 ved alle m\u00e5lestasjonene. - Grenseverdiene for PM2,5 i forurensingsforskriften ble overholdt ved alle de fem m\u00e5lestasjonene i 2024. - Det ble registrert f\u00e6rre dager med forh\u00f8yede PM2,5 verdier sammenlignet med 2023. Mye mer nedb\u00f8r i 2024 kan v\u00e6re hoved\u00e5rsaken til denne reduksjonen. Havnen og luftforurensing - Strandkaiterminalen har de siste \u00e5rene ligget p\u00e5 et relativt konstant niv\u00e5 og h\u00f8yere enn NO2-konsenterasjonen p\u00e5 Danmarksplass. - Ingen av passivm\u00e5lerne for NO2 som er plassert ved havneomr\u00e5dene viste niv\u00e5er over grenseverdien i 2024. Luftkvalitet i Bergen i forhold til helseanbefalinger \u2013 luftkvalitetskriterier I 2023 senket Folkehelseinstituttet sine anbefalinger for hvilke \u00e5rsmiddelkonsentrasjoner som er trygge for folks helse. Dette er anbefalinger, og de er ikke juridisk bindende. - Den nye helsebaserte anbefalingen for \u00e5rsmiddel for Nitrogendioksid p\u00e5 10 \u03bcg/m3 ble overskredet ved de trafikk- og sentrumsn\u00e6re m\u00e5lestasjonene, men ikke ved Bybakgrunnsstasjonen p\u00e5 Rolland i \u00c5sane 3. - \u00c5rsgjennomsnitt for passive Nitrogendioksidm\u00e5lere viste overskridelser av luftkvalitetskriteriet for de fleste m\u00e5lerne. Se vedlagt rapport for luftkvalitet i Bergen 2024 side 19 og 20, Figur 7.2, Tabell 7.1 og 7.2 for oversikt over m\u00e5lestedene med de h\u00f8yeste niv\u00e5ene. - Den nye helsebaserte anbefalingen for \u00e5rsmiddel PM10 ble overholdt ved alle m\u00e5lestasjonene. - Den nye helsebaserte anbefalingen for \u00e5rsmiddel PM2,5 ble overholdt med unntak av m\u00e5lestasjonen p\u00e5 Danmarksplass. - Bakken\u00e6r Ozon m\u00e5les p\u00e5 Klosterhaugen. Helseanbefalingen for langvarig eksponering (sesong) for Ozon, som kom i 2024, ble s\u00e5 vidt overskredet. Ved Danmarksplass m\u00e5lestasjon var luften: - \u00abLite\u00bb forurenset i 8579 av de 8780 registrerte timene i 2024, tilsvarende ca. 97,7 % av tiden (mot 96,6 % i 2023). - \u00abModerat\u00bb forurenset 1,6 % av tiden (mot 2,6 % i 2023) - \u00abH\u00f8yt\u00bb forurenset 0,6 % av tiden (mot 0,8 % i 2023) - \u00abSv\u00e6rt h\u00f8yt\u00bb forurenset ca. 0 % av tiden (som i 2023) 2 \u00c5rsmiddel betyr gjennomsnittlig konsentrasjon i l\u00f8pet av et \u00e5r 3 Bybakgrunnsstasjon p\u00e5 Rolland i \u00c5sane representerer luftkvalitet i boligstr\u00f8k som ligger tilbaketrukket fra trafikk. 2 V\u00e6rforhold Total nedb\u00f8rsmengde i 2024 var 2806 mm. Dette er ca. 22 % mer nedb\u00f8r enn i 2023, og over normalen p\u00e5 2495.3 mm nedb\u00f8r i \u00e5ret. Gjennomsnittlig temperatur i 2024 var 9,2 grader. Det er 0,8 grader varmere enn i 2023, men ogs\u00e5 normaltemperaturen. Dette kan ha p\u00e5virket de m\u00e5lte \u00e5rsmidlene for luftforurensing. Byr\u00e5dets vurdering og anbefaling/konklusjon: God luftkvalitet er viktig for innbyggernes helse og livskvalitet, derfor er det gledelig \u00e5 se at Bergen ogs\u00e5 i 2024 har overholdt forskriftens krav til lokal luftkvalitet ved alle m\u00e5lestasjoner i kommunen. Samtidig viser \u00e5rsrapporten flere overskridelser av luftforurensingsniv\u00e5ene for det som anses som trygg luft \u00e5 puste inn. Med andre ord er luftkvaliteten i Bergen fortsatt av en slik art at den kan f\u00f8re til skadevirkninger p\u00e5 liv og helse i befolkningen. Byr\u00e5det vil fortsette \u00e5 jobbe for en samfunnsutvikling som bidrar til mindre luftforurensing og som gj\u00f8r det enkelt og attraktivt for innbyggerne \u00e5 gj\u00f8re gode milj\u00f8valg i hverdagen. Begrunnelse for framleggelse til bystyret: Reglement for Bergen bystyre og utvalgene 2023-2027, vedtatt av Bergen bystyre 04.09.2024 i sak 287/24: 5.8.3 Politisk tilsyn og kontroll Som et ledd i sitt arbeid med politisk tilsyn og kontroll behandler bystyret f\u00f8lgende saker: a. Rapporteringssaker om oppf\u00f8lging av planer vedtatt av bystyre Byr\u00e5det innstiller til bystyret \u00e5 fatte f\u00f8lgende vedtak: Bystyret tar \u00e5rsrapport for luftkvalitet i Bergen 2024 til orientering Dato: 8. april 2025 Christine B. Meyer Marte Joan Monstad Byr\u00e5dsleder Byr\u00e5d for eldre, helse og omsorg Dokumentet er godkjent elektronisk. Vedlegg: \u00c5rsrapport \u2013 Luftkvalitet i Bergen 2024 3 "
}