{
  "dokument_id": "1c85de37-6c48-592b-93e3-413dd8da2553",
  "doc_type": "case_attachment",
  "kommune": 5501,
  "tittel": "Vedlegg - Sak 07_23 Opprettelse av Oldervik Sams elgvald",
  "url": "https://innsyn.tromso.kommune.no/application/getMoteDokument?dokid=2001614799",
  "tekst": "Arkivsaksnr. 23/13457-1 Saksbehandler Bo Eide Saksgang M\u00f8tedato Viltnemnda 14.09.2023 7/23 Sak 07/23 Opprettelse av Oldervik Sams elgvald Kommunedirekt\u00f8rens innstilling til vedtak: Oldervik Sams elgvald godkjennes opprettet, med tellende areal p\u00e5 15992 daa. Vedtaket er fattet med hjemmel i Hjorteviltforskriftens \u00a711. Stig Tore Johnsen Mette Moh\u00e5g Kommunedirekt\u00f8r Direkt\u00f8r for bymilj\u00f8 1 Hva saken gjelder Det er s\u00f8kt om opprettelse av Oldervik Sams elgvald. Etter oppl\u00f8sning av T\u00f8nsnes \u2013 Brattfjell utmarkslag har grunneiere i omr\u00e5det Snarbyeidet \u2013 Brattfjell g\u00e5tt sammen og s\u00f8ker om opprettelse av elgvald i omr\u00e5det, i p\u00e5vente av gjennomf\u00f8ring av prosess med dannelse av nytt utmarkslag. Det er samlet underskrifter fra grunneiere som representerer i alt 15992 daa. Etter hjorteviltforskriftens \u00a711 skal kommunen behandle s\u00f8knader om opprettelse av elgvald. Saksutredning Grunneiere i Oldervik har s\u00f8kt om opprettelse av elgvald i Oldervikomr\u00e5det, gjeldende fra og med jakta 2023. S\u00f8knaden er levert 15.08.2023. Kartet viser med bl\u00e5 strek grensen for tellende areal, og med r\u00f8d strek yttergrensen for valdet 2 8 grunneiere har levert s\u00f8knad, og s\u00f8kerne, med egne eiendommer og en felles eid teig representerer et tellende areal p\u00e5 i alt 15992 daa etter kommunens beregning. Kravene til en s\u00f8knad er oppfyllt, med oversiktskart over vald og grenser (Vedlegg 1), opplysninger om eiendommer og eiere, underskrifter, samt navn p\u00e5 valdansvarlig.(Vedlegg 2) Etter hjorteviltforskriftens \u00a710 skal kommunen ta imot, og behandle s\u00f8knad om opprettelse av vald. S\u00f8knad skal v\u00e6re levert innen 1. mai. I dette tilfellet er bakgrunnen for s\u00f8knadens sene tidspunkt at eksisterende utmarkslag i omr\u00e5det opph\u00f8rte \u00e5 eksistere etter en stadfestelse av en dom i Lagmannsretten i juli i \u00e5r. Med dette bortfalt gyldigheten av den gitte fellingstillatelsen for omr\u00e5det for 2023. Lagmannsrettdommen legger opp til stiftelse av to nye utmarkslag ved en deling av det opprinnelige, men denne prosessen rekkes ikke gjennomf\u00f8rt i Oldervikomr\u00e5det i 2023. For \u00e5 f\u00e5 gjennomf\u00f8rt elgjakt i \u00e5r ble det diskutert om dette var en mulig l\u00f8sning, med sen s\u00f8knad om opprettelse av et sams elgvald, og kommunen har sagt seg villig til \u00e5 behandle en sent innkommet s\u00f8knad, fordi det av forvaltningsmessig interesse vil v\u00e6re \u00f8nskelig \u00e5 f\u00e5 gjennomf\u00f8rt elgjakt i valdets omr\u00e5de i \u00e5r. Det er levert inn oversikt over eiendommer med tellende areal som s\u00f8kes godkjent som en del av valdet. Det er en oppstykket eiendomsstruktur i omr\u00e5det, og noen av grunneierne som inng\u00e5r i valdet har teiger som ligger uten tilknytning til hoveddelen av valdet. Det er ogs\u00e5 mindre eiendommer som ikke \u00f8nsker \u00e5 v\u00e6re med, som inng\u00e5r i valdets yttergrenser. Kravet til et elgvald lyder etter Hjorteviltforskriftens \u00a78: \u00abValdet skal v\u00e6re sammenhengende og ha en avgrensning som gj\u00f8r det egnet til jakt p\u00e5 elg, hjort og/eller r\u00e5dyr. Valdet m\u00e5 omfatte et tellende areal som minst tilsvarer minstearealet for ved vedkommende hjorteviltart. Valdet kan i tillegg omfatte annet areal enn tellende areal. Jaktrettshaverne skal oppnevne en valdansvarlig representant som opptrer p\u00e5 vegne av valdet overfor kommunen.\u00bb I denne delen av Troms\u00f8 kommune er minstearealet for elg satt til 6000 daa. Kommunen har vurdert det slik at s\u00f8knaden gir grunnlag for opprettelse av et elgvald, som er sammenhengende og egnet til jakt. I omr\u00e5det har det v\u00e6rt jaktet elg i mange \u00e5r iden tiden omr\u00e5det inngikk i et utmarkslag, og dagens oms\u00f8kte areal skiller seg ikke vesentlig fra arealet som ble benyttet da. Kommunen er bedt \u00e5 vurdere hvorvidt enkelte eiendommer b\u00f8r inng\u00e5 i valdet, selv om de ikke har grunneiers tilslutning til dette. Dette gjelder eiendommene 3/7, 3/17 og 3/91. Kommunen vurderer det slik at selv om det med de omtalte eiendommene ville blitt noe bedre arrondering av valdet, s\u00e5 finnes det ikke grunnlag for \u00e5 gj\u00f8re dette. Det er ventet at det i l\u00f8pet av kort tid vil bli opprettet et utmarkslag i omr\u00e5det, og n\u00e5r slik skjer vil alle grunneiere som er med i utmarkslaget bli en del av valdet som utmarkslaget utgj\u00f8r. N\u00e5r dette skjer kan valdansvarlig s\u00f8ke om endret areal. For \u00e5rets jakt er oms\u00f8kt areal tilstrekkelig. F\u00f8lgende grunneiere er del av s\u00f8knaden om opprettelse av vald. Tabellen viser ogs\u00e5 tellende areal for hver enkelt grunneier. 3 Tellende areal fra Lagmannsrettsdom, med evt Grunneier Gnr / Bnr fratrekk for l\u00f8se teiger. Gudmund Nilsen 1/2 1603- 450-210-12 = 931 daa Roger Lorentzen 2/1 1265-36 = 1229 daa Arne Jacobsen 2/2 7107 daa Arnold Kronstad 2/3 2014-48 = 1966 daa Ronald Jensen 3/1 - 3/2 - 3/84 - 3/122 3375 daa Hermann Moen 3/9 440 daa Terje Jensen 2/6 106 daa Ernst Myrbakk 2/59 225 daa Rest Fellesteig 2/60 613 daa SUM TELLENDE AREAL 15992 daa Tellende areal er tatt fra Lagrettsdom, som gir oversikt over tellende areal for de ulike eiendommene. For eiendommene 1/2, 2/1 og 2/3 er det gjort fratrekk i dommens tellende areal, for teigene som ikke er med i valdet. Disse teigene er vist p\u00e5 kart i vedlegg 3 I tellede areal for den enkelt eiendom inng\u00e5r ogs\u00e5 andel av felles teig 2/60 Fellesteigen 2/60 inng\u00e5r med alt tellende areal, og s\u00e5 den ideelle andelen som eies av andre grunneiere. Dette med st\u00f8tte i Sameieloven \u00a74. Som tellende areal skal regnes skog og myr, og myr over skoggrensa som henger sammen med myr under skoggrensa. Annet areal kan medregnes, men det er ikke aktuelt i denne saken. Arealene som er p\u00e5f\u00f8rt i grunneierlista er tatt fra Lagmannsrettsdommen, som benytter seg av kartgrunnlag AR50, og kommunen finner liten grunn til \u00e5 endre p\u00e5 disse. Et tellende areal p\u00e5 15992 daa gir rom for \u00e5 tildele 2 dyr, etter gjeldende minsteareal. Konklusjon Det er \u00f8nskelig for Troms\u00f8 kommune at det gjennomf\u00f8res jakt p\u00e5 elg der hvor det kan gj\u00f8res i kommunen. Etter oppl\u00f8sningen av Tomasjord - Oldervik utmarkslag ser kommunen positivt p\u00e5 dette initiativet for opprettelse av et elgvald i omr\u00e5det for \u00e5 holde kontinuitet i jakten. Det oms\u00f8kte valdet tilfredsstiller etter kommunens syn kravet til sammenheng og jaktbarhet, og arealet et stort nok til at det med hjemmel i hjorteviltforskriftens \u00a711 og Forskrift om adgang til jakt etter elg, Troms\u00f8 kommune, Troms og Finnmark kan godkjennes og tildeles fellingstillatelse p\u00e5 inntil 2 dyr. Grunneierne oppfordres til \u00e5 arbeide for en rask opprettelse av et utmarkslag som omfatter alle eiendommene i omr\u00e5det, slik at det tellende arealet i valdet kan \u00f8kes, og gi grunnlag for \u00f8kt tildeling og uttak. Vedtakskompetanse Viltnemnda Vedlegg Vedlegg 2 -S\u00f8knad om godkjenning av elgvald Oldervik 2023 Vedlegg 1 - Kart Oldervik sams med fratrukne teiger r\u00f8d grense bl\u00e5 tellende Vedlegg 1 - Kart over vald \u2013 tellende areal Vedlegg 2 - S\u00f8knad 4 "
}