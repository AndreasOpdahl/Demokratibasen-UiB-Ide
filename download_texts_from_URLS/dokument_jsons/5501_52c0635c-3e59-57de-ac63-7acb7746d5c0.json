{
  "dokument_id": "52c0635c-3e59-57de-ac63-7acb7746d5c0",
  "doc_type": "case_attachment",
  "kommune": 5501,
  "tittel": "Vedlegg 40. Vurdering generell forbudsgrense vassdrag i distriktet",
  "url": "https://innsyn.tromso.kommune.no/application/getMoteDokument?dokid=2002009752",
  "tekst": "Deres ref. V\u00e5r ref. Saksbehandler Dato PLAN-22/02635-102 Johanne Kryger 14.11.2024 +47 92200148 Notat KPA 2024 Vurdering generell forbudsgrense vassdrag i distriktet Bakgrunn Kommunen skal vurdere \u00e5 fastsette et naturlig vassdragsbelte langs bredden av vassdrag med \u00e5rssikker vannf\u00f8ring jf. PBL \u00a71-8 f\u00f8rste ledd og vannressurslovens \u00a711. Hensikten med et vassdragsbelte er \u00e5 hindre nedbygging av arealene og bevaring av kantvegetasjon. Det inng\u00e5r ogs\u00e5 hensyn til areal som vil bli oversv\u00f8mt i en flomsituasjon, noe som skaper et levende elvelandskap. Jf PBL \u00a711-11 nr 5 kan en forbudsgrense (byggegrense) med bestemmelser fastsettes, der bestemte bygge- og anleggstiltak ikke er tillatt p\u00e5 grunn av vassdragsbeltets betydning for natur-, kulturmilj\u00f8- eller friluftsinteresser. I forbindelse med KPA er det gjort en konkret vurdering av forbudsgrense for st\u00f8rre vassdrag i byomr\u00e5det (se Notat KPA 2024 fastsetting av forbudsgrense vassdrag i byomr\u00e5det). Denne forbudsgrense tas inn i plankartet og det knyttes bestemmelser til disse. I tillegg tas det inn en forbudsgrense p\u00e5 100 meter til de to verna vassdrag som er i Troms\u00f8 kommune (Straumselva og Breivikelva). I gjeldende KPA er forbudsgrensen for de st\u00f8rre vassdrag avsatt i plankartet med 50 meter, mens det i bestemmelsene er fastsatt forbudsgrense p\u00e5 10 meter for de resterende vassdrag. Dette var uten det var gjennomf\u00f8rt n\u00e6rmere vurderinger videref\u00f8rt i h\u00f8ringsforslaget av 2023. Dette notatet gjelder fastsetting av forbudsgrense for de vassdragene som har \u00e5rssikker vannf\u00f8ring i distriktet og som i gjeldende KPA har forbudsgrense p\u00e5 10 meter. For de mindre vassdragene i byomr\u00e5det er det ikke fastsatt forbudsgrense, men her skal hensynene bak forbudsgrense v\u00e6re ivaretatt med hensynssone for flom. Det er ikke tilstrekkelig kunnskapsgrunnlag for \u00e5 gj\u00f8re en konkret vurdering av kantvegetasjon og flomsituasjon for alle bekker i Troms\u00f8 kommune med \u00e5rssikker vannf\u00f8ring og samtidig ville den vurdering v\u00e6re ekstremt ressurskrevende. Det m\u00e5 derfor gj\u00f8res en mer overordnet vurdering. Det m\u00e5 derfor gj\u00f8res en mer overordnet vurdering, der forbudsgrensen fastsettes ut ifra f\u00f8re-var-prinsippet. Vurdering Det ene av hensynene som forbudsgrensen skal ivareta er \u00e5 sikre kapasiteten til vassdraget for \u00e5 hensynta flomfare. Per i dag finns det ingen flomfaremodelleringer gjennomf\u00f8rt p\u00e5 vassdrag i distriktet i Troms\u00f8. Det er overordnet vurdert at aktsomhetssonene fra NVE ofte ikke er tilstrekkelige for \u00e5 sikre et omr\u00e5de mot flom. Det er dermed et sv\u00e6rt begrenset og up\u00e5litelig kunnskapsgrunnlag for \u00e5 vurdere flom i forhold til vassdrag i distriktet. Det er mange faktorer som spiller inn i forhold til vurdering av flomsituasjonen i vassdrag, som f.eks. st\u00f8rrelsen p\u00e5 nedb\u00f8rsfeltet, terrenget i nedb\u00f8rsfeltet, terrenget i utl\u00f8psomr\u00e5det til sj\u00f8en, tverrsnitt/profil vassdraget og vassdragets hydroformologi. I byomr\u00e5det er det tre vassdrag som er flommodellert som i NVE sitt elvekartlag ELVIS ikke er definert som en del av hoved elvenettet. Dette er Storelva, Krokelva og Sollielva. Av disse vurderes Sollielva \u00e5 v\u00e6re det mest representativ for den mindre vassdragene i distriktet som behandles i dette notatet. Dette skyldes at det vurderes at vannf\u00f8ringen i Krokelva og Storelva gj\u00f8r at det vurderes at disse vassdrag hadde f\u00e5tt en forbudsgrense p\u00e5 50 meter om de hadde v\u00e6rt plassert i distriktet. Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Org.nr.: Foretaksregisteret NO 940 101 808 MVA Telefon: 77 79 00 00 Sollielva er karakterisert ved \u00e5 ha et nedb\u00f8rsfelt med bratt terreng, naturlig vegetasjon oppstr\u00f8m og at terrenget relativt bratt flater ut n\u00e6rmere utl\u00f8psomr\u00e5det. Dette er karakteristika som vurderes \u00e5 kunne representere mange bekkers forl\u00f8p i distriktet som er aktuelle for utbygging p\u00e5 grunn av Troms\u00f8s topografi. Samtidig representerer dette en situasjon der det er st\u00f8rst risiko for at flomsituasjonen bredder seg langt fra selve vassdraget. Det er en klar feilkilde at vurderingen baserer seg p\u00e5 bare et vassdrag, men det vurderes at dette er det beste kunnskapsgrunnlaget kommunen har i dag for \u00e5 kunne fastsette en avstand p\u00e5 en forbudsgrense for mindre vassdrag ut ifra f\u00f8re-var-prinsippet. Kartet nedenfor viser definert flomfaresone(hensynssone flomfare) over flommodellering gjennomf\u00f8rt for Sollielva. Modelleringen viser maksimal vanndybde ved en klimajustert 100-\u00e5rs flom. Det er utfordrende ut ifra flommodelleringen \u00e5 fastsette en n\u00f8yaktig hvor grense g\u00e5r mellom generell overvannsavrenning fra terreng og oversv\u00f8mmelse fra bekkeflom. Hensynssonen har pr\u00f8vd \u00e5 avgrense overvann fra bekkeflom. Modelleringen for Sollievla viser at n\u00e5r bekkel\u00f8pet treffer mindre bratte omr\u00e5der, s\u00e5 begynner flomvannet \u00e5 spre seg. Flomviften kan v\u00e6re opp til 100 meter fra elva og lengre n\u00e6rmest kystlinjen. Modelleringer for de st\u00f8rre vassdragene i byen (Storelva og Krokelva) oppf\u00f8rer seg ikke helt likt. Flommen holder seg i st\u00f8rre grad innenfor elvel\u00f8pet. Det kan skyldes at de store vassdragene med stor vannf\u00f8ring har gravd seg dypere inn i fjellet og har dypere (og bredere) profiler enn de mindre vassdragene der vannf\u00f8ringen kan v\u00e6re liten p\u00e5 sommeren. Det m\u00e5 gjentas at denne vurderingen er en nok s\u00e5 overordnet vurdering basert p\u00e5 \u00e9n modellering og utbredelsen av en flomb\u00f8lge kan variere avhengig av flere faktorer. Derfor vurderes det at 10 meter som forbudsgrense langt fra er tilstrekkelig for \u00e5 ivareta risikoen for flom. Ut ifra utbredelsen av flomsonen i flommodelleringen for Sollielva vurderes det at det for de mindre vassdragene i distriktet ikke er noe argument for \u00e5 differensiere forbudsgrensen fra de st\u00f8rre vassdragene i distriktet. En generell forbudsgrense for vassdragene i distriktet b\u00f8r derfor v\u00e6re 50 meter. 2 Et av det viktig hensyn bak forbudsgrense er sikring av kantvegetasjon. P\u00e5 overordnet niv\u00e5 \u00e5 sette en grense mellom kantvegetasjon og annen vegetasjon, men med en forbudsgrense p\u00e5 50 meter vurderes det at kantvegetasjonen er ivaretatt. Det vil ogs\u00e5 v\u00e6re situasjoner der kantvegetasjonen er tapt grunnet etablert situasjon n\u00e6rmere enn 50 meter. Her b\u00f8r det kunne gj\u00f8res avvik fra forbudsgrense. Dette gjelder f.eks. der det er eksisterende infrastruktur, bebyggelse eller terrenginngrep som gj\u00f8r at kantvegetasjonen er tapt. Med en generell forbudsgrense p\u00e5 50 meter b\u00f8r det \u00e5pnes for unntak for forbudsgrensen, dersom konkrete vurderinger gj\u00f8re at hensynet bak forbudsgrensen kan/b\u00f8r tilsidesettes. Dette kan f.eks. v\u00e6re at en flomvurdering viser utstrekningen p\u00e5 flomfaren og frigir areal til bebyggelse. Etablering av bebyggelse, infrastruktur eller hage kan ha f\u00f8rt til at kantvegetasjonen allerede er tapt n\u00e6rmere vassdraget enn de 50 meter. Konklusjon Det fastsettes i bestemmelsene en forbudsgrense p\u00e5 50 meter for alle vassdrag der forbudsgrense ikke fremkommer er plankartet. Innenfor forbudsgrensen tillates ikke oppf\u00f8ring av ny bolig-, fritids- og ervervbebyggelse, utvidelse eller fradeling. Det kan likevel tillates dersom der er avklart at det ikke er fare for flom og der gjennomf\u00f8rte terrenginngrep gj\u00f8r at kantvegetasjonen er tapt. 3 "
}