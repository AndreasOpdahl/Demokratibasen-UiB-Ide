{
  "dokument_id": "611277dc-8b1b-5918-83ee-1858e6ecf461",
  "doc_type": "case_presentation",
  "kommune": 5501,
  "tittel": "Orienteringssak - Troms\u00f8 vet, helhetlig kunnskapsgrunnlag for Troms\u00f8 kommune til bruk i planstrategiarbeidet",
  "url": "https://innsyn.tromso.kommune.no/application/getMoteDokument?dokid=2001509664",
  "tekst": "Arkivsaksnr. 23/17479-1 Saksbehandler Eirin Sundby Saksgang M\u00f8tedato Formannskapet 14.11.2023 Kommunestyret 22.11.2023 Orienteringssak - Troms\u00f8 vet, helhetlig kunnskapsgrunnlag for Troms\u00f8 kommune til bruk i planstrategiarbeidet Kommunedirekt\u00f8rens innstilling til vedtak: Kunnskapsgrunnlaget Troms\u00f8 vet med vedlegg tas til orientering og legges til grunn for det videre arbeidet med ny planstrategi. Stig Tore Johnsen Grete Kristoffersen Kommunedirekt\u00f8r Direkt\u00f8r for Stab for samfunn 1 Hva saken gjelder I saken legges Troms\u00f8 vet, et helhetlig kunnskapsgrunnlag for Troms\u00f8 kommunes planstrategi 2024-2027, frem til orientering. Saksutredning I henhold til plan- og bygningsloven \u00a7 10-1 skal nytt kommunestyre utarbeide og vedta en kommunal planstrategi senest ett \u00e5r etter konstituering. Troms\u00f8 kommunes gjeldende planstrategi 2020- 2023 ble vedtatt i kommunestyrem\u00f8te 25.11.2020, sak 159. Planstrategien skal dr\u00f8fte kommunens strategiske valg knyttet til samfunnsutvikling i kommunestyreperioden, og ta stilling til om kommuneplanen skal revideres eller videref\u00f8res uten endring. Kommuneplanens samfunnsdel, Troms\u00f8 vil, ble vedtatt i juni 2020, mens kommuneplanens arealdel per dags dato er under endring etter innsigelser fra Statsforvalteren. Planstrategien kan ogs\u00e5 ta for seg \u00f8vrig planbehov i valgperioden. Vedtatt planstrategi er f\u00f8rende for planarbeidet som skal gj\u00f8res i kommunen i valgperioden. Det helhetlige kunnskapsgrunnlaget Troms\u00f8 vet er det f\u00f8rste steget i arbeidet med ny planstrategi. Dokumentet beskriver relevante utviklingstrekk og utfordringer for Troms\u00f8samfunnet og Troms\u00f8 kommune. Hensikten med kunnskapsgrunnlaget er \u00e5 gi et diskusjonsgrunnlag og en felles forst\u00e5else av utfordringer og muligheter i kommunen. Dokumentet kan brukes i alle saker som ang\u00e5r strategisk samfunnsutvikling, men er utarbeidet spesielt i forbindelse med ny planstrategi hvor kommunestyret skal dr\u00f8fte langsiktig planbehov, herunder behovet for revisjon av kommuneplanen. Kommunedirekt\u00f8ren fasiliterer den videre prosessen med ny planstrategi. Kommunedirekt\u00f8ren vil foresl\u00e5 \u00e5 ta i bruk en mer samskapende metodikk, og det vil settes av tid tidlig i 2024 til samskapningsverksteder hvor de folkevalgte skal vurdere kommunens langsiktige planbehov med bakgrunn i kunnskapsgrunnlaget og deres \u00f8nsker for valgperioden. Om kunnskapsgrunnlaget Kunnskapsgrunnlaget skal ikke omtale alle omr\u00e5der av kommunen, men trekke frem relevante samfunnsmessige utviklingstrekk og utfordringer. Kunnskapsgrunnlaget skal ikke l\u00f8se utfordringer eller problemer, men sammenfatte kunnskap. Dokumentet kan fungere som et overordnet kunnskapsgrunnlag for andre planprosesser i kommunen, og oppdateres i l\u00f8pet av valgperioden. Det er tatt utgangspunkt i de tre b\u00e6rekraftsdimensjonene (sosiale forhold, klima og milj\u00f8 og \u00f8konomi) for \u00e5 strukturere og prioritere temaer. I tillegg er det egne kapitler om globale forhold, befolkningsutvikling og om kommunen som organisasjon. Som vedlegg f\u00f8lger en ny levek\u00e5rsrapport om Troms\u00f8samfunnet. Her presenteres data om blant annet flyttem\u00f8nster, inntekt, gjeld, utdanning, sosiale og helsemessige forhold, valgdeltakelse, mv. Spesialbestilte registerdata fra Statistisk sentralbyr\u00e5 (SSB) presenteres for 36 levek\u00e5rssoner. Kommunen kan f\u00f8lge utviklingen over tid p\u00e5 bakgrunn av tidligere levek\u00e5rsrapporter fra 2012 og 2019. Sammen med Folkehelseoversikten, som blant annet peker p\u00e5 sosiale helseforskjeller p\u00e5 soneniv\u00e5, har vi et godt grunnlag for forebyggende arbeid. Som vedlegg f\u00f8lger ogs\u00e5 en b\u00e6rekraftkartlegging som kommunen gjennomf\u00f8rte i 2021. Den er utarbeidet etter metode og modell utviklet av FN-programmet United for Smart Sustainable Cities (U4SSC), og rapporten er derfor skrevet p\u00e5 engelsk. Kartleggingen best\u00e5r av omkring 2 100 indikatorer fordelt p\u00e5 om lag 20 kategorier innenfor \u00f8konomisk, sosial og klima- og milj\u00f8messig b\u00e6rekraft. Konklusjon Det anbefales at kunnskapsgrunnlaget Troms\u00f8 vet med vedlegg tas til orientering og legges til grunn for det videre arbeidet med ny planstrategi. Vedtakskompetanse Kommunestyret Vedlegg U4SSC - Verification Report - Tromso - 2022.01 Kunnskapsgrunnlag levek\u00e5r i Troms\u00f8 2023 Troms\u00f8 vet - helhetlig kunnskapsgrunnlag for Troms\u00f8 kommune 2023 Vedlegg som ikke f\u00f8lger saken Folkehelseoversikt 2023, vedtatt i kommunestyret 21.06.2023, sak 84 Distriktsmelding 2023, vedtatt i kommunestyret 24.05.2023, sak 49 3 "
}