{
  "dokument_id": "8dbceb89-f233-5eb7-a552-8a58bfbc3b38",
  "doc_type": "case_presentation",
  "kommune": 4601,
  "tittel": "Endring av kommunedelplan for Bergenhus, gatesalg og servering. Oppstart av planarbeid",
  "url": "https://bergen.kommune.no/politikere-utvalg/api/fil/bk360/10228417/Framstilling-Endring-av-kommunedelplan-for-Bergenhus-gatesalg-og-servering-Oppstart-av-planarbeid",
  "tekst": " Kommunalt r\u00e5d for personer med funksjonsnedsettelse/Eldrer\u00e5det Saksframstilling V\u00e5r referanse: 2023/283884-56 Saksbehandler: Ragnhild Hvoslef Kr\u00fcger Endring av kommunedelplan for Bergenhus, gatesalg og servering. Oppstart av planarbeid Hva saken gjelder: I KDP Sentrum er det gitt bestemmelser om fotgjengersone i to ulike bestemmelser; 6.2 og 6.3. I 6.2 Fotgjengerstandard st\u00e5r det blant annet: \u00abDet skal v\u00e6re tilstrekkelig fri bredde for fotgjengere p\u00e5 torg, i g\u00e5gater og p\u00e5 fortau, minimum 3 m der dette fysisk og funksjonelt kan gjennomf\u00f8res.\u00bb Konkrete rammer for uteservering og salg er gitt i punkt 6.3 Gatesalg og uteservering. Der gis butikker og serveringssteder mulighet for gatesalg og uteservering i inntil 1 m bredde langs fasade, under forutsetning av at minimum 3 meter fri fotgjengersone, og i tillegg ogs\u00e5 areal til holdeplass, varelevering og andre prioriterte aktiviteter, er ivaretatt. De siste \u00e5rene er det blitt gitt dispensasjoner fra dette kravet. For \u00e5 unng\u00e5 \u00e5rlige dispensasjonsbehandlinger og sikre en mer forutsigbar situasjon foresl\u00e5s det \u00e5 endre disse kravene. Arbeidet med \u00e5 vurdere en slik endring starter n\u00e5 opp og representant fra bymilj\u00f8etaten m\u00f8ter i r\u00e5dene for \u00e5 diskutere saken. Forslag til vedtak: Informasjonen og dialogen i r\u00e5det tas til orientering. Dato: 10. april 2024 Ragnhild Hvoslef Kr\u00fcger - seniorr\u00e5dgiver Dokumentet er godkjent elektronisk. Vedlegg: Byr\u00e5dssak Fagnotat Bestemmelser 1 "
}