{
  "dokument_id": "5337adb6-f94e-5d9b-b876-0623c37085d7",
  "doc_type": "case_attachment",
  "kommune": 4601,
  "tittel": "Medvirkningsnotat ",
  "url": "https://bergen.kommune.no/politikere-utvalg/api/fil/bk360/10561647/Medvirkningsnotat-",
  "tekst": "Beregnet til Bergen kommune Dokument type Fagrapport Dato Mai, 2022 OFFENTLIG DETALJREGULERING MINDEMYREN NORD MEDVIRKNINGSNOTAT Ramb\u00f8ll - OFFENTLIG DETALJREGULERING Mindemyren NORD INNHOLDSFORTEGNELSE 1. Innledning 3 2. Omr\u00e5de 4 3. Beskrivelse av planlagt tiltak 5 4. Medvirkninsprosesser 6 4.1 Informasjonsm\u00f8te 6 4.2 Fremtidsverksted 6 4.2.1 Sammendrag av resultater 6 4.3 Nettbasert sp\u00f8rreunders\u00f8kelse 11 4.4 Flerbruksbygget \u2013 egen brukerprosess 16 5. Vedlegg 17 2/17 Ramb\u00f8ll - OFFENTLIG DETALJREGULERING Mindemyren NORD 1. INNLEDNING Det er gjennom prosessen gjennomf\u00f8rt flere medvirkningsprosessen med naboer, interessenter og ulike akt\u00f8rer, herunder Fremtidsverksted, sp\u00f8rreunders\u00f8kelse og kontakt med barn- og unges representant, ungdomsr\u00e5det og H\u00f8gskolen i Vestland. Medvirkningsprosessene har involvert ulike typer interessenter \u2013 og har s\u00e6rlig v\u00e6rt rettet mot barn og unge, private akt\u00f8rer og naboer. I tillegg til de gjennomf\u00f8rte medvirkningsprosessene rettet mot private interessenter, har det ogs\u00e5 v\u00e6rt gjennomf\u00f8rt flere s\u00e6rm\u00f8ter med myndigheter og offentlige interessenter, samt to tverrfaglige workshops med flere ulike offentlige myndigheter, samt r\u00e5dgivere og grunneiere. 3/17 Ramb\u00f8ll - OFFENTLIG DETALJREGULERING Mindemyren NORD 2. OMR\u00c5DE Planomr\u00e5det omfatter i hovedsak arealer som vil eller kan bli direkte ber\u00f8rt av tiltaket gjennom arealbeslag eller annen fysisk p\u00e5virkning. Planomr\u00e5det som her beskrives og vurderes er hentet fra kartlaget som viser plangrense for Mindemyren. Omr\u00e5det er p\u00e5 ca. 1401 m2 og er avgrenset av r\u00f8d linje (Figur 1). Influensomr\u00e5det er det totale arealet som kan forventes \u00e5 bli p\u00e5virket av tiltaket p\u00e5 kort og lang sikt, b\u00e5de direkte og indirekte. Figur 1: Planomr\u00e5det ved oppstartsvarsel 4/17 Ramb\u00f8ll - OFFENTLIG DETALJREGULERING Mindemyren NORD 3. BESKRIVELSE AV PLANLAGT TILTAK Hovedm\u00e5let for Mindemyren er \u00e5 bygge en kompakt bydel, som folk kan trives i, og med mennesker i fokus med nye arbeidsplasser og boliger samt gode og brukervennlige bygg for offentlig tjenesteyting. For \u00e5 n\u00e5 dette m\u00e5let skal det etableres nye attraktive byrom, hvor den bl\u00e5gr\u00f8nne infrastrukturen skal styrkes og det legges til rette for gode gangforbindelser. Bydelen skal tilrettelegges for \u00f8kt biologisk mangfold og gode oppholdsarealer for aktivitet. Det er en rekke l\u00f8sninger som er tiltenkt prosjektet, dette gjelder utfylling i vann, brol\u00f8sning over vannet og utvidelse av parkareal. Figur 2: Overorndede prinsipper for omr\u00e5det 5/17 Ramb\u00f8ll - OFFENTLIG DETALJREGULERING Mindemyren NORD 4. MEDVIRKNINSPROSESSER 4.1 Informasjonsm\u00f8te 25.02.2021 ble det gjennomf\u00f8rt digitalt informasjonsm\u00f8te hvor alle interessenter og naboer var invitert for gjennomgang av planprosessen. 4.2 Fremtidsverksted 10.05.2021 ble det gjennomf\u00f8rt digitalt Fremtidsverksted for inviterte interessenter. Deltakere i verkstedet var beboere i omr\u00e5det, representanter fra Plan- og bygningsetaten, politiet, barn og unges representant i Bergen kommune, ansatte ved skoler og barnehager i omr\u00e5det, Byarkitekten og H\u00f8gskulen p\u00e5 Vestlandet. Enkelte p\u00e5meldte deltakere var forhindret fra \u00e5 delta, og leverte innspill i skriftlig form. Disse er lagt ved i et eget dokument. Deltakerne p\u00e5 verkstedet arbeidet i grupper for \u00e5 komme frem til stikkord til hver av de tre fasene: \u2022 Ros: Hva er bra i omr\u00e5det rundt Solheimsvatnet i dag? Hva m\u00e5 bevares og styrkes? \u2022 Kritikk: Hva fungerer ikke i omr\u00e5det i dag? Hva frykter du mest i utviklingen av omr\u00e5det? \u2022 Utopi: Hva dr\u00f8mmer du om for omr\u00e5det? Hvordan ser det ut rundt Solheimsvatnet \"n\u00e5r alt er ferdig\", hvis du f\u00e5r bestemme? Ut fra disse stikkordene laget gruppene hver sin skisse av hvordan det ser ut rundt Solheimsvatnet, hvis de f\u00e5r bestemme fritt. Til slutt ble deltakerne invitert til \u00e5 tenke p\u00e5 f\u00f8lgende: \u2022 Virkeliggj\u00f8ring: Hva kan vi sette i gang med allerede i morgen for \u00e5 bringe virkeligheten n\u00e6rmere det vi dr\u00f8mmer om? Som svar p\u00e5 dette kom gruppene frem til flere forslag til konkrete aktiviteter og tiltak som kan settes i verk i omr\u00e5det i l\u00f8pet av v\u00e5ren og resten av 2021. Her f\u00f8lger f\u00f8rst et sammendrag av resultatene, f\u00f8r alle resultatene fra hver av verkstedets fire faser gjengis i verkstedsprotokollen, denne ligger vedlagt. 4.2.1 Sammendrag av resultater Natur Natur var et gjennomgangstema i verkstedet. I den f\u00f8rste ros-fasen, der deltakerne skulle fremheve det beste med omr\u00e5det slik det er i dag, valgte alle gruppene \u00e5 fremheve det preget som vannet, tr\u00e6rne, plantene og dyrelivet gir til omr\u00e5det: \u2022 Dyreliv \u2022 Biologisk mangfold \u2022 Gr\u00f8nn lunge \u2022 Natur Naturtematikken var ogs\u00e5 sentral i kritikk-fasen, der deltakerne b\u00e5de skulle sette ord p\u00e5 hva som ikke er bra i dag, og hva de frykter i tilknytning til utbyggingen av Mindemyren. Blant de stikkordene gruppene selv mente var de viktigste finner vi: \u2022 For mye m\u00e5ker \u2022 S\u00f8ppelet i vannet - masse skitt og avfall \u2022 Lite variasjon i parkens innhold \u2022 Frykter at dyrelivet forsvinner \u2022 Kanalen f\u00e5r ikkje naturleg dyre- og planteliv \u2022 Frykter at biomangfold skades 6/17 Ramb\u00f8ll - OFFENTLIG DETALJREGULERING Mindemyren NORD Fra utopi-fasen finner vi ogs\u00e5 en rekke stikkord knyttet til hvordan deltakerne ser for seg omr\u00e5dets natur i fremtiden \u2013 hvis de f\u00e5r bestemme, uten begrensninger. Her er det tydelig at det gr\u00f8nne preget ikke bare m\u00e5 bevares, men styrkes: \u2022 Blomstereng \u2022 Planter \u2022 Rent vann \u2022 Gytende fisk \u2022 Frukttr\u00e6r \u2022 B\u00e6rbusker og matplanter/vekster \u2022 Store gr\u00f8nne tr\u00e6r mot bebyggelse p\u00e5 nordsida \u2022 Mer variert fugleliv og informasjon om riktig m\u00e5te \u00e5 mate \u2022 At dyrelivet \u00f8ker naturlig p\u00e5 grunn av de fine omgivelsene \u2022 Et omr\u00e5de der dyr og mennesker lever i harmoni \u2022 Vill og ur\u00f8rt natur Natur og aktivitet Det er ogs\u00e5 tydelig at deltakerne ser en balanse mellom plante- og dyreliv som en verdi i seg selv, og det gr\u00f8nne og bl\u00e5 som omr\u00e5der for avslapping og aktivitet. Dette kommer til syne blant de viktigste stikkordene i ROS-fasen: \u2022 Turomr\u00e5de \u2022 Fredelig og skjult lunge \u2022 Pusterom \u2022 Rolig og stille Og blant det deltakerne kritiserer: \u2022 Ikke mulig \u00e5 g\u00e5 rundt hele vannet \u2022 Ikke tilrettelagt for bading \u2022 Ingen kano-muligheter Blant utopistikkordene kommer potensialet for \u00e5 bygge videre p\u00e5 omr\u00e5dets naturkvaliteter som arena for rekreasjon tydelig til syne, for eksempel: \u2022 Sammenhengende tursti \u2022 Sted for ly/gapahuk - med b\u00e5lplass \u2022 Spiselige planter og blomster \u2022 Frukttr\u00e6r \u2022 Landart og rom for kreativitet \u2022 Vannet kan brukes til sk\u00f8yter om vinteren \u2022 Badestrand \u2022 Sv\u00f8mme fra Solheimsvatnet oppover Kanalveien \u2022 Vi kan fiske maten v\u00e5r \u2013 s\u00e5 grille i omr\u00e5det Mobilitet Flere av gruppene la ogs\u00e5 vekt p\u00e5 at det m\u00e5 legges til rette for \u00e5 g\u00e5 og sykle, og kollektivl\u00f8sninger fremfor personbiltrafikk. Dette kom til uttrykk indirekte, ved frykt for prioritering av biler og \u00f8king i trafikk i forbindelse med utbyggingen av Mindemyren: \u2022 Frykter at bilen blir prioritert over tursti/sykkel Og direkte, ved at flere grupper i sine utopier legger vekt p\u00e5 frav\u00e6r av biler og tilrettelegging for gange, sykkel og kollektivtilbud: \u2022 Helt bilfritt \u2022 Rolig og stille \u2022 Fokus p\u00e5 kollektivl\u00f8sninger 7/17 Ramb\u00f8ll - OFFENTLIG DETALJREGULERING Mindemyren NORD \u2022 Mindre trafikk og mer rom for g\u00e5ende \u2022 Lite gjennomgangstrafikk Frav\u00e6r av trafikk kobles ogs\u00e5 til trygghet og lek for barn i omr\u00e5det: \u2022 Lek i tverrgatene (bilfritt) Og til n\u00e6ringsvirksomhet: \u2022 Mer n\u00e6ringsliv som tiltrekker seg kunder uten bil \u2022 Ikke lenger bilforhandlere ol. i Mindebyen \u2022 Epletr\u00e6r og ikke noe industri Tilbud til barn og unge Flere av gruppene fremhever at omr\u00e5det per i dag oppleves trygt og barnevennlig, og at dette m\u00e5 ivaretas gjennom utbyggingen: \u2022 Trygt \u2022 Barnevennlig \u2022 Oppleves stort sett trygt Samtidig er det tydelig at flere av beboerne i omr\u00e5det savner tilbud til barn, og ser \u00f8kt tilbud til barn og unge som et viktig m\u00e5l med utviklingen av omr\u00e5det. Kritikk: \u2022 Savner lekeplass \u2022 Lite tilbud til barn og unge Utopi: \u2022 Lekeplass / lekepark \u2022 Interaktiv lekeplass lignende Tveitevannet \u2022 Kubb/sosiale leker Aktiviteter rundt vannet for bruk, turomr\u00e5de, lekeplass og grillplass. Lekeplass eller lekepark tiltrekker barnefamilier. \u2022 Lekeplass for barnehagen som fungerer ettermiddag/helg \u2022 Lek- og treningsomr\u00e5der for hele familien Tilbud til ungdommer \u2014 verkstedshall hvor de kan kj\u00f8re inne p\u00e5 en bane. Et sted de kan bygge og mekke. Kulturskole med l\u00e6rere som kan veilede rockeband. Skatepark og sykkelbane, zip- line. Internettkafe \u2014 et sted hvor unge kan m\u00f8tes. E-sportsenter. Bebyggelse Et annet viktig tema er den fremtidige bebyggelsen i omr\u00e5det, og deltakerne gir tydelig uttrykk for hva de frykter som f\u00f8lge av utviklingen, og hva de \u00f8nsker seg: Kritikk: \u2022 Frykter fortetning uten kvalitet \u2022 Frykter \u00e5 bli Nydalen-kopi \u2022 Br\u00e5tt skille mellom n\u00e6ring og industri \u2022 Frykter h\u00f8ye boligblokker \u2013 fjerner lyset Utopi: \u2022 Boliger hvor flere generasjoner kan leve sammen, b\u00e5de inne og ute \u2022 Lave rekkehus der det skal bygges boliger \u2022 Det ultimate felleshuset med bolighjem, sykehus, barnehage, skole, kaf\u00e9 og dyr \u2022 Landsby med masse gr\u00f8ntareal med arena for alle folk i alle aldre \u2022 Takene skal v\u00e6re offentlig tilgjengelige 8/17 Ramb\u00f8ll - OFFENTLIG DETALJREGULERING Mindemyren NORD Helhet Gruppenes utopiskisser viser ogs\u00e5 en helhetstenking, der natur, aktivitet, ny og gammel bebyggelse, ulike generasjoner og sosiale arenaer ses under ett: Eplehage \u2014 felleskap hvor st\u00f8rre grupper kan dele kunnskap og entusiasme for \u00e5 f\u00e5 ting til \u00e5 gro. Felleshage som kan brukes av alle. Legge til rette arealer for barns lek som er naturlig, slik at de f\u00e5r utfolde seg naturlig. Bruke hender og mekke og skape kreativitet. Eksisterende boliger blir rehabilitert og videreutviklet slik at de f\u00e5r ny verdi med gode gr\u00f8nne arealer rundt. Man kan v\u00e6re b\u00e5de ute og inne p\u00e5 tvers av generasjoner \u2014 slik kan flere generasjoner dele det sosiale og st\u00f8tte hverandre. Bygge om eneboliger slik at flere generasjoner kan bo sammen. S\u00f8rge for mer blandet sammensetning av boliger og bygg \u2014 ikke bare blokker. Vitalisere det som har v\u00e6rt der fra f\u00f8r. Virkeliggj\u00f8ring: Tiltak som kan gjennomf\u00f8res i 2021 Gruppene hadde ogs\u00e5 en rekke ideer til tiltak som kan gjennomf\u00f8res allerede i 2021 og de kommende \u00e5rene, med en blanding av aktiviteter og tiltak som nabolaget kan arrangere og gjennomf\u00f8re selv, og ting som de \u00f8nsker hjelp til av kommunen: \u2022 Grillplasser klar til Sankthansaften \u2022 Fiskerett, fjerne eksisterende abbor/gjedde med garn \u2022 M\u00e5l vannkvalitet \u2022 Bosskontainere for avfall \u2022 Drenering langs gangveien \u2022 Toalettmuligheter \u2022 Ferdig kappet gapahuk satt opp p\u00e5 dugnad \u2022 Lage strand med skjellsand \u2022 Sette ut pallekarmer/ kj\u00f8kkenhage \u2022 Biehotell \u2022 Fjern rododendron ved S17 for \u00e5 \u00e5pne landskapet til det store gr\u00f8nne arealet \u2022 Pumptrack ved \"lekeplass\" + basketkurv p\u00e5 asfalt \u2022 Trim de h\u00f8ye tr\u00e6rne som kommunen lovet ikke skulle vokse seg h\u00f8ye \u2022 Kanoutleie (Leaparken velforening kan st\u00e5 for dette [men trenger et sted \u00e5 lagre kanoene]). \u2022 Markert skille mellom privat og park \u2014 liten steinmur vest for vannet? \u2022 Treningsapparater for voksne \u2022 Lage badeplass/flytebrygge \u2022 Klatrevegg \u2022 Sette ut parkbenker Avsluttende bemerkninger Det er tydelig at det er stort engasjement for omr\u00e5det rundt Solheimsvatnet blant dagens beboere. De som kjenner og bruker omr\u00e5det har klare oppfatninger b\u00e5de av hva som er bra og m\u00e5 bevares, hva som kan utbedres, hva de frykter for utviklingen av omr\u00e5det, og ikke minst hvilke dr\u00f8mmer de har for hvordan det kan bli til slutt, n\u00e5r alt er ferdig. Utopifasen oppfordrer deltakerne til \u00e5 tenke helt fritt, uten \u00e5 la seg begrense av hva de normalt ville tenkt som realistisk eller sannsynlig. Resultatene fra denne fasen lykkes godt i \u00e5 f\u00e5 frem potensialet som ligger i omr\u00e5det b\u00e5de n\u00e5r det gjelder natur og kultur. Hvis dette skal virkeliggj\u00f8res er det noen \u00f8nsker som m\u00e5 balanseres, slik som \"vill og ur\u00f8rt natur\" p\u00e5 den ene siden og tilrettelegging for fisking, bading, trening og utescene p\u00e5 den andre. Samtidig er det en bevissthet blant deltakerne om potensialet for konflikt mellom mennesker og dyr \u2014 deltakerne \u00f8nsker seg \"[e]t omr\u00e5de der dyr og mennesker lever i harmoni\". Det finnes en lignende spenning mellom det \u00e5 bevare omr\u00e5det som \"pusterom\" og \"rolig og fredelig lunge\" p\u00e5 den ene siden, og tilrettelegging for mer aktivt bruk p\u00e5 den andre. 9/17 Ramb\u00f8ll - OFFENTLIG DETALJREGULERING Mindemyren NORD Ettersom deltakerne p\u00e5 verkstedet var seg bevisst disse til dels motstridende \u00f8nskene, er det rimelig \u00e5 tenke seg at det vil v\u00e6re forst\u00e5else for en plan som p\u00e5 best mulig m\u00e5te balanserer disse og andre hensyn. Sett under ett gir stikkordene og skissene i protokollen tydelig uttrykk for hva deltakerne p\u00e5 verkstedet \u00f8nsker seg i utviklingen av omr\u00e5det: Mer gr\u00f8nt av h\u00f8yere kvalitet, opprusting av vannet, bedre tilbud til barn og unge, og muligheter for sosialt samv\u00e6r p\u00e5 tvers av generasjoner i et omr\u00e5de som er trygt og bilfritt. Figur 3: Ideskisser for fremtidig utvikling, Kilde: Fremtenkt Innspillene fra fremtidsverkstedet ble sett opp mot visjonen for Mindemyren nord, og tatt med i det videre arbeidet med parken og fellesarealer. Sp\u00f8rreunders\u00f8kelse 10/17 Ramb\u00f8ll - OFFENTLIG DETALJREGULERING Mindemyren NORD 4.3 Nettbasert sp\u00f8rreunders\u00f8kelse I forbindelse med offentlig detaljregulering av Mindemyren nord, ble det i januar 2022 utarbeidet en nettbasert sp\u00f8rreunders\u00f8kelse for \u00e5 f\u00e5 innspill til utviklingen av omr\u00e5det rundt Solheimsvatnet. Sp\u00f8rreunders\u00f8kelsen ble gjennomf\u00f8rt anonymt, og sendt ut til Minde skole og H\u00f8gskolen p\u00e5 Vestlandet, som ligger i n\u00e6romr\u00e5det til planomr\u00e5det. Innledningen p\u00e5 unders\u00f8kelsen var som f\u00f8lger: \u00abBergen kommune skal regulere nytt omr\u00e5de p\u00e5 Mindemyren nord rundt Solheimsvatnet. Omr\u00e5det rundt vannet skal reguleres til nytt flerbruksbygg med skole/idrett/omsorgsboliger for eldre, barnehage, torg, nye boliger og en stor park. Vi \u00f8nsker \u00e5 h\u00f8re fra deg hva du mener er viktig n\u00e5r vi skal planlegge et nytt flerfunksjonelt omr\u00e5de som skal utvikles for alle generasjoner. Byggene som er der i dag skal rives, og det skal utvikles til et nytt spennende omr\u00e5de. Parken skal utvides med nye byrom og m\u00f8teplasser, og det skal skapes nye forbindelser til omr\u00e5dene rundt. Hva mener du det er viktig n\u00e5r vi skal planlegge et nytt og flerfunksjonelt omr\u00e5de rundt vannet?\u00bb Gjennomf\u00f8ring av medvirkningsprosessen Unders\u00f8kelsen ble sendt ut til n\u00e6rliggende skoler, og alle svar var anonyme. Der svarene er skrevet som fritekst av deltakerne, er disse anonymisert ytterligere i denne rapporten, og r\u00e5materialet fra unders\u00f8kelsen er slettet. Det kom inn 44 svar totalt p\u00e5 unders\u00f8kelsen, herunder fra Minde barneskole og H\u00f8gskolen p\u00e5 Vestlandet. Sp\u00f8rsm\u00e5lene i unders\u00f8kelsen Det ble stilt 8 sp\u00f8rsm\u00e5l, 3 med svaralternativer og 5 med fritekstsvar: 1. Bruker du omr\u00e5det rundt Solheimsvatnet i dag? a. Ja b. Nei 2. Syns du omr\u00e5det rundt Solheimsvatnet er et bra sted \u00e5 v\u00e6re? a. Ja b. Nei 3. Hvorfor er det et bra eller d\u00e5rlig sted? Forklar kort: 4. Har du eksempler p\u00e5 andre omr\u00e5der/aktiviteter som er gode som vi b\u00f8r ta med oss i utviklingen? 5. Er det noe du syns mangler p\u00e5 Mindemyren? Forklar: 6. Hvis du kunne velge, hva syns du vi burde lage ved Solheimsvatnet? Alternativer: Skatepark, lekeplass, park og gr\u00f8nne omr\u00e5der, klatrevegg, kanopadling, grillplass under tak, badeplass, kafeer, bar og spisesteder, treningsomr\u00e5der og alle alternativene. 7. Er det andre ting du kunne tenke deg? Fortell. 8. Her kan du kommentere ting vi m\u00e5 huske p\u00e5 n\u00e5r vi skal utvikle et nytt omr\u00e5de som ogs\u00e5 passer for barn og ungdommer. 11/17 Ramb\u00f8ll - OFFENTLIG DETALJREGULERING Mindemyren NORD Sammenstilling av mottatte svar 1: Bruker du omr\u00e5det rundt Solheimsvatnet i dag? 2: Synes du omr\u00e5det ved Solheimsvatnet er et bra sted \u00e5 v\u00e6re? 3: Hvorfor mener du det er et bra eller d\u00e5rlig sted \u00e5 v\u00e6re? 12/17 Ramb\u00f8ll - OFFENTLIG DETALJREGULERING Mindemyren NORD 4: Har du eksempler p\u00e5 andre omr\u00e5der/aktiviteter som er gode som vi b\u00f8r ta med oss i utviklingen? 5: Er det noe du mener mangler p\u00e5 Mindemyren? 13/17 Ramb\u00f8ll - OFFENTLIG DETALJREGULERING Mindemyren NORD 6: Hvis du kunne velge \u2013 hva burde vi lage? Sp\u00f8rsm\u00e5l 7: Er det andre ting du kunne tenke deg? 14/17 Ramb\u00f8ll - OFFENTLIG DETALJREGULERING Mindemyren NORD Sp\u00f8rsm\u00e5l 8: Er det andre ting vi m\u00e5 huske p\u00e5 n\u00e5r vi skal utvikle et nytt omr\u00e5de rettet mot barn, ungdommer og voksne? 15/17 Ramb\u00f8ll - OFFENTLIG DETALJREGULERING Mindemyren NORD 4.4 Flerbruksbygget \u2013 egen brukerprosess I sitt m\u00f8te 16. juni 2021 fattet Bergen bystyre vedtak om at eiendommen Kanalveien 52b p\u00e5 Mindemyren skal videreutvikles til et flerbruksbygg etter et generasjonskonsept. Med bakgrunn i dette ble det startet et utviklingsarbeid for Mindemyren flerbruksbygg best\u00e5ende av seks workshops i perioden juli 21 -februar 22. Oppdragsgiver Etat for utbygging (EFU) med Ramb\u00f8ll/Henning Larsen har gjennomf\u00f8rt prosessen sammen med de involverte byr\u00e5dsavdelingene og andre interessenter. Dette dokumentet tar for seg viktige funn og vendepunkter fra de fem f\u00f8rste workshopene samt visjon, m\u00e5l og viktige suksessfaktorer for videre arbeid. Det er gjennomf\u00f8rt en egen medvirkningsprosess for flerbruksbygget med seks m\u00f8ter med id\u00e9myldring og arbeid, samt flere individuelle forankringsm\u00f8ter med bestillerne, for \u00e5 sikre innsikt i planarbeidet og samle kontinuerlige innspill. De aktuelle byr\u00e5dsavdelingene, samt representanter fra Byarkitekten og Plan- og bygningsetaten har v\u00e6rt invitert til m\u00f8tene og kommet med innspill. M\u00e5let med prosessen har v\u00e6rt \u00e5 utrede og identifisere muligheter for flerbruk og \u00e5 utvikle ett felles m\u00e5l. Premissene som er identifisert har v\u00e6rt f\u00f8rende for det videre arbeidet med \u00e5 realisere programmet for flerbruk iht. vedtatt konseptvalgutredning (KVU) for prosjektet. Bygget skal inneholde et generasjonskonsept med stor grad av sambruk mellom funksjonene. Ramb\u00f8ll og Henning Larsen har i samarbeid med Etat for utbygging ledet medvirkningsprosessen som har p\u00e5g\u00e5tt i perioden juli 2021 \u2013 februar 2022. Figur 4: Diagram for medvirkningsprosess for flerbruksbygget (Kilde: Henning Larsen) 16/17 Ramb\u00f8ll - OFFENTLIG DETALJREGULERING Mindemyren NORD 5. VEDLEGG Vedlegg 1 Medvirkning sp\u00f8rreunders\u00f8kelse Vedlegg 2 Skriftlige og muntlige innspill \u2013 omr\u00e5det rundt Solheimsvannet Vedlegg 3 Rapport Fremtidsverksted om omr\u00e5det rundt Solheimsvannet Vedlegg 4 Protokoll -fremtidsverksted om omr\u00e5det rundt Solheimsvannet Vedlegg 5 Samlet dokumentasjon av Mindemyren forankringsprosess 17/17 "
}