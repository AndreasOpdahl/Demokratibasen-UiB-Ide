{
  "dokument_id": "07aaf9fa-7c4b-523e-9727-2a6e5ace2f6b",
  "doc_type": "case_presentation",
  "kommune": 4601,
  "tittel": "Ytrebygda gnr 112 bnr 47 m.fl. Hjellestadvegen. Klage p\u00e5 tillatelse til overf\u00f8ring av 3 parseller",
  "url": "https://bergen.kommune.no/politikere-utvalg/api/fil/bk360/10894627/Framstilling-Ytrebygda-gnr-112-bnr-47-m-fl-Hjellestadvegen-Klage-pa-tillatelse-til-overforing-av-3-parseller",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/114188-4 Ytrebygda gnr 112 bnr 47 m.fl. Hjellestadvegen. Klage p\u00e5 tillatelse til overf\u00f8ring av 3 parseller Hva saken gjelder: Saken gjelder klage p\u00e5 tillatelse til fradeling av tre parseller (fra gbnr. 112/47, 112/217 og 112/226) som skal tillegges fylkeskommunal eiendom gbnr. 112/301, Fv. 573. Tillatelsen ble gitt den 02.07.2024 da en kom til at forel\u00e5 rettslig grunnlag for \u00e5 dispensere fra regulert form\u00e5l, regulerte form\u00e5lsgrenser og regulerte tomtegrenser i reguleringsplan 15310003, jf. pbl. \u00a7 19-2. Vedtaket er p\u00e5klaget av Kjartan Stornes p\u00e5 vegne av hjemmelshaver for parsell 1, gbnr. 112/47, Inger Stornes. Tiltakshaver er Vestland fylkeskommune. Saken m\u00e5 ses i sammenheng med utbedringen av Hjellestadvegen. Det skal gjennomf\u00f8res arealoverf\u00f8ringer fra tilgrensende eiendommer i samsvar med reguleringsplan 16930000. De aktuelle parsellene i denne sak er imidlertid utenfor planomr\u00e5det, men i hovedsak naturlig tilknyttet veiarealene med tanke p\u00e5 bl.a. fremtidig drift og vedlikehold. Parsell 1 og 2 er ikke regulert. Parsell 3 omfattes av reguleringsplan 15310003 fra 2011, og er regulert til frittliggende sm\u00e5husbebyggelse. Det er s\u00f8kt om og innvilges dispensasjon for fradeling av parsell 3, jf. pbl. \u00a7\u00a7 19-1 og 19-2. Vestland fylkeskommune har unnlatt \u00e5 varsle naboer om oms\u00f8kte tiltak i samsvar med pbl. \u00a7 21-3. Det vises til at det er inng\u00e5tt avtale om arealavst\u00e5ing med grunneierne som planen har direkte f\u00f8lger for, og kopi av s\u00f8knad sendes ogs\u00e5 dem. Klage: Det vises til at klagers eiendom er lovet en utkj\u00f8rsel som skal v\u00e6re godkjent. Klager p\u00e5peker at utkj\u00f8rselen i dag ikke er \u00abutf\u00f8rt etter SVV og kommunes retningslinjer\u00bb, og er heller ikke godkjent av eier. Klager krever at alle privatrettslige merknader avklares f\u00f8r det gis tillatelse. Det vises til klagen i sin helhet. Fagetatens vurdering og anbefaling: Plan- og bygningsetaten som fagetat viser innledningsvis til at s\u00f8knaden gjelder opprettelse og endring av eiendom. Sp\u00f8rsm\u00e5l om avkj\u00f8rsel tilfredsstiller relevante veinormalet, kommer derfor ikke p\u00e5 spissen her. Videre skal ikke bygningsmyndighetene i utgangspunktet ta stilling til privatrettslige forhold, jf. pbl. \u00a7 21-6 annet ledd. Fagetaten tar derfor ikke stilling til eventuelle gjenst\u00e5ende avklaringer mellom klager og Fylkeskommunen til vurdering. Tillatelsen er for \u00f8vrig i tr\u00e5d med bestemmelse i plan- og bygningslovgivningen og i matrikkelloven for \u00f8vrig. Det vises til fagetatens notat datert 30.07.2024 i sin helhet. \u00d8konomiske konsekvenser: Ikke relevant. 1 Byr\u00e5dets vurdering og anbefaling/konklusjon: Byr\u00e5det er enig med fagetaten i at klagens innhold ber\u00f8rer privatrettslige forhold som bygningsmyndighetene ikke skal ta stilling til i klagesaksbehandlingen, jf. pbl. \u00a7 21-6 annet ledd. Vedtaket for \u00f8vrig er ikke beheftet med feil eller mangler som skulle tilsi at tillatelsesvedtaket er ugyldig. Byr\u00e5det tiltrer med dette fagetatens vurderinger i vedlagt tillatelsesvedtak og fagnotat, og innstiller for at klagen ikke tas til f\u00f8lge. Vedtakskompetanse: I medhold av Reglement for Bergen bystyre og utvalgene 2023-2027 punkt 6.8.2, jf. bystyresak 368/23, er myndigheten til \u00e5 behandle klagesaker etter plan- og bygningsloven, med unntak av klagesaker som bystyret i plan eller vedtekt har fastsatt skal behandles av bystyret eller annet organ og klagesaker som er delegert til byr\u00e5det, delegert til Utvalg for milj\u00f8 og byutvikling. Dersom klagen ikke tas til f\u00f8lge, skal saken sendes til Statsforvalteren i Vestland for endelig avgj\u00f8relse. Byr\u00e5det innstiller til utvalg for milj\u00f8 og byutvikling \u00e5 fatte f\u00f8lgende vedtak: Fagetatens vedtak datert 02.07.2024 opprettholdes. Klagen tas ikke til f\u00f8lge. Dato: 3. september 2024 Christine B. Meyer Christine Kahrs Byr\u00e5dsleder Byr\u00e5d for byutvikling Dokumentet er godkjent elektronisk. Vedlegg: Fagetatens notat datert 30.07.2024 med f\u00f8lgende vedlegg: 1. Oversiktskart 2. Oversiktsfoto 3. Situasjonsplan 4. Vedtak datert 02.07.2024 5. Klage datert 15.07.2024 6. Rekvisisjon av oppm\u00e5lingsforretning og arealoverf\u00f8ring samt s\u00f8knad om dispensasjon 7. Egenerkl\u00e6ring av eierskap til offentlig vei 2 "
}