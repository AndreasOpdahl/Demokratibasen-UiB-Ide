{
  "dokument_id": "5c8a3962-37e8-5113-8612-413dd6671c7c",
  "doc_type": "case_attachment",
  "kommune": 5501,
  "tittel": "Beslutning om stopp av planinitiativ for detaljregulering Kval\u00f8yvegen 166-168",
  "url": "https://innsyn.tromso.kommune.no/application/getMoteDokument?dokid=2002021630",
  "tekst": "MULTICONSULT NORGE AS Postboks 265 Sk\u00f8yen 0213 OSLO Gry Eva Michelsen Deres ref. V\u00e5r ref. Saksbehandler Dato PLAN-23/02179-18 Margareth Sundf\u00f8r 09.10.2024 +47 48008205 Beslutning om stopp av planinitiativ for detaljregulering Kval\u00f8yvegen 166- 168 Vi viser til planinitiativ for detaljregulering for Kval\u00f8yvegen 166-168, eiendommene 118/159 og 118/145, mottatt 2. mai 2024. Byutvikling varslet stopp av planinitiativet i brev 8. juli 2024. Dere har i brev 19. august 2024 kommet med merknader til varsel om stopp p\u00e5 vegne av forslagstiller Consept Eiendom AS. Bakgrunnen for varsel om stopp I planinitiativet er det oppgitt at form\u00e5let med planarbeidet er \u00e5 legge til rette for etablering av fire boliglameller med inntil 145 boenheter, og med et samlet bruksareal p\u00e5 15 204 m2 inkludert parkeringskjeller. Planinitiativet er i tr\u00e5d med arealform\u00e5let i gjeldende kommuneplanens arealdel (KPA), men avviker vesentlig fra f\u00f8ringen om at det kan etableres ca. 10 boliger i rekke p\u00e5 eiendommene 118/159 og 118/145. Oppsummering av mottatte merknader til varsel om stopp I merknadene til varsel om stopp er det vist til m\u00f8te 3. januar 2024 hvor plankonsulent, forslagstiller og kommunen deltok. Det er vist til at byplan p\u00e5 m\u00f8tet \u00e5pnet for at planarbeidet kan igangsettes siden \u00f8nsket form\u00e5l er i tr\u00e5d med gjeldende KPA. Videre viser dere til at kommunen 14. april 2023 ga tillatelse til \u00e5 rive eksisterende lagerbygning (BYGG- 22/02437) p\u00e5 eiendommen 118/159. Dere skriver at vedtaket om riving av lagerbygningen uthuler KPA siden det i bestemmelsen for omr\u00e5det st\u00e5r at eksisterende lagerbygg kan transformeres til boligform\u00e5l. Avslutningsvis blir det vist til et brev fra Advokatfirmaet Rekve Pleym 19. august 2024 hvor det p\u00e5pekes at det ikke er hjemmel i plan- og bygningsloven til \u00e5 stille krav om antall boenheter i KPA. Advokatfirmaet sin vurdering er derfor at det ikke er grunnlag for \u00e5 stoppe planinitiativet p\u00e5 bakgrunn av at det avviker vesentlig fra bestemmelsen i gjeldende KPA. Videre skriver Rekve Pleym at det heller ikke foreligger hjemmel for \u00e5 avvise planinitiativet med begrunnelse i antall boenheter nedfelt i en retningslinje. Vurdering Byplan forklarte i m\u00f8tet 3. januar 2024 at regulering i strid med KPA er mulig, men at det vil v\u00e6re en h\u00f8yere risiko knyttet til planarbeidet, sammenlignet med et planarbeid i tr\u00e5d med KPA. Dette g\u00e5r fram av referatet fra m\u00f8tet. Hensikten med m\u00f8tet var \u00e5 avklare veien videre, og to ulike alternativer ble dr\u00f8ftet. Det ene alternativet var \u00e5 sende inn planinitiativ f\u00f8r endelig vedtak av ny arealdel, og det andre alternativet var \u00e5 avvente endelig vedtak. Forslagstiller valgte \u00e5 sende inn planinitiativ f\u00f8r ny KPA er vedtatt. I vedtaket om riving i brev 14. april 2023 (BYGG-22/02437) har kommunen vist til at oms\u00f8kte eiendom (118/159) er angitt til boligform\u00e5l i gjeldende KPA. I behandlingen av s\u00f8knaden om riving av eksisterende Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Org.nr.: Foretaksregisteret NO 940 101 808 MVA Telefon: 77 79 00 00 lagerbygning er det lagt til grunn opplysninger fra s\u00f8ker om at bygningen har st\u00e5tt tom i mange \u00e5r. S\u00f8ker argumenterte med at lagerbygningen ikke er egnet til boligform\u00e5l og at den hindrer videre utvikling av eiendommen. Byplan kan ikke se at vedtaket om riving uthuler bestemmelsen i KPA om at lagerbygningen kan transformeres til boligform\u00e5l. Med bakgrunn i opplysninger fra s\u00f8ker er det vurdert at lagerbygningen kan rives. Advokatfirmaet Rekve Pleym har i sitt brev p\u00e5pekt at det ikke er hjemmel i plan- og bygningsloven kapittel 11 til \u00e5 gi bestemmelse om antall boenheter for et boligomr\u00e5de i KPA. Mangel p\u00e5 hjemmel er bakgrunnen for at vi i forslag til revidert KPA ikke har videref\u00f8rt bestemmelsen om antall boenheter. I forslaget som var p\u00e5 h\u00f8ring v\u00e5ren 2023, er bestemmelsen om at det kan etableres ca. 10 boliger i rekke p\u00e5 eiendommene 118/159 og 118/145, isteden videref\u00f8rt som en veiledende retningslinje. N\u00e5r det gjelder beslutning om stopp av planinitiativ st\u00e5r det i Prop. 149 L (2015-2016) s. 74 blant annet: Det er i prinsippet samme lave terskel for kommunen til \u00e5 stoppe et planinitiativ etter \u00a7 12-8 andre ledd som det er til \u00e5 unnlate \u00e5 fremme et planforslag etter \u00a7 12-11 andre ledd. Begge avgj\u00f8relser beror p\u00e5 et fritt skj\u00f8nn. Lenger ned i samme avsnitt st\u00e5r dette: Kommunen m\u00e5 gj\u00f8re en konkret faktisk og samlet vurdering, hvor den tar hensyn til statlige og regionale rammer og m\u00e5l, overordnede planer, lokale bestemmelser og retningslinjer, lokale forhold i planomr\u00e5det eller tilst\u00f8tende arealer, og kommunens praksis i tilsvarende saker. Videre st\u00e5r det: En forutsetning for at kommunen skal kunne stoppe et planinitiativ, er at den har tilstrekkelig innsikt og forst\u00e5else for hva tiltaket g\u00e5r ut p\u00e5 og hvilke konsekvenser det kan f\u00e5 for omgivelsene. I Prop. 149 L (2015-2016) s. 74 er det ogs\u00e5 vist til at plan- og bygningsloven \u00a7 12-8 andre ledd gir kommunen hjemmel for \u00e5 stoppe behandlingen av et planinitiativ b\u00e5de f\u00f8r, under og etter oppstartsm\u00f8tet. Beslutningen beror som nevnt p\u00e5 et fritt skj\u00f8nn. Byutvikling vurderer at mottatt planinitiativ har gitt oss tilstrekkelig innsikt og forst\u00e5else for hva tiltaket g\u00e5r ut p\u00e5 og hvilke konsekvenser det kan f\u00e5 for omgivelsene. Som vi viste til i varsel om stopp ble en utbygging p\u00e5 eiendommene ogs\u00e5 vurdert i 2017, men da med et langt lavere antall boenheter enn det som \u00f8nskes n\u00e5. I forbindelse med revisjon av KPA i 2017 kom det innspill om \u00e5 legge til rette for regulering av 30 boliger p\u00e5 eiendommene 118/159 og 118/145. Kommunen valgte da \u00e5 begrense omfanget p\u00e5 utbyggingen til ca. 10 boliger i rekke i KPA. Bakgrunnen for det var et \u00f8nske om en bebyggelsesstruktur for boliger som ikke g\u00e5r p\u00e5 bekostning av landskap, utsikt, vannmilj\u00f8 eller endring av karakter langs sj\u00f8 p\u00e5 s\u00f8r-vestsiden av Troms\u00f8ya. Omr\u00e5det har ogs\u00e5 flerkildeproblematikk knyttet til st\u00f8y. Arealet ligger i gul sone for flyst\u00f8y og r\u00f8d og gul veist\u00f8ysone. I forbindelse med den p\u00e5g\u00e5ende revisjonen av KPA er boligform\u00e5let, med f\u00f8ringen om ca. 10 boliger i rekke vurdert p\u00e5 ny. F\u00f8ringen er foresl\u00e5tt videref\u00f8rt som en retningslinje med den samme begrunnelsen som i 2017. Mottatt planinitiativ, hvor oppgitt form\u00e5l med planarbeidet er \u00e5 legge til rette for etablering av opptil 145 boenheter, avviker vesentlig fra f\u00f8ringer i gjeldende KPA og i forslag til revidert KPA. P\u00e5 bakgrunn av dette beslutter seksjon for byutvikling, med hjemmel i plan- og bygningsloven \u00a7 12-8 andre ledd og i samsvar med godkjent delegasjonsinstruks, f\u00f8lgende: Planinitiativ av 2. mai 2024 for detaljregulering Kval\u00f8yvegen 166-168 stoppes. Beslutningen kan ikke p\u00e5klages, men forslagstiller kan kreve \u00e5 f\u00e5 beslutningen forelagt kommune- og byutviklingsutvalget (KOBY) for endelig avgj\u00f8relse. Vi er oppmerksomme p\u00e5 at dere i merknadene til varsel om stopp krever at beslutningen skal legges fram for politisk behandling. 2 Foreleggelse av beslutningen for KOBY er gebyrbelagt i henhold til kommunens gebyrregulativ kap. 2.3 bokstav E. Vi ber derfor om at forslagstiller innen tre uker etter mottatt brev bekrefter at kravet om politisk behandling fortsatt er gjeldende. Med hilsen Ragni L\u00f8kholm Ramber g Rigmor Tonstad seksjonsleder enhetsleder byplan Seksjon for byutvikling Dokumentet er elektronisk godkjent og har ingen signatur Kopi til: CONSEPT EIENDOM AS 3 "
}