{
  "dokument_id": "2c30e1b2-15a0-5bcf-9747-fbebc19f3ca1",
  "doc_type": "case_attachment",
  "kommune": 5501,
  "tittel": "Vedlegg 2. Forh\u00e5ndsvarsel om midlertidig forbud mot tiltak",
  "url": "https://innsyn.tromso.kommune.no/application/getMoteDokument?dokid=2001827247",
  "tekst": "Sweco Norge AS Postboks 80, Sk\u00f8yen 0212 OSLO Deres ref.: V\u00e5r ref.: Saksbehandler: Dato: 60385/19-LAIFAL01 Laila Falck 09.10.2019 Sak nr: 19/7975 Telefon: 990 23 536 EIENDOM 15/1547, 15/1548 OG 15/339 OG 15/5/1 (FESTEGRUNN) - VARSEL OM AT KOMMUNEN VURDERER \u00c5 NEDLEGGE MIDLERTIDIG FORBUD MOT TILTAK Bakgrunn for varselet Troms\u00f8 kommune vurderer \u00e5 nedlegge midlertidig forbud mot tiltak for steinbruddet p\u00e5 Lunheim i.h.t. planavgrensningen, der eiendommene 15/1547, 15/1548, deler av 15/339 og 15/5/1 (festegrunn) inng\u00e5r. Vi vil i det f\u00f8lgende redegj\u00f8re for begrunnelsen for dette, samt be om en tilbakemelding. De aktuelle eiendommene best\u00e5r av steinbruddet p\u00e5 Lunheim som ble nedlagt i 1980, samt arealer nordvest for steinbruddet. Det samlende arealet som skal opparbeides er p\u00e5 ca. 120 daa. Plan 1743, vedtatt 30.03.2016 legger til rette for transformering av omr\u00e5det fra nedlagt steinbrudd til boligomr\u00e5de, kombinert med n\u00e6ring og st\u00f8rre offentlige friomr\u00e5der. Det skal etableres boliger i et vanskelig terreng, noe som inneb\u00e6rer omfattende sikrings- og istandsettingsarbeider. Dette inneb\u00e6rer igjen en anleggsfase med omfattende sprengningsarbeider og uttransport av masser med mer. Det vil v\u00e6re n\u00f8dvendig med utkj\u00f8ring av noen titallstusen lastebillass. Kommunen mottok den 22. august 2019 rammes\u00f8knad om \u00abvesentlig terrenginngrep\u00bb i form av nedsprenging og revegetering av steinbruddet. Uttak av masser synes \u00e5 v\u00e6re betydelig \u00f8kt sammenliknet med anslaget i reguleringsprosessen. I reguleringsprosessen er det oppgitt uttak av 281 000m3 masser. I forbindelse med rammes\u00f8knaden er uttaket beregnet til 652 000m3 masser med planlagt drift over tre \u00e5r. Kommunen ber om en n\u00e6rmere redegj\u00f8relse for differansen. Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900, 9299 Troms\u00f8 Bankkonto: 4750 05 08236 Telefon: 77 79 00 00 Org.nr.: Foretaksregisteret NO 940 101 808 Telefaks: 77 79 00 01 MVA 60385/19 - 15/339 Flyfoto av omr\u00e5det Planforhold Eiendommene er omfattet av kommuneplanens arealdel vedtatt av kommunestyret i Troms\u00f8 den 29. mars 2017. Omr\u00e5det er i kommuneplanens arealdel avsatt til friomr\u00e5de, boligbebyggelse, samt kombinert bebyggelse og anleggsform\u00e5l. Videre er omr\u00e5det omfattet av reguleringsplan nr. 1743 med plannavn \u00abReguleringsplan for steinbruddet i Kroken\u00bb, vedtatt 30. mars 2016. I denne reguleringsplanen er deler av omr\u00e5det avsatt til friomr\u00e5de, boligbebyggelse, samt forretning/kontor/tjenesteyting. Side 2 av 5 60385/19 - 15/339 Gjeldende regulering for omr\u00e5det Grunnlag for \u00e5 legge ned midlertidig forbud mot tiltak Utgangspunktet i norsk rett er at grunneier fritt kan utnytte sin eiendom innenfor de materielle grensene som er nedfelt i lov eller i bestemmelser gitt i medhold av loven. Dette er utslag av eierr\u00e5digheten og legalitetsprinsippet. Offentlige inngrep i eierr\u00e5digheten kan bare gj\u00f8res i form av bestemmelser i eller i medhold av lov. Plan- og bygningsloven krever i mange tilfeller at et planlagt tiltak forh\u00e5ndsklareres med bygningsmyndighetene gjennom en s\u00f8knad f\u00f8r tiltaket kan utf\u00f8res, jf. plan- og bygningsloven \u00a7 20-1. Med mindre tiltaket er i strid med bestemmelser gitt i eller i medhold av loven, plikter imidlertid bygningsmyndighetene \u00e5 godkjenne s\u00f8knaden. Sivilombudsmannen har i sak datert 30. april 2014, saksnummer 2013/237, uttalt at bygningsmyndighetene ikke har en alminnelig ulovfestet adgang til \u00e5 avsl\u00e5 en s\u00f8knad, for eksempel fordi de mener at tiltaket kan ha u\u00f8nskede konsekvenser. Bygningsmyndighetene skal ved s\u00f8knadsbehandlingen kontrollere at tiltaket ikke strider mot materielle bestemmelser i lov, forskrift, eller plan, jf. plan- og bygningsloven \u00a7 21-4 f\u00f8rste ledd. Hvis tiltaket er i samsvar med de materielle bestemmelsene, har kommunen dermed en plikt til \u00e5 innvilge s\u00f8knaden. Kommunen kan imidlertid nedlegge forbud mot tiltak. Adgangen til \u00e5 nedlegge forbud mot tiltak er regulert i plan- og bygningsloven \u00a7 13-1 og tar sikte p\u00e5 tilfeller der kommunen finner Side 3 av 5 60385/19 - 15/339 at et omr\u00e5de b\u00f8r undergis ny planlegging. I s\u00e5 fall suspenderes kommunens plikt til \u00e5 behandle mottatte s\u00f8knader i forbudsperioden. Plan- og bygningsloven \u00a7 13-1 lyder slik: Finner kommunen eller vedkommende myndighet at et omr\u00e5de b\u00f8r undergis ny planlegging, kan den bestemme at oppretting og endring av eiendom eller tiltak etter \u00a7 1-6 og andre tiltak som kan vanskeliggj\u00f8re planarbeidet, ikke kan settes i gang f\u00f8r plansp\u00f8rsm\u00e5let er endelig avgjort. Dersom en s\u00f8knad om tillatelse til tiltak ikke er avgjort, kan kommunen bare vedta et midlertidig forbud dersom s\u00f8keren er varslet om dette innen utl\u00f8pet av de saksbehandlingsfrister som f\u00f8lger av \u00a7 21-7, og dersom forbudet vedtas senest innen \u00e5tte uker etter utl\u00f8pet av fristen. Kommunen kan samtykke i at tiltak som er nevnt i f\u00f8rste ledd blir gjennomf\u00f8rt hvis det etter kommunens skj\u00f8nn ikke vil vanskeliggj\u00f8re planleggingen. Gjelder den p\u00e5tenkte planen areal for omforming og fornyelse med hensynssone for s\u00e6rlige samarbeids- eller eierformer, jf. \u00a7\u00a7 11-8 bokstav e og 12-6, kan kommunen ogs\u00e5 bestemme at grunneier eller rettighetshaver ikke uten samtykke fra kommunen kan r\u00e5de rettslig over eiendom p\u00e5 en m\u00e5te som kan vanskeliggj\u00f8re eller fordyre gjennomf\u00f8ringen av planen. Kommunen skal la slikt vedtak tinglyse p\u00e5 de ber\u00f8rte eiendommer. Planen er bare tre \u00e5r gammel, men vi ser at en rekke, sentrale tema ikke er tilstrekkelig utredet i planprosessen, og heller ikke sikret i form av reguleringsbestemmelser. I tillegg har kommunen den senere tid f\u00e5tt et betydelig fokus p\u00e5 b\u00e6rekraftig byutvikling. Herunder forhold til klima, milj\u00f8 og folkehelse, samt trafikale forhold. Tiltaket utl\u00f8ser st\u00f8ykilder fra sprenging, steinknusing, planering/dosing, anleggstrafikk og bygging. Dette uten at det er noen bestemmelser til planen som sikrer tidsaspektet, samt heller ikke sikrer at omr\u00e5det m\u00e5 istandsettes innenfor en gitt frist. Det eneste vilk\u00e5ret sett i forhold til tidsaspektet er at utbygging av boliger ikke kan igangsettes f\u00f8r regulert friomr\u00e5de er revegetert. I forbindelse med s\u00f8knad om rammetillatelse er det opplyst at det er planlagt drift i tre \u00e5r. For \u00e5 f\u00e5 istandsatt omr\u00e5det i tr\u00e5d med vedtatt istandsettingsplan m\u00e5 selve steinbruddet utvides betraktelig i dybden og i bredden, b\u00e5de mot nord og mot s\u00f8r. Dette inneb\u00e6rer at omr\u00e5det kan fremst\u00e5 med et st\u00f8rre \u00abs\u00e5r\u00bb i terrenget over \u00e5r, avhengig av fremdriften p\u00e5 masseuttaket. Sett i lys av den betydelige utsprengingen, knusing av masser samt transporten av masser gjennom et etablert boligfelt med de konsekvenser dette vil medf\u00f8re uten at kommunen i utgangspunktet har kontroll p\u00e5 selve tidsforl\u00f8pet, finner kommunen det n\u00f8dvendig \u00e5 vurdere ny regulering. Det er i utgangspunktet \u00f8nskelig \u00e5 legge til rett for boligbygging innenfor omr\u00e5det, men at muligheten for at omr\u00e5det kan istandsettes og bebygges uten en s\u00e5 omfattende masseuttak/terrengbearbeiding m\u00e5 undergis en ny vurdering. Side 4 av 5 60385/19 - 15/339 Frist for uttalelse Det varsles etter dette at kommunen vurderer \u00e5 nedlegge forbud mot tiltak, jf. plan- og bygningsloven \u00a7 13-1 p\u00e5 eiendommene 15/1547, 15/1548, 15/339 og 15/5/1. Det gis anledning til \u00e5 komme med uttalelse til dette varselet innen tre uker fra mottakelse av dette brev. Med hilsen Mette Moh\u00e5g Avdelingsdirekt\u00f8r Bymilj\u00f8 Laila Falck Seksjonsleder Byutvikling Dokumentet er elektronisk godkjent og krever ikke signatur Side 5 av 5 "
}