{
  "dokument_id": "aa2ffae7-53d8-5ffe-8513-4714b3837157",
  "doc_type": "case_attachment",
  "kommune": 4601,
  "tittel": "Klage datert 21.08.2024",
  "url": "https://bergen.kommune.no/politikere-utvalg/api/fil/bk360/11334343/Klage-datert-21-08-2024",
  "tekst": "From: \"Oyvind Thomassen\" <oyvind.thomassen@gmail.com> Sent: Wed, 21 Aug 2024 16:47:20 +0200 To: \"Egebakken, Anja\" <Anja.Egebakken@bergen.kommune.no>; \"Postmottak planogbygg\" <postmottak.planogbygg@bergen.kommune.no> Subject: Klage BYGG-2024_14201-11 Ellerhusens vei 26 Attachments: klageDispensasjonsvedtak21aug2024.pdf Categories: Bl\u00e5 kategori Hei, Vedlagt er klage p\u00e5 dispensasjonsvedtak. Jeg minner om at jeg f\u00f8rst mottok vedtaket p\u00e5 epost 5. august, slik at klagefristen skulle l\u00f8pe til mandag neste uke. Si fra hvis dere krever en h\u00e5ndskreven signatur p\u00e5 klagen, eller om det er andre formaliteter som mangler. Vennlig hilsen, \u00d8yvind Thomassen On Mon, Aug 5, 2024 at 8:15 AM Egebakken, Anja <Anja.Egebakken@bergen.kommune.no> wrote: Hei Sender vedtaket p\u00e5 mail, da det ved en feil ble sendt ut til feil adresse. Med vennlig hilsen Anja Egebakken Saksbehandler, Seniorarkitekt, seksjon midt Plan- og bygningsetaten, Byggesaksavdelingen Bergen kommune Postboks 7700 | 5020 Bergen www.bergen.kommune.no Facebook | Twitter Bergen kommune Plan- og bygningsetaten \u00d8yvind Thomassen Gjeble Pederss\u00f8ns gate 36 5034 Bergen oyvind.thomassen@gmail.com 406 35 564 Bergen, 20.08.24 Deres ref.: BYGG-2024/14201-11 Eiendom: Gnr 168 Bnr 1225 Adresse: Ellerhusens vei 26 Tiltaket: Nybygg bolig, dispensasjon parkeringskrav Tiltakshaver: \u00d8yvind Thomassen Ansvarlig s\u00f8ker: Sivilarkitekt Tor Helge Valen AS Klage p\u00e5 vilk\u00e5r i vedtak om dispensasjon 1. Bakgrunn Bergen Kommune ved Plan- og bygningsetaten ga 10.07.2023 rammetillatelse til oppf\u00f8ring av enebolig, med oppstillingsplass for to biler med tilh\u00f8rende terrenginngrep, p\u00e5 tomt som planlegges utskilt fra eiendom Ellerhusens vei 26. I bestemmelser til KPA2018 omfattes eiendommen av hensynssone bevaring kulturmilj\u00f8 (H570), hensynssone 9 Eikeviken. Tiltakshaver s\u00f8kte 12.06.2024 om dispensasjon fra Bestemmelser til KPA2018 \u00a717 om parkeringskrav bil i ytre fortettingssone, som for tiltaket inneb\u00e6rer parkering for to biler, for \u00e5 slippe \u00e5 gj\u00f8re skjemmende terrenginngrep i forbindelse med parkeringsplass. I behandlingen av s\u00f8knaden ble Bymilj\u00f8etaten bedt om \u00e5 uttale seg, og kom til at de ikke hadde noen merknader til en dispensasjon. I vedtak (heretter kalt \u2018vedtaket\u2019) datert 31.07.2024 innvilget Plan- og bygningsetaten dispensasjon p\u00e5 vilk\u00e5r (heretter \u2018vilk\u00e5ret\u2019) om at det skal opparbeides tilkomst fra den opprinnelige eiendommen, med tinglyst etablering av parkering for \u00e9n bil. Bygningsmyndigheten sl\u00e5r i begrunnelsen av vedtaket fast at en dispensasjon uten vilk\u00e5r \uf0b7 ikke skaper presedens pga. s\u00e6regne forhold ved tiltaket, \uf0b7 ikke vesentlig forringer trafikkforholdene (jf. ingen merknader fra Bymilj\u00f8etaten) 1 \uf0b7 ikke vesentlig tilsidesetter de hensyn bestemmelsene skal ivareta, \uf0b7 medf\u00f8rer fordeler i form av: o \u00abbedre terrengtilpasning uten sprengning og \u00abs\u00e5r\u00bb i landskapet\u00bb, o at \u00abbiltrafikken blir redusert\u00bb, og o \u00abat tiltakshaver kan f\u00e5 utviklet eiendommen som \u00f8nsket, uten parkering\u00bb. Vilk\u00e5ret begrunnes utelukkende med at en dispensasjon, dvs. at eiendommen ikke har parkering, vil ha \u00e9n ulempe: \u00abUlempene vil v\u00e6re at eiendommen i fremtiden kan omsettes og f\u00e5 nye eiere, som \u00f8nsker parkeringsplass p\u00e5 aktuelle eiendom.\u00bb 2. Klage Det klages med dette p\u00e5 at dispensasjonen inneholder vilk\u00e5r om parkering for \u00e9n bil. Denne klagen gjelder kun vilk\u00e5ret om parkering for \u00e9n bil i Ellerhusens vei 26. Endringen som \u00f8nskes er at vilk\u00e5ret fjernes, slik at dispensasjon fra parkeringskravet gis uten vilk\u00e5r. Klagen ang\u00e5r dermed det prinsipielle sp\u00f8rsm\u00e5let om hvorvidt kommunen etter en konkret vurdering kan gi full dispensasjon fra kravet om parkeringsplass. Grunnlagsdokumenter for KPA2018 tar til orde for fleksible l\u00f8sninger, ikke minst for at kommunens h\u00e5ndtering av parkering skal bidra til \u00e5 oppn\u00e5 viktige m\u00e5l i byutviklingen, inkludert reduksjon i personbiltrafikken, og til sist for at det kan gis dispensasjon fra parkeringskrav. I Prinsippsak om parkering st\u00e5r det:1 \u00abBilhold og bilbruk er i endring. Er det fremdeles et behov for \u00e5 sette et minimumskrav til etablering av boligparkering? Det kan synes fornuftig \u00e5 \u00e5pne for mer fleksible l\u00f8sninger (...) H\u00e5ndteringen av parkering skal bidra til \u00e5 oppn\u00e5 viktige m\u00e5l i byutviklingen. (...) Statlige retningslinjer om reduksjon i personbiltrafikken, og nullvekstm\u00e5l, vil v\u00e6re f\u00f8rende for kommunens arbeid.\u00bb I Veileder om parkering til kommuneplanens arealdel,2 s. 14 st\u00e5r det: \u00abDer private ikke klarer \u00e5 h\u00e5ndtere gjennomf\u00f8ring av parkeringen, er det n\u00e5 gitt en utvei\u00bb (dvs. frikj\u00f8p i sentrumssone og i byfortettingssone) og dessuten: \u00abDet er i enkelte tilfeller mulig \u00e5 begrunne en dispensasjon fra et krav om \u00e5 etablere et minimum av parkeringsplasser\u00bb. 1 saksnr. 201625804/1 https://www.bergen.kommune.no/api/rest/filer/V193009 2 https://www.bergen.kommune.no/api/rest/filer/V319641 2 3. Begrunnelse av klage I henhold til Plan- og bygningsloven \u00a7 19-2 andre ledd kan dispensasjon \u00abikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt.\u00bb Videre heter det at: \u00abFordelene ved \u00e5 gi dispensasjon skal v\u00e6re klart st\u00f8rre enn ulempene.\u00bb Denne klagen begrunnes med at \uf0b7 kravene til dispensasjon (ikke vesentlig tilsidesettelse av hensyn, samt klar overvekt av fordeler) er oppfylt ogs\u00e5 uten vilk\u00e5ret som settes, slik at vilk\u00e5ret fremst\u00e5r som un\u00f8dvendig, og dessuten \uf0b7 at dette f\u00f8lger av argumentasjonen i vedtaket selv, slik at vilk\u00e5ret fremst\u00e5r som ubegrunnet. Disse p\u00e5standene dr\u00f8ftes i det f\u00f8lgende. 4. Ingen vesentlig tilsidesettelse av hensyn ved dispensasjon uten vilk\u00e5r I dispensasjonsvedtaket fra Plan- og bygningsetaten, datert 31.07.2024, st\u00e5r det: \u00abTiltaket vurderes til ikke \u00e5 vesentlig tilsidesette de hensyn bestemmelsene skal ivareta.\u00bb Dette begrunnes bl.a. slik i vedtaket: \u00abVi mener at trafikkforholdene i Biskopshavn ikke vil bli vesentlig forringet som f\u00f8lge av at en boenhet ikke f\u00e5r kj\u00f8rbar atkomst.\u00bb Dr\u00f8ftelsen i vedtaket om at hensyn ikke vesentlig tilsidesettes, \uf0b7 legger dermed til grunn at \u00aben boenhet ikke f\u00e5r kj\u00f8rbar atkomst\u00bb, og \uf0b7 kommer f\u00f8r vilk\u00e5ret (om parkeringsplass p\u00e5 Ellerhusens vei 26) nevnes. Vilk\u00e5ret inng\u00e5r alts\u00e5 ikke i vurderingen av vesentlig tilsidesettelse av hensyn. Konklusjonen m\u00e5 derfor forst\u00e5s som at den oms\u00f8kte dispensasjonen, uten vilk\u00e5r, etter bygningsmyndighetens vurdering oppfyller kravet om at hensynene ikke vesentlig tilsidesettes. Kommunen sl\u00e5r for \u00f8vrig fast i vedtaket at en dispensasjon ikke medf\u00f8rer presedens, p\u00e5 grunn av s\u00e6regne forhold ved tiltaket: \u00abblant annet grunnet tomtens bratte topografi ut mot atkomstvei (...) god kollektivdekning med n\u00e6rhet til bussforbindelser b\u00e5de fra Helleveien og 3 \u00c5saneveien. Det er ogs\u00e5 p\u00e5regnelig at det p\u00e5 sikt vil bli fremkommelighet med Bybane\u00bb. 5. Klar overvekt av fordeler ogs\u00e5 uten vilk\u00e5r Dernest i vedtakets dr\u00f8ftelse behandles kravet i pbl \u00a7 19-2 om en klar overvekt av fordeler. 5.1 Fordeler I vedtaket nevnes f\u00f8lgende fordeler ved en dispensasjon: 1. at tiltakshaver kan f\u00e5 utviklet eiendommen som \u00f8nsket, uten parkering 2. bedre terrengtilpasning uten sprengning og \u00abs\u00e5r\u00bb i landskapet: (\u00abbedre arkitektonisk tilpasning til det bygde milj\u00f8et, b\u00e5de med tanke p\u00e5 kulturmilj\u00f8 og landskapsestetisk tilpasning.\u00bb) 3. positivt at biltrafikken blir redusert. Alle disse fordelene gjelder selv om dispensasjon skulle gis uten vilk\u00e5r. Fordel nr. 2 og nr. 3 er begge: \uf0b7 av samfunnsmessig art, og \uf0b7 i tr\u00e5d med viktige prinsipper for byutvikling i Bergen kommune. Fordel nr. 2, bedre terrengtilpasning, er i tr\u00e5d med Naturstrategi for Bergen 2023:3 \u00abVi skal: (...) Sikre naturtilpasset utbygging. Ta vare p\u00e5 sm\u00e5 og store rester av opprinnelig landskap og verdifulle naturarealer i fortettingsomr\u00e5dene.\u00bb og videre med Bestemmelser til KPA2018 \u00a7 35.5 om hensynssoner: \u00abKulturmilj\u00f8 og historisk bebyggelse skal sikres og ivaretas. De karakteristiske trekkene ved bebyggelse, bebyggelsesstruktur og kulturlandskap definerer omr\u00e5der og gir det s\u00e6rpreg. Det skal derfor tas spesielle hensyn til dette ved s\u00f8knad om tiltak og endret arealbruk.\u00bb og dessuten i tr\u00e5d med Byantikvarens h\u00f8ringsuttalelse til rammes\u00f8knaden for tiltaket: \u00abForesl\u00e5tt l\u00f8sning med \u00e5 fjerne store deler av det naturlige terrenget mot vei for biloppstilling, parkering og tilkomst synes inngripende. Vi ber om at det studeres n\u00f8ye om terrenginngrepet kan reduseres og hvilke kompenserende tiltak som kan gj\u00f8res for \u00e5 gi arealet kvaliteter som hindrer at denne delen av tiltaket vil fremst\u00e5 som et \u00abs\u00e5r\u00bb.\u00bb 3 https://www.bergen.kommune.no/api/rest/filer/V19396370 4 Fordel nr. 3, reduksjon i biltrafikken, er en fordel iht. de overordnede m\u00e5lsettinger i KPA2018 om4 \u00abet b\u00e6rekraftig utbyggingsm\u00f8nster og nullvekst i biltrafikk (...)[,] en kompakt byutvikling med h\u00f8y arealutnyttelse (...), med gange-, sykkel og kollektiv som viktigste transportmidler\u00bb og Bergen kommunes Gr\u00f8nn strategi 2022-2030 hvor det heter at: 5 \u00abBruk av privatbil m\u00e5 reduseres (...) F\u00e6rre skal eie egen bil.\u00bb Lovens betingelser for en dispensasjon (uten vilk\u00e5r) er oppfylt hvis disse fordelene er klart st\u00f8rre enn ulempene. 5.2 Ulempe I vedtaket anf\u00f8res det kun \u00e9n ulempe ved en dispensasjon uten vilk\u00e5r: \u00abat eiendommen i fremtiden kan omsettes og f\u00e5 nye eiere, som \u00f8nsker parkeringsplass p\u00e5 aktuelle eiendom. For \u00e5 unng\u00e5 at gateparkering blir eneste alternative parkeringsmulighet, settes det et avb\u00f8tende vilk\u00e5r\u00bb. Siden det allerede er blitt sl\u00e5tt fast i vedtaket at trafikkforholdene i Biskopshavn ikke vil bli vesentlig forringet som f\u00f8lge av at boenheten ikke f\u00e5r kj\u00f8rbar atkomst, m\u00e5 det dreie seg om at gateparkering er en ulempe for de nye eierne - alts\u00e5 en ulempe som er av privat, ikke samfunnsmessig, art. At ulempen ikke er av samfunnsmessig art, sannsynliggj\u00f8res dessuten av at Bymilj\u00f8etaten i sin h\u00f8ringsuttalelse til dispensasjonss\u00f8knaden ikke hadde noen merknader. En dispensasjon uten vilk\u00e5r vil for \u00f8vrig v\u00e6re bindende for en ny eier. En eventuell s\u00f8knad om parkeringsplass i fremtiden m\u00e5 saksbehandles p\u00e5 vanlig m\u00e5te, og skulle ikke ha noen betydning for behandlingen av denne dispensasjonss\u00f8knaden. 5.3 Avveining mellom fordeler og ulemper Dersom ulempen i 5.2 (nye eiere har ikke parkering) er klart mindre enn fordelene i 5.1, foreligger det en klar overvekt av fordeler ved dispensasjon ogs\u00e5 uten avb\u00f8tende vilk\u00e5r. Det argumenteres i det f\u00f8lgende for at dette er tilfelle. I tillegg argumenteres det for at ulempene ved vilk\u00e5ret selv er minst like store som ulempen vilk\u00e5ret er ment \u00e5 b\u00f8te p\u00e5. Siden dispensasjon med vilk\u00e5r er funnet \u00e5 ha en klar 4 https://www.bergen.kommune.no/api/rest/filer/V11761909 5 https://www.bergen.kommune.no/styringsdokument/9938788 5 overvekt av fordeler, f\u00f8lger det i s\u00e5 fall at en dispensasjon uten vilk\u00e5r i desto st\u00f8rre grad har en klar overvekt av fordeler. 5.3.1 Ulempen er av privat karakter, og er kjent for kj\u00f8per p\u00e5 forh\u00e5nd For det f\u00f8rste er det ikke klart at den private ulempen (nye eiere har ikke parkering) overhodet er en ulempe, siden en kj\u00f8per som \u00f8nsker det, heller kan velge \u00e5 kj\u00f8pe en av de mange eiendommene som har egen parkering. Sagt p\u00e5 en annen m\u00e5te: Dersom noen velger \u00e5 kj\u00f8pe eiendommen, er det fordi de mener at en slik eiendom, uten parkering, er det beste kj\u00f8pet de kan gj\u00f8re for den aktuelle kj\u00f8pesummen. Siden ulempen ved ikke \u00e5 ha parkering er kjent for potensielle kj\u00f8pere p\u00e5 forh\u00e5nd, vil den v\u00e6re reflektert i eiendommens markedspris. Markedsprisen vil ha en rabatt som reflekterer potensielle kj\u00f8peres evaluering av ulempen ved \u00e5 ikke ha parkering. Rabatten ved kj\u00f8p vil dermed fullt ut kompensere kj\u00f8pere for ulempen ved \u00e5 ikke ha parkering.6 Det er derfor feil \u00e5 si at det er en ulempe for nye eiere at eiendommen ikke har parkering. Det finnes gode samfunnsmessige argumenter for ikke \u00e5 tillate nybygg som er av en s\u00e5 s\u00e6regen karakter at de ikke vil kunne fungere for fremtidige eiere, som f.eks. en bolig uten vinduer, e.l. Men siden Bergen kommune har som overordnede m\u00e5lsettinger i byutviklingen at det skal v\u00e6re \u00abnullvekst i biltrafikken (...)[,] veksten i persontransport skal tas med kollektiv, sykkel og gange\u00bb 7 og at \u00abf\u00e6rre skal eie egen bil\u00bb 8, kan ikke en bolig uten egen parkering p\u00e5st\u00e5s \u00e5 v\u00e6re en slik s\u00e6regenhet. (En n\u00e6rmere analogi til tanken om at potensielle fremtidige eier kunne tenke seg \u00e5 ha parkering, er at slike fremtidige eiere ogs\u00e5 kan tenkes \u00e5 \u00f8nske \u00e5 ha f.eks. fem soverom, slik at alle nye boliger derfor b\u00f8r bygges med minst fem soverom, for ikke \u00e5 utelukke store barnefamilier.) Dette argumentet forsterkes av at privatbilismen antagelig vil spille en stadig mindre rolle i persontransport, ettersom bybane, trafikksikre sykkelveier, elektriske sykler (inkludert av st\u00f8rre transporttype, egnet for barnefamilier), elektriske sparkesykler, og bildeling gj\u00f8r at alternativene blir stadig mer attraktive. For \u00e5 illustrere denne utviklingen kan det nevnes at man i Oslo kommunes nye parkeringsnorm har g\u00e5tt bort fra minimumskrav om parkering, ogs\u00e5 for eneboliger. Byr\u00e5d for byutvikling i Oslo Hanna E. Marcussen uttalte: 9 6 Til alt overm\u00e5l vil de nye eierne sannsynligvis ha st\u00f8rre glede av denne rabatten enn de ville hatt av parkering. Anta at rabatten i markedsprisen er f.eks. 500.000 kroner. Potensielle kj\u00f8pere som verdsetter en parkeringsplass til mer enn 500.000 vil da ha lavere betalingsvilje enn kj\u00f8pere som verdsetter en parkeringsplass til mindre enn 500.000. De siste vil da vinne budrunden, og ende opp med en eiendom som koster 500.000 mindre enn den ville kostet med parkering. Disse kj\u00f8pernes verdsettelse av parkering er imidlertid mindre enn 500.000, slik at frav\u00e6ret av parkering er en netto fordel for de nye eierne. 7 https://www.bergen.kommune.no/api/rest/filer/V11761909 8 https://www.bergen.kommune.no/styringsdokument/9938788 9 https://www.bygg.no/byradet-i-oslo-vil-ikke-tvinge-folk-til-a-bygge-parkeringsplasser/1501646!/ 6 \u00abI Oslo skal vi ikke lenger tvinge folk til \u00e5 bygge parkeringsplasser de ikke trenger. Andelen Osloborgere med bil synker. Den nye normen vil bidra til at vi bruker arealene v\u00e5re mer e ektivt og klimasmart\u00bb. Ulempens private og unng\u00e5elige (siden den er kjent f\u00f8r kj\u00f8p) karakter gj\u00f8r at den ikke egentlig kan kalles en ulempe, og uansett m\u00e5 sies \u00e5 v\u00e6re klart mindre enn fordelene, s\u00e6rlig nr. 2 (terrengtilpasning) og nr. 3 (reduksjon i biltrafikk) ovenfor, som b\u00e5de: \uf0b7 er av samfunnsmessig karakter, og \uf0b7 st\u00f8tter opp under sentrale m\u00e5lsettinger for byutvikling i Bergen kommune, og nasjonalt. 5.3.2 Avveining av ulempen ved dispensasjon mot ulempen ved vilk\u00e5ret Vilk\u00e5ret medf\u00f8rer (noen sikre, og andre potensielle) ulemper som eierne av Ellerhusens vei 26 ikke kan verge seg mot. Hvis det skjer at \u00abeiendommen omsettes og f\u00e5r nye eiere\u00bb, vil dette for den opprinnelige eiendommen, Ellerhusens vei 26, medf\u00f8re \uf0b7 parkering av fremmede biler i hagen (\u00e9n om gangen, men potensielt forskjellige biler, hvor det er vanskelig \u00e5 forsikre seg om at de tilh\u00f8rer den nye eiendommen), \uf0b7 bruk av hagen ogs\u00e5 for all fottrafikk til den nye eiendommen, siden det er klart letteste (kortest, minst h\u00f8ydeforskjell) vei til buss, skole, butikk; og dessuten \uf0b7 fare for at denne gangforbindelsen blir benyttet som snarvei mellom Ellerhusens vei og blindveien Biskopshavn ogs\u00e5 av utenforst\u00e5ende, for \u00e5 rekke buss, skole, og til og fra badeplass i Biskopshavn. Adkomst p\u00e5 nedsiden vil kontrolleres av de nye eierne, som kan tenkes \u00e5 ikke ha noe imot at naboene benytter denne snarveien. Det er uklart hvordan eierne av Ellerhusens vei 26 i s\u00e5 fall kan forhindre slik bruk. Ved et godt naboforhold vil ingen av disse forholdene by p\u00e5 store problemer. Men det avhenger av de nye eiernes hensyn og velvilje. Dersom man skulle v\u00e6re uheldig og f\u00e5 nye eiere som mangler hensyn og velvilje, finnes det ingen sanksjonsmuligheter. Disse ulempene er potensielt betydelige, og utenfor eiernes (av Ellerhusens vei 26) kontroll. Ulempen (ved dispensasjon uten vilk\u00e5r) for nye eiere ved at det ikke er parkering er derimot kjent for dem f\u00f8r de velger \u00e5 kj\u00f8pe eiendommen. Det er derfor ikke klart hvorfor den kjente, og dermed unng\u00e5elige, ulempen (for nye eiere), som de har blitt kompensert for (gjennom lavere markedspris) ved kj\u00f8p av eiendommen, ved dispensasjon uten vilk\u00e5r skal veie tyngre enn den uunng\u00e5elige ulempen vilk\u00e5ret har for Ellerhusens vei 26, i og med at begge ulempene er av privat art. 7 5.3.3 Vilk\u00e5ret medf\u00f8rer \u00f8kning i biltrafikken Det anf\u00f8res i vedtaket som en fordel ved en dispensasjon fra parkeringskravet at biltrafikken blir redusert, hvilket sies \u00e5 v\u00e6re \u00abpositivt\u00bb. Premisset m\u00e5 her v\u00e6re at det \u00e5 ikke ha parkering p\u00e5 egen tomt gj\u00f8r det mindre attraktivt \u00e5 ha egen bil. Dette er i tr\u00e5d med Bergen kommunes Gr\u00f8nn strategi 2022-2030 hvor det heter at: 10 \u00abBruk av privatbil m\u00e5 reduseres ogs\u00e5 gjennom at det blir dyrere og mindre attraktiv[t] \u00e5 bruke og parkere bil enn \u00e5 velge gange og sykkel, eller kollektive l\u00f8sninger. Arealet for parkering m\u00e5 begrenses. (...) F\u00e6rre skal eie egen bil.\u00bb Det f\u00f8lger da av argumentasjonen i vedtaket at vilk\u00e5ret om parkering til \u00e9n bil vil medf\u00f8re en \u00f8kning i biltrafikken, og at dette vil v\u00e6re negativt. Ved en dispensasjon uten vilk\u00e5r vil man ved eierskifte nettopp bevare e ekten i retning av reduksjon i biltrafikken, fordi det betyr at de nye eierne vil v\u00e6re mindre tilb\u00f8yelige til \u00e5 anska e seg bil (enn hvis de hadde egen parkering). Igjen er det uklart hvorfor den unng\u00e5elige ulempen (for nye eiere) ved dispensasjon uten vilk\u00e5r skal veie tyngre enn denne samfunnsmessige fordelen. 5.3.4 Vilk\u00e5ret er ikke i tr\u00e5d med de overordnede m\u00e5lsettinger bak KPA2018 I innledningen til KPA2018 Planbeskrivelse st\u00e5r det (min understreking):11 \u00abKommuneplanen bygger p\u00e5 overordnede f\u00f8ringer gitt gjennom statlige og regionale planer og retningslinjer. Ogs\u00e5 kommunale sektorplaner har vedtak som p\u00e5virker arealbruken. Felles for disse dokumentene er at de understreker behovet for et b\u00e6rekraftig utbyggingsm\u00f8nster og nullvekst i biltrafikk. Det betyr en kompakt byutvikling med h\u00f8y arealutnyttelse rundt kollektivknutepunktene. Her skal det utvikles gode og tette sentrums- og bomilj\u00f8er, med gange-, sykkel og kollektiv som viktigste transportmidler, og med klare grenser mot gr\u00f8ntomr\u00e5dene.(...) M\u00e5let er en arealpolitikk som bidrar til at veksten i persontransport skal tas med kollektiv, sykkel og gange.\u00bb Riktignok kan et parkeringskrav likevel godt begrunnes med hensyn til potensiell forringelse av trafikkforhold eller andre samfunnsmessige konsekvenser. Men slike forhold er if\u00f8lge vedtaket ikke et problem her, hvilket ogs\u00e5 bekreftes av at Bymilj\u00f8etaten ikke hadde merknader til dispensasjonss\u00f8knaden. Ulempen som begrunner vilk\u00e5ret, er av rent privat art, og vilk\u00e5rets virkning g\u00e5r i retning av at det skal bli mer bekvemt \u00e5 eie egen bil. Dette synes uforenlig med de overordnede hensyn i KPA2018. 10 https://www.bergen.kommune.no/styringsdokument/9938788 11 https://www.bergen.kommune.no/api/rest/filer/V11761909 8 5.3.5. Medhold i klage skaper ikke presedens utover vedtaket som allerede foreligger Bergen kommune ved Plan- og bygningsetaten sl\u00e5r i vedtaket fast at en dispensasjon ikke skaper presedens. Denne konklusjonen om presedens p\u00e5virkes ikke av utfallet av denne klagen, fordi \uf0b7 de s\u00e6regne forholdene ved tiltaket (tomtens beska enhet, beliggenhet i forhold til buss, bybane, og ny sykkelstamvei, osv.) som begrunner konklusjonen om at det ikke skapes presedens ligger fast, og dessuten fordi \uf0b7 klagen kun gjelder en vurdering av overvekt av fordeler under pbl \u00a7 19-2 andre ledd. Sivilombudet sier om presedens i dispensasjonsvedtak at:12 \u00ab(...) ved vurderingen av om hensynene bak bestemmelsen det dispenseres fra blir vesentlig tilsidesatt og om fordelene ved dispensasjonen er klart st\u00f8rre enn ulempene, jf. \u00a7 19-2 andre ledd. I denne vurderingen etter andre ledd er det p\u00e5 generelt grunnlag ikke relevant \u00e5 legge vekt p\u00e5 at den aktuelle dispensasjonen som er til behandling kan p\u00e5virke fremtidige dispensasjonsvurderinger.\u00bb 6. Konklusjon Kjernen i denne klagen er sp\u00f8rsm\u00e5let om vilk\u00e5ret i dispensasjonsvedtaket er begrunnet. Begrunnelsen som er gitt i vedtaket er at vilk\u00e5ret er ment \u00e5 avb\u00f8te en ulempe i form av at nye eiere kan komme til \u00e5 \u00f8nske parkering. Vilk\u00e5rets funksjon i vedtaket er alts\u00e5 \u00e5 s\u00f8rge for en klar overvekt av fordeler ved en dispensasjon, iht. pbl \u00a7 19-2 andre ledd. Dr\u00f8ftelsen i del 5 ovenfor viser, p\u00e5 grunnlag av kommunens argumentasjon i vedtaket, at ulempen som anf\u00f8res er av privat art, og ubetydelig eller ikke-eksisterende, og under alle omstendigheter klart mindre enn fordelene som vedtaket anf\u00f8rer, som er av samfunnsmessig art, og som er i tr\u00e5d med overordnede m\u00e5lsettinger for byutvikling i Bergen kommune. Det f\u00f8lger alts\u00e5 av dr\u00f8ftelsen i vedtaket at det foreligger en klar overvekt av fordeler ved en dispensasjon uten vilk\u00e5r, slik at vilk\u00e5ret er un\u00f8dvendig, og derfor ubegrunnet. Dr\u00f8ftelsen ovenfor viser ogs\u00e5 at vilk\u00e5ret i seg selv medf\u00f8rer ulemper av privat og samfunnsmessig art som er st\u00f8rre enn, og under alle omstendigheter minst like store som, ulempen vilk\u00e5ret er ment \u00e5 avb\u00f8te. Siden vedtaket sl\u00e5r fast at en dispensasjon med vilk\u00e5r har en klar overvekt av fordeler, f\u00f8lger det at en dispensasjon uten vilk\u00e5r i desto st\u00f8rre grad har en klar overvekt av fordeler. 12 https://www.sivilombudet.no/uttalelser/betydningen-av-en-dispensasjons-konsekvenser-for- behandlingen-av-senere-dispensasjonssoknader/ 9 Det konkluderes med at vilk\u00e5ret ikke er begrunnet, og det bes om at vedtaket endres til en dispensasjon uten vilk\u00e5r. 10 "
}