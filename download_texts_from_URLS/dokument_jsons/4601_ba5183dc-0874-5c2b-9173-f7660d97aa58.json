{
  "dokument_id": "ba5183dc-0874-5c2b-9173-f7660d97aa58",
  "doc_type": "case_attachment",
  "kommune": 4601,
  "tittel": "Uttalelse fra Statens vegvesen datert 04.10.2024",
  "url": "https://bergen.kommune.no/politikere-utvalg/api/fil/bk360/11689757/Uttalelse-fra-Statens-vegvesen-datert-04-10-2024",
  "tekst": "BERGEN KOMMUNE PLAN- OG BYGNINGSETATEN Postboks 7700 5020 BERGEN Behandlende enhet: Saksbehandler/telefon: V\u00e5r referanse: Deres referanse: V\u00e5r dato: Transport og samfunn Hilde Birgitte Kalleklev / 24/238725-2 04.10.2024 55516386 Uttalelse til dispensasjon - oppf\u00f8ring av eneboliger - Gnr. 174 Bnr. 5 - Bergen kommune Viser til anmodning om uttalelse datert 10.09.2024 og v\u00e5re tidligere uttaler i saken datert 25.11.2019 og 08.07.2021. Om saken Det s\u00f8kes om dispensasjoner for riving av eksisterende bolig og oppf\u00f8ring av 5 nye eneboliger p\u00e5 gnr. 174 bnr. 5 innenfor \u00f8vrig byggesone i Hordvik i \u00c5sane bydel. Tiltaket er avhengig av f\u00f8lgende dispensasjoner fra kommuneplanens arealdel: \u2022 \u00a7 3.1 \u2013 Plankrav \u2022 \u00a7 4.3.2 - \u00ab\u00c5sane nord: omr\u00e5der som betjenes via E39 nord for Eik\u00e5stunnelen kan ikke bebygges f\u00f8r vegen er utbedret. Gjelder for gjennomf\u00f8ring av nye reguleringspliktige tiltak\u00bb \u2022 \u00a7 26.5.1 - \u00abI \u00f8vrig byggesone tillates ikke vesentlig nybygging. Det kan tillates eneboliger eller tomannsboliger, forutsatt at \u00f8vrige krav i bestemmelsene her er oppfylt.\u00bb Statens vegvesen har rett til \u00e5 uttale seg i dispensasjonssaker som ber\u00f8rer v\u00e5re interesser, jf. pbl \u00a7 19-1. V\u00e5r rolle Statens vegvesens ansvar i planarbeidet er f\u00f8rst og fremst knyttet til arealbruken langs riksveg. Vi har ogs\u00e5 ansvar for at f\u00f8ringer i Nasjonal transportplan (NTP), statlige planretningslinjer for samordnet bolig-, areal- og transportplanlegging, vegnormalene og andre nasjonale og regionale arealpolitiske f\u00f8ringer blir ivaretatt i planleggingen. Til denne Postadresse Telefon: 22 07 30 00 Kontoradresse Fakturaadresse Statens vegvesen Nyg\u00e5rdsgaten 112 Statens vegvesen Transport og samfunn firmapost@vegvesen.no 5008 BERGEN Fakturamottak DF\u00d8 Postboks 1010 Nordre \u00c5l Postboks 4710 Torgarden 2605 LILLEHAMMER Org.nr: 971032081 7468 Trondheim 2 dispensasjonen uttaler vi oss som forvalter av riksveg, E39 og som statlig fagmyndighet med sektoransvar innenfor vegtransport. Uttale Statens vegvesen viser til tidligere vurderinger i v\u00e5re uttaler fra 2019 og 2021, vi kan ikke se noen nye momenter i saken som tilsier at vi skal endre v\u00e5rt standpunkt. Statens vegvesen vil fortsatt frar\u00e5de at det innvilges dispensasjon fra plankrav etter \u00a7 3.1 og fra rekkef\u00f8lgekrav etter \u00a7 4.3.2 i KPA2018. Vi vil spesielt understreke at vi f\u00f8rer en sv\u00e6rt streng holdning n\u00e5r det gjelder rekkef\u00f8lgekravet for tiltak som gir ny trafikk ut p\u00e5 E39. En dispensasjon i denne saken vil skape presedens for andre saker og dermed kunne gi stor trafikk\u00f8kning ut p\u00e5 E39. Denne saken er ikke unik, dette rekkef\u00f8lgekravet rammer mange eiendommer. Det argumenteres i dispensasjonss\u00f8knaden at konsekvensen av en dispensasjon vil v\u00e6re liten, siden \u00f8kningen i trafikk kun vil v\u00e6re 14 biler i d\u00f8gnet ut p\u00e5 en veg med en \u00c5DT p\u00e5 nesten 20000. Statens vegvesen st\u00f8tter ikke denne argumentasjonen. E39 p\u00e5 denne strekningen er allerede overbelastet og enhver \u00f8kning av trafikk vil gi negative konsekvenser b\u00e5de for trafikksikkerhet og for framkommelighet. Dagens veg er ikke dimensjonert for den trafikkmengden den har, det er derfor viktig at det ikke tilf\u00f8res ny trafikk. Det er ingen spesielle hensyn i denne saken som taler for dispensasjon fra rekkef\u00f8lgekrav uten at det vil skape presedens og en stor \u00f8kning i trafikken ut p\u00e5 E39. E39 er en del av det overordnete vegnettet med nasjonal og regional betydning, framkommelighet p\u00e5 denne vegen er sv\u00e6rt viktig for verdiskapningen p\u00e5 Vestlandet. Statens vegvesen er i oppstartsfasen for reguleringsarbeid for ny E39, V\u00e5gsbotn \u2013 Klauvaneset, og strekningen er gitt prioritet i Nasjonal transportplan. N\u00e5r ny veg er bygget vil vi kunne gj\u00f8re nye vurderinger. Konklusjon Statens vegvesen vil frar\u00e5de at det gis dispensasjon fra plankrav og rekkef\u00f8lgekrav i KPA2018. Av hensyn til trafikksikkerheten og framkommeligheten p\u00e5 E39 m\u00e5 utbygging av eiendommen vente til ny E39 er bygget. Videre saksbehandling Vi ber om kopi av vedtak i saken til klagevurdering. Transport vest Med hilsen Frode Moen Aarland seksjonssjef Hilde Kalleklev senioringeni\u00f8r Dokumentet er godkjent elektronisk og har derfor ingen h\u00e5ndskrevne signaturer. 3 "
}