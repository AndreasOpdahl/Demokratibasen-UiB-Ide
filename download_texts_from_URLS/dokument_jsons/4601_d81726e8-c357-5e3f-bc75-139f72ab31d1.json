{
  "dokument_id": "d81726e8-c357-5e3f-bc75-139f72ab31d1",
  "doc_type": "case_attachment",
  "kommune": 4601,
  "tittel": "Fagnotat datert 08.09.2023",
  "url": "https://bergen.kommune.no/politikere-utvalg/api/fil/bk360/8994343/Fagnotat-datert-08-09-2023",
  "tekst": " Plan- og bygningsetaten Til Fagnotat BKMB - Seksjon forvaltning og samhandling V\u00e5r referanse: KLAGE-2023/14903-3 (Arbeidssted) Saksbehandler: Cesilie Engen Tveitev\u00e5g Dato: 08.09.2023 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 22/147/0/0 Brakeveien 26A. Klage p\u00e5 avslag. Parkeringsplasser Tiltakshaver Elisabeth Shaw Hausvik i brev fra Torstein Olsen hos Olsen Hvem klager? Maskinentrepren\u00f8r AS 01.08.2023. Det er s\u00f8kt om etablering av 11 parkeringsplasser med tilh\u00f8rende Tiltaket st\u00f8ttemur. Det er s\u00f8kt om dispensasjon fra byggegrense mot vei og ny avkj\u00f8rsel langs kommunal vei. S\u00f8knaden er avsl\u00e5tt den 13.07.2023. Det er ikke gitt tillatelse til \u00e5 Vedtaket opparbeide 11 parkeringsplasser som f\u00f8lge av at tiltaket mangler adkomst etter plan- og bygningsloven (pbl) \u00a7 27-4. Eiendommen er regulert til \u2018Rekkehus\u2019 i plan 11020000, Fyllingsdalen, Vardeomr\u00e5det, Boligfelt 1. Kommuneplanens arealdel (KPA2018) viser Planstatus eiendommen som Bebyggelse og anlegg \u2013 \u00d8vrig byggesone. Klager stiller sp\u00f8rsm\u00e5l ved at det trengs en ny avkj\u00f8rsel da det er samme Klagegrunner tilgang til kommunal vei som i dag. Det vises til lignende tiltak i omr\u00e5det. Det stiles ogs\u00e5 sp\u00f8rsm\u00e5l ved bymilj\u00f8etatens uttalelse. Behov for ytterligere - S\u00f8knad om dispensasjon fra byggegrense mot vei m\u00e5 behandles. saksbehandling ved - Det m\u00e5 tas stilling til s\u00f8knad om avkj\u00f8rsel. eventuell omgj\u00f8ring - Dispensasjon fra plankravet i KPA 2018 \u00a7 3 m\u00e5 oms\u00f8kes. Anbefalt vedtak Klagen tas ikke til f\u00f8lge. Med hilsen Plan- og bygningsetaten Ulf S\u00e6terdal avdelingsleder Tarje Wanvik etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Det ble den 13.07.2023 gitt avslag p\u00e5 s\u00f8knad om etablering av 11 parkeringsplasser. Den 01.08.2023 mottok plan- og bygningsetaten klage fra tiltakshaver Elisabeth Shaw Hausvik ved ansvarlig s\u00f8ker Olsen Maskinentrepren\u00f8r AS p\u00e5 dette avslaget. 1.2. Opplysninger av vesentlig betydning for behandling av klagen I forbindelse med s\u00f8knad er det foretatt nabovarsling i samsvar med bestemmelsene i pbl. \u00a7 21-3. Det ble mottatt merknad fra Christoffer Sund som er en av eierne av gnr. 22 bnr. 146. I nabomerknaden ble det stilt sp\u00f8rsm\u00e5l ved om myke trafikanter og andre sine parkeringsplasser er vurdert i s\u00f8knaden. Det er understreket at myke trafikanter, at det er oversiktlig og tiltaket ikke skaper d\u00e5rligere veiforbindelse enn hva som er i dag er det viktigste for merknadshaver. Bymilj\u00f8etaten har den 29.06.2023 kommet med en uttalelse til det oms\u00f8kte tiltaket. De viser til at den aktuelle avkj\u00f8rselen befinner seg innenfor omr\u00e5det for reguleringsplan, men at reguleringsplanen ikke omfatter avkj\u00f8rsel for den aktuelle eiendommen. Bymilj\u00f8etaten er negative til \u00e5 opprette ny avkj\u00f8rsel fra Brakeveien. Det vises til at den foresl\u00e5tte avkj\u00f8rselen ikke tilfredsstiller gjeldende krav til avkj\u00f8rsler, deriblant krav om snu- og man\u00f8vreringsareal p\u00e5 eiendommen. Parkeringsplassen vil medf\u00f8re rygging i kommunal vei som strider med retningslinjene i KPA2018 \u00a7 17. Det vises videre til at avkj\u00f8rsler skal ha et p\u00e5koblingspunkt til kommunal vei og ikke v\u00e6re st\u00f8rre enn 4 meter. Bymilj\u00f8etaten vil ikke godkjenne en parkeringslomme p\u00e5 ca. 37 meter. Bymilj\u00f8etaten vurderer at avkj\u00f8rsel til 11 biler med rygging ut i kommunal vei er trafikkfarlig. Bymilj\u00f8etaten er ogs\u00e5 negative til bygging av st\u00f8ttemur for \u00e5 etablere parkeringsplass. Vi viser ellers til uttalelsen i sin helhet. 2. Om klagen Klager stiller seg uforst\u00e5ende til avslaget. Klager mener tiltaket ikke krever en ny avkj\u00f8rsel, da det er samme tilgang til kommunal vei som det er i dag. Det er videre vist til at oms\u00f8kt tiltak har lik utforming og tilkomst som flere oppstillingsplasser i n\u00e6rmilj\u00f8et i dag, blant annet i gnr. 22 bnr. 146. Det anf\u00f8res at det har skjedd s\u00e5 store endringer i samfunnet siden reguleringsplanen ble vedtatt at det b\u00f8r v\u00e6re rom for nytenking. Det er \u00f8kt press p\u00e5 parkeringsplasser og oms\u00f8kt tiltak vil frigi flere plasser langs Brakeveien. Det vil ogs\u00e5 tilrettelegges for lading av elbiler for \u00e5 bidra til en mykere overgang til mer milj\u00f8vennlig samferdsel. Saksnummer KLAGE-2023/14903 Side 2 av 6 Det vurderes ogs\u00e5 at trafikksikkerheten blir tryggere p\u00e5 grunnlag av bedre oversikt n\u00e5r bilene blir trukket ut av veien. Klager stiller seg uforst\u00e5ende til uttalelsen vedr\u00f8rende krav om snu- og man\u00f8vreringsareal p\u00e5 egen eiendom. Det er flere tilsvarende parkeringer i n\u00e6rmilj\u00f8et. St\u00f8ttemurene det er s\u00f8kt om vil v\u00e6re p\u00e5 privat grunn inn mot boligene, og det stilles sp\u00f8rsm\u00e5l ved at Bymilj\u00f8etaten er negativ til dette. Til slutt ber klager om at kommunen kommer p\u00e5 befaring. Det vises ellers til klagen i sin helhet. 3. Vurdering av klagen 3.1 Avkj\u00f8rsel Som f\u00f8lge av at det skal etableres en ny parkeringsplass ved siden av veien er det klart at det m\u00e5 opprettes en ny avkj\u00f8rsel. Ut fra tegningene vi har mottatt vil denne avkj\u00f8rselen ha en bredde p\u00e5 ca. 35 meter. Tegning av det oms\u00f8kte tiltaket I klagen er det anf\u00f8rt at det har skjedd s\u00e5 store endringer i samfunnet siden reguleringsplanen ble vedtatt at det b\u00f8r v\u00e6re rom for nytenking. Det vises til et \u00f8kt press p\u00e5 parkeringer i omr\u00e5det og at oms\u00f8kte tiltak vil frigi flere plasser langs Brakeveien. Fagetaten vurderer at s\u00e5 lenge det er en reguleringsplan i omr\u00e5det s\u00e5 skal denne f\u00f8lges s\u00e5 langt det g\u00e5r. Det vises ogs\u00e5 til at sivilombudet har lagt til grunn at en gammel plan ikke automatisk mister sin relevans. Dersom det fortsatt er mulig \u00e5 ivareta hensynene bak planen slik den ble vedtatt, er det i utgangspunktet av mindre betydning at den er gammel. Behovet for flere parkeringer vil ikke endre vurderingen til fagetaten da det er klart at tiltaket m\u00e5 ha n\u00f8dvendig atkomst etter pbl. \u00a7 27-4 for \u00e5 kunne realiseres. S\u00e5 lenge det ikke foreligger noen tillatelse til avkj\u00f8rsel for selve parkeringen mangler tiltaket n\u00f8dvendig atkomst som er et krav etter bestemmelsen i pbl. \u00a7 27-4. Av bestemmelsen i \u00a7 27-4 g\u00e5r det frem at \u00abavkj\u00f8rsel fra offentlig veg m\u00e5 v\u00e6re godkjent av vedkommende vegmyndighet, jf. veglova \u00a7\u00a7 40 til 43\u00bb. Saksnummer KLAGE-2023/14903 Side 3 av 6 P\u00e5 bakgrunn av Bymilj\u00f8etatens uttalelse knyttet til trafikksikkerhet finner vi ogs\u00e5 at det vanskelig kan gis tillatelse til en avkj\u00f8rsel som er st\u00f8rre enn 4 meter. 3.2 Usaklig forskjellsbehandling I klagen er det vist til at det er flere tiltak som har samme utforming og tilkomst i omr\u00e5det i dag. Det er konkret vist til eiendommen p\u00e5 gnr. 22 bnr. 146. Kommunen forst\u00e5r denne anf\u00f8rselen som en anf\u00f8rsel om usaklig forskjellsbehandling. Prinsippet om at like saker behandles likt gjelder i forvaltningsretten. Avgj\u00f8relser m\u00e5 bygge p\u00e5 objektive og saklige vurderinger som sikrer likhet og rettssikkerhet. Det er kun usaklig forskjellsbehandling som f\u00f8rer til ugyldighet. For \u00e5 kunne vurdere om det foreligger usaklig forskjellsbehandling m\u00e5 sakene som sammenlignes v\u00e6re b\u00e5de faktisk og rettslig like jf. \u00e5rsmelding fra Sivilombudsmannen for 2001 s. 320. Etter n\u00e6rmere unders\u00f8kelser finner vi at det i dag ser ut til \u00e5 v\u00e6re etablert en parkering fordelt mellom gnr. 22 bnr. 147 og gnr. 22 bnr. 146. Vi kan ogs\u00e5 se to lignende parkeringsl\u00f8sninger p\u00e5 eiendommen gnr. 22 bnr. 146. Etter en gjennomgang av arkivet kan vi ikke se at det foreligger s\u00f8knader for etablering av disse behandlet etter dagens plan- og bygningslov, samt KPA 2018. P\u00e5 bakgrunn av dette finner vi at oms\u00f8kt tiltak ikke er rettslig sammenlignbart med de andre parkeringene som er etablert langs den kommunale veien. I dagens kommuneplan fremg\u00e5r det uttrykkelig av bestemmelsen i \u00a7 17.1.2 at \u00ab[p]arkering skal anlegges p\u00e5 en trafikksikker m\u00e5te uten at normal bruk forringer uteareal\u00bb. Oversiktsfoto som viser tilsvarende parkeringsl\u00f8sning. Saksnummer KLAGE-2023/14903 Side 4 av 6 Oversiktsfoto som viser tilsvarende parkeringsl\u00f8sning p\u00e5 eiendommen. 3.3 Dispensasjoner som ikke er behandlet 3.3.1 Byggegrense mot vei Det er s\u00f8kt om dispensasjon fra byggegrense mot vei, dispensasjonss\u00f8knaden er ikke behandlet i opprinnelig vedtak. Den aktuelle reguleringsplanen ble vedtatt den 26.09.1959 og avstandsbegrensningen f\u00f8lger da byggegrense mot vei p\u00e5 dette tidspunktet. Grensen var da fastsatt til 7,5 meter fra vegkant. I utgangspunktet skal tiltaket avsl\u00e5s n\u00e5r det kommer i strid med bestemmelsene som fremg\u00e5r i lov og av plangrunnlag. Det kan likevel i noen tilfeller \u00e5pnes opp for \u00e5 gi dispensasjon dersom vilk\u00e5rene i pbl. \u00a7 19-2 er oppfylt. For at kommunen skal vurdere \u00e5 gi dispensasjon m\u00e5 \u00abhensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt\u00bb. Videre m\u00e5 \u00abfordelene ved \u00e5 gi dispensasjon skal v\u00e6re klart st\u00f8rre enn ulempene\u00bb. Bymilj\u00f8etaten er uttalepart ved s\u00f8knad om dispensasjon fra byggegrense mot kommunal vei. De har v\u00e6rt negative til at det opprettes en parkering slik som oms\u00f8kt, men det foreligger ikke uttale som knytter seg konkret til vurderingen av byggegrensen mot vei. Det er i s\u00f8knaden om dispensasjon vist til: \u00abHensyn til form\u00e5let: Vi mener at den foresl\u00e5tte biloppstillingsplassen vil v\u00e6re i samsvar med form\u00e5let og intensjonen til reguleringsplanen, ettersom den vil bidra til \u00e5 m\u00f8te behovet for parkeringsfasiliteter for beboere og bidra til en bedre trafikkavvikling og parkeringssituasjon i omr\u00e5det. Her vil bilene komme lengre vekk fra veien og sikten og bredden vil bli mye bedre en det den er i dag. Konsekvenser og tiltak: Milj\u00f8hensyn: Vi vil sikre at tiltaket blir gjennomf\u00f8rt med minst mulig negativ p\u00e5virkning p\u00e5 milj\u00f8et og tar hensyn til b\u00e6rekraftige prinsipper for utforming og materialbruk. Landskapsmessig tilpasning: Vi vil legge vekt p\u00e5 \u00e5 integrere biloppstillingsplassen visuelt og estetisk i omgivelsene for \u00e5 minimalisere eventuelle landskapsmessige ulemper. Saksnummer KLAGE-2023/14903 Side 5 av 6 Trafikksikkerhet: Vi vil s\u00f8rge for at den foresl\u00e5tte biloppstillingsplassen oppfyller alle n\u00f8dvendige krav til trafikksikkerhet og tilrettelegging for fotgjengere og kj\u00f8ret\u00f8y.\u00bb Bestemmelsen om byggegrense til vei skal ivareta hensynet til trafikksikkerhet, drift og vedlikehold av veien, arealbehov ved framtidig utbedring, og milj\u00f8et p\u00e5 eiendommene langs veien. Selv om etablering av parkeringsplass i seg selv n\u00f8dvendigvis ikke vil hindre vanlig drift og vedlikehold av vei vurderer vi at den tiltenkte bruken ved at man rygger inn/ut i kommunal vei tilsidesetter hensynet til trafikksikkerhet. Det vektlegges ogs\u00e5 at Bymilj\u00f8etaten, som er uttalepart ved s\u00f8knader om dispensasjon fra byggegrense mot vei, er negativ til \u00e5 opprette avkj\u00f8rsel grunnet hensynet til trafikksikkerhet. Vi har forst\u00e5else for at det vil v\u00e6re en fordel for tiltakshaver at det etableres flere parkeringsplasser. Ut fra dispensasjonss\u00f8knaden leser vi at fordelene ved \u00e5 f\u00e5 gjennomf\u00f8rt tiltaket er \u00e5 m\u00f8te et \u00f8kt behov for parkeringsfasiliteter, samt at sikt og bredde p\u00e5 vei vil bli bedre enn dagens forhold. Vi vurderer at dette ikke er fordeler som er \u00abklart st\u00f8rre\u00bb enn ulempene i form av hensynet til den allmenne trafikksikkerheten. Fagetaten vurderer at det ikke kan gis dispensasjon fra bestemmelsen om byggegrense mot vei, jf. pbl. \u00a7 19-2. 3.3.2 Plankrav Anlegging av parkeringsplass etter pbl. \u00a7 20-1 bokstav l skal \u00abinng\u00e5 i reguleringsplan vedtatt med hjemmel i plan- og bygningsloven av 1985 eller nyere lov\u00bb, jf. KPA2018 \u00a7 3 Plankrav. Ved en eventuell omgj\u00f8ring m\u00e5 det s\u00f8kes om dispensasjon fra KPA2018 \u00a7 3. 4. Konklusjon Det anbefales at avslag datert 13.07.2023 opprettholdes. Vedlegg: 1. Oversiktskart 2. Oversiktsfoto 3. Situasjonsplan 4. Flyfoto 5. Klage datert 01.08.2023 6. Avslag datert 13.07.2023 7. Uttalelse fra Bymilj\u00f8etaten datert 29.06.2023 8. S\u00f8knad med tilleggsopplysninger datert 28.02.2023 og 15.06.2023 9. Nabomerknad 10. Tegninger datert 15.06.2023 Saksnummer KLAGE-2023/14903 Side 6 av 6 "
}