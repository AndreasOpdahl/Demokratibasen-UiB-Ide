{
  "dokument_id": "21edb8cc-b13a-56c7-a4ba-b86a7e39a0c0",
  "doc_type": "case_minutes",
  "kommune": 5501,
  "tittel": "Vedtak",
  "url": "https://innsyn.tromso.kommune.no/application/getMoteDokument?dokid=2001635392",
  "tekst": " Saksprotokoll Utvalg: Formannskapet Arkivsaknr. 24/02922 Saksbehandler Jonas Torgersen Behandlet av M\u00f8tedato Saknr 1 Formannskapet 20.02.2024 35/24 S\u00f8knad om st\u00f8tte - Nordomr\u00e5devegen AS og 8. mars komiteen Formannskapet har behandlet saken i m\u00f8te 20.02.2024 sak 35/24 M\u00f8tebehandling Viljar Hanssen (Ap) stilte sp\u00f8rsm\u00e5l knyttet til egen habilitet i saken siden han sitter i styret i Nordomr\u00e5devegen AS. Vurdering fra administrasjonen: Etter forvaltningsloven \u00a7 6 f\u00f8rste ledd bokstav e er man automatisk inhabil til \u00e5 behandle en sak dersom man sitter i styret i et selskap som er part i saken. Nordomr\u00e5devegen AS er part siden vedtaket retter seg mot dem og det anbefales at du er inhabil til \u00e5 behandle saken. Anne Berit Figenschau (H) stilte sp\u00f8rsm\u00e5l knyttet til egen habilitet i saken siden hun eier en aksje i Nordomr\u00e5devegen AS. Vurdering fra administrasjonen: Det er vurdert at hennes ene aksje i Nordomr\u00e5devegen AS ikke utgj\u00f8r et s\u00e6regent forhold etter forvaltningsloven \u00a7 6 andre ledd. Anne Berit Figenschau (H) foreslo at det gis st\u00f8tte til Nordomr\u00e5devegen AS med kr 120 000 for arbeidet med \u00e5 realisere Ullsfjordforbindelsen. Innvilget bel\u00f8p tas fra formannskapets disposisjonsfond. Peder Gunnar Moe Joakimsen (R\u00f8dt) foreslo at formannskapet st\u00f8tter 8. marskomiteen med kr 50 000 fra formannskapets disposisjonskonto. Viljar Hanssen (Ap) foreslo p\u00e5 vegne av Ap og SV at formannskapet st\u00f8tter 8. marskomiteen med kr 40 000 fra formannskapets disposisjonskonto. Sigrid Bj\u00f8rnhaug Hammer (SV) foreslo at det bevilges kr 15 000 til st\u00f8tte for Ukarina-markering 24. februar. Innvilget bel\u00f8p tas fra formannskapets disposisjonskonto. Votering Viljar Hanssen (Ap) ble enstemmig funnet inhabil. Anne Berit Figenschau (H) ble enstemmig funnet habil. Anne Berit Figenschaus (H) forslag ble enstemmig vedtatt. 1 Viljar Hanssens (Ap) forslag ble satt opp mot Peder Gunnar Moe Joakimsens forslag (R\u00f8dt), og ble vedtatt med 12 stemmer for, og 1 stemme mot (R\u00f8dt). Sigrid Bj\u00f8rnhaug Hammers (SV) forslag ble enstemmig vedtatt. Formannskapets vedtak Det gis st\u00f8tte til Nordomr\u00e5devegen AS med kr 120 000 for arbeidet med \u00e5 realisere Ullsfjordforbindelsen. Innvilget bel\u00f8p tas fra formannskapets disposisjonsfond. Formannskapet st\u00f8tter 8. marskomiteen med kr 40 000 fra formannskapets disposisjonskonto. Det bevilges kr 15 000 til st\u00f8tte for Ukarina-markering 24. februar. Innvilget bel\u00f8p tas fra formannskapets disposisjonskonto. 2 "
}