{
  "dokument_id": "5eede973-a5a5-59b6-a1d2-c6f782d89cc8",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 19062024, Sak 235/24, Representantforslag fra Joel Ysteb\u00f8 (KrF) og Per-Erik G\u00e5skjenn (KrF) om innf\u00f8ring av aktivitetskort for alle byens barn",
  "url": "https://bergen.kommune.no/politikere-utvalg/api/fil/bk360/10720965/Innstilling-vedtak-Representantforslag-fra-Joel-Ystebo-KrF-og-Per-Erik-Gaskjenn-KrF-om-innforing-av-aktivitetskort-for-alle-byens-barn",
  "tekst": "Representantforslag fra Joel Ysteb\u00f8 (KrF) og Per-Erik G\u00e5skjenn (KrF) om innf\u00f8ring av aktivitetskort for alle byens barn Bergen bystyre behandlet saken i m\u00f8tet 19.06.2024 sak 235/24 og fattet f\u00f8lgende vedtak: Representantforslaget avvises med bakgrunn i byr\u00e5dets svar. Bergen bystyres behandling F\u00f8lgende representanter tok ordet: Per Erik G\u00e5skjenn (KrF), Richard Laloo Storevik (A), Anette Strand (H), Sandrino Birkeland (A), Diane Alexandra Berbain (SV), Eline Aresdatter Haakestad (MDG), Hege Mikkelsen (R) Forslag fremsatt i bystyret: Per-Erik G\u00e5skjenn (KrF) fremsatte p\u00e5 vegne av KrF f\u00f8lgende alternative forslag: Bystyret ber byr\u00e5det utvide ordningen med aktivitetskort til \u00e5 gjelde alle byens barn og unge under 18 \u00e5r. Diane Alexandra Berbain (SV), fremsatte p\u00e5 vegne av SV f\u00f8lgende alternative forslag i 3 punkt: 1. Bystyret ber byr\u00e5det utvide aktivitetskortet for barn og unge til \u00e5 fungere som et rabatt- og betalingskort for alle aktivitetene kortet gjelder for, der kommunen subsidierer aktiviteter for barn og unge i familier med lav inntekt. 2. Bystyret ber byr\u00e5det om \u00e5 gjennomf\u00f8re en gjennomgang av kultur- og aktivitetsarenaer for \u00e5 sikre bedre tilgjengelighet ved bruk av aktivitetskortet. 3. Bystyret ber byr\u00e5det ikke bare utvide hvilke kulturtilbud aktivitetskortet gjelder p\u00e5, men ogs\u00e5 hvor mange bes\u00f8k man kan ha p\u00e5 de ulike tilbudene hvert \u00e5r. Sandrino Birkeland (A) fremsatte p\u00e5 vegne av A f\u00f8lgende alternative forslag i2 punkt: 1. Aktivitetskortet for barn og unge utvides til \u00e5 omfatte alle barn med bakgrunn fra husstander med lav inntekt. Etter SSBs definisjon svarer det til husstandene med inntekt p\u00e5 60 prosent eller mindre av median. 2. Aktivitetskortet b\u00f8r p\u00e5 sikt utvides aktivitetskort til aldersgruppen 18-21 \u00e5r, for \u00e5 legge til rette for utforskende, eksperimentell og inkluderende kulturdeltakelse blant byens unge voksne og nye studenter. Eline Aresdatter Haakestad (MDG) fremsatte p\u00e5 vegne av MDG f\u00f8lgende tilleggsforslag: Bystyret ber byr\u00e5det utvide aktivitetskortet til \u00e5 ogs\u00e5 inkludere gratis kollektivtransport Hege Mikkelsen (R) fremsatte p\u00e5 vegne av R f\u00f8lgende tilleggsforslag: Bystyret ber byr\u00e5det styrke tilbudene aktivitetskortet gjelder for, med spesielt fokus p\u00e5 \u00e5 \u00f8ke tilbudene i bydelene. Votering: Alternativt forslag fra KrF fremsatt av Per Erik G\u00e5skjenn (KrF), fikk 16 stemmer (SV, MDG, R, KrF), og var dermed falt. Alternativt forslag 1-3 fra SV fremsatt av Diane Alexandra Berbain (SV), fikk 29 stemmer (A, SV, MDG, R, KrF), og var dermed falt. Alternativt forslag 1-2 fra A fremsatt av Sandrino Birkeland (A), fikk 29 stemmer (A, SV, MDG, R, KrF), og var dermed falt. Innstillingen ble vedtatt med 38 stemmer (H, FrP, BL, V, INP, Sp, PP). Tilleggsforslag fra MDG fremsatt av Eline Aresdatter Haakestad (MDG), fikk 29 stemmer (A, SV, MDG, R, KrF), og var dermed falt. Tilleggsforslag fra R fremsatt av Hege Mikkelsen (R), fikk 25 stemmer (A, SV, R, KrF), og var dermed falt. Bergen bystyre behandlet saken i m\u00f8tet 08.05.2024 sak 157/24: Saken ble ikke behandlet p\u00e5 grunn av overskredet tid. Utvalg for finans, kultur og n\u00e6ring behandlet saken i m\u00f8tet 24.04.2024 sak 65/24 og avga f\u00f8lgende innstilling: Utvalgets innstilling er likelydende med bystyrets vedtak. Forslag til vedtak: Bystyret ber byr\u00e5det utvide ordningen med aktivitetskort til \u00e5 gjelde alle byens barn og unge under 18 \u00e5r 2 "
}