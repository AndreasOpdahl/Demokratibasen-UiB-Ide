{
  "dokument_id": "63f05df6-cb02-57ac-9305-98b5c32ae1f2",
  "doc_type": "case_attachment",
  "kommune": 5501,
  "tittel": "KU-uttalelse om TBR KFs \u00e5rsregnskap og \u00e5rsberetning",
  "url": "https://innsyn.tromso.kommune.no/application/getMoteDokument?dokid=2001749418",
  "tekst": " KONTROLLUTVALGET Til Kommunestyret i Troms\u00f8 kommune KONTROLLUTVALGETS UTTALELSE OM TROMS\u00d8 BRANN OG REDNING KFs \u00c5RSREGNSKAP OG \u00c5RSBERETNING FOR 2023 Kontrollutvalget har i m\u00f8te 30.5.2024 behandlet Troms\u00f8 Brann og redning KFs \u00e5rsregnskap og \u00e5rsberetning for 2023. Grunnlaget for behandlingen har v\u00e6rt \u00e5rsregnskapet til Troms\u00f8 Brann og redning KF, styrets \u00e5rsrapport og revisjonsberetningen datert 10.04.2024. I tillegg har revisor supplert kontrollutvalget med muntlig informasjon om aktuelle problemstillinger. Kontrollutvalget har merket seg at \u00e5rsregnskapet til Troms\u00f8 Brann og redning KF ble avsluttet med et positivt netto driftsresultat p\u00e5 kr. 364 069. Netto driftsresultat har en positiv resultatgrad p\u00e5 0,4 % av driftsinntektene. Driftsregnskapet ble avsluttet med et merforbruk p\u00e5 1 185 861 kroner. Driftsregnskapet for 2023 viste et budsjettavvik (merforbruk f\u00f8r strykning) p\u00e5 3 569 861 kroner. For \u00e5 redusere s\u00e5 mye som mulig av merforbruket i henhold til det kommunale regelverket, ble det f\u00f8rst foretatt strykning av vedtatt avsetning p\u00e5 92 271 kroner, og deretter strykning av inndekning av tidligere \u00e5rs merforbruk p\u00e5 kroner 2 291 729. Etter disse strykningene st\u00e5r det igjen 1 185 861 kroner fremf\u00f8rt til inndekning i senere \u00e5r. Saldo p\u00e5 disposisjonsfond er p\u00e5 0 kroner ved \u00e5rsslutt. Akkumulert merforbruk i balansen er 3 477 590 kroner pr. 31.12. Investeringsregnskapet ble avsluttet med det udekket bel\u00f8p p\u00e5 462 500 kroner. Investeringsregnskapet for 2023 viste et budsjettavvik (udisponert bel\u00f8p f\u00f8r strykning) p\u00e5 731 390 kroner. For \u00e5 avslutte investeringsregnskapet i balanse (0) etter det kommunale regelverket, ble det foretatt strykning av bruk av l\u00e5n p\u00e5 1 193 890 kroner. Foretakets \u00f8konomiske resultat, tallst\u00f8rrelser og regnskapsposter er kommentert n\u00e6rmere i \u00e5rsberetningen og det vises til den. Kontrollutvalget har ogs\u00e5 merket seg at \u00e5rsregnskapet og \u00e5rsberetningen er avlagt uten vesentlige feil, og at revisjonsberetningen er uten merknader. Gjennom rapporteringer fra revisor har ikke kontrollutvalget blitt gjort oppmerksom p\u00e5 forhold som skal tilsi at revisjonen ikke har blitt utf\u00f8rt p\u00e5 en betryggende m\u00e5te. 2 Kontrollutvalget anbefaler at kommunestyret godkjenner Troms\u00f8 Brann og redning KFs \u00e5rsregnskap og \u00e5rsberetning for 2023. Troms\u00f8, den 30.mai 2024 Line Fusdahl leder av kontrollutvalget Gjenpart: Formannskapet Styret i Troms\u00f8 Brann og redning KF "
}