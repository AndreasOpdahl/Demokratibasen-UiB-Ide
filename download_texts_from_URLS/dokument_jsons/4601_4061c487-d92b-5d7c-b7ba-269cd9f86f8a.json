{
  "dokument_id": "4061c487-d92b-5d7c-b7ba-269cd9f86f8a",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 29042025, Sak 123/25, Bergenhus. Gnr. 164, bnr. 421 m.fl., Dokken s\u00f8r, planID 71460000. Prinsippavklaring parkering",
  "url": "https://bergen.kommune.no/politikere-utvalg/api/fil/bk360/12589624/Innstilling-vedtak-Bergenhus-Gnr-164-bnr-421-m-fl-Dokken-sor-planID-71460000-Prinsippavklaring-parkering",
  "tekst": "Bergenhus. Gnr. 164, bnr. 421 m.fl., Dokken s\u00f8r, planID 71460000. Prinsippavklaring parkering Bergen bystyre behandlet saken i m\u00f8tet 29.04.2025 sak 123/25 og fattet f\u00f8lgende vedtak: Det legges til grunn f\u00f8lgende f\u00f8ringer for det videre planarbeidet for omr\u00e5deregulering for Dokken s\u00f8r (planID 71460000): Krav til parkeringsdekning settes i samsvar med KPA 2018 kap. 17 \u2013 Bergens sentrum BY1, likevel slik at parkeringsdekning pr. 100 m2 BRA bolig i snitt blir minimum 0,4, ved mindre markedsmessige forhold tilsier noe annet. HC-parkering og parkering for offentlige tjenestebiler, skal sikres n\u00e6rt sentrale m\u00e5lpunkt. Bergen bystyres behandling Linn Kristin Langley-Rasmussen Eng\u00f8 (A) ba om habilitetsvurdering fordi hun bor i og eier en leilighet i Torborg Nedreaas gate 20 med utsikt mot Dokken s\u00f8r. Sp\u00f8rsm\u00e5l knyttet til parkering i planomr\u00e5det vil utvilsomt p\u00e5virke trafikken i Torborg Nedreaas gate, som igjen vil ha betydning for st\u00f8y og forurensing i umiddelbar n\u00e6rhet til leiligheten Eng\u00f8 bor i. I tillegg vil forslag om st\u00f8rre parkeringshus over bakken ha p\u00e5virkning av utsikt. Det er foretatt habilitetsvurdering etter forvaltningsloven \u00a7 6 annet ledd. Ved behandling av overordnede planer skal terskelen for inhabilitet generelt v\u00e6re h\u00f8y. Utgangspunktet at jo mer overordnet plan, jo h\u00f8yere terskel. S\u00e5ledes skal det mye til for \u00e5 kjenne en folkevalgt inhabil i denne saken. Dette er imidlertid bare et utgangspunkt. Dersom man ut fra \u00f8konomiske eller andre s\u00e6rlige forhold har en direkte og vesentlig interesse i planen vil man kunne bli inhabil. Det fremg\u00e5r av den informasjon Eng\u00f8 har lagt frem at hun vil bli direkte ber\u00f8rt av utbyggingen p\u00e5 Dokken, b\u00e5de ved \u00f8kt trafikk med st\u00f8y og forurensning i umiddelbar n\u00e6rhet av bolig, men ogs\u00e5 ved at hun f\u00e5r forringet sin utsikt. Det er pr. i dag ikke mulig \u00e5 konkludere omfanget av dette, men det kan v\u00e6re det blir betydelig eller til stor sjenanse. Det foreligger dermed \u00abs\u00e6regne forhold\u00bb som \u2013 ut fra en objektiv m\u00e5lestokk \u2013 er egnet til \u00e5 svekke tilliten til Eng\u00f8 sin upartiskhet. Bergen bystyre kjente p\u00e5 denne bakgrunn Eng\u00f8 inhabil til \u00e5 behandle sak 123/25. Sandrino Arenas Knustad (A) m\u00f8tte. F\u00f8lgende representanter tok ordet: Chris J\u00f8rgen Knudsen R\u00f8dland (H), Lars Selmar Alsaker (H), Geir Steinar Dale (A), Andreas Madsen Berg (SV), Thor Haakon Bakke (MDG), Per Harald Storli (FrP), Ingrid Nergaard Fjeldstad (V), Mailiss Solheim-\u00c5kerblom (R), Even S\u00f8rland (A). Forslag fremsatt i bystyret: Andreas Madsen Berg (SV) fremsatte p\u00e5 vegne av SV, MDG og R f\u00f8lgende alternative forslag: Det legges til grunn f\u00f8lgende f\u00f8ringer for det videre planarbeidet for omr\u00e5deregulering for Dokken s\u00f8r (planID 71460000): Parkeringsnorm settes til Bergens sentrum BY1 maks 0,15 pr 100 m2 BRA. HC-parkering og parkering for offentlige tjenestebiler, skal sikres p\u00e5 strategiske punkt og kan vurderes etablert i dagen. Geir Steinar Dale (A), fremsatte p\u00e5 vegne av A, SV, MDG og V f\u00f8lgende alternative forslag: Det legges til grunn f\u00f8lgende f\u00f8ringer for det videre planarbeidet for omr\u00e5deregulering for Dokken s\u00f8r (planID 71460000): Krav til parkeringsdekning settes i samsvar med KPA 2018 kap. 17 \u2013 Bergens sentrum BY1. HC-parkering og parkering for offentlige tjenestebiler, skal sikres n\u00e6rt sentrale m\u00e5lpunkt. Geir Steinar Dale (A) fremsatte p\u00e5 vegne av A, SV og R f\u00f8lgende tilleggsforslag: 1. Bystyret legger til grunn at parkering for beboere i hovedsak skal etableres under bakken og at en legger til grunn en parkeringsgrad som er fornuftig i lys av dette. 2. Bystyret er bekymret for at den totale trafikkbelastningen p\u00e5 Dokken vil redusere bokvaliteten i bydelen. Bystyret ber om at byr\u00e5det oppdatere Trafikkplan sentrum med tiltak for \u00e5 sikre en akseptabel trafikksituasjon p\u00e5 Dokken/N\u00f8stet p\u00e5 kort og lang sikt. Det b\u00f8r blant annet vurderes \"lokaltrafikksoner\" etter modell fra Gent i deler av sentrum der en vil begrense gjennomgangstrafikk, reduserte fartsgrenser og tiltak for \u00e5 begrense trafikken i rushtid. Chris J\u00f8rgen Knudsen R\u00f8dland (H) fremsatte p\u00e5 vegne av kommunalt r\u00e5d for personer med funksjonsnedsettelse f\u00f8lgende tilleggsforslag: 1. Ved reduksjon i antall parkeringsplasser generelt m\u00e5 %-andelen HCparkeringsplasser \u00f8kes. 2. M\u00e5lpunkt m\u00e5 defineres. 3. Det m\u00e5 ogs\u00e5 legger opp til HC-parkeringsplasser i forhold til n\u00e6ring og offentlige arbeidsplasser. Merknader fremsatt i bystyret: Chris J\u00f8rgen Knudsen R\u00f8dland (H) fremsatte p\u00e5 vegne av eldrer\u00e5det f\u00f8lgende merknad: Det b\u00f8r utf\u00f8rast ei konsekvensutgreiing av effektar for parkering framtidige klimaendringar kan f\u00e5. Andreas Madsen Berg (SV) fremsatte p\u00e5 vegne av A, SV og R f\u00f8lgende merknad: Bystyret er bekymret for at en eventuell etablering av parkeringshus (mobilitetshub) er vurdert plassert opp mot eksisterende bebyggelse. Det vil gi et uheldig signal til det eksisterende nabolaget. Votering: Alternativt forslag fra SV, MDG og R fremsatt av Andreas Madsen Berg (SV), fikk 17 stemmer (SV, MDG, V, R), og var dermed falt. Alternativt forslag fra A, SV, MDG, V fremsatt av Geir Steinar Dale (A), fikk 32 stemmer (A, SV, MDG, V, R, KrF), og var dermed falt. Innstillingen ble vedtatt med 35 stemmer (H, FrP, BL, INP, Sp, PP). Tilleggsforslag punkt 1 fra A, SV og R fremsatt av Geir Steinar Dale (A), fikk 25 stemmer (A, SV, R, KrF), og var dermed falt. Tilleggsforslag punkt 2 fra A, SV og R fremsatt av Geir Steinar Dale (A), fikk 32 stemmer (A, SV, MDG, V, R, KrF), og var dermed falt. Tilleggsforslag punkt 1-3 fra kommunalt r\u00e5d for personer med funksjonsnedsettelse fremsatt av Chris J\u00f8rgen Knudsen R\u00f8dland (H), fikk 11 stemmer (SV, BL(1), R), og var dermed falt. 2 Merknad fra A, SV og R fremsatt av Andreas Madsen Berg (SV), fikk 32 stemmer (A, SV, MDG, V, R, KrF), og var dermed falt. Merknad fra eldrer\u00e5det fremsatt av Chris J\u00f8rgen Knudsen R\u00f8dland (H), fikk 0 stemmer, og var dermed falt. Utvalg for milj\u00f8 og byutvikling behandlet saken i m\u00f8tet 10.04.2025 sak 83/25 og avga f\u00f8lgende innstilling: Utvalgets innstilling og bystyrets vedtak er likelydende. Utvalg for milj\u00f8 og byutvikling behandlet saken i m\u00f8tet 13.03.2025 sak 57/25 og fattet f\u00f8lgende vedtak: Saken utsettes til neste m\u00f8te. Dokken Utvikling inviteres til \u00e5 presentere saken. Byr\u00e5det behandlet saken i m\u00f8tet 27.02.2025 sak 39/25 Byr\u00e5det innstiller til bystyret \u00e5 fatte f\u00f8lgende vedtak: Det legges til grunn f\u00f8lgende f\u00f8ringer for det videre planarbeidet for omr\u00e5deregulering for Dokken s\u00f8r (planID 71460000): Krav til parkeringsdekning settes i samsvar med KPA 2018 kap. 17 \u2013 Bergens sentrum BY1. HC-parkering og parkering for offentlige tjenestebiler, skal sikres n\u00e6rt sentrale m\u00e5lpunkt. 3 "
}