{
  "dokument_id": "662f065b-4403-5d25-935f-faec314d5a2e",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 30102024, Sak 410/24, Representantforslag fra Mikkel Gr\u00fcner (SV) og Katrine N\u00f8dtvedt (MDG) om en storsatsing p\u00e5 fritidsklubber",
  "url": "https://bergen.kommune.no/politikere-utvalg/api/fil/bk360/11423885/Innstilling-vedtak-Representantforslag-fra-Mikkel-Gr-ner-SV-og-Katrine-Nodtvedt-MDG-om-en-storsatsing-pa-fritidsklubber",
  "tekst": "Representantforslag fra Mikkel Gr\u00fcner (SV) og Katrine N\u00f8dtvedt (MDG) om en storsatsing p\u00e5 fritidsklubber Bergen bystyre behandlet saken i m\u00f8tet 30.10.2024 sak 410/24 og fattet f\u00f8lgende vedtak: 1. Bystyret viser til byr\u00e5dets svar og understreker viktigheten av \u00e5 ivareta det gode og mangfoldige fritidstilbudet som i dag finnes i Bergen. 2. Bystyret mener det er positivt dersom frivillige organisasjoner \u00f8nsker \u00e5 bidra inn mot kommunens tilbud av ungdomsklubber, og ber byr\u00e5det v\u00e6re positive i m\u00f8te med private og frivillige initiativer som kan bidra til \u00e5 styrke aktivitetstilbudet i bydelene. Bergen bystyres behandling F\u00f8lgende representanter tok ordet: Mikkel Gr\u00fcner (SV), Camilla N\u00f8ttveit (H), Eduardo Andersen (A), Martine Jordana Baarholm (FrP), Kuberan Thurairajah (SV), Katrine Berg N\u00f8dtvedt (MDG), Sunniva Andresdottir Vik (R), Janne Gro Nyheim Rasmussen (H), Jan-Rune Patrick Bang Hansen (A), Thor Haakon Bakke (MDG), Mailiss Solheim-\u00c5kerblom (R), Vasan Singaravel (H), Kjersti Pettersen (H). Forslag fremsatt i bystyret: Camilla N\u00f8ttveit (H) fremsatte p\u00e5 vegne av H, FRP, BL, INP, SP og PP f\u00f8lgende alternative forslag i 2 punkt: 1. Bystyret viser til byr\u00e5dets svar og understreker viktigheten av \u00e5 ivareta det gode og mangfoldige fritidstilbudet som i dag finnes i Bergen. 2. Bystyret mener det er positivt dersom frivillige organisasjoner \u00f8nsker \u00e5 bidra inn mot kommunens tilbud av ungdomsklubber, og ber byr\u00e5det v\u00e6re positive i m\u00f8te med private og frivillige initiativer som kan bidra til \u00e5 styrke aktivitetstilbudet i bydelene. Merknader fremsatt i bystyret: Sunniva Andresdottir Vik (R) fremsatte p\u00e5 vegne av R f\u00f8lgende merknad: Bystyret ber byr\u00e5det jobbe opp mot nasjonale myndigheter for \u00e5 sikre lovfestet rett til ungdomsklubber/fritidsklubber. Votering: Innstillingens punkt 1-4 fikk 32 stemmer (A, SV, MDG, V, R, KrF), og var dermed falt. Alternativt forslag punkt 1-2 fra H, FrP, BL, INP, Sp og PP fremsatt av Martine Jordana Baarholm (FrP), ble vedtatt med 35 stemmer (H, FrP, BL, INP, Sp, PP). Merknad fra R fremsatt av Sunniva Andresdottir Vik (R) fikk 14 stemmer (SV, MDG, R) og var dermed falt. Bergen bystyre behandlet saken i m\u00f8tet 02.10.2024 sak 357/24 og fattet f\u00f8lgende vedtak: Saken utsettes. Bergen bystyre behandlet saken i m\u00f8tet 04.09.2024 sak 307/24: Saken ble ikke behandlet p\u00e5 grunn av overskredet tid. Utvalg for barnehage, skole og idrett behandlet saken i m\u00f8tet 20.08.2024 sak 70/24 og avga f\u00f8lgende innstilling: 1. Bystyret ber byr\u00e5det opprette nye kommunale fritidsklubber for ungdom slik at hver skolekrets har minst ett tilbud innen 2026. 2. Bystyret ber byr\u00e5det styrke kommunens fritidsklubber (inkludert ungdomshuset i sentrum) med \u00f8kt bemanning, lengre \u00e5pningstider og flere ressurser til \u00e5 sikre et mangfoldig aktivitetstilbud p\u00e5 ungdommenes premisser. 3. Bystyret ber byr\u00e5det \u00f8ke tilskuddene til fritidsklubber og ungdomshus i frivillig regi. 4. Bystyret ber byr\u00e5det sikre at ansatte i kommunens fritidsklubber blir involvert i tverrfaglig samarbeid om ungdom, for eksempel SLT-samarbeidet. Forslagsstillers forslag til vedtak: Forslagsstillers forslag til vedtak og utvalgets innstilling er likelydende. 2 "
}