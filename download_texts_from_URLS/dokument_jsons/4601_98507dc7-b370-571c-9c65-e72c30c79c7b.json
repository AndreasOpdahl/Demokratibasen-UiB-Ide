{
  "dokument_id": "98507dc7-b370-571c-9c65-e72c30c79c7b",
  "doc_type": "case_attachment",
  "kommune": 4601,
  "tittel": "Bestemmelser datert 9.12.2024",
  "url": "https://bergen.kommune.no/politikere-utvalg/api/fil/bk360/11700654/Bestemmelser-datert-9-12-2024",
  "tekst": " Reguleringsplan, detaljregulering for: jf. plan- og bygningslovens (pbl) kap.12 \u00c5rstad, gnr. 162, bnr. 555 m.fl., Bj\u00f8rnsons gate, n\u00e6ringsbygg Nasjonal arealplan-ID 4601_70550000 Saksnummer PLAN-2022/20670 (tidligere: 202101282) Siste revisjonsdato bestemmelser 09.12.2024 Vedtatt av bystyret dd.mm.\u00e5\u00e5\u00e5\u00e5 Det bekreftes at bestemmelsene er i samsvar med bystyrets vedtak. ______________________________ avdelingsleder REGULERINGSBESTEMMELSER (pbl \u00a7 12-7) 1. Planens hensikt Hensikten med detaljreguleringsplanen er \u00e5 etablere et nytt n\u00e6ringsbygg i planomr\u00e5det, forutsatt riving av eksisterende bygg. N\u00e6ringsform\u00e5let skal v\u00e6re kontorvirksomhet. Planlagt bygg har tre etasjer, med skr\u00e5tak mot gaten og bakenforliggende bebyggelse. Bygget skal ha h\u00f8ye arkitektoniske kvaliteter, som ivaretar karakteren i kulturmilj\u00f8et med utgangspunkt i elementer fra tilgrensende bygninger. Bygget tilstrebes oppf\u00f8rt ved bruk av b\u00e6rekraftige byggematerialer, og skal harmonere med omkringliggende bebyggelse. 2. Fellesbestemmelser for hele planomr\u00e5det 2.1. Overvannsh\u00e5ndtering (\u00a712-7 nr.4) 2.1.1. VA-rammeplan datert 18.10.2023 skal legges til grunn for videre detaljprosjektering og byggesaksbehandling. 2.2. Milj\u00f8kvalitet (\u00a7 12-7 nr. 3) 2.2.1. Enhver tids gjeldende krav og retningslinjer knyttet til trafikksikkerhet, h\u00e5ndtering av st\u00f8y, st\u00f8v og masser i anleggsperioden skal opprettholdes. 2.2.2. I perioden april \u2013 juli tillates det ikke utvendig st\u00f8yende arbeid som kan p\u00e5virke Tyrkerduens hekking. 2.2.3. Under bygge- og anleggsfasen skal eksisterende gangnett opprettholdes eller erstattes av likeverdige forbindelser. Side 1 av 4 Reguleringsbestemmelser Arealplan-ID 4601_70550000 3. Bestemmelser til arealform\u00e5l 3.1. Bebyggelse og anlegg (\u00a7 12-5 nr. 1) 3.1.1. N\u00e6ringsbebyggelse \u2013 kontor (felt K) 3.1.1.a. Det skal etableres n\u00e6ringsbebyggelse i form av kontorvirksomhet. 3.1.1.b. Ny bebyggelse skal plasseres innenfor byggegrense vist i plankartet. Der byggegrensen ikke er synlig f\u00f8lger den form\u00e5lsgrensen. 3.1.1.c. F\u00f8rste etasje p\u00e5 s\u00f8rvendt fasade skal etableres som aktive fasader. Det tillates unntak hvor det skal etableres HC-parkeringsplass. Bygningens hovedinngang skal plasseres mot Bj\u00f8rnsons gate. 3.1.1.d. Det skal benyttes gode materialer av varig kvalitet, i hovedsak tegl/tre, som ikke svekker kulturmilj\u00f8et. Dersom det skal benyttes trekledning i fasaden, skal den v\u00e6re malt. Det skal ikke benyttes platekledning av imitert tre. 3.1.1.e. Ombruk og/eller gjenbruk av materialer skal tilstrebes. Notat ombrukskartlegging datert 27.06.2022 er retningsgivende. 3.1.1.f. P\u00e5 s\u00f8rvendt fasade skal avrenning l\u00f8ses i form av integrert avrenning i bygg. 3.1.1.g. Det skal etableres tyverisikker sykkelparkering tilknyttet garderobetilbud. Det skal etableres minimum 12 sykkelparkeringer per 1000 m2 BRA. Alle sykkelparkeringsplassene skal v\u00e6re lett tilgjengelige og plasseres innvendig i byggets f\u00f8rste etasje. 3.1.1.h. Det skal etableres minimum en bilparkeringsplass tilrettelagt og reservert for bevegelseshemmede innenfor planomr\u00e5det i garasje. 3.1.1.i. Gavlvegg mot vest skal fortrinnsvis ikke ha vinduer. Ved behov for innsetting av vinduer, skal disse ikke vende direkte, eller v\u00e6re i samme h\u00f8yde, som vinduer i nabobygg i 162/554. 3.1.1.j. Ny beplantning skal best\u00e5 av pollinatorvennlige planter samt stedegen og/-eller norskproduserte arter som fremmer biologisk mangfold. Vegetasjonsfeltene skal ha et tydelig gr\u00f8nt preg, med variert beplantning i forskjellige sjikt og h\u00f8yder som sikrer at planomr\u00e5det oppleves frodig med skiftende uttrykk gjennom \u00e5ret. Vegetasjonsfeltene skal overdekkes med et vekstjordlag med minimum tykkelse 0,5 m. 3.1.1.k. Fremkommelighet for vedlikehold av beplantning i bestemmelsesomr\u00e5de #2 skal ivaretas. 3.1.2. Takform og byggeh\u00f8yder 3.1.2.a. Tekniske installasjoner skal integreres i bygningskroppen og det er ikke tillatt med takoppbygg, heis eller ventilasjon over maksimal m\u00f8neh\u00f8yde. Mindre installasjoner som f.eks. ventilasjonshetter tillates p\u00e5 den \u00f8verste takflaten s\u00e5 lenge det er tilbaketrukket fra fasaden mot Bj\u00f8rnsons gate, og ikke er fremtredende i gatemilj\u00f8et. 3.1.2.b. Skr\u00e5tak mot nord tillates med en maksimal vinkel p\u00e5 45 grader. Skr\u00e5tak mot s\u00f8r tillates med en maksimal vinkel p\u00e5 54 grader, med unntak av takflaten over inngangspartiet hvor det tillates takark, jf. 3.1.2.e. 3.1.2.c. Maksimalt 30% av nordvendt skr\u00e5tak kan etableres som vinduer. Maksimalt 30% av nordvendt fasade kan etableres som vinduer. 3.1.2.d. Det tillates etablering av en takark p\u00e5 s\u00f8rvendt skr\u00e5tak. Gjennomg\u00e5ende gesimslinje og m\u00f8nelinje skal tydelig skille takark fra fasade og tak. Side 2 av 4 Reguleringsbestemmelser Arealplan-ID 4601_70550000 3.1.2.e. Det tillates solcelleanlegg p\u00e5 hele byggets horisontale takflate som en integrert del av byggets arkitektoniske l\u00f8sninger. Solcelleanlegget skal utformes p\u00e5 en m\u00e5te som hensyntar kulturmilj\u00f8et. 3.2. Samferdselsanlegg og teknisk infrastruktur (\u00a7 12-5 nr. 2) 3.2.1. Fellesbestemmelser for samferdselsanlegg og teknisk infrastruktur 3.2.1.a. Eksisterende avkj\u00f8rsler, markert med avkj\u00f8rselspil, skal ha nedsenket kantstein. 3.2.2. Kj\u00f8reveg (felt KV) 3.2.2.a. o_KV1 er eksisterende veglomme som skal videref\u00f8res. Innenfor form\u00e5let tillates det varelevering og henting av avfall. 3.2.2.b. o_KV2 er eksisterende kj\u00f8reveg som skal videref\u00f8res. 3.2.2.c. Eksisterende avkj\u00f8rsler, markert med avkj\u00f8rselspil, skal videref\u00f8res. 3.2.3. Fortau (felt FO) 3.2.3.a. Eksisterende fortau o_FO skal videref\u00f8res. 3.3. Dokumentasjonskrav 3.3.1. Det skal foreligge dokumentasjon som tillater plassering av avfallsspann for t\u00f8mming, jf. 3.2.2.a3.2.2.a. Avfall skal oppbevares innvendig i felt K. 4. Bestemmelser til hensynssoner (\u00a7 12-6) 4.1. Hensynssone \u2013 H570 4.1.1. Arealet er omfattet av hensynssone for kulturmilj\u00f8 H570. Det skal tas hensyn til eksisterende kulturmilj\u00f8 ved etablering av ny bebyggelse. 5. Bestemmelser til bestemmelsesomr\u00e5der 5.1. Bestemmelser til bestemmelsesomr\u00e5de (omr\u00e5de #1) 5.1.1. Innenfor bestemmelsesomr\u00e5de #1 tillates det tilrettelagt for kantstopp for buss. 5.2. Bestemmelser til bestemmelsesomr\u00e5de (omr\u00e5de #2) 5.2.1. Innenfor bestemmelsesomr\u00e5de #2 og innenfor byggegrense til felt K skal det etableres vegetasjonsfelt over byggets f\u00f8rste etasje. 5.2.2. Innenfor bestemmelsesomr\u00e5de #2 og utenfor byggegrense til felt K skal det etableres vegetasjonsfelt p\u00e5 terreng. 5.2.3. Det skal etableres vegetasjonsfelt i bestemmelsesomr\u00e5de #2 for \u00e5 skjerme nabobebyggelse mot innsyn og bidra til lokal fordr\u00f8yning av overvann. 5.2.4. Ved skade p\u00e5 eksisterende vegetasjon p\u00e5 tilgrensende eiendommer skal vegetasjonen gjenetableres. 5.2.5. Tilf\u00f8ring og spredning av eventuelle fremmede arter til planomr\u00e5det skal forhindres. Side 3 av 4 Reguleringsbestemmelser Arealplan-ID 4601_70550000 6. Rekkef\u00f8lgebestemmelser (\u00a7 12-7 nr. 10) 6.1. F\u00f8r rammetillatelse 6.1.1. Vedlagt s\u00f8knad om rammetillatelse skal det foreligge n\u00f8dvendige materiell som illustrerer valgt materialpalett for bygget. Ved utforming av fasader skal det tilstrebes \u00e5 benytte materialer som er \u00e5 finne i kulturmilj\u00f8et og omkringliggende bebyggelse. Materialvalg mot eksisterende boligbebyggelse skal ivareta hensyn med s\u00e6rlig tanke p\u00e5 reflekteringsevne. 6.1.2. Klimagassberegninger skal legges ved s\u00f8knad om rammetillatelse. 6.2. F\u00f8r igangsettingstillatelse 6.2.1. Plan for beskyttelse av omgivelsene mot st\u00f8y og andre ulemper skal f\u00f8lge s\u00f8knad om igangsetting. Planen skal redegj\u00f8re for trafikksikkerhet og h\u00e5ndtering av st\u00f8y og st\u00f8v i bygge- og anleggsfasen. N\u00f8dvendige beskyttelsestiltak skal v\u00e6re etablert f\u00f8r bygge- og anleggsarbeider kan igangsettes. 6.2.2. H\u00e5ndtering av overvann skal v\u00e6re sikret gjennomf\u00f8ring i tr\u00e5d med VA-rammeplan. 6.2.3. Det skal foreligge milj\u00f8geologisk unders\u00f8kelse av grunnen, og eventuelt godkjent tiltaksplan dersom det avdekkes forurensning. 6.3. F\u00f8r det gis midlertidig brukstillatelse 6.3.1. F\u00f8r bygget tas i bruk skal det opprettes tyverisikker sykkelparkering og garderobetilbud ifm. med sykkelparkeringen. 6.3.2. Vann- og avl\u00f8psl\u00f8sninger skal v\u00e6re ferdigstilt og sluttdokumentasjon skal v\u00e6re godkjent av Bergen Vann. 6.3.3. Bl\u00e5gr\u00f8nn struktur, herunder overvann og vegetasjon skal v\u00e6re sikret opparbeidet. Dokumenter som skal v\u00e6re retningsgivende i byggesaksbehandlingen: \uf0b7 Klimagassberegninger datert 01.12.2023. \uf0b7 VA-rammeplan datert 18.10.2023. \uf0b7 Notat ombrukskartlegging datert 27.06.2022. Side 4 av 4 Reguleringsbestemmelser Arealplan-ID 4601_70550000 "
}