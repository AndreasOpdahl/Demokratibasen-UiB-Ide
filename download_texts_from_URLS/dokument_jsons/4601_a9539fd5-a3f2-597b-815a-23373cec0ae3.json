{
  "dokument_id": "a9539fd5-a3f2-597b-815a-23373cec0ae3",
  "doc_type": "case_presentation",
  "kommune": 4601,
  "tittel": "Fana, gnr 106 bnr 226 Eikeneset 33. S\u00f8knad om endring av vilk\u00e5r knyttet til rammetillatelse  for nybygg bolig",
  "url": "https://bergen.kommune.no/politikere-utvalg/api/fil/bk360/9579744/Framstilling-Fana-gnr-106-bnr-226-Eikeneset-33-Soknad-om-endring-av-vilkar-knyttet-til-rammetillatelse-for-nybygg-bolig",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2022/59465-20 Fana, gnr 106 bnr 226 Eikeneset 33. S\u00f8knad om endring av vilk\u00e5r knyttet til rammetillatelse for nybygg bolig Hva saken gjelder: Saken gjelder anmodning om omgj\u00f8ring av vedtak datert 20.06.2018, der det ble gitt rammetillatelse til oppf\u00f8ring av en enebolig p\u00e5 vilk\u00e5r. Etter klage fra naboer opprettholdt dav\u00e6rende komite for milj\u00f8 og byutvikling vedtaket, men p\u00e5 vilk\u00e5r av at markerte tr\u00e6r p\u00e5 illustrasjonsplan ble bevart (sak 163/19), som ble stadfestet av dav\u00e6rende Fylkesmannen i Vestland den 23.07.2019. Det ble senere gitt igangsettingstillatelse for diverse grunnarbeider. S\u00f8knaden gjelder endring/lemping av ovennevnte vilk\u00e5r om bevaring av tr\u00e6r, da flere tr\u00e6r alt er blitt skadet og ikke kan reddes. S\u00f8knaden er fremsatt av Sweco v/ Eveline Warpe Carlsen p\u00e5 vegne av ansvarlig s\u00f8ker B Telle Eigedom AS. Tiltakshaver er \u00c5dne Tveit og Helen Husefest. S\u00f8knaden ble f\u00f8rst avvist, da det ble vurdert at kommunen ikke kunne gj\u00f8re om klageinstansens vedtak, men Statsforvalteren har i brev datert 19.07.2023 kommet til at kommunen er n\u00e6rmest til \u00e5 vurdere sp\u00f8rsm\u00e5let, da grunnlaget er knyttet til nye opplysninger i saken og det s\u00e5ledes ikke er tale om en overpr\u00f8ving av klageinstansen vurdering. Situasjonen er vurdert av arborist Bj\u00f8rnar Aaseb\u00f8 som i rapport vedlagt s\u00f8knaden konkluderer med at det ikke er realistisk \u00e5 bevare alle de nevnte tr\u00e6rne, da rotsonen kommer for n\u00e6r bygningen. Eiendommen er regulert til bolig av reguleringsplan for Hjellestad Nordre gnr 106 bnr 220 fra 1968 (planID 311280000), og er vist som boligbebyggelse i KDP for Mildehalv\u00f8ya (2006). Eiendommen er i KPA2018 avsatt til bebyggelse og anlegg, \u00f8vre byggesone. Deler av arealet ligger innenfor hensynssone funksjonell strandsone. Ogs\u00e5 i tidligere KPA2010 var tomten avsatt til bebyggelse og anlegg, med deler tomten innenfor hensynssone funksjonell strandsone, men lenger vekk fra sj\u00f8en enn 25 meter. Oms\u00f8kt hus er eksponert mot Vestrepollen som del av Kviturspollen og Grimseidpollen, og som er kartlagt og verdsatt som et sv\u00e6rt viktig regionalt friluftsomr\u00e5de der det ikke b\u00f8r skje inngrep eller utbygging. I forbindelse med nabovarslingen er det innkommet merknader fra eier av gbnr. 106/496, Frode Karlsen og Britt H. Danielsen Karlsen. De anf\u00f8rer at n\u00e5r vilk\u00e5rene ikke lar seg oppfylle, m\u00e5 tillatelsen anses som bortfalt. Reelt m\u00e5 det derfor s\u00f8kes om en ny byggetillatelse med dispensasjoner som m\u00e5 vurderes utfra KPA2018, og dermed med andre vilk\u00e5r enn det som f\u00f8lger av tidligere tillatelse; bl.a. er det ikke s\u00f8kt om dispensasjon fra byggegrense mot sj\u00f8 eller rekkef\u00f8lgekrav i KPA2018 \u00a7 4.3.3, og det anf\u00f8res at en slik s\u00f8knad m\u00e5 avsl\u00e5s. Det er videre bedt om at de tr\u00e6rne som er skadet blir fjernet da de utgj\u00f8r en fare. 1 Karlsen har ogs\u00e5 sendt inn kommentarer til fagnotatet, og det p\u00e5pekes det at tomten ikke er en del av reguleringsplan 311280000. Det er lagt ved en presisering fra Svein Hove datert 03.10.2023 vedr. dette. Det p\u00e5pekes ogs\u00e5 at avstanden fra grunnmur til sj\u00f8 er 42 meter, hvorav 8 meter av grunnmuren er innenfor funksjonell strandsone. Det er ikke 6, men 10 tr\u00e6r som er skadet (alle de store), og de fire gjenv\u00e6rende kan kreves fjernet basert p\u00e5 n\u00e6rhet til nabogrense. Det argumenteres med at nye tr\u00e6r ikke vil ha noen skjermende effekt grunnet lokasjon og manglende vekstvilk\u00e5r, og det vises til at tiltaket ikke er landskapstilpasset. Fjernvirkningen fra sj\u00f8 er avhengig av store tr\u00e6r for \u00e5 dempe effekten av det h\u00f8ye huset, og at tiltaket n\u00e5 er til skade for friluftsomr\u00e5de i Grimseidpollen som er fremhevet som et sv\u00e6rt viktig regionalt friluftsomr\u00e5de der det ikke b\u00f8r skje inngrep eller utbygging. Bortfall av vilk\u00e5ret vil gi utbygger \u00f8konomiske fordeler med bedre utsikt og utnyttelsesmuligheter og lavere kostnader enn om tr\u00e6rne skulle blitt tatt vare p\u00e5, som ville krevd bruk av mindre maskiner, tildekking av r\u00f8tter og sm\u00e5 salver. Ulempen for nabo et verditap av eiendom basert p\u00e5 direkte innsyn til uteomr\u00e5det p\u00e5 sydlig del av tomt. I tillegg kommer tap av lys og utsikt mot sj\u00f8, estimert til kr. 2 mill. Betingelsen var at 14 tr\u00e6r skulle bevares. Tidspunkt kommunen blir informert og m\u00e5ten tomten er utbygget, tilsier at skaden utf\u00f8rt med hensikt, og nabo vurderer \u00e5 politianmelde saken. Det foreligger ogs\u00e5 merknader fra eier av gbnr. 106/226, Henning Madsen, som \u00f8nsker tr\u00e6r/hekk langs grensen, og to tr\u00e6r \u00f8nskes fjernet. Det vises til nabomerknadene i sin helhet, samt kommentarer til nabomerknadene fra Sweco. Sweco har ogs\u00e5 i epost 19.01.2023 komt med tilleggskommentarer til merknad fra nabo Karlsen. De er ikke enig i nabos fremstilling av saken, og kan ikke se at Karlsen har noen argumenter som underbygger at behandlingen av saken i kommunen er lovstridig. Bymilj\u00f8etaten har den 09.03.2023 uttalt at en anser det som sv\u00e6rt uheldig at det ikke har blitt gjort tilstrekkelige tiltak for \u00e5 sikre tr\u00e6rne. Begrunnelsen for gitt vilk\u00e5r var skjerming og \u00e5 redusere husets fjernvirkning fra sj\u00f8. S\u00e6rlig furutr\u00e6rne er store, og det vil ta lang tid \u00e5 erstatte den funksjonen disse tr\u00e6rne har hatt, b\u00e5de biologisk og landskapsmessig. Slik tr\u00e6rne st\u00e5r n\u00e5 som f\u00f8lge av byggetiltak, utgj\u00f8r de en risiko pga ustabilitet og Bymilj\u00f8etaten er enig i at de b\u00f8r fjernes av sikkerhetsmessige grunner. Det vurderes at beplantning av nye tr\u00e6r vist i illustrasjonsplan er et tilstrekkelig avb\u00f8tende tiltak. Dette ettersom det ikke lar seg gj\u00f8re \u00e5 bevare de allerede skadde eksisterende tr\u00e6rne. Bymilj\u00f8etaten vurderer at det m\u00e5 stilles nytt vilk\u00e5r om at de nye tr\u00e6rne blir plantet slik som illustrert, og det m\u00e5 sikres at tr\u00e6rne har tilstrekkelig plass og gode levevilk\u00e5r. Det gjelder ogs\u00e5 de gjenv\u00e6rende tr\u00e6rne av de som skulle bevares. S\u00f8kers anf\u00f8rsler: Det er i anmodningen vist til at seks av tr\u00e6rne som det var stilt vilk\u00e5r om, kommer i konflikt med etablering av godkjent bolig grunnet n\u00e6rhet til rotsonen. Det er dermed umulig \u00e5 realisere boligen, samtidig som enkelte av tr\u00e6rne er skadet og kan ikke reddes. Det er dermed praktisk umulig \u00e5 innfri vilk\u00e5ret som er stilt i tillatelsen for de 14 tr\u00e6rne. Tiltakshaver ber om at vilk\u00e5ret fjernes, eller at ordlyden omformuleres slik at hensynet bak vilk\u00e5ret fortsatt ivaretas, men at det blir gjennomf\u00f8rbart i praksis med tanke p\u00e5 de skadde tr\u00e6rne og de 6 tr\u00e6rnes plassering i forhold til godkjent enebolig. Det blir foresl\u00e5tt \u00e5 plante seks nye tr\u00e6r som et avb\u00f8tende tiltak, tre furutr\u00e6r og tre bj\u00f8rketr\u00e6r. Det vises derfor til s\u00f8knaden av 17.03.2023 og anmodningen i sin helhet. Fagetatens vurdering og anbefaling: Plan- og bygningsetaten som fagetat viser til at vilk\u00e5ret som s\u00e5dan ikke kan realitetsbehandles etter plan- og bygningsloven. Saken dreier seg om en vurdering om omgj\u00f8ring etter fvl. \u00a7 35 bokstav a, hvoretter et forvaltningsorgan \u00abkan\u00bb gj\u00f8re om sitt eget vedtak utenom klage, dersom endringen ikke er til skade for noen som vedtaket retter seg mot eller direkte tilgodeser. Det vises til at Sivilombudet tidligere har uttalt at vedtak i 2 byggesaker som utgangspunkt ikke kan anses som rettet mot eller direkte \u00e5 tilgodese naboer, og at omgj\u00f8ringsadgangen dermed gjelder. Fagetaten p\u00e5peker at sp\u00f8rsm\u00e5let m\u00e5 vurderes konkret, og bemerker at dersom anmodningen tas til f\u00f8lge er dette et enkeltvedtak som kan p\u00e5klages, mens en beslutning om \u00e5 ikke ta anmodningen til f\u00f8lge, ikke kan p\u00e5klages. Ettersom det var dav\u00e6rende KMBY som stilte vilk\u00e5ret, g\u00e5r ikke fagetaten n\u00e6rmere inn p\u00e5 vurderingen. Det p\u00e5pekes at det sentrale er hvilke momenter og hensyn som gjorde seg gjeldende p\u00e5 vedtakstidspunktet, herunder faktum, men ogs\u00e5 hvilke hensyn som fremdeles gjelder, og om de eventuelt kan lempes p\u00e5, ved at hensynene bak vilk\u00e5rene kan ivaretas p\u00e5 annen m\u00e5te. N\u00e5r det gjelder nabomerknaden som knytter seg til forholdet til bortfall av tillatelse og de f\u00f8ringene som f\u00f8lger av KPA2018, vurderes disse som ikke relevante i forbindelse med begj\u00e6ringen som n\u00e5 er fremmet, som m\u00e5 ta utgangspunkt i de hensynene som gjorde seg gjeldende p\u00e5 vedtakstidspunktet og for vilk\u00e5rsstillelsen, og i hvilken grad de fremdeles gj\u00f8r seg gjeldende. De \u00f8vrige merknadene vurderes \u00e5 v\u00e6re av mer privatrettslig karakter, hvor det vises til tilsvaret som fremg\u00e5r av redegj\u00f8relsen til s\u00f8knad datert 17.03.2023. P\u00e5 generelt grunnlag bemerker fagetaten at selv om vilk\u00e5rene som er gitt er en forutsetning for tillatelsen, vil ikke dette n\u00f8dvendigvis v\u00e6re til hinder for at vilk\u00e5ret blir lempet p\u00e5 i ettertid ved eventuell omgj\u00f8ring, dersom det er grunnlag for dette. En slik anmodning krever heller ikke nabovarsling, men god forvaltningsskikk vil tilsi at ber\u00f8rte parter som tidligere har uttalt seg i en sak blir gjort kjent med anmodningen og utfallet av behandlingen, slik at de eventuelt kan p\u00e5klage vedtaket dersom anmodningen tas helt eller delvis til f\u00f8lge. Ettersom det aktuelle vilk\u00e5ret er gitt i forbindelse med den politiske behandlingen av saken, er anmodningen oversendt til politisk behandling. Det vises til fagnotatet i sin helhet. \u00d8konomiske konsekvenser: Ingen relevans. Byr\u00e5dets vurdering og anbefaling/konklusjon: Byr\u00e5det har vurdert s\u00f8knaden, og mener at den dokumentasjon som er lagt frem i saken gjelder endrede forhold som gir grunnlag for \u00e5 omgj\u00f8re vedtaket etter forvaltningsloven \u00a7 35 f\u00f8rste ledd bokstav a. I henhold til denne bestemmelsen kan forvaltningsorganet omgj\u00f8re sitt eget vedtak uten klage dersom \u00abendringen ikke er til skade for noen som vedtaket retter seg mot eller direkte tilgodeser\u00bb. Felling og oppf\u00f8ring av tr\u00e6r er ikke i seg selv et s\u00f8knadspliktig tiltak etter pbl. \u00a7 20-1, men det har i denne saken v\u00e6rt vurdert som \u00f8nskelig \u00e5 bevare de 14 tr\u00e6rne, f\u00f8rst og fremst av hensyn til allmennheten, da huset er eksponert mot et viktig friluftsomr\u00e5de og de h\u00f8ye tr\u00e6rne ville bidra til \u00e5 dempe fjernvirkningene av tiltaket. De nye opplysningene i saken tilsier at dette bevarings\u00f8nsket har vist seg \u00e5 v\u00e6re urealistisk ut fra plasseringen av bygget, der graving og sprengning har m\u00e5ttet skje for n\u00e6r rotsonen. I henhold til vurderinger fra arborist, ville tr\u00e6rne ikke kunne blitt st\u00e5ende, uavhengig av tiltak i forkant. De skadede tr\u00e6rne m\u00e5 i dag anses som ustabile og utgj\u00f8r en risiko for b\u00e5de boligen som er under oppf\u00f8ring og omkringliggende eiendommer. Byr\u00e5det vurderer at s\u00f8knaden kan behandles som en endringss\u00f8knad, idet endringen, som best\u00e5r i at seks st\u00f8rre tr\u00e6r felles og erstattes av mindre tr\u00e6r, ikke kan sies \u00e5 v\u00e6re vesentlig i en bygningsrettslig sammenheng. Byr\u00e5det har forst\u00e5else for at naboer kan mislike endringen, men vurderer at skadevirkningene er av et begrenset omfang, som prim\u00e6rt retter seg mot allmennheten. S\u00f8ker foresl\u00e5r \u00e5 erstatte de seks skadde tr\u00e6rne med nye tr\u00e6r. Byr\u00e5det legger til grunn at disse med tiden vil kunne gi en tilstrekkelig avdempende effekt for omgivelsene, og at endringen dermed ikke vil v\u00e6re til skade for noen. 3 Byr\u00e5det anser det ikke som hensiktsmessig \u00e5 p\u00e5legge tiltakshaver \u00e5 erstatte de skadde tr\u00e6rne med st\u00f8rre tr\u00e6r, da vekstforholdene kan gj\u00f8re dette vanskelig. Byr\u00e5det anbefaler p\u00e5 denne bakgrunn at vedtaket endres i henhold til s\u00f8kers anmodning. Vedtakskompetanse: Omgj\u00f8ring av vedtak fattet av tidligere komite for milj\u00f8 og byutvikling. Saken fremmes derfor til utvalg for milj\u00f8 og byutvikling som rette organ. Byr\u00e5det innstiller til utvalg for milj\u00f8 og byutvikling \u00e5 fatte f\u00f8lgende vedtak: 1. Vedtak datert 20.06.2018 omgj\u00f8res i medhold av forvaltningslovens \u00a7 35 f\u00f8rste ledd bokstav a. 2. Vedtaket endres til at det plantes seks tr\u00e6r som erstatning for de som m\u00e5 felles. Dato: 13. februar 2024 Marte Joan Monstad Christine Kahrs Fung. byr\u00e5dsleder Byr\u00e5d for byutvikling Dokumentet er godkjent elektronisk. Vedlegg: Fagnotat datert 17.11.2023 med f\u00f8lgende vedlegg: 1. Oversiktskart 2. Oversiktsfoto 3. Situasjonsplan 4. Anmodning om omgj\u00f8ring 5. Brev fra Statsforvalteren, datert 19.07.2023 6. Avvisning av s\u00f8knad, datert 09.06.2023 7. Nabomerknader 8. Uttalelse fra Bymilj\u00f8etaten, datert 09.03.2023 9. Vedtak, Statsforvalteren i Vestland, datert 23.07.2019 10. Vedtak KMBY datert 09.05.2019 11. Byr\u00e5det sin saksfremstilling, datert 26.03.2019 12. Rammetillatelse, datert 20.06.2018 Ytrebygda gnr 106 bnr 226 Eikeneset 33, kommentar til fagnotat 1. Brev fra Svein Hove 2. Bergen kommune juridisk 3. Skj\u00f8te eigedom 4. Skade rot 1 og 2.1 5. Skade rot 1 og 2.2 6. Skade rot 1 og 2.3 7. Skade rot 9 og 19.1 8. Skade rot 9 og 19.2 9. Skade rot tre no 9 10. Plassering bj\u00f8rk 1 11. Plassering Bj\u00f8rk 2 12. Oversikt 1 13. Oversikt 2 14. Nummerering av tr\u00e6r 15. D\u00f8dt tre 16. Lov om korrupsjon 17. Avstand til sj\u00f8 4 18. Milj\u00f8direktoratets avklaring 19. 16. Ny rapport tr\u00e6r Eikeneset 33 SV: Eikeneset 33, nybygg bolig 1. Vedlegg 2 \u2013 Ny rapport \u2013 Tr\u00e6r Eikeneset 2. Vedlegg 3 \u2013 f\u00f8lgeskriv Endringss\u00f8knad 3. Vedlegg 4 \u2013 Replanting Eikeneset 33 4. Vedlegg 5 \u2013 Risikovurdering Eikeneset 33 5. Vedlegg 6 \u2013 Redegj\u00f8relse Sartor & Drange AS 6. Vedlegg 7 \u2013 Ytrebygda gnr 106 bnr 226 7. Tilsvar Frode Ivar Karlsen 8. Vedlegg 1 \u2013 Bygg \u2013 202215502 -19 2 \u2013 kommentar til fagnotatet 5 "
}