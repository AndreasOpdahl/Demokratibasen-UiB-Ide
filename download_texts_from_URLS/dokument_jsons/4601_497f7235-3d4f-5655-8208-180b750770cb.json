{
  "dokument_id": "497f7235-3d4f-5655-8208-180b750770cb",
  "doc_type": "case_presentation",
  "kommune": 4601,
  "tittel": "Ytrebygda. Gnr. 110 Bnr. 99 mfl., Fleslandsvegen felt I/L2, Reguleringsplan, arealplan-ID 65930000 - Sluttbehandling av detaljregulering - Nytt saksframlegg",
  "url": "https://bergen.kommune.no/politikere-utvalg/api/fil/bk360/12629602/Framstilling-Ytrebygda-Gnr-110-Bnr-99-mfl-Fleslandsvegen-felt-I-L2-Reguleringsplan-arealplan-ID-65930000-Sluttbehandling-av-detaljregulering-Nytt-saksframlegg",
  "tekst": " BYR\u00c5DET Byr\u00e5dssak /25 Saksframstilling V\u00e5r referanse: 2022/56646-55 Ytrebygda. Gnr. 110 Bnr. 99 mfl., Fleslandsvegen felt I/L2, Reguleringsplan (arealplan-ID 65930000) - Sluttbehandling av detaljregulering - Nytt saksframlegg Kva saka gjeld: Saka gjeld sluttbehandling av detaljregulering for eit omr\u00e5de ved L\u00f8nningen i Ytrebygda bydel. Det er A/Stab AS som har lagt fram planforslaget p\u00e5 vegne av Fleslandsveien 72 AS (heretter forslagsstillar). Saka blir med dette lagt fram for bystyret p\u00e5 nytt etter at den blei returnert til byr\u00e5det i m\u00f8tet 26.03.2025 (sak 94/25), sj\u00e5 nedanfor under overskrifta \u00abHistorikk og nye vurderingar knytt til naturmangfald\u00bb. Figur 1 og 2: Oversiktskart som viser lokalisering av planomr\u00e5det og ortofoto som viser planavgrensing. Planomr\u00e5det er p\u00e5 om lag 26 dekar. Det er i dag nokre eldre bygg i planomr\u00e5det som har vore nytta til mellom anna leirskule. Planforslaget legg opp til \u00e5 rive desse. Planomr\u00e5det er elles ikkje utbygd og har st\u00f8rre gr\u00f8ne areal. F\u00f8rem\u00e5let med planforslaget er \u00e5 regulere omr\u00e5det til industri og lager i tr\u00e5d med felt I/L2 i kommunedelplan for Birkeland, Liland, \u00c5dland og Espeland (KDP BL\u00c5E). Planforslaget legg til rette for to nye lager- og industribygg med tilh\u00f8yrande infrastruktur, og ein utfartsparkeringsplass knytt til friluftsomr\u00e5det i s\u00f8rvest. Det kan etablerast parkering til lager- og industribygga innafor f\u00f8rem\u00e5let BKB eller i sambruk med utfartsparkeringsplassen. Det er f\u00f8resl\u00e5tt parkeringsdekning for bil p\u00e5 fire plassar per 1000 m2 industri/lager. Utfartsparkeringsplassen skal ha 28 plassar. Det skal etablerast to sykkelparkeringsplassar per 1000 m2 industri/lager. 1 Tilkomst til planomr\u00e5det er fr\u00e5 nord via fylkesveg 177 Fleslandsvegen. Eksisterande avk\u00f8yrsle blir fjerna og ny avk\u00f8yrsle blir etablert noko lenger vest. Det skal etablerast gang- og sykkelveg fr\u00e5 Fleslandsvegen og inn til utfartsparkeringa. Planprosess og medverknad Planforslaget var til h\u00f8yring og offentleg ettersyn i perioden 16.05.2020 til 30.06.2020. Det kom inn elleve private merknader og ni uttaler fr\u00e5 h\u00f8yringspartar, inkludert ei motsegn fr\u00e5 Statens vegvesen knytt til framkomst p\u00e5 riksveg 580 Flyplassvegen p\u00e5 strekninga mellom Birkelandskrysset og Bergen lufthavn Flesland. I merknadene og uttalene blei det elles peikt p\u00e5 f\u00f8lgjande: \u2022 Naboar er uroa for at st\u00f8y fr\u00e5 omr\u00e5det som vil f\u00e5 negative konsekvensar for n\u00e6rliggande bustadomr\u00e5de og fritidsomr\u00e5de. Dei \u00f8nskjer at omr\u00e5det blir nytta til friluftsliv og ikkje utbygd til industri og lager. \u2022 Naboar er uroa for innsyn og meiner at f\u00f8resl\u00e5tt vegetasjonsskjerm ikkje er tilstrekkeleg for \u00e5 skjerme industribygga. Dei er ogs\u00e5 uroa for ferdsle gjennom industriomr\u00e5det, og \u00f8nskjer tiltak for \u00e5 sikre trygg skuleveg. \u2022 Statens vegvesen fremjer motsegn mot planforslaget med bakgrunn i mangelfull utgreiing av konsekvensane for kapasiteten p\u00e5 overordna vegnett. \u2022 Vestland fylkeskommune viser mellom anna til at planforslaget m\u00e5 ta vare p\u00e5 omsynet til trafikktryggleik. \u2022 Byantikvaren tilr\u00e5der ikkje \u00e5 rive eksisterande busetnad d\u00e5 det ikkje er i samsvar med eksisterande kulturminnestrategi. Statens vegvesen si motsegn er trekt etter h\u00f8yring og offentleg ettersyn, etter ferdigstilling av trafikkanalyse og at rekkef\u00f8lgjekrav knytt til utviding av Flyplassvegen er tatt inn i planforslaget. Planstatus og overordna f\u00f8ringar: Planomr\u00e5det er ikkje del av Kommuneplanens arealdel (KPA) 2018, men er omfatta av KDP BL\u00c5E. KPA 2018 f\u00e5r berre verknad der KDP BL\u00c5E har vist til den. F\u00f8rem\u00e5let med KDP BL\u00c5E er mellom anna \u00e5 skape grunnlag for framtidsretta og konkurransedyktige bedrifter i eit godt fungerande n\u00e6ringsmilj\u00f8. I KDP BL\u00c5E er planomr\u00e5det sett av til framtidig n\u00e6ringsbusetnad, felt I/L2. I dette feltet er det tillate med f\u00f8rem\u00e5l industri/lager. Fagetaten si vurdering og tilr\u00e5ding: PBE har som fagetat utarbeidd eit grundig fagnotat i saka. I det f\u00f8lgjande er dei viktigaste vurderingane gjort greie for. For meir detaljerte opplysingar om PBE sine vurderingar blir det vist til fagnotatet i sin heilskap. Utnyttingsgrad og byggeh\u00f8gder PBE viser til at KDP BL\u00c5E opnar for maksimal byggeh\u00f8gde p\u00e5 ni meter og maksimal utnyttingsgrad p\u00e5 100 %. Planforslaget legg til rette for 96 % utnytting og maksimal gesimsh\u00f8gde p\u00e5 ni meter. I forslaget til f\u00f8resegner g\u00e5r det fram at bruksarealet skal reknast ut fr\u00e5 to plan. Det vil seie at dersom det blir etablert meir enn to etasjar, skal bruksarealet reknast ut fr\u00e5 areal i f\u00f8rste og andre etasje. PBE vurderer at dette kan aksepterast for \u00e5 gi fleksibilitet til n\u00e6ringar som krev st\u00f8rre takh\u00f8gde. Arkitektur og utforming PBE viser til at plankart og f\u00f8resegner ikkje gir f\u00f8ringar for kor mange bygg som kan f\u00f8rast opp innafor planomr\u00e5det, men at det i planskildring og illustrasjonsplan er skildra og vist to bygg. PBE viser til at forslagsstillar til h\u00f8yring og offentleg ettersyn blei beden om \u00e5 vurdere ein meir artikulert og variert takform. Forslagsstillar har vist til at det ikkje er hensiktsmessig grunna bruk av gr\u00f8ne tak. Forslagsstillar viser til at gr\u00f8ne tak dekka av biologisk materiale som sedum eller mose vil vere positivt for det biologiske mangfaldet i omr\u00e5det og at det vil 2 bidra til betre drenering, dempe avrenningsintensitet fr\u00e5 tak og bidra til \u00e5 fange svevest\u00f8v. PBE sluttar seg til det. PBE viser vidare til at det er sikra i planf\u00f8resegnene at fasadane skal ha eit variert uttrykk i form av volumoppbygging, variasjon i fasademateriale og plassering av lysopningar, og at bygga skal ha ein m\u00f8rkare fargeskala. PBE viser til at forslagsstillar har blitt bedt om \u00e5 vurdere om utand\u00f8rs lagring ikkje skal tillatast fordi det kan bidra til at omr\u00e5det kan verke skjemmande med omsyn til oppleving av tilgrensande friluftsomr\u00e5de. Forslagsstillar viser til at det er essensielt med utand\u00f8rs lagring for den typen n\u00e6ring forslagsstillar driv, og at bygga m\u00e5 vere vesentleg st\u00f8rre dersom all lagring skal skje innand\u00f8rs. PBE tilr\u00e5r likevel at det ikkje blir opna for utand\u00f8rs lagring, og tilr\u00e5r \u00e5 sikre det i f\u00f8resegnene. PBE viser til at det i planprosessen blei tilr\u00e5dd at arealet BKB nord i planomr\u00e5det blir gjort om til naturf\u00f8rem\u00e5l. Forslagsstillar har ikkje \u00f8nskt \u00e5 gjennomf\u00f8re denne endringa. PBE vurderer at arealet ikkje er n\u00f8dvendig og at sykkelparkering som er f\u00f8resl\u00e5tt p\u00e5 dette arealet kan plasserast andre stader. PBE viser til at arealinngrep og harde og tette flater skal avgrensast, og at ved \u00e5 gjere dette arealet om til naturf\u00f8rem\u00e5l blir kantsona mot vassdraget st\u00f8rre. Det er positivt for vassdraget og naturmangfaldet. Terrengtilpassing Planforslaget legg opp til \u00e5 planere byggetomta. Det vil gi terrenginngrep i form av ei skjering i nordaust p\u00e5 fire meter og ei skjering p\u00e5 tre meter og fjerning av terreng p\u00e5 ei h\u00f8gde p\u00e5 om lag seks meter i nordvest. Fr\u00e5 s\u00f8raust til nordvest er terrenget flatt og det vil ikkje vere n\u00f8dvendig med terrenginngrep her. Figur 3: Snitt fr\u00e5 s\u00f8raust til nordaust. Figur 4: Snitt fr\u00e5 s\u00f8raust til nordvest. Figur 5: Snitt fr\u00e5 s\u00f8raust til nordvest. PBE har etterspurt ei vurdering av om det er n\u00f8dvendig \u00e5 planere eit s\u00e5 stort omr\u00e5de, spesielt knytt til skjeringa og terrenginngrepet i nordaust. Forslagsstillar har argumentert med n\u00f8dvendig tilkomst rundt bygget for rednings- og slokkemannskap. I tidlegare forslag var det avstand p\u00e5 fire meter fr\u00e5 skjering til byggegrense. I forslag til sluttbehandling er byggegrensa flytta til \u00e5 samanfalle med f\u00f8rem\u00e5lsgrensa og eigedomsgrensa, og det er derfor ikkje h\u00f8ve for tilkomst for rednings- og slokkemannskap rundt bygget. 3 PBE viser til at plassering av busetnaden n\u00e6rare nabogrensa enn fire meter ikkje er vurdert s\u00e6rskilt i planarbeidet. PBE kan ikkje tilr\u00e5 at det blir opna for \u00e5 plassere bygg n\u00e6rare nabogrensa enn fire meter utan at konsekvensane av det er vurdert. PBE tilr\u00e5r derfor at byggegrensa mot nordaust som vist i plankart til offentleg ettersyn blir tatt inn igjen i plankartet, sj\u00e5 figur 6. Figur 6: Plankart til sluttbehandling til venstre og plankart til h\u00f8yring/offentleg ettersyn til h\u00f8gre. Raud pil peiker p\u00e5 byggegrensa som blir tilr\u00e5dd tatt inn igjen i plankartet. PBE vurderer elles at terrenginngrepa kan aksepterast med tanke p\u00e5 n\u00e6ringsinteressene i saka. Friluftsliv PBE viser til at planomr\u00e5det er del av eit st\u00f8rre omr\u00e5de som er kartlagt som eit viktig friluftsomr\u00e5de, friluftsomr\u00e5det L\u00f8nningshavn og Mariholmen. PBE viser til at omr\u00e5det i KDP BL\u00c5E er sett av til n\u00e6ringsf\u00f8rem\u00e5l og at det i tidlegare planarbeid er avklart at omr\u00e5det ikkje skal nyttast til friluftsliv. PBE vurderer ut fr\u00e5 kunnskapsgrunnlaget som ligg f\u00f8re at det ikkje er spesielle friluftsinteresser innafor planomr\u00e5det. PBE viser til at det i KDP BL\u00c5E er stilt krav om at utfartsparkering P1 og trafikksikker gangtilkomst/turveg fr\u00e5 Fleslandsvegen til P1 skal inng\u00e5 i planen. PBE viser til at det er viktig for \u00e5 auke tilkomst til friluftsomr\u00e5det. Det er sikra i planforslaget at utfartsparkeringsplassen skal etablerast, men PBE vurderer at det ikkje er tydeleg nok at fire plassar alltid skal vere tilgjengelege for \u00e5lmenta. PBE f\u00f8resl\u00e5r derfor \u00e5 sikre det i f\u00f8resegnene. Natur og milj\u00f8 PBE viser til at vegetasjonen i omr\u00e5det best\u00e5r av skog med s\u00e6rs h\u00f8g bonitet, eit mindre omr\u00e5de skog med l\u00e5g bonitet og eit omr\u00e5de som ikkje er utbygd. Det er utarbeidd naturmangfaldrapport og gjennomf\u00f8rt synfaring i august 2023. PBE viser til at tiltaka i planforslaget vil f\u00f8re til permanente arealbeslag i eit gr\u00f8ntomr\u00e5de som er habitat for vanlege artar i distriktet. Etablering av nye harde flater i nedb\u00f8rsfeltet til L\u00f8nningsbekken vil p\u00e5verke vassdraget sin hydrologi. L\u00f8nningsbekken er i dag f\u00f8rt i r\u00f8r under vegen, men vil bli opna og det vil bli etablert bru og fritt spenn ved gjennomf\u00f8ring av planen. Det er PBE positive til. 4 PBE viser til at kantvegetasjonen til L\u00f8nningsbekken har stor verdi og mange viktige funksjonar. PBE viser til at det langs alle vassdrag med vassf\u00f8ring skal oppretthaldast eit naturleg belte av kantvegetasjon, jf. vassressurslova \u00a7 11. Forslagsstillar f\u00f8resl\u00e5r \u00e5 bevare kantvegetasjonen i eit minimum ti meter breitt belte langs begge sider av bekken, med unntak av samferdsleareala. PBE vurderer at det er mogleg \u00e5 oppretthalde kantvegetasjon p\u00e5 minimum ti meter \u00f2g ved samferdsleareala ved \u00e5 flytte vegen noko mot s\u00f8raust. Figur 7 og 8: Plankart til sluttbehandling til venstre og plankart til offentleg ettersyn til h\u00f8gre. Raud sirkel viser samferdsleareala som blir tilr\u00e5dd flytta. For at f\u00f8resegna knytt til kantvegetasjon skal vere gyldig til riktig arealf\u00f8rem\u00e5l tilr\u00e5r PBE \u00f2g \u00e5 flytte f\u00f8resegna til \u00a7 6.1. PBE har vurdert planforslaget opp mot prinsippa i naturmangfaldlova, jf. \u00a7 7, jf. \u00a7\u00a7 8 til 12, og vurderer at dei er tilstrekkeleg f\u00f8lgt i planarbeidet. St\u00f8y PBE viser til at planomr\u00e5det ligg i raud flyst\u00f8ysone, men at restriksjonane p\u00e5 bygging innafor st\u00f8ysona ikkje gjeld for industri og lager. Det blir vist til at det er utarbeidd st\u00f8yutgreiing med tanke p\u00e5 st\u00f8yreduserande tiltak for naboar og bustadbygg i s\u00f8raust. St\u00f8ykjeldene som er identifisert er vogntog, truck og h\u00f8gtrykkspylar. Det g\u00e5r fram av rapporten at st\u00f8yen vil vere uvesentleg samanlikna med flyst\u00f8yen i omr\u00e5det, og at ingen av st\u00f8ykjeldene vil gi st\u00f8y over grenseverdiane ved dei n\u00e6rmaste bustadene. PBE viser til at bygga i st\u00f8yrapporten er plassert mot planomr\u00e5det si s\u00f8rlege grense for \u00e5 skjerme bustader i s\u00f8r fr\u00e5 st\u00f8ykjelder internt i planomr\u00e5det. Plasseringa i st\u00f8yrapporten skal vere retningsgivande. PBE vurderer at plasseringa av bygga ikkje er tilstrekkeleg sikra i planforslaget. Det blir tilr\u00e5dd at det blir sikra gjennom f\u00f8lgjande ny f\u00f8resegn for \u00e5 skjerme eksisterande bustader fr\u00e5 un\u00f8dvendig h\u00f8ge st\u00f8yniv\u00e5: \u00abBygningene skal ha en plassering og utforming som skjermer boligbebyggelsen i s\u00f8r mot st\u00f8y fra virksomheten\u00bb Barn og unge sine interesser PBE viser til at barnetr\u00e5kkregistrering i samband med utarbeiding av KDP BL\u00c5E i 2011 karakteriserte omr\u00e5det som ein stad barn unng\u00e5r og ikkje bruker aktivt. I merknader til offentleg ettersyn har naboar informert om at omr\u00e5det no er meir brukt. PBE vurderer at det er uheldig at omr\u00e5de som er brukt av barn og unge blir bygd ned, men at f\u00f8resl\u00e5tt arealbruk 5 er avklart i overordna plan og at planforslaget slik sett er i tr\u00e5d med \u00f8nska utvikling av omr\u00e5det. Konsekvensar for naboar PBE viser til at naboar har vore negative til planforslaget med tanke p\u00e5 st\u00f8y og bruken av omr\u00e5det. PBE vurderer at temaet st\u00f8y er vurdert som akseptabelt og at bruken av omr\u00e5det er avklart i tidlegare planprosessar. PBE viser til sitt forslag om ny f\u00f8resegn for \u00e5 redusere st\u00f8ybelastinga, jf. over under \u00abSt\u00f8y\u00bb. PBE viser vidare til at solforholda for naboane ikkje er vurdert til \u00e5 bli p\u00e5verka av planlagde tiltak. PBE vurderer samla sett at konsekvensane for naboar er akseptable. Kulturmilj\u00f8 PBE viser til at det ikkje er registrerte automatisk freda kulturminne eller andre kulturmilj\u00f8 registrert innafor planomr\u00e5det. Byantikvaren tilr\u00e5r \u00e5 ikkje rive eksisterande bygg, at riving ikkje er i samsvar med gjeldande kulturminnestrategi og at det vil vere mogleg \u00e5 bruke heile eller delar av bygningsmassen innafor planomr\u00e5det. PBE viser til at eksisterande bygg ikkje er nemnd i kulturminnegrunnlaget som h\u00f8yrer til KDP BL\u00c5E, og at vurdering av kulturmilj\u00f8 og utbygging av planomr\u00e5det er avklart her. PBE viser vidare til at bygga ikkje er rekna som spesielt verneverdige. PBE st\u00f8ttar derfor forslaget om \u00e5 rive dei. Konklusjon og tilr\u00e5ding til vedtak PBE viser til at det er f\u00f8resl\u00e5tt nokre endringar i planforslaget som gjeld \u00e5 oppn\u00e5 tilstrekkeleg avstand til vassdrag og nabogrense, sikre at naboar blir skjerma fr\u00e5 st\u00f8y og at lagring skjer innand\u00f8rs i omr\u00e5det av omsyn til friluftsomr\u00e5det. PBE viser til at det har vore dialog med forslagsstillar om endringane, men at dei ikkje har kome til einigheit. PBE vurderer derfor at det er n\u00f8dvendig \u00e5 fremje planforslaget med endringane. PBE vurderer at endringane ikkje vil f\u00e5 vesentlege negative konsekvensar for realisering av utbyggingsplanane, men at dei vil vere viktige for naturen og dei som bur og ferdast i omr\u00e5det. PBE tilr\u00e5r f\u00f8lgjande vedtak: 1. I medhold av plan- og bygningsloven \u00a7\u00a7 12-12, jf. 12-11, vedtas f\u00f8lgende forslag til detaljregulering: a. Ytrebygda. Gnr. 110 Bnr. 99 mfl., Fleslandsvegen felt I/L2, arealplan-ID 65930000 vist p\u00e5 plankart, sist datert 24.06.2024 b. Tilh\u00f8rende reguleringsbestemmelser, sist datert 29.05.2024 2. Med f\u00f8lgende endringer: a. Samferdselsarealene som vist i figur 7 flyttes slik at avstanden til bekk/ vassdrag blir minimum ti meter. LNA1 utvides og BKB reduseres. b. Del av areal BKB i nord som vist i figur 2 tas ut og erstattes med form\u00e5l GV. c. Byggegrense legges inn som vist i figur 6. d. Bestemmelse legges til: Utelagring er ikke tillatt. e. Bestemmelse 3.1.12 strykes og erstattes med \u00abBygningene skal ha en plassering og utforming som skjermer boligbebyggelsen i s\u00f8r/ s\u00f8r\u00f8st mot st\u00f8y fra virksomheten.\u00bb. Dette for \u00e5 sikre boligbebyggelsen mot st\u00f8y. f. Bestemmelse 7.1.2 siste setning flyttes til nytt punkt 6.1.3. Bestemmelsen ligger innunder arealform\u00e5l friluftsomr\u00e5de i sj\u00f8 og vassdrag, men omhandler naturform\u00e5l (LNA). Bestemmelsen m\u00e5 flyttes under korrekt arealform\u00e5l. 3. F\u00f8r kunngj\u00f8ring m\u00e5 plankart og reguleringsbestemmelser rettes i samsvar med bystyrets vedtak. Dokumenter som m\u00e5 justeres: Plankart og reguleringsbestemmelser. 6 Kommentar fr\u00e5 forslagsstillar og PBE etter oversending av fagnotat: Forslagsstillar har i e-post datert 16.09.2024 gitt tilbakemelding p\u00e5 fagnotatet datert 03.09.2024. Det blir vist til at fagnotatet inneheld feil. Det blir vist til at det ikkje g\u00e5r fram av fagnotatet at oppdatert basiskart av planomr\u00e5det viser at vassdraget har ein annan tras\u00e8 enn i tidlegare basiskart, og at plangrepet er tilpassa det gjennom \u00e5 flytte samferdsleareala og byggegrenser mot s\u00f8r og vekk fr\u00e5 vassdraget. Det blir vist til at det er lagt ned eit stort arbeid for \u00e5 sikre gode l\u00f8ysingar knytt til dette. Vidare blir det vist til at byggegrensa \u00f8st p\u00e5 felt BKB er flytta for \u00e5 skjerme naboar mot st\u00f8y, og at det burde ha vore meldt tilbake fr\u00e5 kommunen dersom det ikkje var \u00f8nskjeleg. Forslagsstillar viser \u00f2g til at arealet som PBE ber om at blir omgjort til naturf\u00f8rem\u00e5l i nord allereie er utbygd og at eit eventuelt naturinngrep her blir marginalt. Endringa som blir f\u00f8resl\u00e5tt her vil ha negative konsekvensar for utnyttingsgraden. Forslagsstillar meiner at feila i fagnotatet kan f\u00f8re til at eit vedtak blir ugyldig. PBE har vurdert kommentarane i e-post datert 20.09.2024, og er ikkje einige i at det er feil i fagnotatet og at det kan f\u00f8re til at eit vedtak blir ugyldig. Det blir vist til at det g\u00e5r fram av side 7 i fagnotatet at: \u00abTil offentlig ettersyn var L\u00f8nningsbekken registrert og tegnet feil i plankartet\u00bb Det er riktige opplysningar ettersom bekken var teikna feil i kommunens grunnlagsdata og dermed teikna feil i plankartet. Det er retta opp i gjeldande versjon slik det g\u00e5r fram av fagnotatet. Vidare viser PBE til at 10 meter med kantsone fr\u00e5 utbygd areal (veg) er n\u00f8dvendig av omsyn til flaum og naturmangfald, og at planomr\u00e5det har ein storleik som gjer det mogleg \u00e5 endre p\u00e5 vegl\u00f8ysinga og sikre kantsona. Forslagsstillar har blitt orientert om at PBE vil vurdere \u00e5 tilr\u00e5 denne endringa til sluttbehandling. PBE er ikkje einig i at fjerning av byggegrense er ei bestilling fr\u00e5 kommunen, og er positive til at forslagsstillar \u00f8nskjer \u00e5 ta inn igjen byggegrensa fr\u00e5 plankartet til offentleg ettersyn. PBE \u00f8nskjer at plassering av bygg skal sikrast i f\u00f8resegnene av omsyn til st\u00f8y. N\u00e5r det gjeld arealet som PBE ber om at blir omgjort til naturf\u00f8rem\u00e5l, vurderer PBE at omr\u00e5det kan bli tilbakef\u00f8rt til naturareal etter at bygget er rive, for \u00e5 gi tilstrekkeleg kantsone mot elv. Illustrasjonsplanen viser at arealet er tiltenkt sykkelparkering. Som det g\u00e5r fram av fagnotatet vurderer PBE at sykkelparkering kan l\u00f8ysast elles i omr\u00e5det og at kantsone b\u00f8r sikrast med ei breidde utover minimumskrav. Historikk og nye vurderingar knytt til naturmangfald Saka var sett opp til behandling i bystyret 19.02.2025 (sak 60/25). Der blei den utsett til neste m\u00f8te etter at Forum for natur og friluftsliv Hordaland (FNF) hadde kome med merknader til saka til bystyrerepresentantar om at omsynet til naturmangfald ikkje var tilstrekkeleg tatt vare p\u00e5 i planforslaget. Byr\u00e5dsavdelinga mottok deretter brev fr\u00e5 FNF datert 05.03.2025 med vedlagt NNI-Notat 98 datert 04.03.2025. I NNI-notatet datert 04.03.2025 blir det vist til at det ligg f\u00f8re lite kunnskap om fuglar i plan- og influensomr\u00e5det, og at mangel p\u00e5 kartlegging i hekketida gir eit svakt kunnskapsgrunnlag n\u00e5r planforslaget sine konsekvensar skal vurderast. Det blir vist til at gjennomf\u00f8ring av planforslaget kan ramme leveomr\u00e5de for tre nasjonalt raudlista fugleartar, der gulspurv er vurdert som viktigast d\u00e5 arten har ein sv\u00e6rt liten og s\u00e5rbar bestand i Bergen kommune. Det er likevel usikkert om f\u00f8rekomsten er stabil. Det blir vurdert at konfliktniv\u00e5et er middels stort med tanke p\u00e5 tema naturmangfald og dei raudlista artane, men tiltaket blir vurdert som mindre konfliktfylt enn andre tiltak i omr\u00e5det. Det blir vist til at planmynda m\u00e5 vurdere samla belasting p\u00e5 \u00f8kosystemet. 7 Opplysningane fr\u00e5 FNF blei vurdert av R\u00e5dgivende Biologer i notat datert 17.03.2025. Der blir det konkludert med at det ikkje er kome ny informasjon som f\u00f8rer til behov for andre vurderingar enn det som er gjort. Det blir ogs\u00e5 her vist til at gr\u00f8ntomr\u00e5de rundt Flesland og Blomsterdalen er under stort press fr\u00e5 omfattande inngrep, men at tiltaka i dette planforslaget utgjer eit lite arealinngrep. Det blir vist til at kartlegging, vurdering av lokalitetskvalitet og vurdering av verdi for naturtypar er gjennomf\u00f8rt etter gjeldande f\u00f8ringar for kartleggingsmetodikk. Vidare blir det vist til at det g\u00e5r fram av Milj\u00f8direktoratet sin rettleiar M1941 at observasjonar av artar ikkje i seg sj\u00f8lv definerer verdi for eit omr\u00e5de. Sjeldne artar kan bli observert i alle omr\u00e5de, og alle omr\u00e5de kan ha ein viss form for funksjon for sjeldne artar. For \u00e5 oppn\u00e5 hensiktsmessige forvaltningsavgjerder blir avgrensing av funksjonsomr\u00e5de normalt avgrensa til omr\u00e5de der det er samanfall mellom observasjonar av artar og habitatkrav til desse artane. N\u00e5r det gjeld arten gulspurv blir det vist til at det ikkje er noko som tilseier at planomr\u00e5det har ein spesiell funksjon for arten, samanlikna med andre areal i regionen. Planomr\u00e5det framst\u00e5r ikkje som typisk gulspurvhabitat, d\u00e5 det ikkje er innslag av dyrka mark og eng med n\u00e6rliggande skogholt. Det er andre omr\u00e5de rundt Birkeland, Stend og Espeland som st\u00e5r fram som meir typiske habitat for gulspurv enn planomr\u00e5det. Byr\u00e5d for byutvikling vurderte opplysningane i tilleggsnotat til bystyret datert 20.03.2025 og 25.03.2025, der byr\u00e5den vurderer at kunnskapsgrunnlaget i saka er tilstrekkeleg. Det er utarbeidd naturmangfaldrapport med kartlegging og synfaring gjennomf\u00f8rt i august 2023. Det er den som ligg til grunn for sluttbehandlinga av planen, og ikkje rapport fr\u00e5 2020 som FNF viser til. Byr\u00e5den viste til at det ikkje er gjennomf\u00f8rt synfaring/kartlegging i hekketid, men at det har vore kjent at det er gulspurv i omr\u00e5det og at konsekvensane for gulspurv og andre artar er vurdert. Saka blei p\u00e5 nytt behandla i bystyret den 26.03.2025 (sak 94/25), der det blei fatta f\u00f8lgjande vedtak: \u00abSaken tilbakesendes byr\u00e5det for \u00e5 se p\u00e5 hvordan fugl og influens vurderes jmf direktoratets veileder 1941\u00bb FNF har sendt inn fleire merknader datert 28.04.2025, der tidlegare merknader blir gjentatt og utdjupa. PBE har i tilleggsnotat datert 05.05.2025 gjort greie for vurderingane som er gjort i saka n\u00e5r det gjeld forekomsten av raudlista fugleartar i heile influensomr\u00e5det, og vurdert dette opp mot metodikken i Milj\u00f8direktoratet si H\u00e5ndbok om konsekvensutredning av klima og milj\u00f8, M- 1941. Der blir det mellom anna vist til tilleggsnotat fr\u00e5 R\u00e5dgivende Biologer datert 22.04.2025, som gjer greie for nasjonal metodikk og f\u00f8ringar som er nytta ved utarbeiding av naturmangfaldrapporten fr\u00e5 2023. R\u00e5dgivende Biologer konkluderer framleis med at det er ikkje er ny informasjon i saka som tilseier andre vurderingar enn dei som blei gjort i 2023. PBE har \u00f2g vurdert dei avb\u00f8tande tiltaka som FNF f\u00f8resl\u00e5r, og merknadane til FNF datert 28.04.2025. PBE vurderer at planforslaget slik det ligg f\u00f8re, er tilstrekkeleg vurdert opp mot naturmangfaldlova. Det at det er observert gulspurv i omr\u00e5det er ikkje ny informasjon. PBE st\u00e5r fast ved vurderinga av saka, og tilr\u00e5r ikkje endring av planmaterialet. Det blir vist til tilleggsnotatet i sin heilskap for meir detaljerte opplysningar. \u00d8konomiske konsekvensar: Saka har ingen direkte \u00f8konomiske konsekvensar for Bergen kommune. Byr\u00e5det si vurdering og tilr\u00e5ding/konklusjon: Byr\u00e5det vil f\u00e5 fart p\u00e5 utviklinga av Bergen og legge til rette for at det er attraktivt \u00e5 etablere seg for alle som vil bidra til verdiskapinga i byen. Bergen skal fylle rolla som Vestlandet sin 8 hovudstad og vere ein motor i heile regionen. For \u00e5 oppn\u00e5 dette er det viktig \u00e5 legge til rette for n\u00e6ringsutvikling. Byr\u00e5det ser positivt p\u00e5 planforslaget som vil bidra til dette ved at det blir lagt til rette for nye n\u00e6ringsomr\u00e5de i Ytrebygda. Planforslaget er \u00f2g viktig med tanke p\u00e5 \u00e5 legge til rette for arealkrevjande n\u00e6ring utanfor sentrumskjerna for \u00e5 frigjere areal her til utvikling og transformasjon til andre f\u00f8rem\u00e5l. Byr\u00e5det sluttar seg i all hovudsak til PBE sine vurderingar og tilr\u00e5ding til vedtak, men vil kommentere nokre punkt. Konsekvensar for naboar Naboar har vore negative til planforslaget, mellom anna med tanke p\u00e5 st\u00f8y fr\u00e5 planlagd verksemd i planomr\u00e5det. PBE har vurdert at st\u00f8yniv\u00e5a vil vere akseptable for nabobusetnaden og PBE har tilr\u00e5dd at planforslaget blir vedtatt med ei ny f\u00f8resegn for \u00e5 redusere st\u00f8ybelastinga, jf. innstilling til vedtak 1 b) ii). Byr\u00e5det vurderer at omsynet til naboane er tatt vare p\u00e5. Parkering Byr\u00e5det vurderer at parkeringsdekninga er tilfredsstillande. Byr\u00e5det ser det som positivt at det blir lagt til rette for utfartsparkering knytt til friluftsomr\u00e5det s\u00f8rvest for planomr\u00e5det. Det vil gjere tilkomsten til friluftsomr\u00e5det betre for alle som kjem med bil. Byr\u00e5det ser det \u00f2g som positivt at det er lagt opp til sambruk av utfartsparkeringa og n\u00e6ringsomr\u00e5det. Parkeringsplassen kan nyttast av n\u00e6ringsverksemda p\u00e5 dagtid i vekedagane, men det blir sikra at minimum fire plassar alltid skal vere tilgjengeleg for alle. P\u00e5 ettermiddagar og i helger vil alle parkeringsplassane vere tilgjengeleg for alle. Utforming og arkitektonisk kvalitet Byr\u00e5det er opptatt av god arkitektonisk kvalitet, ogs\u00e5 ved utvikling av n\u00e6ringsomr\u00e5de. Byr\u00e5det ser positivt p\u00e5 at planforslaget har krav om gr\u00f8ne tak med vegetasjonsdekke. Det vil bidra til lokal overvasshandtering og reduserer negative konsekvensar for naturmangfald ved nedbygging av natur. Vidare er det positivt at det er sikra at fasadar skal gis eit variert uttrykk i form av volumoppbygging, variasjon i fasademateriale og plassering av lysopningar. Bygga skal ha ein m\u00f8rkare fargeskala. Byr\u00e5det vurderer at omsynet til utforming og god arkitektonisk kvalitet er tilstrekkeleg tatt vare p\u00e5 ved at det er sikra generelle f\u00f8ringar om god materialbruk og utforming, samstundes som det er gitt noko fleksibilitet med tanke p\u00e5 vidare detaljprosjektering av bygga. Vurdering av konsekvensar for naturmangfald og gulspurv Byr\u00e5det viser til behandling av saka i bystyret 19.02.2025 (sak 60/25) og 26.03.2025 (sak 94/25), der saka blei utsett for \u00e5 vurdere korleis omsynet til naturmangfald og gulspurv er vurdert i planprosessen etter metodikken i Milj\u00f8direktoratet si handbok, M-1941. Bakgrunnen for det var nye merknader til saka fr\u00e5 Forum for natur og friluftsliv Hordaland som blei sendt inn i samband med bystyrebehandling av saka. Byr\u00e5det vurderer at planforslaget er tilstrekkeleg vurdert opp mot naturmangfaldlova. Naturmangfaldrapport fr\u00e5 2023 er utarbeida etter nasjonal metodikk og f\u00f8ringar, og R\u00e5dgivande biologar har i april 2025 vurdert at det ikkje ligg f\u00f8re ny informasjon som tilseier at det skal gjerast andre vurderingar i dag. Det at det er observert gulspurv i omr\u00e5det er ikkje ny informasjon, og var kjent ved vurdering av konsekvensar for naturmangfald og utarbeiding av planforslaget. Byr\u00e5det viser vidare til PBE og R\u00e5dgivende Biologer sine vurderingar om at observasjonar av artar ikkje i seg sj\u00f8lv definerer verdien av eit omr\u00e5de, jf. Milj\u00f8direktoratet sin rettleiar M-1941. Sjeldne artar kan bli observert i alle omr\u00e5de, og alle omr\u00e5de kan ha ein viss form for funksjon for sjeldne artar. For \u00e5 oppn\u00e5 hensiktsmessige forvaltningsavgjerder blir avgrensing av funksjonsomr\u00e5de normalt avgrensa til omr\u00e5de der det er samanfall mellom observasjonar av artar og habitatkrav til desse artane. N\u00e5r det gjeld arten gulspurv er det ikkje noko som tilseier at planomr\u00e5det har ein spesiell funksjon for arten, samanlikna med 9 andre areal i regionen. Det er vidare vurdert at planomr\u00e5det ikkje framst\u00e5r som typisk gulspurvhabitat. For meir detaljerte opplysningar viser byr\u00e5det til PBE sitt tilleggsnotat og notat fr\u00e5 R\u00e5dgivende Biologer som f\u00f8lgjer vedlagt. Byr\u00e5det sluttar seg til PBE si vurdering om at konsekvensane for naturmangfald er tilstrekkeleg vurdert, b\u00e5de n\u00e5r det gjeld metodikk og innhald i vurderingane. Konklusjon Med bakgrunn i det som er nemnd over tilr\u00e5r byr\u00e5det \u00e5 vedta planforslaget i tr\u00e5d med PBE si innstilling. Grunngjeving for \u00e5 legge saka fram for bystyret: Etter plan- og bygningslova \u00a7 3-3, andre ledd, ligg det til bystyret sj\u00f8lv \u00e5 vedta reguleringsplan, jf. \u00a7 12-12. Utval for milj\u00f8 og byutvikling skal gi innstilling i saka. Byr\u00e5det innstiller til bystyret \u00e5 fatte f\u00f8lgjande vedtak: 1. Med heimel i plan- og bygningslova \u00a7\u00a7 12-12, jf. 12-11, blir f\u00f8lgjande forslag til detaljregulering vedtatt: a. Ytrebygda. Gnr. 110 Bnr. 99 mfl., Fleslandsvegen felt I/L2, arealplan-ID 65930000 vist p\u00e5 plankart, sist datert 24.06.2024, med f\u00f8lgjande endringar: i. Samferdsleareala som vist i figur 7 i fagnotat datert 03.09.2024 blir flytta slik at avstanden til bekk/vassdrag blir minimum ti meter. LNA1 blir utvida og BKB blir redusert. ii. Del av areal BKB i nord som vist i figur 2 blir tatt ut og erstatta med f\u00f8rem\u00e5l GV. iii. Byggegrense blir lagt inn som vist i figur 6 i fagnotat datert 03.09.2024. b. Tilh\u00f8yrande reguleringsf\u00f8resegner, sist datert 29.05.2024, med f\u00f8lgjande endringar: i. Bestemmelse legges til: Utelagring er ikke tillatt. ii. Bestemmelse 3.1.12 strykes og erstattes med \u00abBygningene skal ha en plassering og utforming som skjermer boligbebyggelsen i s\u00f8r/ s\u00f8r\u00f8st mot st\u00f8y fra virksomheten.\u00bb. Dette for \u00e5 sikre boligbebyggelsen mot st\u00f8y. iii. Bestemmelse 7.1.2 siste setning flyttes til nytt punkt 6.1.3. 2. F\u00f8r kunngjering blir plankart og reguleringsf\u00f8resegner retta i samsvar med bystyret sitt vedtak. Dato: 20. mai 2025 Christine B. Meyer Eivind N\u00e6vdal-Bolstad Byr\u00e5dsleiar Byr\u00e5d for byutvikling Dokumentet er godkjent elektronisk. 10 Vedlegg: Fagnotat datert 03.09.2024, med f\u00f8lgjande vedlegg: 1. Plankart datert 24.06.2024 2. Reguleringsbestemmelser datert 29.05.2024 3. Planbeskrivelse datert 29.05.2024 4. Merknadsskjema datert 17.01.2023 5. Illustrasjonsplan datert 29.05.2024 6. Snitt og oppriss datert 22.01.2024 7. Illustrasjon 3D datert 24.03.2020 8. Sol- og skyggeillustrasjoner datert 04.08.2021 9. Lengde- og tverrprofiler veg datert 18.01.2024 10. ROS-analyse datert 29.05.2024 11. VA-rammeplan inkl. uttale datert 06.06.2019 12. Kulturminnedokumentasjon inkl. uttale datert 20.09.2018 13. St\u00f8yrapport datert 25.11.2018 14. Trafikkanalyse datert 17.01.2023 15. Naturmangfoldrapport datert 30.08.2023 16. Klimagassberegning datert 31.08.2023 17. Klimanorm datert 07.05.2024 18. Flomfarevurdering datert 29.11.2023 19. Kvikkleirevurdering datert 29.05.2024 20. Milj\u00f8geologiske grunnunders\u00f8kelser datert 20.03.2019 21. AVINOR Restriksjonsplan tegning ENBR-P-08 Brev fr\u00e5 forslagsstillar datert 16.09.2024 Kommentar fr\u00e5 Plan- og bygningsetaten datert 20.09.2024 Brev fr\u00e5 Forum for natur og friluftsliv Hordaland datert 05.03.2025, med f\u00f8lgjande vedlegg: 1. NNI-Notat 98 datert mars 2025 E-post fr\u00e5 forslagsstillar datert 19.03.2025, med f\u00f8lgjande vedlegg: 1. Notat fr\u00e5 R\u00e5dgivende Biologer datert 17.03.2025 Tilleggsnotat til bystyresak 94/25 datert 20.03.2025 Tilleggsnotat til bystyresak 94/25 datert 25.03.2025 Brev fr\u00e5 Forum for natur og friluftsliv Hordaland datert 28.04.2025 Tilleggsnotat fr\u00e5 Plan- og bygningsetaten datert 05.05.2025, med f\u00f8lgjande vedlegg: 1. RB Notat 22.04.2025 \u2013 Fleslandsvegen 72 11 "
}