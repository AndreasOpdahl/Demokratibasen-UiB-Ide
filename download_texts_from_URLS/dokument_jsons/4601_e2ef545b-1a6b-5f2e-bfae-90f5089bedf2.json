{
  "dokument_id": "e2ef545b-1a6b-5f2e-bfae-90f5089bedf2",
  "doc_type": "case_minutes",
  "kommune": 4601,
  "tittel": "Saksprotokoll KU, 19112024, Sak 109/24, Valg av revisor for forvaltningsrevisjon og eierskapskontroll for Bergen kommune fra 01.01.2025",
  "url": "https://bergen.kommune.no/politikere-utvalg/api/fil/bk360/11581517/Innstilling-vedtak-Valg-av-revisor-for-forvaltningsrevisjon-og-eierskapskontroll-for-Bergen-kommune-fra-01-01-2025",
  "tekst": "Valg av revisor for forvaltningsrevisjon og eierskapskontroll for Bergen kommune fra 01.01.2025 Kontrollutvalget behandlet saken i m\u00f8tet 19.11.2024 sak 109/24 og fattet f\u00f8lgende vedtak: 1. Kontrollutvalget innstiller revisjonsselskapet Deloitte AS som Bergen kommunes revisor for forvaltningsrevisjon og eierskapskontroll for 2 \u00e5r, med en opsjon p\u00e5 inntil ytterligere 2 \u00e5r, totalt maksimalt 4 \u00e5r, gjeldende fra 01.01.2025. 2. Kontrollutvalget ber om at bystyret gir kontrollutvalget fullmakt til \u00e5 avgj\u00f8re om Bergen kommune skal benytte seg av opsjonen. Innstilling til bystyret: 1. Bystyret velger revisjonsselskapet Deloitte AS som Bergen kommunes revisor for forvaltningsrevisjon og eierskapskontroll for 2 \u00e5r, med en opsjon p\u00e5 inntil ytterligere 2 \u00e5r, totalt maksimalt 4 \u00e5r, gjeldende fra 01.01.2025. 2. Bystyret gir kontrollutvalget fullmakt til \u00e5 avgj\u00f8re om Bergen kommune skal benytte seg av opsjonen. Kontrollutvalgets behandling Saken ble behandlet som siste sak i m\u00f8tet. I \u00e5pent m\u00f8te ble forslag fra m\u00f8teleder om \u00e5 lukke m\u00f8tet vedtatt enstemmig, jf. kommuneloven \u00a7 11-5 tredje ledd bokstav b, jf. offentleglova \u00a7 5 fjerde ledd og \u00a7 23 tredje ledd. M\u00f8tet ble lukket kl. 19.04. Revisor og andre tilh\u00f8rere forlot rommet. Per-Arne Hvidsten Larsen (V) og Caroline Sandven Taule (H) orienterte om saken og arbeidsgruppens vurderinger i forbindelse med konkurransen. Leder av sekretariatet Eli M. Velle svarte p\u00e5 sp\u00f8rsm\u00e5l. F\u00f8lgende representanter tok ordet: Karsten Sprenger (H) Else Kathrine Nesmoen (MDG) Torkil \u00c5mland (FrP) Votering: Lukking av m\u00f8te ble vedtatt enstemmig. Forslag til vedtak ble vedtatt enstemmig. Innstilling til bystyret ble vedtatt enstemmig. Forslag til vedtak: Forslaget til vedtak og kontrollutvalgets vedtak er likelydende. Innstilling til bystyret: Forslaget til innstilling og kontrollutvalgets innstilling er likelydende. "
}