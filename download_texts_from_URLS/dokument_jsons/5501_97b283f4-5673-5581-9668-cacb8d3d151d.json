{
  "dokument_id": "97b283f4-5673-5581-9668-cacb8d3d151d",
  "doc_type": "case_presentation",
  "kommune": 5501,
  "tittel": "S\u00f8knad om serverings- og skjenkebevilling Uthuset ",
  "url": "https://innsyn.tromso.kommune.no/application/getMoteDokument?dokid=2001952195",
  "tekst": "Arkivsaksnr. 24/19364-7 Saksbehandler Nina-Helen Br\u00e6ndeland Saksgang M\u00f8tedato Formannskapet 04.02.2025 S\u00f8knad om serverings- og skjenkebevilling Uthuset Kommunedirekt\u00f8rens innstilling til vedtak: 1. Uthuset AS, org.nr. 930 867 225 gis alminnelig skjenkebevilling for alkoholholdig drikk gruppe 1 og 2 i skjenkelokalet til Uthuset, Storgata 101, 9008 Troms\u00f8. 2. Serveringsbevilling iht. Serveringsloven av 1997 tildeles bevillingss\u00f8keren administrativt. Rett til \u00e5 servere mat og drikke foreligger derfor. 3. Nikolai Schirmer, f. 01.02.91 godkjennes som styrer for skjenkebevillingen. Vetle Sevild, f. 26.07.99 godkjennes som stedfortreder for skjenkebevillingen. 4. Det gis skjenketid i tidsrommet klokken 16.00 \u2013 13.00. 5. Bevillingen er gyldig til og med 30.09.2028. Vedtaket er fattet i medhold av alkoholloven S 1-7 og S 3.1, samt\u00a7\u00a7 4-1 tom 4-4 jfr.\u00a7 4-7, alkoholforskrift\u00a7 4-8, og gjeldende alkoholpolitisk handlingsplan Stig Tore Johnsen Agnar Christensen Kommunedirekt\u00f8r Seksjonsleder Samfunnssikkerhet, n\u00e6ring og eierskap 1 Hva saken gjelder Behandling av s\u00f8knad om serverings- og skjenkebevilling fra Uthuset AS, org.nr. 930 867 225 Saksutredning Troms\u00f8 kommune har mottatt s\u00f8knad om ny serverings- og skjenkebevilling fra Uthuset AS 11.11.2024 hvor det s\u00f8kes om serverings- og skjenkebevilling i lokalet til Uthuset, Storgata 101, 9008 Troms\u00f8 (vedlegg nr.1). Vedlagt tegning (vedlegg nr.2) viser skjenkearealet det s\u00f8kes bevilling til. S\u00f8ker har glemt \u00e5 krysse av for alkoholgruppe 2 i s\u00f8knaden og har sendt e-post om endring av s\u00f8knaden (vedlegg 3). I henhold til Alkohollovens \u00a7 1-4 a) kan skjenking av alkoholholdig drikk bare skje p\u00e5 grunnlag av bevilling etter alkoholloven. Bevilling gjelder for et bestemt lokale og en bestemt type virksomhet. Bevillingssystemet er samlet sett et av de viktigste virkemidlene i norsk alkoholpolitikk. Det reguleres hvor og n\u00e5r det kan skjenkes alkohol og hvem som kan drive sin virksomhet. Alkoholloven gir kommunene stor frihet, men ogs\u00e5 stort ansvar n\u00e5r det gjelder \u00e5 bestemme sin egen alkoholpolitikk I s\u00f8knaden beskrives konseptet som pub med fokus p\u00e5 frilufts milj\u00f8et. Puben \u00e5pnes bare ved spesielle anledninger, der det viser filmer eller foredrag for \u00e5 samle milj\u00f8et. Tidligere har puben hatt 2 arrangementer i m\u00e5neden, dette har de s\u00f8kt om enkelt anledning for. \u00c5pningstiden har v\u00e6rt til klokken 23.00. M\u00e5let med puben er \u00e5 v\u00e6re et sted mennesker med interesse for ski, klatring, kajakkpadling og den slags kan m\u00f8tes for \u00e5 dele opplevelsene sine og treffe nye mennesker med samme interesser. I henhold til s\u00f8knaden er Nikolai Schirmer daglig leder og stedfortreder for serverings- og skjenkebevillingen. Vetle Sevild er styrer for skjenkebevillingen. Jf. Alkohollovens \u00a7 1-7 b) m\u00e5 bevillingshaver og personer med vesentlig innflytelse p\u00e5 virksomheten ha utvist uklanderlig vandel i forhold til alkohollovgivningen og bestemmelser i annen lovgivning som har sammenheng med alkohollovens form\u00e5l, samt skatte-, avgifts- og regnskapslovgivningen. Jf. Alkohollovens \u00a7 1-7 c) m\u00e5 styrer og stedfortreder v\u00e6re over 20 \u00e5r og ha dokumentert kunnskap om alkoholloven og bestemmelser gitt i medhold av den, samt ha utvist uklanderlig vandel i forhold til alkohollovgivningen og bestemmelser i annen lovgivning som har sammenheng med alkohollovens form\u00e5l. I henhold til Alkohollovens \u00a7 1-7 har saken v\u00e6rt forelagt Troms politidistrikt, Mattilsynet i Troms\u00f8, Nav Troms\u00f8 og Skatteetaten for vurdering av vandel og eventuelle uttalelser som m\u00e5tte gjelde driftsselskap, eier, styrer og stedfortreder. Ingen hadde anmerkninger som er av betydning for saken. All dokumentasjon er lagret elektronisk p\u00e5 sak 24/19364 Konklusjon Det anbefales at s\u00f8knaden om skjenkebevilling godkjennes ut fra alkohollovens \u00a7 1-7 og \u00a7 4-1 2 Vedtakskompetanse Formannskapet Vedlegg S\u00f8knad Tegning 3 "
}