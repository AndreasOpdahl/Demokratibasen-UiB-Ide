{
  "dokument_id": "fbf6af16-aaed-5a13-b7c9-802fcda50d8e",
  "doc_type": "case_attachment",
  "kommune": 4601,
  "tittel": "Fagnotat, datert 20.10.2023",
  "url": "https://bergen.kommune.no/politikere-utvalg/api/fil/bk360/9232376/Fagnotat-datert-20-10-2023",
  "tekst": " Bymilj\u00f8etaten Til BKMB Fagnotat BBU - Seksjon klima, milj\u00f8 og samfunn V\u00e5r referanse: 2021/40866-39 (Arbeidssted) Saksbehandler: Tord Magne Brudvik Dato: 20. oktober 2023 Fra Bymilj\u00f8etaten Utbyggingsavtale for Drotningsvik n\u00e6ringsomr\u00e5de, felt FKI 7, Berland Invest AS Hva saken gjelder: Bymilj\u00f8etaten (BME) har fremforhandlet utbyggingsavtale for delfelt FKI 7 om oppfyllelse av rekkef\u00f8lgekrav i reguleringsplanen for Drotningsvik n\u00e6ringsomr\u00e5de, plan nummer 61330000, vedtatt av Bergen bystyre den 20.01.2016. Planomr\u00e5det ligger s\u00f8r for riksvei 555, Sotraveien og er p\u00e5 totalt ca. 236 dekar. Denne saken gjelder felt FKI 7 som best\u00e5r av to eiendommer. Den delen av eiendommene som ligger i felt FKI 7 har et areal p\u00e5 ca. 9100 kvm og kan bygges ut med ca. 18200 kvm til n\u00e6ringsform\u00e5l. Byr\u00e5det har tidligere godkjent flere utbyggingsavtaler innenfor planomr\u00e5det. Denne avtalen oppfyller som \u00f8vrige inng\u00e5tte avtaler, blant annet reguleringsplanens krav om \u00e5 sikre gjennomf\u00f8ring av infrastrukturtiltak i form av fortau, gang- og sykkelveier, annen veggrunn - gr\u00f8ntareal jf. reguleringsbestemmelsene \u00a7 3. Aktuell eiendom er markert p\u00e5 ortofoto og utsnitt av plankartet nedenfor. Sykkelvei og fortau med belysning vest for felt FKI 7 er bygget av utbygger iht. punkt 3.1.1.2 i bestemmelsene og inng\u00e5r ikke som en del av bidragssummen i utbyggingsavtalen. Alv\u00f8en skole ligger s\u00f8rvest for den aktuelle eiendommen og kommunal vei langs delfeltet, er skolevei til Alv\u00f8en skole. Form\u00e5let med reguleringsplanen er \u00e5 fortette planomr\u00e5det og heve kvaliteten p\u00e5 infrastrukturen i det eksisterende n\u00e6ringsomr\u00e5det. I omr\u00e5det er det planlagt for arealkrevende varesalg, kontor og industri. Det er lagt opp til sammenhengende gr\u00f8nt rabatter med 3 meters bredde langs de interne veiene. Sotra-sambandet som inng\u00e5r i reguleringsplan nr. 62990000 vil g\u00e5 i tunnel fra ny Sotrabro og \u00f8stover under planomr\u00e5det, arbeidene med Sotra-sambandet er n\u00e5 igangsatt. Dagens riksveg til Sotra vil f\u00e5 status som lokalvei. H\u00f8yspentlinje er lagt i tunnel under Drotningsvik n\u00e6ringsomr\u00e5de. Avtalen er fremforhandlet med hjemmel i plan- og bygningsloven \u00a7 17-2, samt Bergen bystyres vedtak i sak 206/19, den 20.06.2019, om overordnede prinsipp for bruk av utbyggingsavtaler. Oppstart av forhandlinger om utbyggingsavtaler for Drotningsvik n\u00e6ringsomr\u00e5de ble kunngjort h\u00f8sten 2019. Fremforhandlet avtale for FKI 7 l\u00e5 ute til offentlig ettersyn i tidsrommet 22.04.2023 \u2013 20.05.2023. Det kom ikke inn merknader. Avtalen oppfyller reguleringsplanens krav om \u00e5 sikre gjennomf\u00f8ring av infrastrukturtiltak i form av fortau, gang- og sykkelveier, jf. reguleringsbestemmelsene \u00a7 3. Bergen kommune p\u00e5tar seg byggherreansvaret for den aktuelle offentlige infrastrukturen. Utbyggingsavtalen ble signert av utbygger den 17.04.2023. Det ble i utbyggingsavtalen avtalt anleggsbidrag i form av et kontantbidrag p\u00e5 kr 1 553 460,-. Bel\u00f8pet ble ved fakturering indeksregulert til kr 2 000 068,- og er i sin helhet innbetalt p\u00e5 kommunens konto. I etterkant av innbetalingen varslet utbygger at tiltakets st\u00f8rrelse ble endret, grunnet bygging av en innvendig mesanin i bygget. Mesaninen har et areal p\u00e5 BRA = 111,8 m2. Dette medf\u00f8rte et \u00f8kt anleggsbidrag med kr 76 024. Avtalen ble korrigert i henhold til dette og signert p\u00e5 ny den 28.08.2023. Indeksregulert bel\u00f8p p\u00e5 kr 97 880,- er i sin helhet innbetalt p\u00e5 kommunens konto. Den justerte avtalen er ikke sendt p\u00e5 ny h\u00f8ring da endringen i BRA ikke anses \u00e5 p\u00e5virke avtalen og f\u00f8lgelig er \u00e5penbart un\u00f8dvendig. Ansl\u00e5tt totalkostnad (opparbeidelse og grunnerverv) for de felles infrastrukturtiltakene i Omr\u00e5dereguleringen er kr 50 361 980,-, fordelt p\u00e5 ansl\u00e5tt utbyggingsestimat innenfor omr\u00e5deregulering i kommende 15-\u00e5rsperiode; 74 000 kvm. Dette gir en anleggsbidragssum p\u00e5 kr 680,- kr/kvm BRA. Beregningen og summene er presentert for den aktuelle grunneieren (Berland Invest AS), som har akseptert utregningen. Anleggsbidraget ble fastsatt ved \u00e5 legge til grunn antall kvm BRA som Plan- og bygningsetaten har gitt rammetillatelse til i delfelt FKI 7. Anleggsbidraget er ytt som et kontantbidrag. Fagetatens vurdering: Bymilj\u00f8etaten har vurdert avtalen og anleggsbidraget til \u00e5 v\u00e6re forholdsmessig i samsvar med lovens krav slik det fremg\u00e5r av pbl \u00a7 17-3, 3. ledd. Avtalen er et nytt skritt p\u00e5 veien mot \u00e5 realisere infrastrukturtiltakene i Drotningsvik n\u00e6ringsomr\u00e5de. Det pekes p\u00e5 at det er trafikale utfordringer p\u00e5 eksisterende vegnett som skaper usikkerhet omkring utviklingen av omr\u00e5det, f\u00f8r Sotra-sambandet er bygget. N\u00e5r Sotra-sambandet er bygget vil tilgjengeligheten til omr\u00e5det blir betraktelig bedret og derfor attraktivt for flere akt\u00f8rer. Fagetatens anbefaling: 1. Byr\u00e5det godkjenner fremforhandlet utbyggingsavtale med Berland Invest AS 2. Byr\u00e5d for klima, milj\u00f8 og byutvikling delegeres myndighet til \u00e5 signere utbyggingsavtalen p\u00e5 vegne av Bergen kommune. Med hilsen Bymilj\u00f8etaten Lise Reinertsen Geir Haveraaen etatsdirekt\u00f8r avdelingsleder Dokumentet er godkjent elektronisk. Vedlegg: 1. Fremforhandlet utbyggingsavtale med vedlegg: 1.1 Beregning anleggsbidrag for FKI 7 2. Reguleringsplan for Drotningsvik n\u00e6ringsomr\u00e5de, kart datert 20.01.2016 3. Reguleringsbestemmelser, vedtatt 20.01.2016 "
}