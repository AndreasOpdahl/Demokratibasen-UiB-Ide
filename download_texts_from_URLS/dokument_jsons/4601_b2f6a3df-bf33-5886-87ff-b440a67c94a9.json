{
  "dokument_id": "b2f6a3df-bf33-5886-87ff-b440a67c94a9",
  "doc_type": "case_presentation",
  "kommune": 4601,
  "tittel": "Justering av retningslinjer for startl\u00e5n og tilskudd og vedtak av retningslinjer for fors\u00f8k med startl\u00e5n til f\u00f8rstegangsetablerere",
  "url": "https://bergen.kommune.no/politikere-utvalg/api/fil/bk360/11708049/Framstilling-Justering-av-retningslinjer-for-startlan-og-tilskudd-og-vedtak-av-retningslinjer-for-forsok-med-startlan-til-forstegangsetablerere",
  "tekst": " BYR\u00c5DET Byr\u00e5dssak /25 Saksframstilling V\u00e5r referanse: 2024/167353-5 Justering av retningslinjer for startl\u00e5n og tilskudd, og retningslinjer for fors\u00f8k med startl\u00e5n til f\u00f8rstegangsetablerere Hva saken gjelder: Startl\u00e5n er et boligl\u00e5n som tildeles husstander med lav inntekt som skal kj\u00f8pe bolig, utbedre eller tilpasse bolig, eller bygge ny bolig. Startl\u00e5n kan ogs\u00e5 benyttes til refinansiering, dersom refinansieringen bidrar til at husstanden kan bli boende i boligen. Der startl\u00e5n alene ikke strekker til for kj\u00f8p av bolig, kan personer med spesielt lav inntekt f\u00e5 tilskudd til etablering i tillegg. Husstander der en eller flere personer har nedsatt funksjonsevne og har behov for \u00e5 bygge om eller tilpasse boligen, kan s\u00f8ke startl\u00e5n og/eller tilskudd til dette. I forkant av en eventuell ombygging kan det s\u00f8kes om tilskudd til utredning og prosjektering, som kan brukes for \u00e5 dekke utgifter til faglig bistand f\u00f8r en eventuell ombygging og tilpasning av boligen. Det er behov for \u00e5 justere retningslinjene for startl\u00e5n og tilskudd, som ble vedtatt av byr\u00e5det i m\u00f8tet 25.juni 2020 sak 1182/20, for \u00e5 sikre at retningslinjene er tydelige og i samsvar med lovverk og m\u00e5lsetning for ordningene. Det er ogs\u00e5 behov for \u00e5 vedta retningslinjer for fors\u00f8k med startl\u00e5n til f\u00f8rstegangsetablerere. Husbanken har gjennomg\u00e5tt retningslinjer for startl\u00e5n hos ulike kommuner, og har gitt Bergen kommune konkrete r\u00e5d for endring av retningslinjene som ogs\u00e5 er ivaretatt i denne saken. Tilskudd til etablering, tilpasning, utbedring og prosjektering var fra 2020 er del av rammeoverf\u00f8ringen til kommunen. Overf\u00f8ringen til rammen medf\u00f8rer at det er kommunen selv som setter retningslinjer for tilskuddet. St\u00f8rrelsen p\u00e5 innvilget tilskudd har v\u00e6rt gjenstand for flere klager. Det er derfor behov for \u00e5 fastsette nye kriterier for tildeling og utm\u00e5ling av tilskudd. Senh\u00f8sten 2024 startet Husbanken en fors\u00f8ksordning med startl\u00e5n rettet mot f\u00f8rstegangsetablerere. M\u00e5let er \u00e5 gj\u00f8re det lettere for personer som har langvarige utfordringer med \u00e5 f\u00e5 boligl\u00e5n i bank, \u00e5 komme seg inn p\u00e5 boligmarkedet. Bergen kommune skal delta i fors\u00f8ksordningen, da det er en stor gruppe f\u00f8rstegangsetablerere som faller utenfor kriteriene for ordin\u00e6rt startl\u00e5n og som samtidig ikke f\u00e5r l\u00e5n i ordin\u00e6re banker. Det er behov for egne retningslinjer for fors\u00f8ksordningen. For startl\u00e5n etter fors\u00f8ksordningen er det blant annet krav til 5 % egenkapital og strengere krav til sparing. L\u00e5net gis med tidsbegrensning p\u00e5 10 \u00e5r, men terminbel\u00f8pet beregnes utfra en nedbetalingstid p\u00e5 30 \u00e5r. Etter 10 \u00e5r skal l\u00e5net refinansieres i ordin\u00e6r bank. Fagetatens vurdering og anbefaling: Etat for sosiale tjenester ved Boligkontoret har avlevert fagetatens vurdering og anbefaling som i hovedsak er i samsvar med denne saken. Fagnotatet ligger vedlagt saken og forklarer ordningen og foresl\u00e5tte endringer mer inng\u00e5ende. 1 \u00d8konomiske konsekvenser: Bergen bystyre behandlet byr\u00e5dets forslag til handlings- og \u00f8konomiplan for 2025 - 2028. Budsjett 2025 - Innstilling 1 i m\u00f8tet 17.12.2024 sak 496/24 og fattet f\u00f8lgende l\u00e5nevedtak: Det tas opp l\u00e5n i \u00e5r 2025 i samsvar med vedtatt budsjett for bykassen og kommunens l\u00e5nefond. Dette inneb\u00e6rer l\u00e5n (...) kr 950.000.000 i Startl\u00e5n fra Husbanken, fordelt p\u00e5 fors\u00f8ksordning og ordin\u00e6r ordning. Byr\u00e5det gis fullmakt til p\u00e5 kommunens vegne \u00e5 inng\u00e5 avtaler om opptak av obligasjonsl\u00e5n, sertifikatl\u00e5n og gjeldsbrevl\u00e5n (herunder l\u00e5n i Husbanken) og til \u00e5 avtale n\u00e6rmere l\u00e5netidspunkt og l\u00e5nevilk\u00e5r og til \u00e5 undertegne l\u00e5nekontrakter innenfor vedtatt l\u00e5neramme. Fullmakten gjelder ogs\u00e5 refinansiering. Forslagene i denne saken har ikke ytterligere \u00f8konomiske konsekvenser utover vedtatt budsjett. Den totale rammen som regjeringen foresl\u00e5r brukt til fors\u00f8ksordningen i statsbudsjettet for 2025 er 1 milliard kroner. Til sammenligning er det foresl\u00e5tt 17 milliarder til den ordin\u00e6re startl\u00e5nsordningen. Det ble i januar 2025 sendt s\u00f8knad til Husbanken om l\u00e5n p\u00e5 kr 200 000 000 til fors\u00f8ksordningen og kr 550 000 000 til den ordin\u00e6re startl\u00e5nsordningen. Dette vil sikre at det er tilstrekkelig midler i den ordin\u00e6re startl\u00e5nsordningen, samtidig som Bergen kommune f\u00e5r en relativt stor andel av l\u00e5nemidlene avsatt til fors\u00f8ksordningen. Ytterligere kr 200 000 000 kroner vil bli l\u00e5nt senere i 2025 n\u00e5r vi ser utviklingen i l\u00e5nebehov. Byr\u00e5dens vurdering og anbefaling/konklusjon: Det er behov for \u00e5 justere og presisere retningslinjene for startl\u00e5n og tilskudd for \u00e5 sikre at de er tydelige og i samsvar med lovverk og m\u00e5lsetning for ordningene. Det er ogs\u00e5 behov for \u00e5 vedta retningslinjer for fors\u00f8k med startl\u00e5n til f\u00f8rstegangsetablerere. Med bakgrunn i dette bes det om at byr\u00e5det vedtar nye retningslinjer som beskrevet. Vedtakskompetanse: Byr\u00e5dets fullmakter pkt. 2.1 vedtatt av Bergen bystyre 27. november 2024 i sak 462/24: Som \u00f8verste ledelse av kommunens administrasjon, som arbeidsgiver, tjenesteleverand\u00f8r, myndighetsut\u00f8ver, samfunnsutvikler og som folkevalgt organ, har byr\u00e5det myndighet til, og ansvar for, \u00e5 forest\u00e5 l\u00f8pende drift og utvikling av kommunens virksomhet. Byr\u00e5d for barnevern, sosiale tjenester og mangfold innstiller til byr\u00e5det \u00e5 fatte f\u00f8lgende vedtak: 1. Byr\u00e5det vedtar endringer i retningslinjer for startl\u00e5n og tilskudd som beskrevet i saksutredningen med virkning for s\u00f8knader mottatt etter 1. februar 2025. 2. Byr\u00e5det vedtar retningslinjer for fors\u00f8k med startl\u00e5n til f\u00f8rstegangsetablerere. 3. De mindre presiseringer og justeringer som er beskrevet i saksutredningen vedtas. Dato: 11. februar 2025 Charlotte Spurkeland Byr\u00e5d for barnevern, sosiale tjenester og mangfold Dokumentet er godkjent elektronisk. Vedlegg: Fagnotat: Justering av retningslinjer for startl\u00e5n og tilskudd og retningslinjer for fors\u00f8k med startl\u00e5n til f\u00f8rstegangsetablerere 2 Saksframstilling: Det er behov for \u00e5 justere retningslinjene for startl\u00e5n og tilskudd for \u00e5 sikre at de er tydelige og i samsvar med lovverk og m\u00e5lsetning for ordningene. Det er ogs\u00e5 behov for \u00e5 vedta retningslinjer for fors\u00f8k med startl\u00e5n til f\u00f8rstegangsetablerere. N\u00e5v\u00e6rende retningslinjer ble vedtatt av byr\u00e5det i m\u00f8tet 25. juni 2020 sak 1182/20. Det er ogs\u00e5 behov for \u00e5 vedta retningslinjer for fors\u00f8k med startl\u00e5n for f\u00f8rstegangsetablerere. Startl\u00e5net ble innf\u00f8rt som erstatning for etableringsl\u00e5net i 2003. Bergen kommune vedtok \u00e5 benytte ordningen i byr\u00e5dssak 1609-02, og har etter dette jevnlig justert retningslinjer og bel\u00f8psgrenser for \u00e5 tilpasse ordningen til utviklingstrekk i boligmarkedet, endringer i forskrift fra Husbanken og endringer i m\u00e5lgruppe. F\u00f8r 2020 har det blitt gjort endringer i 2007, 2009, 2011, 2014 og 2016. Det er n\u00e5 hensiktsmessig \u00e5 foreta en gjennomgang av retningslinjene. I 2023 ble det utbetalt ca. kr 805 millioner fordelt p\u00e5 355 l\u00e5n, mot kr 858 millioner fordelt p\u00e5 377 l\u00e5n i 2022. Per 1. november 2024 var det utbetalt kr 560 millioner fordelt p\u00e5 246 l\u00e5n. Dette gir en prognose p\u00e5 kr 672 millioner fordelt p\u00e5 295 l\u00e5n for hele 2024. Startl\u00e5n henger sammen med tilskudd til etablering, tilskudd til tilpasning og tilskudd til utbedring og prosjektering. Alle tre tilskuddene ble fra 2020 er del av rammeoverf\u00f8ringen til kommunen. F\u00f8r 2020 ble tilskuddet videre tildelt kommunene p\u00e5 bakgrunn av s\u00f8knad til Husbanken. Overf\u00f8ringen til rammen medf\u00f8rer at det er kommunene selv som setter retningslinjer for tilskudd, hvor retningslinjene til Bergen kommune ble vedtatt i 2020. St\u00f8rrelsen p\u00e5 innvilget tilskudd har v\u00e6rt gjenstand for flere klager. Det er derfor behov for \u00e5 fastsette kriterier for tildeling og utm\u00e5ling av tilskudd. Senh\u00f8sten 2024 startet Husbanken opp en fors\u00f8ksordning med startl\u00e5n rettet mot f\u00f8rstegangsetablerere. M\u00e5let er \u00e5 gj\u00f8re det lettere for personer som har langvarige utfordringer med \u00e5 f\u00e5 boligl\u00e5n i banken, \u00e5 komme seg inn p\u00e5 boligmarkedet. I dette fors\u00f8ket rettes ordningen hovedsakelig mot de som kj\u00f8per bolig for f\u00f8rste gang. Bergen kommune \u00f8nsker \u00e5 delta i denne fors\u00f8ksordning da vi ser at det er en stor gruppe f\u00f8rstegangsetablerere som faller utenfor kriteriene for ordin\u00e6rt startl\u00e5n og som samtidig ikke f\u00e5r l\u00e5n i ordin\u00e6re banker. Det er behov for egne retningslinjer for fors\u00f8ksordningen. For startl\u00e5n etter fors\u00f8ksordningen er det blant annet krav til noe egenkapital (5 %), strengere krav til sparing og l\u00e5net f\u00e5r en varighet p\u00e5 10 \u00e5r da l\u00e5net skal flyttes til vanlig bank etter dette, men betales etter en nedbetalingstid p\u00e5 30 \u00e5r. Husbanken har gjennomg\u00e5tt retningslinjer for startl\u00e5n hos ulike kommuner og har gitt Bergen kommune konkrete r\u00e5d for endring av retningslinjene som ogs\u00e5 ivaretas i denne saken. Det er et uttalt m\u00e5l for Husbanken at minst 50 % av startl\u00e5nene skal g\u00e5 til barnefamilier. Bergen kommune har fra 2020 til i dag ligget p\u00e5 mellom 51 % og 54 %, mens landet i snitt har ligget p\u00e5 57 % til 61 %, til ytterligere sammenligning har Oslo ligget p\u00e5 fra 57 % til 64 %. Det er derfor en noe lavere andel barnefamilier som f\u00e5r startl\u00e5n i Bergen kommune enn resten av landet. Husbankens f\u00f8ringer er ogs\u00e5 tydelig p\u00e5 at barnefamilier som vil bruke lang tid p\u00e5 \u00e5 spare til egenkapital vil v\u00e6re i m\u00e5lgruppen for startl\u00e5n. For b\u00e5de barnefamilier og s\u00f8kere uten barn er den vanligste avslagsgrunnen manglende betjeningsevne. Andelen avslag med grunnlag i betjeningsevne er st\u00f8rre for barnefamilier enn andelen for andre husstander. For begge gruppene er begrunnelsen \u00abmanglende betjening\u00bb \u00f8kende for avslag p\u00e5 startl\u00e5n. B\u00e5de nasjonale og lokale data tyder p\u00e5 at det er grunnlag for \u00e5 konkludere med at det har blitt vanskeligere for b\u00e5de barnefamilier og husstander med lav inntekt \u00e5 kunne kj\u00f8pe seg bolig, ogs\u00e5 med startl\u00e5n. 3 Det antas \u00e5 v\u00e6re ulike \u00e5rsaker til dette. Et h\u00f8yt renteniv\u00e5 skaper et forsiktig boligmarked hvor f\u00e6rre boliger legges ut for salg og konkurransen om \u00e5 kj\u00f8pe boligene som legges ut blir stor, samt at en del l\u00e5ns\u00f8kere er skeptiske til \u00e5 kj\u00f8pe bolig da l\u00e5neutgiftene per m\u00e5ned blir h\u00f8ye p\u00e5 grunn av h\u00f8y rente. For \u00e5 \u00f8ke antall utbetalte l\u00e5n og utbetale bel\u00f8p kan det gj\u00f8res to justeringer av retningslinjene: 1. Inntektsgrensene for startl\u00e5n og etableringstilskudd endres slik at flere barnefamilier kommer innunder grensen. 2. \u00d8vre grense for l\u00e5nebel\u00f8p og kj\u00f8pesum justeres Oppjustering av inntektsgrensen for startl\u00e5n: I henhold til forskrift om l\u00e5n fra Husbanken FOR-2019-11-18-1546 \u00a7 5-4 skal startl\u00e5n tildeles etter en behovspr\u00f8ving. I vurderingen skal kommunen legges vekt p\u00e5 om s\u00f8keren a. forventes \u00e5 ha langvarige problemer med \u00e5 finansiere eid bolig og b. har benyttet muligheten til sparing innenfor de \u00f8konomiske mulighetene s\u00f8kerens inntekter og n\u00f8dvendige utgifter til livsopphold gir. Bergen kommune har vedtatt inntektsgrenser for \u00e5 definere hvem som anses for \u00e5 ha langvarige problemer med \u00e5 finansiere eid bolig, og ikke vil kunne spare opp tilstrekkelig egenkapital. Inntektsgrensene for startl\u00e5n og tilskudd oppjusteres hvert \u00e5r i mai/juni n\u00e5r folketrygdens grunnbel\u00f8p (G) endres. Inntektsgrensene er angitt i antall G. Disse ble sist justert opp i 2020 for at flere barnefamilier skulle falle innunder grensene. Det er en stor gruppe barnefamilier som har h\u00f8yere inntekt enn inntektsgrensene og som likevel har liten mulighet til \u00e5 spare til egenkapital og derfor ikke f\u00e5r boligl\u00e5n i bank. Dette gjelder i hovedsak familier med to voksne. Det gis sv\u00e6rt f\u00e5 avslag p\u00e5 grunn av for h\u00f8y inntekt hvor s\u00f8ker er enslig fors\u00f8rger. Bankenes krav om egenkapital, h\u00f8ye p\u00e5slagsrente (kalkulasjonsrente) og maks l\u00e5n p\u00e5 fem ganger inntekt, gj\u00f8r at mange barnefamilier ikke f\u00e5r boligl\u00e5n i bank. I henhold til forskriften (5-4 2.ledd litra a) kan det gj\u00f8res unntak og gis l\u00e5n til husstander som har barn eller s\u00e6rlige sosiale eller helsemessige utfordringer. Hensynet til \u00e5 sikre en trygg, god og stabil bosituasjon innen kort tid taler for det. I veilederen til startl\u00e5n fra Husbanken gjelder dette for eksempel familier som har mottatt oppsigelse av n\u00e5v\u00e6rende leiekontrakt og m\u00e5 flytte, og/eller familier som har flyttet mange ganger og har behov for stabilitet. Denne unntaksbestemmelsen benyttes aktivt. Det er ikke \u00f8konomisk rom eller hensiktsmessig \u00e5 gi startl\u00e5n til alle barnefamilier som faller utenfor bankenes krav til inntekt, egenkapital og begrensinger i bel\u00e5ningsgrad. Likevel b\u00f8r Bergen kommune endre inntektsgrensene for barnefamilier slik at en st\u00f8rre andel av disse gis mulighet til \u00e5 kj\u00f8pe egen bolig. Det foresl\u00e5s at inntektsgrensene for barnefamilier med to voksne \u00f8kes med en 1\u20442 G. Dette tilsvarer en \u00f8kning p\u00e5 kr 62 000, da grunnbel\u00f8pet per mai 2024 er kr 124 028. Tallene rundes av til n\u00e6rmeste 5 000. Inntektsgrensen for enslige og par uten barn endres ikke. Veiledende Forslag til nye Husstand inntektsgrense veiledende i dag inntektsgrense 1 voksen 4G (495 000) 4G Ingen endring 1 voksen + 1 barn 5G (620 000) 5G Ingen endring 1 voksen + 2 barn 5,75G (715 000) 5,75 Ingen endring 4 1 voksen + 3 eller flere barn 6,25G (775 000) 6,25G Ingen endring 2 voksne 5,5G (680 000) 5,5G Ingen endring 2 voksne + 1 barn 6,5G (805 000) 7G (870 000) 2 voksne + 2 barn 7,25G (900 000) 7,75G (960 000) 2 voksne + 3 eller flere barn 7,75G (960 000) 8,25G (1 025 000) \u00d8vre grense for l\u00e5nebel\u00f8p og kj\u00f8pesum: \u00d8vre grense for l\u00e5nebel\u00f8p og kj\u00f8pesum ble \u00f8kt vesentlig i forbindelse med endring av retningslinjene i 2020. Det ble samtidig besluttet \u00e5 regulere disse i henhold til boligprisindeksen til SSB og differensiere mellom ulike st\u00f8rrelser p\u00e5 husstanden. Maks l\u00e5nebel\u00f8p ble i 2020 satt til kr 3 500 000 for husstander med to eller flere barn. P\u00e5 grunn av \u00e5rlige justeringer har maksimalt l\u00e5nebel\u00f8p i dag \u00f8kt til kr 4 100 000. Det er sjeldent at maksimal kj\u00f8pesum og maksimalt l\u00e5nebel\u00f8p setter en hindring for kj\u00f8p. Det er kun en liten andel finansbevis som er i det \u00f8verste siktet for l\u00e5nebel\u00f8p. I 2024 ble det utbetalt seks l\u00e5n p\u00e5 kr 3 900 000 eller mer. I 2023 ble det utbetalt \u00e5tte l\u00e5n i denne st\u00f8rrelsesorden. Begrensningene i maks kj\u00f8pesum og l\u00e5nebel\u00f8p er viktig for \u00e5 definere hva som anses som en n\u00f8ktern bolig. Grensene har blitt h\u00e5ndhevet strengt, og det er kun gjort unntak for maksgrense for boligens verdi i refinansieringssaker, eller i saker som omhandler overtagelse av felles bolig ved samlivsbrudd hvor hensyn til barn har v\u00e6rt vektlagt. Det foresl\u00e5s ikke \u00e5 \u00f8ke \u00f8vre grense for l\u00e5nebel\u00f8p og kj\u00f8pesum, men heller at det synligj\u00f8res i retningslinjene at det kan gj\u00f8res unntak, dersom hensyn til barn eller andre s\u00e6rlig tungtveiende behov foreligger. Dette vil \u00e5pne opp for \u00f8kt bruk av skj\u00f8nn og individuelle vurderinger, uten at det er n\u00f8dvendig \u00e5 endre maksbel\u00f8pene. Tilskudd til etablering, tilpasning, utbedring og prosjektering: Tilskudd til etablering, tilpasning, utbedring og prosjektering er fra 2020 en del av statens rammeoverf\u00f8ringer til kommunen. Samtidig ble forskrift om tilskudd til etablering og tilpasning av bolig av 2011 opphevet. Kommunene st\u00e5r n\u00e5 friere til \u00e5 disponere midlene slik de \u00f8nsker. Husbanken kan ikke lenger p\u00e5legge kommunen f\u00f8ringer om hvordan midlene skal benyttes. For Bergen kommune utgj\u00f8r rammeoverf\u00f8ringene ca. kr 20 millioner. I tillegg kommer tilbakebetalte tilskudd, slik at budsjettet pr \u00e5r er ca. kr 25 millioner. N\u00e5 legges det f\u00f8ringer for Bergen kommune etter lov om bust\u00f8tte og kommunale bustadtilskot (bust\u00f8ttelova) \u00a7 14, som omhandler tilskudd til etablering i egen bolig for vanskeligstilte p\u00e5 boligmarkedet, og \u00a7 15, som omhandler tilskudd til tilpassing for personer med behov for tilpasset bosted. Her kommer det frem at kommunene etter s\u00f8knad kan gi tilskudd til \u00e5 finansiere bolig for vanskeligstilte p\u00e5 boligmarkedet og finansiere n\u00f8dvendig tilpasning av boligen. Personer med langvarige \u00f8konomiske problemer skal prioriteres og tilskudd kan v\u00e6re \u00f8konomisk behovspr\u00f8vd. Det ble gjort to vesentlige endringer i retningslinjene for etableringstilskudd som ble vedtatt i 2020. Det ene er at tilskuddet ikke nedskrives, men skal tilbakebetales i sin helhet n\u00e5r bolig selges eller fraflyttes. Det andre er knyttet til st\u00f8rrelsen p\u00e5 tilskudd. Det var tidligere angitt at tilskuddet utm\u00e5les skj\u00f8nnsmessig fra 10 til 30 prosent av boligens verdi. Dette ble endret til at etableringstilskudd utm\u00e5les skj\u00f8nnsmessig inntil 7,5G. Bakgrunnen var at prosentregelen favoriserte de som kunne l\u00e5ne mest av de som var i m\u00e5lgruppen for tilskudd, og kunne medf\u00f8re et urimelig tak for de med de laveste inntektene. Det ble derfor satt et maks tak p\u00e5 7,5G for \u00e5 ta h\u00f8yde for de s\u00e6rlige tilfellene hvor det er behov for h\u00f8ye tilskudd. 5 Bestemmelsen om at etableringstilskuddet utm\u00e5les skj\u00f8nnsmessig inntil 7,5G har vist seg \u00e5 v\u00e6re uheldig. Det har v\u00e6rt flere klager p\u00e5 utm\u00e5ling av tilskudd hvor klager har uttrykt en forventning om et tilskudd p\u00e5 7,5G som i dag utgj\u00f8r kr 930 000, samt at utm\u00e5ling av tilskudd fremst\u00e5r tilfeldig og ikke er begrunnet i regelverk. Vi har derfor sett til hvordan andre store kommuner l\u00f8ser dette. Oslo kommune har egen lokal forskrift om tilskudd til etablering i egen bolig og tilskudd til tilpasning av bolig i Oslo kommune, gjeldende fra 21. februar 2022. N\u00e5r det gjelder utm\u00e5ling av st\u00f8rrelsen p\u00e5 tilskudd angir \u00a7 3 2. ledd at tilskuddet som hovedregel skal dekke maksimalt 25 % av boligens kj\u00f8pesum. Unntak kan gj\u00f8res og tilskudd opp til 50 % av kj\u00f8pesum kan innvilges. \u00a7 6 1.ledd angir kriterier for prioritering av kvalifiserte s\u00f8kere ved knapphet p\u00e5 tilskuddsmidler. Det skal legges vekt p\u00e5 s\u00f8kernes behov for \u00e5 kj\u00f8pe eller beholde egnet bolig. Relevante momenter ved vurderingen er inntekt, husstandens sammensetning, sosiale og helsemessige forhold og annet som er relevant for boligsituasjonen. Trondheim kommune har utarbeidet egne kommunale retningslinjer, vedtatt i bystyret 15. juni 2022. For etableringstilskudd st\u00e5r det at: Tilskudd er en begrenset ressurs og kan kun tildeles de som har st\u00f8rst behov. Videre st\u00e5r det ang\u00e5ende utm\u00e5ling at \u00abutm\u00e5lingen av l\u00e5n og tilskudd vil variere avhengig av s\u00f8kers betjeningsevne, egenkapital, disponible tilskuddsmidler og kommunens prioriteringer\u00bb. Boligkontorets praksis for skj\u00f8nnsut\u00f8velse er at tilgjengelige midler skal fordeles etter en individuell vurdering. De med st\u00f8rst behov skal ha h\u00f8yest tilskudd, og da inntil 7,5G. Dette inneb\u00e6rer at de med lavest inntekt f\u00e5r st\u00f8rre tilskudd enn de med noe h\u00f8yere inntekt som har mulighet for \u00e5 betjene h\u00f8yere l\u00e5n. Husstander med s\u00e6rlige behov for en tilpasset bolig p\u00e5 grunn av store fysiske funksjonsnedsettelser, f\u00e5r de h\u00f8yeste tilskuddene. Det foresl\u00e5s at det fremover benyttes en tabell med inntektsgrupper og anbefalt st\u00f8rrelse p\u00e5 tilskudd for \u00e5 sikre likebehandling. Det gj\u00f8res individuelle vurderinger og ved s\u00e6rlige behov innvilges h\u00f8yere tilskudd, for eksempel ved behov knyttet funksjonsnedsettelser. Tilskudd gis i en st\u00f8rrelsesorden fra kr 250 000 til kr 600 000. Det er behov for \u00e5 presisere i retningslinjene at utm\u00e5ling av tilskudd skjer etter behov i forhold til inntekt, betjeningsevne og s\u00e6rlige behov ved bolig. Videre utm\u00e5les tilskudd etter en skj\u00f8nnsmessig vurdering og tilskudd p\u00e5 7,5G innvilges kun ved s\u00e6rlige tilfeller. Dersom tilskuddsbel\u00f8p skal \u00f8kes m\u00e5 det fremover settes av mer midler til form\u00e5let. Det foresl\u00e5s at det st\u00e5r i retningslinjene at tilskudd til etablering gis sammen med startl\u00e5n med 50 \u00e5rs nedbetalingstid, og at det stilles s\u00e6rlige krav til boligen. Husbanken anbefaler at 50 \u00e5rs nedbetalingstid alltid blir benyttet n\u00e5r tilskudd innvilges for \u00e5 utnytte l\u00e5nemuligheten. Dette samsvarer med at tilskudd kun gis i den grad betjeningsevnen ikke er h\u00f8y nok til \u00e5 betjene l\u00e5n som gj\u00f8r at egnet n\u00f8ktern bolig kan kj\u00f8pes. Det foresl\u00e5s at vilk\u00e5ret for tilskudd for barnefamilier angis som lav forutsigbar inntekt for at flere skal kunne innvilges tilskudd. Det er ogs\u00e5 behov for noen spr\u00e5klige presiseringer uten at innholdet endres. Dette gir f\u00f8lgende fordeling: Dagens veiledende Forslag til nye veiledende Husstand inntektsgrense inntektsgrenser etableringstilskudd etableringstilskudd 1 voksen 3,25G (405 000) 3,25G ingen endring 1 voksen + 1 barn 3,75G (465 000) 4,25G (525 000) 1 voksen + 2 barn 4,25G (525 000) 4,75G (590 000) 6 1 voksen + 3 eller flere barn 4,75G (590 000) 5,25G (650 000) 2 voksne 4G (495 000) 4G Ingen endring 2 voksne + 1 barn 4,5G ( 560 000) 5G (620 000) 2 voksne + 2 barn 5G (620 000) 5,5G (680 000) 2 voksne + 3 eller flere barn 5,5G (680 000) 6G (745 000) I fagnotatet foresl\u00e5s det \u00e5 legge til en setning i retningslinjen om at tilskuddsgrensen reduseres med 1/4G pr barn ved delt omsorg. Fagetaten argumenterer for at enslige med full omsorg for ett eller flere barn har lavere betjeningsevne enn de med delt omsorg, og derfor b\u00f8r grensen for tilskudd v\u00e6re lavere for dem enn for andre. Byr\u00e5det ser dette poenget, men mener likevel ikke at inntektsgrensen b\u00f8r reduseres for husstander med en voksen og delt omsorg. Byr\u00e5det viser til at det finnes ulike grader av delt omsorg, og ogs\u00e5 at husholdninger best\u00e5ende av en voksen kan ha samme behov for finansering for \u00e5 ha stor nok bolig til familien som enslige. Byr\u00e5det \u00f8nsker derfor ikke \u00e5 gj\u00f8re denne endringen n\u00e5, men mener den kan vurderes ved senere revideringer. Det vises ogs\u00e5 til at det er snakk om et lite bel\u00f8p for kommunen, men som vil kunne ha mye \u00e5 si for hvorvidt enkelte innbyggere f\u00e5r tilskudd, og dermed mulighet til \u00e5 komme seg inn p\u00e5 boligmarkedet. N\u00e5r det gjelder tilskudd til tilpasning og utbedring er utm\u00e5lingen godt regulert i retningslinjene. Det er kun behov for noen presiseringer. Det har i flere \u00e5r v\u00e6rt angitt at tilskudd til tilpasning skal v\u00e6re kr 50 000. Bel\u00f8pet er ikke justert de siste 10 \u00e5rene. Det foresl\u00e5s at bel\u00f8pet settes lik 1\u20442 G slik at bel\u00f8pet \u00f8kes noe og videre reguleres i samsvar med prisvekst. Det er en langvarig praksis at tilskudd til tilpasning ved s\u00e6rlige omfattende behov ikke kan overstige kr 1 000 000. Dette gis hvor det er barn med store funksjonsnedsettelser og behov for kostbare tilpasninger i boligen for at barnet skal kunne bli boende i hjemmet. Det foresl\u00e5s at maksbel\u00f8p kommer frem i retningslinjene, og at maksbel\u00f8p knyttes til G for \u00e5 sikre at bel\u00f8pet reguleres i samsvar med prisvekst. Maksbel\u00f8p foresl\u00e5s satt til 8,5G, som i dag utgj\u00f8r kr 1 050 000 rundet av til n\u00e6rmeste 5 000. Fra 2020 overtok kommunen behandlingen av s\u00f8knader om prosjektering og utredning. Bel\u00f8pet var den gang kr 20 000 for hvert av tilskuddene. Det foresl\u00e5s \u00e5 ta inn en bestemmelse om denne form for tilskudd, samt at bel\u00f8pet justeres opp og settes lik 1\u20444 G. Alle bel\u00f8p angitt i G vil bli justert hvert \u00e5r i mai/juni n\u00e5r folketrygdens grunnbel\u00f8p (G) endres. Generelle endringer av retningslinjene: Husbanken gikk i 2023 gjennom retningslinjene for startl\u00e5n hos ulike kommuner og har gitt Bergen kommune konkrete r\u00e5d for endring av retningslinjene. Husbanken hadde s\u00f8kelys p\u00e5 om kommunens s\u00e6rregler er i strid med form\u00e5let i startl\u00e5nsordningen eller annen lovgivning. Oppsummert ble s\u00e6rreglene til Bergen ansett for \u00e5 v\u00e6re saklige kriterium. Det ble ellers p\u00e5pekt at s\u00e6rreglene m\u00e5 \u00e5pne for unntak for \u00e5 sikre individuell vurdering i sakene. Det kommer frem av retningslinjene til Bergen kommune at de er veiledende og derfor mulig \u00e5 fravike. I vilk\u00e5rene for refinansiering er det derimot angitt at \u00abVed refinansiering m\u00e5 all usikret gjeld innfris med inndekking innenfor boligens verdi\u00bb. Dette er en presisering som kom ved endringen av retningslinjene i 2020. Bakgrunnen var flere klagesaker hvor det var gitt avslag p\u00e5 grunnlag av at all gjeld ikke kunne sikres med l\u00e5n innenfor boligens verdi, og klagerne anf\u00f8rte at deler av gjelden kunne beholdes utenfor. Husbanken p\u00e5pekte at denne bestemmelsen fremst\u00e5r som absolutt og at det ikke kan gj\u00f8res unntak, noe som vil v\u00e6re i strid med form\u00e5let med startl\u00e5n og krav om individuell vurdering. 7 Bakgrunnen for bestemmelsen er at refinansiering skal v\u00e6re en helhetlig og varig l\u00f8sning p\u00e5 s\u00f8kers gjeldsproblematikk. Krav som ikke blir omfattet av refinansieringen vil kunne skape utfordringer knyttet til betjening av boligl\u00e5net og vil kunne utgj\u00f8re en fare for utleggspant og dertil tvangssalg. Det foresl\u00e5s en tekstlinje om at det kan gj\u00f8res unntak i s\u00e6rlige tilfeller hvor gjelden kan betjenes innen rimelig tid. Det foresl\u00e5s ogs\u00e5 en generell tekstlinje i retningslinjene om at retningslinjene kan fravikes, dette for \u00e5 tydeligere mulighetene for unntak. Bergen kommunes retningslinjer angir at ektefeller, samboere eller partnere skal v\u00e6re l\u00e5ntakere og s\u00f8ke sammen, og at disse er de eneste typene husstandsmedlemmer som kan gj\u00f8re dette. Det foresl\u00e5s en tekstlinje om at det kun er ektefeller, samboere eller partnere som kan s\u00f8ke sammen, men at unntak kan gj\u00f8res n\u00e5r s\u00e6rlige boligsosiale og helsemessige hensyn tilsier at andre husstandsmedlemmer b\u00f8r s\u00f8ke sammen, og det da er klart den beste l\u00f8sningen at disse b\u00e5de eier og bor sammen. Det foresl\u00e5s ogs\u00e5 noen endringer av spr\u00e5k og formuleringer for \u00e5 gj\u00f8re innholdet tydeligere, mer presist og i samsvar med gjeldende praksis. Fors\u00f8k - Startl\u00e5n til f\u00f8rstegangsetablerere Den 24. juni 2024 ble forskrift om l\u00e5n fra Husbanken endret og i \u00a7 1- 3 st\u00e5r det at Husbanken gjennom fors\u00f8k kan gj\u00f8re avvik fra reglene i forskriften. Bakgrunnen for endringen er for \u00e5 gj\u00f8re et fors\u00f8k med startl\u00e5n til f\u00f8rstegangsetablerere. Bergen kommune skal delta i fors\u00f8ksordningen i 2025. Form\u00e5let med fors\u00f8ket er \u00e5 hjelpe flere med langvarige utfordringer med \u00e5 f\u00e5 boligl\u00e5n i bank inn p\u00e5 boligmarkedet. Fors\u00f8ket retter seg i hovedsak mot dem som skal kj\u00f8pe bolig for f\u00f8rste gang og som er noe bedre \u00f8konomisk stilt enn de som er i m\u00e5lgruppen for startl\u00e5n. Boligl\u00e5nforskriftens krav til bankenes utl\u00e5nspraksis n\u00e5r det gjelder egenkapital, bel\u00e5ningsgrad og l\u00e5nebel\u00f8p i forhold til inntekt, begrenser f\u00f8rstegangsetablereres mulighet til \u00e5 kj\u00f8pe bolig uten hjelp fra familie til betjening av l\u00e5net. N\u00e5r flere f\u00e5r mulighet til \u00e5 kj\u00f8pe bolig, kan presset p\u00e5 det private leiemarkedet ogs\u00e5 avta. Bergen kommune st\u00f8tter derfor fors\u00f8ksordningen. Fors\u00f8ksordningen for startl\u00e5n til f\u00f8rstegangsetablerere har noen s\u00e6rvilk\u00e5r som avviker fra den ordin\u00e6re startl\u00e5nsordningen. Det m\u00e5 s\u00f8kes s\u00e6rskilt om startl\u00e5nsmidler til fors\u00f8ksordningen og ordin\u00e6re startl\u00e5nsmidler kan ikke benyttes. Startl\u00e5nsmidlene m\u00e5 holdes adskilt. Begrensede midler gj\u00f8r at m\u00e5lgruppen m\u00e5 begrenses slik at startl\u00e5n gis til de som har st\u00f8rst behov for dette. Det er behov for egne retningslinjer for fors\u00f8ksordningen. Vilk\u00e5rene som Husbanken angir jf. Husbankens veileder for startl\u00e5n er: - S\u00f8kerne m\u00e5 som hovedregel kj\u00f8pe bolig for f\u00f8rste gang (ikke eid bolig f\u00f8r). I s\u00e6rskilte tilfeller kan kommunen vurdere \u00e5 gi startl\u00e5n under fors\u00f8ket til s\u00f8ker som skal etablere seg p\u00e5 nytt etter en livskrise. Kommunen m\u00e5 ogs\u00e5 ta hensyn til barns beste i hvert enkelt tilfelle. - S\u00f8kerne kan ikke f\u00e5 l\u00e5n, eller tilstrekkelig l\u00e5n i ordin\u00e6re banker. S\u00f8keren m\u00e5 ogs\u00e5 f\u00e5 avslag p\u00e5 s\u00f8knad om ordin\u00e6rt startl\u00e5n ut ifra s\u00f8kerens \u00f8konomiske situasjon. - S\u00f8kerne m\u00e5 minst ha 5 % av kj\u00f8pesummen i egenkapital. Bel\u00e5ningsgraden kan maks v\u00e6re 95 % av forsvarlig verdigrunnlag for boligen. - Alle l\u00e5n med pant i boligen skal regnes med, herunder andel fellesgjeld i borettslag og boligsameier. 8 - S\u00f8kerne m\u00e5 ha utnyttet sitt sparepotensiale over lengre tid. Det stilles strengere krav til sparing enn ved ordin\u00e6re startl\u00e5n. - S\u00f8keren m\u00e5 ha evne til \u00e5 betjene l\u00e5net over tid og fortsatt ha n\u00f8dvendige midler igjen til livsopphold. - Ordin\u00e6re startl\u00e5nsregelverk n\u00e5r det gjelder tapsdeling, adgang til oppsigelse og behovspr\u00f8ving gjelder. Av s\u00f8kere i m\u00e5lgruppen for fors\u00f8ket skal kommunen prioritere de som har st\u00f8rst behov for startl\u00e5n. Husbankens veileder sier f\u00f8lgende om hva det kan gis startl\u00e5n til under fors\u00f8ket: \u2022 I fors\u00f8ket kan det gis startl\u00e5n til kj\u00f8p av bolig. Hvis det er behov for tilpasning eller utbedring av boligen som kj\u00f8pes, kan det ogs\u00e5 gis startl\u00e5n til dette. \u2022 Det kan ogs\u00e5 gis startl\u00e5n til oppf\u00f8ring av bolig (ikke byggel\u00e5n) under fors\u00f8ket. \u2022 I fors\u00f8ket kan det ikke gis startl\u00e5n til refinansiering. \u2022 Startl\u00e5n under fors\u00f8ket kan ikke benyttes til boligkj\u00f8psmodeller, for eksempel deleie. L\u00e5net gis med tidsbegrensing p\u00e5 10 \u00e5r, men terminbel\u00f8pet beregnes ut fra en nedbetalingstid p\u00e5 30 \u00e5r. Kortere nedbetalingstid kan benyttes. Etter maksimalt 10 \u00e5r skal l\u00e5net refinansieres i ordin\u00e6r kredittinstitusjon. Hvis l\u00e5ntaker ikke f\u00e5r l\u00e5n til refinansiering i ordin\u00e6r kredittinstitusjon etter 10 \u00e5r, har l\u00e5ntaker krav p\u00e5 \u00e5 kunne videref\u00f8re startl\u00e5net med vilk\u00e5r etter det ordin\u00e6re startl\u00e5nsregelverket. L\u00e5net kan ikke innvilges med avdragsutsettelse, men avdragsutsettelse kan innvilges ved behov under l\u00e5nets l\u00f8petid. Bergen kommunes retningslinjer for ordin\u00e6re startl\u00e5n vil i henhold til Husbankens veileder kunne gjelde fors\u00f8ksordningen, med et par vesentlige unntak. Veilederen angir at makssum for l\u00e5n og kj\u00f8pesum vil v\u00e6re i strid med fors\u00f8ket. Bergen kommune er uenig i dette, men det l\u00f8ses ved \u00e5 sette krav om at boligen m\u00e5 v\u00e6re n\u00f8ktern og ikke overstige husstandens behov. Hensikten med ordningen er at l\u00e5ntakerne skal refinansiere l\u00e5net i ordin\u00e6re banker n\u00e5r de har oppn\u00e5dd tilfredsstillende andel friverdi i boligen, som da vil utgj\u00f8re egenkapital. Dette medf\u00f8rer at det m\u00e5 stilles strengere krav til betjeningsevne enn det som gj\u00f8res til ordin\u00e6re startl\u00e5n. I dag benyttes en kalkulasjonsrente p\u00e5 5,5 % for ordin\u00e6re startl\u00e5n. For fors\u00f8ksordningen foresl\u00e5s en h\u00f8yere kalkulasjonsrente. Boligl\u00e5nsforskriften gjeldende frem til 31. desember 2024 angir en rentestresstest p\u00e5 minimum 7 % og minimum 3 % p\u00e5slag p\u00e5 gjeldende rente. I dag ville en slik stresstestrente utgj\u00f8re 7,909 %. Det foresl\u00e5s derfor at kalkulasjonsrenten settes til 7 % for l\u00e5n etter fors\u00f8ksordningen. I dag benyttes livsoppholdssatser fastsatt av kommunen. Det tas utgangspunkt i gjeldende sosialsatser med p\u00e5slag. Dette er vurdert \u00e5 v\u00e6re forsvarlig da hensikten med startl\u00e5n er \u00e5 hjelpe langvarig sv\u00e6rt \u00f8konomisk vanskeligstilte inn p\u00e5 boligmarkedet. For fors\u00f8ksordningen vil det ikke v\u00e6re samme hensyn. Det foresl\u00e5s derfor at det benyttes forenklede SIFO-satser for livsopphold ved beregning av betjeningsevne. Som med kalkulasjonsrente vil dette kunne medvirke til at det vil v\u00e6re mulig \u00e5 flytte l\u00e5net til ordin\u00e6r bank p\u00e5 sikt. Husbanken skriver i sin veileder at startl\u00e5n kan gis sammen med kommunale tilskuddsordninger. Bergen kommune kan ikke se at s\u00f8kere som kvalifiserer for fors\u00f8ksordningen vil kvalifisere for tilskudd til etablering. Kvalifiserer s\u00f8kerne for tilskudd til etablering vil de ogs\u00e5 v\u00e6re i m\u00e5lgruppen for ordin\u00e6re startl\u00e5n. Tilskudd til etablering vil derfor ikke v\u00e6re relevant for startl\u00e5n etter fors\u00f8ksordningen. 9 RETNINGSLINJER FOR STARTL\u00c5N, TILSKUDD TIL ETABLERING, TILSKUDD TIL TILPASNING OG TILSKUDD TIL PROSJEKTERING OG UTREDNING Form\u00e5l Startl\u00e5n og tilskudd skal bidra til at husstander med langvarige boligfinansieringsproblemer skal f\u00e5 mulighet til \u00e5 etablere seg og bli boende i n\u00f8kterne og gode boliger. Husstander med finansieringsproblemer er husstander som har behov for hel eller delvis finansiering fra kommunen. Finansieringen skal gi husstanden stabile boforhold. M\u00e5lgruppe Barnefamilier, enslige fors\u00f8rgere, personer med funksjonsnedsettelse, flyktninger og andre \u00f8konomisk vanskeligstilte husstander. Hva kan det gis l\u00e5n til - Kj\u00f8p av bolig - Utbedring av bolig og tilpasning av bolig. Det gis l\u00e5n til hensiktsmessig utbedring/tilpasning som gj\u00f8r boligen vesentlig bedre egnet for husstanden, og som sikrer at boligen fortsatt vil v\u00e6re et rimelig og n\u00f8kternt boalternativ. Det gis ikke l\u00e5n til ordin\u00e6rt vedlikehold og oppussing - Overta bolig etter samlivsbrudd - Oppf\u00f8ring av bolig, som toppfinansiering sammen med grunnfinansiering fra Husbanken eller andre finansieringsinstitusjoner - Refinansiering av dyre l\u00e5n for \u00e5 kunne beholde en egnet bolig. Boligen m\u00e5 ligge i Bergen kommune, v\u00e6re n\u00f8ktern og egnet for husstanden. L\u00e5n forutsetter at s\u00f8ker(ne) bor i boligen. Ved salg, overdragelse, annen realisasjon av bolig eller fraflytting skal l\u00e5net innfris. Vilk\u00e5r Ektefeller, samboere eller partnere skal s\u00f8ke sammen og begge m\u00e5 st\u00e5 som l\u00e5ntakere. Det er kun ektefeller, samboere eller partnere som kan s\u00f8ke sammen. Unntak kan gj\u00f8res hvis det er s\u00e6rlige boligsosiale hensyn som gj\u00f8r at personer klart b\u00f8r eie bolig og bo sammen, selv om de ikke er ektefeller, samboere eller partnere. S\u00f8kere m\u00e5 dokumentere at l\u00e5ns\u00f8ker(ne) sin(e) fremtidige inntekter er tilstrekkelige til \u00e5 betjene renter og avdrag p\u00e5 l\u00e5n, i tillegg til levekostnader fastsatt av kommunen. S\u00f8knaden vil bli avsl\u00e5tt dersom kommunen mener at l\u00e5nes\u00f8ker ikke vil klare framtidige betalingsforpliktelser. Unge under utdanning, b\u00e5de studenter og l\u00e6rlinger, er i en midlertidig situasjon og er ikke i m\u00e5lgruppen for startl\u00e5n. Selvstendig n\u00e6ringsdrivende m\u00e5 fremvise gyldig regnskap for de siste 2-3 \u00e5rene som dokumenterer at s\u00f8ker(ne) har langvarige boligfinansieringsproblemer og har tilstrekkelig betjeningsevne for l\u00e5neopptak. S\u00f8ker(ne) m\u00e5 v\u00e6re faktisk og varig bosatt i Norge, herunder ogs\u00e5 ektefelle/samboer og barn. S\u00f8ker(ne) m\u00e5 ha norsk f\u00f8dsels- og personnummer. Det m\u00e5 foreligge skattemelding/ utskrift av likning f\u00f8r l\u00e5n kan innvilges. Bolig i hjemlandet m\u00e5 v\u00e6re solgt. Egenkapital skal benyttes ved kj\u00f8p av ny bolig. 10 S\u00f8ker(ne) m\u00e5 ha langvarige problemer med \u00e5 f\u00e5 finansiering i ordin\u00e6re finansinstitusjoner og ha inntekt under veiledende inntektsgrenser. Inntektsgrenser for startl\u00e5n og tilskudd fastsettes med utgangspunkt i Folketrygdens grunnbel\u00f8p (G) og reguleres en gang i \u00e5ret. Veiledende inntektsgrense Veiledende \u00f8vre inntektsgrense Husstand etableringstilskudd startl\u00e5n 1 voksen 3,25G (405 000) 4G (495 000) 1 voksen + 1 barn 4,25G (525 000) 5G (620 000) 1 voksen + 2 barn 4,75G (590 000) 5,75G (715 000) 1 voksen + 3 eller flere barn 5,25G (650 000) 6,25G (775 000) 2 voksne 4G (495 000) 5,5G (680 000) 2 voksne + 1 barn 5G (620 000) 7G (870 000) 2 voksne + 2 barn 5,5G (680 000) 7,75G (960 000) 2 voksne + 3 eller flere barn 6G (745 000) 8,25G (1 025 000) Unge og andre uten barn m\u00e5 utnytte sitt inntekt- og sparepotensiale, og det m\u00e5 vurderes om de kan f\u00e5 l\u00e5n i bank innen rimelig tid. De kan da f\u00e5 avslag selv om de har inntekt under veiledende inntektsgrense hvis de ikke anses for \u00e5 ha langvarige finansieringsproblemer For \u00e5 f\u00e5 refinansiering m\u00e5 s\u00f8ker(ne) i tillegg oppfylle disse vilk\u00e5rene: - L\u00e5net m\u00e5 sikres med pant innenfor boligens verdi. - Husstanden m\u00e5 st\u00e5 i fare for \u00e5 miste boligen p\u00e5 tvangssalg. - L\u00e5ns\u00f8ker m\u00e5 klare fremtidige betalingsforpliktelser. - Refinansiering gis normalt kun en gang. - All usikret gjeld m\u00e5 dekkes inn av refinansieringen. - Unntak kan gj\u00f8res hvis det er s\u00e6rlig behov for \u00e5 beholde boligen, og gjeld som holdes utenfor kan betjenes og innfris innen rimelig tid. Veiledende maks l\u00e5ne- og kj\u00f8pesum Veiledende maksimalt l\u00e5nebel\u00f8p og kj\u00f8pesum (inkludert fellesgjeld) fra kommunen i henhold til husstandens st\u00f8rrelse. Bel\u00f8pene reguleres hvert \u00e5r etter SSBs boligprisindeks. Husstand Veiledende maks l\u00e5n- og kj\u00f8pesum (inkl. fellesgjeld) 1 voksen 3 200 000 1 voksen + 1 barn 3 450 000 1 voksen + 2 barn 4 100 000 1 voksen + 3 eller flere barn 4 100 000 2 voksne 3 200 000 2 voksne + 1 barn 3 450 000 2 voksne + 2 barn 4 100 000 2 voksne + 3 eller flere barn 4 100 000 Unntak kan gj\u00f8res ved barnerike familier eller andre s\u00e6rlig vanskeligstilte som har et s\u00e6rlig behov for \u00e5 kj\u00f8pe eller beholde bolig, og boligen ikke kan anskaffes innenfor gitte rammer. Kj\u00f8pesum m\u00e5 ikke overstige prisantydning/markedsverdi i vesentlig grad (ca. 10 %). L\u00e5neutm\u00e5ling Det kan gis l\u00e5n til inntil 100 % av kj\u00f8pesummen, nybyggings- eller utbedringskostnader eller boligens verdi, pluss eventuelle n\u00f8dvendige omkostninger. Egenkapital over 1G m\u00e5 benyttes som del av finansieringen av boligen. 11 Rente og avdragsvilk\u00e5r Renten f\u00f8lger Husbankens rente, tillagt 0,25 %. L\u00e5ntaker kan velge flytende eller fast rente. Bergen kommune tilbyr fastrente med 3, 5 eller 10 \u00e5rs binding. L\u00e5net kan nedbetales over inntil 30 \u00e5r som annuitetsl\u00e5n. I s\u00e6rlige tilfeller og hvor l\u00e5n gis sammen med tilskudd innvilges 50 \u00e5rs nedbetalingstid jf. Vilk\u00e5rene i Forskrift av 01.01.2020 om l\u00e5n fra Husbanken \u00a7 8-5 2.ledd. L\u00e5n til utbedring/ tilpasning kan gis som seriel\u00e5n over 10 \u00e5r M\u00e5nedlige terminer med termingebyr og etablerings og depotgebyr fastsettes av l\u00e5neforvalter, i samr\u00e5d med kommunen Sikkerhet Kommunen skal ha 1. prioritets pant i boligen. 2. prioritet aksepteres der kj\u00f8pesummen delvis er finansiert i annen finansieringsinstitusjon. Kommunens l\u00e5n skal ha pant innenfor boligens verdi. Tilskudd til etablering: Tilskudd til etablering kan gis til varig \u00f8konomisk vanskeligstilte husstander med inntekt under gjeldende inntektsgrenser, og som ikke har tilstrekkelig betjeningsevne til \u00e5 finansiere en egnet og n\u00f8ktern bolig med bare startl\u00e5n. Tilskudd til kj\u00f8p, refinansiering eller \u00e5 overta bolig gis sammen med startl\u00e5n som er gitt maksimal nedbetalingstid (50 \u00e5r). All egenkapital som overstiger 0,5G skal brukes som del av finansieringen av boligen. Utm\u00e5lingen av tilskuddet vil bli redusert med tilsvarende bel\u00f8p som egenkapitalen. Egenkapital (herunder arv, forskudd p\u00e5 arv, gave) m\u00e5 dokumenteres p\u00e5 s\u00f8knads- og kj\u00f8pstidspunkt. Tilskudd til etablering kan gis for \u00e5 utbedre bolig, alene eller sammen med startl\u00e5n. Tilskudd kan gis n\u00e5r utbedringen av boligen er n\u00f8dvendig for at boligen fortsatt skal v\u00e6re en egnet bolig og s\u00f8ker ikke har tilstrekkelig midler eller betjeningsevne for l\u00e5neopptak for \u00e5 dekke kostnaden. Utbedringen m\u00e5 v\u00e6re hensiktsmessig og n\u00f8ktern. Det gis ikke tilskudd til ordin\u00e6r oppussing og vedlikehold av bolig. Alle tilskudd til etablering skal ha pant i bolig, uavhengig av bel\u00f8p. N\u00e5r boligen selges, flyttes fra eller p\u00e5 annen m\u00e5te realiseres, skal tilskuddet betales tilbake i sin helhet. I s\u00e6rlige tilfeller for eksempel ved salg av bolig som f\u00f8rer til tap, kan kravet om tilbakebetaling frafalles. Tilskudd til etablering utm\u00e5les etter en individuell vurdering hvor s\u00f8kers inntekt og betjeningsevne for l\u00e5n vektlegges, s\u00f8kers behov for \u00e5 kj\u00f8pe eller beholde egnet bolig, husstandens st\u00f8rrelse og sosiale og/ eller helsemessige forhold som er relevant for bosituasjonen. Tilskudd vil utgj\u00f8re mellom 2G til 5,5G avhengig av overnevnte forhold og kommunens tilgjengelige midler. Ved s\u00e6rlig boligsosiale hensyn kan tilskudd inntil 7,5G innvilges. Tilskudd til tilpasning Tilskudd til tilpasning kan gis til husstander som p\u00e5 grunn av funksjonsnedsettelse eller alder har behov for \u00e5 tilpasse sin bolig, og som ikke selv har tilstrekkelig midler eller 12 betjeningsevne for l\u00e5neopptak for \u00e5 dekke kostnaden med tilpasningen, samt har varig lav inntekt jf. inntektsgrensene for tilskudd. For husstander med barn med alvorlig funksjonsnedsettelse lempes kravet om varig lav inntekt og manglende betjeningsevne for l\u00e5neopptak. Tilpasningen m\u00e5 - v\u00e6re n\u00f8ktern og n\u00f8dvendig for \u00e5 kunne bli boende i boligen over lengre tid. - v\u00e6re hensiktsmessig ut ifra en kostnad-nytte-vurdering. - gj\u00f8re boligen vesentlig bedre egnet for husstanden. - sikre at boligen fortsatt vil v\u00e6re et rimelig og n\u00f8kternt boalternativ. Tilskudd kan gis i den grad husstanden selv ikke har tilstrekkelig midler til \u00e5 dekke kostnaden. St\u00f8rrelsen p\u00e5 tilskuddet gis utfra en helhetsvurdering av tilgjengelige midler, s\u00f8kers behov og muligheter for st\u00f8tte fra andre offentlige st\u00f8tteordninger. Det gis normalt tilskudd for kostnader med inntil 1\u20442 G. Hvis utbedringen/ tilpasningen er dyrere enn 1\u20442 G kan godkjente kostnader utover dette finansieres med en kombinasjon av tilskudd og l\u00e5n, der tilskuddet utgj\u00f8r inntil 50 % av kostnadene. I s\u00e6rlige tilfeller kan det gis h\u00f8yere tilskudd. Dette gjelder n\u00e5r husstanden kan dokumentere at tilpasningen blir sv\u00e6rt kostbar p\u00e5 grunn av husstandens s\u00e6rlige behov, og husstanden ikke har betjeningsevne til l\u00e5neopptak. Tilskuddet kan ikke utgj\u00f8re mer enn 8,5G. Ved senere behov for tilskudd vil maksgrensen totalt v\u00e6re 8,5G til sammen. Tilskudd gis til eid bolig. Mindre tilskudd til tilpasning kan gis til husstander i leid bolig med langvarige leiekontrakter, herunder leietakere i kommunale boliger. Utleier m\u00e5 godkjenne tilpasningene. Tilskudd over 1/2 G skal ha pant i boligen. Tilskudd til tilpasning nedskrives med 10 % hvert hele \u00e5r husstanden bor i boligen. Hvis boligens selges, overdras eller fraflyttes skal tilskudd som ikke er nedskrevet tilbakebetales i sin helhet. Tilskudd til prosjektering og utredning Tilskudd til prosjektering og utredning kan gis til husstander som har behov for \u00e5 kartlegge hvilke tilpasninger som b\u00f8r og kan gj\u00f8res i eksisterende bolig, og som har kostnader til faglig bistand. M\u00e5lgruppen er husstander med personer som har behov for en tilpasset bolig. Tilskuddet er ikke \u00f8konomisk behovspr\u00f8vd og gis uten pant i boligen. Det gis tilskuddet til prosjektering med inntil 0,25 G Det gis tilskudd til utredning med inntil 0,25G Annet Startl\u00e5n og tilskudd gis kun en gang. 13 Unntak kan gj\u00f8res n\u00e5r n\u00e5v\u00e6rende bolig ikke lenger er egnet p\u00e5 grunn av endring i husstandens sammensetning eller helsemessige forhold, eller andre s\u00e6rlige boligsosiale forhold, og s\u00f8ker ikke har betjeningsevne til tilstrekkelig l\u00e5nefinansiering av ny bolig. Tilskudd til tilpasning kan innvilges mer enn en gang hvis personen med en funksjonsnedsettelse m\u00e5 flytte fordi boligen ikke lenger er egnet eller p\u00e5 grunn av endringer i husstanden, eller behovet har vesentlig endret seg og dette ikke var mulig \u00e5 forutse. Dispensasjoner Administrasjonen kan gj\u00f8re unntak fra overnevnte retningslinjer om det foreligger s\u00e6rlige boligsosiale hensyn. Klage Vedtak om finansiering gis som enkeltvedtak. Enkeltvedtaket kan p\u00e5klages til klagenemnden. Klagen m\u00e5 fremsettes senest 3 uker etter at vedtaket er mottatt. RETNINGSLINJER FOR FORS\u00d8K MED STARTL\u00c5N TIL F\u00d8RSTEGANGSETABLERERE Form\u00e5l Form\u00e5let med fors\u00f8ket er \u00e5 gi flere personer mulighet til \u00e5 kj\u00f8pe seg sin f\u00f8rste bolig. Finansieringen skal gi husstanden stabile boforhold. M\u00e5lgruppe M\u00e5lgruppen er personer som skal kj\u00f8pe bolig for f\u00f8rste gang og som ikke f\u00e5r l\u00e5n i ordin\u00e6re finansinstitusjoner selv om de har utnyttet sin mulighet til \u00e5 spare til egenkapital, og som ikke er i m\u00e5lgruppen for ordin\u00e6re startl\u00e5n. Det kan gis startl\u00e5n til reetablering n\u00e5r det foreligger s\u00e6rlig boligsosiale hensyn. Ektefeller, samboere eller partnere skal s\u00f8ke sammen og begge m\u00e5 st\u00e5 som l\u00e5ntakere. Det er kun ektefeller, samboere eller partnere som kan s\u00f8ke sammen. Unntak kan gj\u00f8re hvis det er s\u00e6rlige boligsosiale hensyn som gj\u00f8r at personer i samme husstand klart b\u00f8r eie bolig og bo sammen, selv om de ikke er ektefeller, samboere eller partnere. S\u00f8ker(ne) m\u00e5 dokumentere at husstandens fremtidige inntekter er tilstrekkelige til \u00e5 betjene renter og avdrag p\u00e5 l\u00e5n, i tillegg til rimelige levekostnader (SIFO-sats). S\u00f8knaden vil bli avsl\u00e5tt dersom kommunen mener at l\u00e5nes\u00f8ker ikke vil klare framtidige betalingsforpliktelser. S\u00f8ker(ne) m\u00e5 dokumentere at de har s\u00f8kt i ordin\u00e6re finansinstitusjoner (banker) og f\u00e5tt avslag eller for lite l\u00e5n til kj\u00f8p av egnet bolig i mer enn to banker. Avslagene m\u00e5 v\u00e6re begrunnet. S\u00f8ker(ne) m\u00e5 dokumentere at de har utnyttet sin muligheten til \u00e5 spare til egenkapital over en lengre periode. Husstander som er i en midlertidig situasjon, for eksempel unge under utdanning, studenter og l\u00e6rlinger, er ikke i m\u00e5lgruppen for startl\u00e5n og s\u00f8knaden vil bli avsl\u00e5tt. Selvstendig n\u00e6ringsdrivende m\u00e5 fremvise gyldig regnskap for de siste 2-3 \u00e5rene som dokumenterer at s\u00f8ker har langvarige boligfinansieringsproblemer og har tilstrekkelig betjeningsevne for l\u00e5neopptak. 14 Finansiering gis kun ved faktisk og varig bosetting i Norge, herunder ogs\u00e5 ektefelle/samboer og barn. S\u00f8ker(ne) m\u00e5 ha norsk f\u00f8dsels- og personnummer. Det m\u00e5 foreligge skattemelding/utskrift av likning f\u00f8r l\u00e5n kan innvilges Bolig i annet land forutsettes solgt. Egenkapital skal benyttes ved kj\u00f8p av ny bolig. S\u00f8ker(ne) m\u00e5 ha minimum 5 % egenkapital. Maksimal bel\u00e5ningsgrad er 95 % av boligens verdi inkludert andel fellesgjeld. Hva kan det gis l\u00e5n til - Kj\u00f8p av n\u00f8ktern og egnet bolig ut ifra husstandens st\u00f8rrelse og behov - Oppf\u00f8ring av n\u00f8ktern bolig (ikke byggel\u00e5n) - I fors\u00f8ket kan det gis startl\u00e5n til kj\u00f8p av bolig. Hvis det er behov for tilpasning eller utbedring av boligen som kj\u00f8pes, kan det ogs\u00e5 gis startl\u00e5n til dette. Det gis ikke l\u00e5n til kj\u00f8p av bolig som ledd i boligkj\u00f8psmodeller. Boligen m\u00e5 v\u00e6re i Bergen kommune. L\u00e5neutm\u00e5ling L\u00e5neutm\u00e5ling fastsettes innenfor 95 % av kj\u00f8pesummen og omkostningene. Egenkapital over 1G m\u00e5 brukes til kj\u00f8p/bygging/utbedring. Rente og avdragsvilk\u00e5r - Renten f\u00f8lger Husbankens rente, tillagt 0,25 %. L\u00e5ntaker kan velge flytende eller fast rente (3, 5 eller 10 \u00e5r). - L\u00e5net har en varighet p\u00e5 10 \u00e5r, og skal refinansieres med l\u00e5n i ordin\u00e6r bank senest etter 10 \u00e5r. L\u00e5ntaker m\u00e5 s\u00f8ke om refinansiering i bank senest tre m\u00e5neder f\u00f8r l\u00e5net utl\u00f8per. Ved avslag p\u00e5 refinansiering i ordin\u00e6r bank etter 10 \u00e5r kan l\u00e5n etter s\u00f8knad omgj\u00f8res til ordin\u00e6rt startl\u00e5n. - L\u00e5net nedbetales i henhold til en nedbetalingsplan p\u00e5 30 \u00e5r som annuitetsl\u00e5n. Kortere nedbetalingstid kan gis. L\u00e5net skal betjenes med avdrag, renter og omkostninger. - M\u00e5nedlige terminer med termingebyr og etablerings- og depotgebyr fastsettes av l\u00e5neforvalter, i samr\u00e5d med kommunen. Sikkerhet - Kommunen skal ha 1. prioritets pant i boligen. - 2. prioritet aksepteres der kj\u00f8pesummen delvis er finansiert i annen finansieringsinstitusjon. - Kommunens l\u00e5n skal ha pant innenfor 95 % av boligens verdi. Bel\u00e5ningsgraden kan ikke overstige 95 % inkludert andel fellesgjeld. Dispensasjoner Administrasjonen kan gj\u00f8re unntak fra overnevnte retningslinjer om det foreligger s\u00e6rlige boligsosiale hensyn. Klage Vedtak om finansiering gis som enkeltvedtak. Enkeltvedtaket kan p\u00e5klages til klagenemnden. Klagen m\u00e5 fremsettes senest 3 uker etter at vedtaket er mottatt. 15 "
}