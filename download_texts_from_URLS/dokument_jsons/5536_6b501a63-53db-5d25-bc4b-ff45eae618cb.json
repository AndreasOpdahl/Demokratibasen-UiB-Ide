{
  "dokument_id": "6b501a63-53db-5d25-bc4b-ff45eae618cb",
  "doc_type": "meeting_agenda",
  "kommune": 5536,
  "tittel": "Innkalling - Formannskapet - 10.02.2025 (Hoveddokument)",
  "url": "https://innsyn.lyngen.kommune.no/wfdocument.aspx?journalpostid=2013060164&dokid=120096&versjon=1&variant=A&ct=RA-PDF",
  "tekst": " Lyngen kommune Innkalling Utvalg: Formannskapet M\u00f8tested: R\u00e5dhuset, kantina 2.etg. Dato: 10.02.2025 Tid: Kl. 10:00-15:00 Medlemmene innkalles med dette til m\u00f8tet. Medlemmer som m\u00e5tte ha gyldig forfall og/eller mulig inhabilitet, m\u00e5 muntlig melde fra om dette snarest, slik at varamedlem kan bli innkalt. De varamedlemmene som f\u00e5r tilsendt innkallingen, m\u00f8ter alts\u00e5 bare dersom de f\u00e5r s\u00e6rskilt innkalling. Egenmeldingsskjema finnes p\u00e5 v\u00e5r hjemmeside www.lyngen.kommune.no under politikk/sakspapirer. De sakene som ikke er unntatt offentlighet er i tida fram til m\u00f8tet utlagt med alle dokumenter til alminnelig ettersyn p\u00e5 Servicekontoret, kommunehuset. De medlemmene og eventuelle innkalte varamedlemmer som skal delta i behandlingen av saker som er unntatt offentlighet, kan f\u00e5 n\u00e6rmere innsyn i disse (dersom de ikke f\u00f8lger denne innkallingen) ved henvendelse til Servicekontoret. Sakliste Sak nr. Sakstittel PS 01/25 Referatsaker RS 01/25 Mobildekning Telia - omr\u00e5det Lyngseidet PS 02/25 Delegerte saker PS 03/25 108/2 - deling rundt eksisterende bolig - Nord-Lenangen - Eli- Janne Johansen PS 04/25 Foresp\u00f8rsel om kj\u00f8p av eiendom, Nord-Lenangen havn PS 05/25 Ny samarbeidsavtale for Nord-Troms Plan og Eiendom PS 06/25 KS Debatthefte 2025 PS 07/25 Fordelingsplan \u00c5sland nydyrkingsfelt Lyngen kommune, den 03.02.2025 Eirik Larsen ordf\u00f8rer Johanne Larsen spesialkonsulent Lyngen kommune Arkiv: JournalpostID: 25/1132 Saksbehandler: Johanne Larsen Dato: 03.02.2025 Saksframlegg Saksnr. Utvalg M\u00f8tedato PS 01/25 Formannskapet 10.02.2025 Referatsaker R\u00e5dmannens innstilling: Referatsakene tas til orientering. Underliggende saker: 01/25, Mobildekning Telia - omr\u00e5det Lyngseidet Side 2 av 21 Lyngen kommune Arkiv: JournalpostID: 24/13979 Saksbehandler: Trond Arne Hoe Dato: 13.12.2024 Saksframlegg Saksnr. Utvalg M\u00f8tedato RS 01/25 Formannskapet 10.02.2025 RS Kommunestyret Mobildekning Telia - omr\u00e5det Lyngseidet Side 3 av 21 Lyngen kommune Arkiv: JournalpostID: 25/1133 Saksbehandler: Johanne Larsen Dato: 03.02.2025 Saksframlegg Saksnr. Utvalg M\u00f8tedato PS 02/25 Formannskapet 10.02.2025 Delegerte saker R\u00e5dmannens innstilling: De delegerte sakene tas til orientering. Underliggende saker: 04/25, 84/1 - Vedtak ferdigmelding sanit\u00e6rabonnement - S\u00f8knad om tilknytnign til vann og avl\u00f8p for forpakterboligen - Presteg\u00e5rdsbakken 12 08/25, 108/195 - Ferdigattest - riving av eksisterende og f\u00f8re opp nytt tilbygg - Lenangsveien 2646 - Tom-J\u00f8rgen Gangs\u00f8 128/24, 123/8 - Ferdigattest - trehytte - Ullsfjordveien 1127 - Frihaugen As 06/25, 98/77 - Ferdigattest - fritidsbolig - Mellavika 28 - Cato Skarstein 01/25, Fradeling av grunn til grunnvannsanlegg - Furuflaten - Erik Harald Roseng 132/24, Vedtak G\u00f8ril Krag jfr. S\u00f8knad om dispensasjon for kj\u00f8ring med snescooter i forbindelse med trefelling og transport 09/25, 101/65 - Endringsvedtak - 8 minihus/hytter - Koppangen Panorama AS 05/25, Vedtak ifm. Sondre \u00d8. B. Sletten S\u00f8knad om dispensasjon fra lov om motorferdsel i utmark 126/24, Vedtak imf s\u00f8knad om dispensasjon for bruk av helikopter - gapahuk i Sherpatrappa p\u00e5 Lyngseidet 131/24, Vedtak Jensvoll velforening jfr. S\u00f8knad om motorferdsel i utmark - ATV og sn\u00f8skuter - 26.10.2024 - 30.04.2025 130/24, Vedtak jfr. S\u00f8knad om dispensasjon for skuterkj\u00f8ring Side 4 av 21 127/24, Vedtak ifm s\u00f8knad om dispensasjon for snescooterkj\u00f8ring i forbindelse med gapahuk i Sherpatrappa 124/24, Vedtak jfr. S\u00f8knad om motorferdsel i utmark - firhjuling - 09.09.2024 - 08.09.2025 129/24, Vedtak jfr. S\u00f8knad om motorferdsel i utmark - firhjuling - 09.09.2024 - 08.09.2025 03/25, 101/65 - Vedtak - utslipp av avl\u00f8psvann til Sj\u00f8 - Utslippstillatelse - Myre 10/25, 67/12 - Igangsettingstillatelse - vannforsyningsanlegg - Furuflaten - Lyngen Kommune 07/25, 79/71 - Midlertidig brukstillatelse - tiltak med ansvarsrett - bolig - Torgeir Bakkehaug 12/25, 98/74 - Ferdigattest - fritidsbolig - Mellavika 26 - Andreas Mikkelsen 11/25, 84/42 - Igangsettingstillatelse - deler av tiltaket - bruksendring, fasadeendring og tilbygg - Strandveien 24 - Lyngen Kommune Side 5 av 21 Lyngen kommune Arkiv: JournalpostID: 25/270 Saksbehandler: Frode Hoang Dato: 09.01.2025 Saksframlegg Saksnr. Utvalg M\u00f8tedato PS 03/25 Formannskapet 10.02.2025 108/2 - deling rundt eksisterende bolig - Nord-Lenangen - Eli-Janne Johansen Henvisning til lovverk \u00a7 19-2.Dispensasjonsvedtaket Kommunen kan gi varig eller midlertidig dispensasjon fra bestemmelser fastsatt i eller i medhold av denne lov. Det kan settes vilk\u00e5r for dispensasjonen. Dispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. Det kan ikke dispenseres fra saksbehandlingsregler. Ved dispensasjon fra loven og forskriften til loven skal det legges s\u00e6rlig vekt p\u00e5 dispensasjonens konsekvenser for helse, milj\u00f8, jordvern, sikkerhet og tilgjengelighet. Departementet kan i forskrift gi regler for omfanget av dispensasjoner og fastsette tidsfrist for behandling av dispensasjonssaker, herunder fastsette tidsfrist for andre myndigheters uttalelse i dispensasjonssaker og gi regler om beregning av frister, adgang til fristforlengelse og konsekvenser av fristoverskridelse. Saksopplysninger Generelle opplysninger om saken Eli-Janne Johansen, s\u00f8ker om deling til boligtomt rundt eksisterende bygg p\u00e5 gnr/bnr 108/2, areal ca. 2,8 daa. Bygningsmassen best\u00e5r av en enebolig, fj\u00f8s, uthus. Oms\u00f8kt areal er slik boligtomten er gjerdet inn og brukes per i dag. Form\u00e5let med delingen er salg av boligtomten. Eiendommen er en landbrukseiendom, og den landbruksfaglige vurderingen til jordbrukssjefen konkluderer med at det ikke er noen landbruksfaglige innvendinger mot oms\u00f8kt fradeling. Oms\u00f8kt fradeling b\u00e5ndlegger ikke jordbruksarealer. Alle fire eiere p\u00e5 eiendommen gnr/bnr 108/2 er etablert og bor i kommunen p\u00e5 andre adresser. Side 6 av 21 S\u00f8kers kartutsnitt Saken har v\u00e6rt ute p\u00e5 h\u00f8ring blant Statsforsforvalteren i Troms og Finnmark, Troms fylkeskommune, NVE og Sametinget. Uttalelser fra sektormyndighetene er sitert, forkortet, eller oppsummert. Fullstendige uttalelser er vedlagt saken, se vedlegg. Lyngen kommune har mottatt f\u00f8lgende kommentarer til s\u00f8knaden: Statsforsforvalteren i Troms og Finnmark kom med en uttalelse datert 04.12.2024: \"Eiendommen er en st\u00f8rre landbrukseiendom i Nord-Lenangen. Statsforvalteren er positiv til fradeling dersom fradelingen er del av en driftsrasjonalisering, der dyrka og dyrkbar mark legges til n\u00e6rliggende landbrukseiendommer i aktiv drift. Dette vil bidra til \u00e5 styrke landbruksn\u00e6ringen i kommunen.\" Troms fylkeskommune kom med en uttalelse datert 05.12.2024. De har en merknad ang\u00e5ende avkj\u00f8ring fra fylkesvegen: Side 7 av 21 \"Oms\u00f8kte fradeling \u2013 opprettelse av ny eiendom \u2013 vil betinge godkjent avkj\u00f8rselstillatelse fra fylkesvegen. Det m\u00e5 fattes vedtak om godkjent utvidet bruk av avkj\u00f8rsel, jf. vegloven \u00a7 40 andre ledd. Vi oppfordrer til elektronisk s\u00f8knad, se nettside https://www.tromsfylke.no/tjenester/samferdsel/fylkesvei/soknader-og-tillatelser-for-fylkesvei/ Husk \u00e5 oppgi v\u00e5r referanse i saken 24/15775. F\u00f8r vi realitetsbehandler s\u00f8knaden, m\u00e5 kommunen ha gitt dispensasjon, jf. plan og bygningsloven \u00a7 19-2. For en videre effektiv saksbehandling henstiller vi om \u00e5 vedlegge dispensasjonsvedtaket i s\u00f8knad om avkj\u00f8rsel.\" NVE kom med en uttalelse datert 05.12.2024. De har merknader ang\u00e5ende pbl. \u00a7 28-1 Byggegrunn, milj\u00f8forhold mv., tolkningsuttalelse ang\u00e5ende pbl. \u00a7 28-1, og naturfarer - aktsomhetsomr\u00e5de for sn\u00f8skred og kvikkleireskred: \"I plan- og bygningsloven \u00a7 28-1 Byggegrunn, milj\u00f8forhold mv. heter det at \u00abgrunn kan bare bebygges, eller eiendom opprettes eller endres, dersom det er tilstrekkelig sikkerhet mot fare eller vesentlig ulempe som f\u00f8lge av natur- og milj\u00f8forhold\u00bb. Videre heter det at \u00abfor grunn som ikke er tilstrekkelig sikker, skal kommunen om n\u00f8dvendig nedlegge forbud mot opprettelse eller endring av eiendom eller oppf\u00f8ring av byggverk, eller stille s\u00e6rlige krav til byggegrunn, bebyggelse og uteareal\u00bb\" \"Det vises ogs\u00e5 til kommunal- og moderniseringsdepartementets rundskriv H-5/18 Samfunnssikkerhet i planlegging og byggesaksbehandling, kapittel 3.1. I KMDs brev av 06.10.2015 til \u00d8rsta kommune presiserer departementet i punkt 3.1 at kravene i \u00a7 28-1 gjelder selv om fradelingen er til uendret bruk. Se \u00a7 28-1 \u2013 Fr\u00e5segn om plan- og bygningslova \u00a7 28-1 fyrste ledd \u2013 S\u00f8knad om fr\u00e5deling til bustad i fareomr\u00e5de (regjeringen.no). Eiendommen som s\u00f8kes fradelt ligger innenfor aktsomhetsomr\u00e5der for sn\u00f8skred S3. Det p\u00e5g\u00e5r en skredfarekartlegging av omr\u00e5det, og det er utarbeidet en forel\u00f8pig skredfarevurdering av Skred AS, datert 18.10.2024. Denne er p\u00e5 offentlig h\u00f8ring h\u00f8sten 2024. Forel\u00f8pige vurderinger for dette omr\u00e5det tilsier if\u00f8lge denne rapporten at \u00abdet ikke er identifisert bygg som har h\u00f8y skredfare iht. kravene om sikkerhet mot skred i TEK17 \u00a7 7-3\u00bb. Eiendommen ligger ogs\u00e5 innenfor aktsomhetsomr\u00e5de for kvikkleireskred. Kravene i plan- og bygningsloven \u00a7 28-1 og TEK17 \u00a7 7-3 med veiledning m\u00e5 derfor v\u00e6re ivaretatt ved opprettelse av ny grunneiendom. NVE forutsetter p\u00e5 denne bakgrunn at sikkerhet mot kvikkleireskred m\u00e5 avklares f\u00f8r kommunen eventuelt gir tillatelse til fradeling. Det vises i denne forbindelse til NVEs veileder 1/2019 Sikkerhet mot kvikkleireskred.\" Sametinget kom med en uttalelse datert 20.11.2024: \"S\u00e1mediggi \u2013 Sametinget har ingen merknader til delingss\u00f8knaden. Hvis det p\u00e5 et senere tidspunkt skulle bli aktuelt med markinngrep p\u00e5 eiendommen, m\u00e5 S\u00e1mediggi \u2013 Sametinget f\u00e5 saken inn til h\u00f8ring slik at vi kan vurdere en eventuell befaring i omr\u00e5det, jf. kulturminneloven \u00a7 8\" Forhold til overordnet plan og \u00f8vrige vedtak I kommuneplanens arealdel er arealform\u00e5let landbruks-, natur-, frilufts- og reindriftsomr\u00e5de (LNFR). Deler av fj\u00f8s innenfor et omr\u00e5de for spredt boligbebyggelse. Side 8 av 21 Deler av fj\u00f8s innenfor et omr\u00e5de for spredt boligbebyggelse Side 9 av 21 Kartutsnitt og flyfoto \u2013 inngjerdet tomt \u00d8konomiske konsekvenser Ingen kjente. Risiko- og sikkerhetsmessige konsekvenser Se NVE sin uttalelse, se vedlegg. Milj\u00f8konsekvenser Ingen kjente. Folkehelse/friluftsliv Ingen kjente. Side 10 av 21 Vurdering av alternativer og konsekvenser Lyngen kommune er positiv til tiltaket og det anbefales at dispensasjon innvilges. Det vurderes at fordelene er klart st\u00f8rre enn ulempene i denne saken. Ca. 440m2 av oms\u00f8kt areal (areal rundt fj\u00f8set i nordvest) ligger innenfor et LNFR-omr\u00e5de med tillatelse til spredt boligbebyggelse i KPA. Vest og nord for oms\u00f8kt deling et det LNFR-omr\u00e5der med tillatelse til spredt boligbebyggelse. Form\u00e5let med tiltaket er salg av boligtomten. Delingen har blitt vurdert av jordbrukssjefen, og det er ingen innvendinger mot oms\u00f8kt tiltak. Det er sv\u00e6rt viktig for Lyngen kommune at folk skal kunne etablere seg i kommunen, og at boliger er bosatt. R\u00e5dmannens innstilling I medhold av plan- og bygningsloven \u00a7 19-2, innvilger Lyngen kommune dispensasjon fra kommuneplanens arealdel LNFR, til deling rundt eksisterende bolig som oms\u00f8kt p\u00e5 eiendom gnr/bnr 108/2. Vedlegg: 108_2-Kartutsnitt Fylkeskommunens uttalelse - S\u00f8knad om dispensasjon - deling rundt eksisterende bolig - gbnr. 108_2 - Lyngen kommune 108_2 - Statsforvalteren - H\u00f8ringsuttalelse til s\u00f8knad om dispensasjon for deling rundt eksisterende bolig 108_2 - Sametinget - Uttalelse - S\u00f8knad om dispensasjon - Deling rundt eksisterende bolig 108_2 - NVEs uttalelse til h\u00f8ring - S\u00f8knad om dispensasjon - Deling av eksisterende bolig S\u00f8knad om dispensasjon Side 11 av 21 Lyngen kommune Arkiv: JournalpostID: 24/13941 Saksbehandler: Trond Arne Hoe Dato: 13.12.2024 Saksframlegg Saksnr. Utvalg M\u00f8tedato PS 04/25 Formannskapet 10.02.2025 Foresp\u00f8rsel om kj\u00f8p av eiendom, Nord-Lenangen havn Henvisning til lovverk \uf0b7 Kommuneloven \uf0b7 Plan og bygningsloven \uf0b7 Lov om offentlige anskaffelser Saksopplysninger Generelle opplysninger om saken Denne saken gjelder et areal p\u00e5 havneomr\u00e5det i Nord-Lenangen havn. Det er et \u00f8nske om kj\u00f8p av deler av dette arealet p\u00e5 eiendom gr.nr/br.nr 110/59 som Lyngen kommune eier. Arealet som \u00f8nskes kj\u00f8pt er p\u00e5 ca 700 m2, og er tegnet inn nedenfor. S\u00f8knaden ligger vedlagt. Side 12 av 21 Forhold til overordnet plan og \u00f8vrige vedtak Reguleringsplan for Nord-Lenangen havn er i skrivende stund under revisjon, og er estimert ferdigstilt, og vil bli lagt frem for politisk behandling ila. 4. kvartal 2025. Det vi ser alt n\u00e5 er at det er behov for en veiforbindelse i norenden av omr\u00e5det, og arealet her vil da sperre for dette. Eksisterende reguleringsplan for omr\u00e5det: Planomr\u00e5de for revidert utgave: \u00d8konomiske konsekvenser Ikke relevant. Risiko- og sikkerhetsmessige konsekvenser Side 13 av 21 Ikke relevant. Milj\u00f8konsekvenser Ikke relevant. Folkehelse/friluftsliv Ikke relevant. Vurdering av alternativer og konsekvenser R\u00e5dmannens innstilling: Det er den siste tiden gjort flere salg av areal i planomr\u00e5det som er under revisjon. Disse har ikke hatt s\u00e5 stor innvirkning p\u00e5 planen som helhet. Dette arealet b\u00f8r vi imidlertid ikke leie ut eller selge f\u00f8r reguleringsarbeidet her er ferdigstilt. \uf0b7 P\u00e5 grunn av p\u00e5g\u00e5ende reguleringsarbeid er ikke Lyngen kommune innstilt p\u00e5 \u00e5 leie eller selge oppmerket areal. \uf0b7 Ny vurdering kan gj\u00f8res n\u00e5r reguleringsplan er ferdigstilt. Vedlegg: S\u00f8knad om kj\u00f8p av areal i Nord-Lenangen havn Side 14 av 21 Lyngen kommune Arkiv: JournalpostID: 25/976 Saksbehandler: Johanne Larsen Dato: 30.01.2025 Saksframlegg Saksnr. Utvalg M\u00f8tedato PS 05/25 Formannskapet 10.02.2025 PS Kommunestyret Ny samarbeidsavtale for Nord-Troms Plan og Eiendom Henvisning til lovverk Kommuneloven Saksopplysninger I desember \u00e5pnet Lyngen, K\u00e5fjord, Nordreisa og Skjerv\u00f8y for \u00e5 utvide Nord-Troms Plan og Eiendom ved \u00e5 ta inn Storfjord og Kv\u00e6nangen. Storfjord og Kv\u00e6nangen har gjort vedtak om \u00e5 melde seg inn i samarbeidet og ny samarbeidsavtale for Nord-Troms Plan og Eiendom er n\u00e5 laget for \u00e5 omfatte alle de seks kommunene i Nord-Troms. Generelle opplysninger om saken Etter Storfjord og Kv\u00e6nangen sine beslutninger om inntreden i NTPE, s\u00e5 m\u00e5 samarbeidsavtalen opp til ny behandling. Det gj\u00f8res noen endringer i samarbeidsavtalen basert p\u00e5 utvidelsen av to nye kommuner og noen justeringer basert p\u00e5 de erfaringene vi har h\u00f8stet de f\u00f8rste 18 m\u00e5nedene med full drift. De st\u00f8rste endringer omfatter f\u00f8lgende: - Storfjord og Kv\u00e6nangen skrives inn i listen over samarbeidskommuner. - Bemanningen i hovedkontoret endres fra tre til fire \u00e5rsverk. - Den desentrale bemanningen endres fra to til tre \u00e5rsverk hvor alle seks kommunene bidrar med et halvt \u00e5rsverk hver. - Finansieringen er endret og tilpasset drift med seks kommuner. De resterende endringene som er basert p\u00e5 erfaringer med drift de f\u00f8rste 18 m\u00e5neder er f\u00f8lgende: - Under arbeidsoppgaver er ordet prosessledelse endret til r\u00e5dgivende funksjon i punktet om tematiske kommunedelplaner. - Under arbeidsoppgaver i punktet geodataforvaltning er ordlyden endret til forvaltning av planregister og tilst\u00f8tende kartl\u00f8sninger. - Under arbeidsoppgaver er punktet om \"leveranser av relevante tjenester til virksomheter eller selskaper som er eid av deltakerkommunene.....\" fjernet fra avtalen. - Under representantskap er det spesifisert at representantskapsmedlemmet fra hver kommune skal v\u00e6re ordf\u00f8rer. Side 15 av 21 \u00d8konomiske konsekvenser At finansieringen er endret og tilpasset drift med seks kommuner inneb\u00e6rer redusert egenandel ved full drift. Denne g\u00e5r fra kr. 700.000 til kr. 620.000 i \u00e5ret fra og med 2028. F\u00f8r den tid er statsforvalteren med \u00e5 finansiere driften og egenandelen er lavere. Vurderinger av alternativer og konsekvenser Det vurderes som positivt at Storfjord og Kv\u00e6nangen n\u00e5 blir med i Nord-Troms Plan og Eiendom. Dette styrker samarbeidet, \u00f8ker st\u00f8rrelsen p\u00e5 fagmilj\u00f8et og gj\u00f8r det mer robust over tid. Det er ogs\u00e5 en styrke at hele Nord-Troms n\u00e5 samarbeider om overordnet planlegging i m\u00f8te med utfordrende tider for hvordan vi skal planlegge samfunnene v\u00e5re framover. Utvidelsen reduserer ogs\u00e5 egenandelen til hver kommune n\u00e5r samarbeidet m\u00e5 fullfinansieres av kommunene fra og med 2028. Egenandelen for 2024 og 2025 vil fortsatt v\u00e6re kr. 350.000 som f\u00f8r. I 2026 og 2027 \u00f8ker den til kr. 450.000 f\u00f8r den ender p\u00e5 kr. 620.000 ved full kommunal finansiering i 2028. R\u00e5dmannens innstilling 1. Lyngen kommune vedtar samarbeidsavtale for Nord-Troms Plan og Eiendom datert 30.01.2025. 2. Driftstilskudd p\u00e5 kr 350 000 for 2025 dekkes ved bruk av disposisjonsfond. \u00c5rsbudsjett 2025 reguleres p\u00e5 f\u00f8lgende m\u00e5te: \u00c5rsbudsjett Konto Ansvar Tjeneste Bel\u00f8p 2025 135000 6405 3010 350 000 2025 194000 9000 8800 -350 000 3. Driftstilskudd for 2026-2028 s\u00f8kes innarbeidet i handlings- og \u00f8konomiplan 2026-2029. Ramme 2026 2027 2028 5 450 000 450 000 620 000 Vedlegg: Samarbeidsavtale - Nord-Troms Plan og Eiendom 300125 (002) Side 16 av 21 Lyngen kommune Arkiv: JournalpostID: 25/677 Saksbehandler: Peter Langg\u00e5rd Dato: 21.01.2025 Saksframlegg Saksnr. Utvalg M\u00f8tedato PS 06/25 Formannskapet 10.02.2025 KS Debatthefte 2025 Henvisning til lovverk Saksopplysninger Generelle opplysninger om saken I forbindelse med l\u00f8nnsoppgj\u00f8r 2025 har KS utarbeidet debatthefte der de ber folkevalgte om tilbakemeldinger. KS sp\u00f8r Folkevalgte 1. Hvordan kan dere som folkevalgte redusere og h\u00e5ndtere forventningsgapet gjennom aktiviteten i de politiske organene (kommunestyre/fylkesting og underliggende organer) og samspillet med administrasjonen? 2. Hvordan kan KS bist\u00e5 i dette arbeidet i den enkelte kommune og fylkeskommune? Innbyggere 3. Hvordan kan dere som folkevalgte bidra til \u00e5 skape forst\u00e5else i befolkningen og lokalsamfunnet for at ressursene er begrenset og at dette tvinger frem t\u00f8ffere prioriteringer og alternative l\u00f8sninger? Nasjonale myndigheter 4. Hva vil v\u00e6re de viktigste budskapene KS kan bringe inn i dialogen med nasjonale myndigheter for \u00e5 redusere statlig detaljstyring, gi mer fleksibilitet og \u00f8ke handlingsrommet lokalt innenfor velferdsomr\u00e5det? Mellomoppgj\u00f8ret 2025 5. Hvilke innspill har din kommune/fylkeskommune til KS i forkant av mellomoppgj\u00f8ret 2025, knyttet til for eksempel \u00f8konomisk ramme, prioriteringer, sentrale eller lokale l\u00f8nnstillegg og liknende? Strategisk utvikling av avtaleverket Side 17 av 21 6. Dagens garantil\u00f8nnssystem gir stillingsgrupper med samme kompetansekrav lik sentral garantil\u00f8nn, uavhengig av tjenesteomr\u00e5de. Ivaretar dette garantil\u00f8nnssystemet kommunens/fylkeskommunens behov, og er det et \u00f8nske om at det videref\u00f8res? 7. Hva b\u00f8r KS prioritere i utviklingen av avtaleverket for \u00e5 m\u00f8te framtidens arbeidskraftutfordringer og sikre forsvarlige tjenester? Det kan for eksempel handle om omstilling, ulike arbeidstidsordninger, oppgavedeling og bruk av kompetanse, tiltak for \u00e5 redusere frav\u00e6r og andre tiltak for \u00e5 bruke arbeidskraftressursene best mulig, eller liknende. Forhold til overordnet plan og \u00f8vrige vedtak \u00d8konomiske konsekvenser Risiko- og sikkerhetsmessige konsekvenser Milj\u00f8konsekvenser Folkehelse/friluftsliv Vurdering av alternativer og konsekvenser Det vises til Debatthefte 2025, Fra forventninger til virkelighet. KS arangerer stategikonferanse 25. februar 2025. KS har sendt ut debatthefte til alle kommuner og fylkeskommuner som grunnlag for diskusjoner og forberedelse til strategikonferansen. Formannskapet m\u00e5 ta stilling til om Lyngen kommune skal svare p\u00e5 sp\u00f8rsm\u00e5lene i debattheftet. R\u00e5dmannens innstilling Saken legges fram uten innstilling. Vedlegg: Debatthefte 2025 Side 18 av 21 Lyngen kommune Arkiv: JournalpostID: 25/930 Saksbehandler: Terje St\u00f8rseth Dato: 29.01.2025 Saksframlegg Saksnr. Utvalg M\u00f8tedato PS 07/25 Formannskapet 10.02.2025 Fordelingsplan \u00c5sland nydyrkingsfelt Henvisning til lovverk \uf0b7 Jordloven \uf0b7 Konsesjonsloven \uf0b7 Matrikkelloven Saksopplysninger Generelle opplysninger om saken \u00c5slandeiendommen (gbnr. 115/6 og 116/34) er en stor utmarkseiendom p\u00e5 nesten 4700 dekar. Av denne eiendommen er det satt av rundt 2000 dekar som er konsekvensutredet i forhold til nydyrking. Rundt 1600 dekar er gjerdet inn og en har beregnet at 1250 dekar vil v\u00e6re netto dyrkbart. G\u00e5rdskart - NIBIO Som ny eier av \u00c5sland tok Lyngen kommune over ansvaret for fordeling av opparbeidet nydyrking og videre fordeling av dyrkbare arealer. Ansvaret er forankret gjennom p\u00e5skrift i skj\u00f8tet og tinglyst heftelse i grunnboka. Med utgangspunkt i bestemmelsene i leieavtalene skal kommunen fordele arealet p\u00e5 slik m\u00e5te at det vil v\u00e6re til beste for landbruket. Oppsitterne har i varierende grad fulgt opp sin del av avtalene som er inng\u00e5tt. Ved videre fordeling av areal vil de som gjennom aktivitet har bevist behovet for areal ha forrang. Landbruksforvaltninga i kommunen har hatt dialog med de aktuelle oppsitterne, for \u00e5 kartlegge behov for areal. Med et par unntak er det ikke overlapp mellom \u00f8nskene fra oppsitterne. Flere har dyrket ferdig sine tilm\u00e5lte teiger, og andre igjen, har hatt sv\u00e6rt begrenset aktivitet de siste \u00e5rene. Forhold til overordnet plan og \u00f8vrige vedtak Heftelse p\u00e5f\u00f8rt i grunnboka: Plikt til \u00e5 forvalte eiendommene p\u00e5 utviklende m\u00e5te for landbruksn\u00e6ringen. S\u00e6rskilte avtaler p\u00e5f\u00f8rt i skj\u00f8te: Eiere av gnr. 115 bnr. 6 og gnr. 116 bnr. 34 i Lyngen kommune, plikter \u00e5 forvalte eiendommene p\u00e5 en Side 19 av 21 m\u00e5te som p\u00e5 kortere eller lengre sikt virker utviklende p\u00e5, og ellers best mulig kommer landbruksn\u00e6ringen i Troms fylke til gode. Avvikende disponering krever forutg\u00e5ende skriftlig samtykke fra Stiftelsen Troms Landbruksselskap, orgnr. 970 940 049. Leieavtalene: \u2022 Inng\u00e5tt for 50 da. Avtalene er utvidet for de som har passert arealgrensen. \u2022 Leien er vederlagsfri, og alle avtaler utg\u00e5r ved inngangen til 2022. \u2022 Leietaker har rett til \u00e5 kj\u00f8pe godkjent oppdyrket areal. Kj\u00f8pesum 400 kr pr dekar. Leietaker st\u00e5r for omkostninger med fradeling og overskj\u00f8ting. \u2022 Leietaker har ikke krav p\u00e5 kompensasjon for p\u00e5begynt oppdyrking som ikke er fullf\u00f8rt og godkjent innen utgangen av leieperioden. Kommunestyret vedtok f\u00f8r sommeren i 2024 at avtaleprisen p\u00e5 400 kr/da skulle opprettholdes. Vurdering av alternativer og konsekvenser Som det framg\u00e5r av avtalene Lyngen kommune \"arvet\" fra Landbruksselskapet, kan oppsitterne erverve de arealene de har dyrket. Hvilke arealer hver enkelt starter dyrking av, ble organisert av landbruksselskapet og senere landbruksavdelinga i kommunen. Denne m\u00e5ten \u00e5 forvalte arealene p\u00e5, sikrer at arealene blir brukt til nydyrking. Det har etterhvert oppst\u00e5tt en misforst\u00e5else om at arealene skulle fordeles ut p\u00e5 oppsitterne og at de selv skulle bestemme videre utvikling. Dette er ikke i tr\u00e5d med de inng\u00e5tte avtalene, og er sansynligvis heller ikke innenfor handlingsrommet heftelsene p\u00e5 eiendommen gir. Vedlagt saksframlegget f\u00f8lger et kart som viser omr\u00e5det som er konsekvensutredet med fargekoder for omr\u00e5der innenfor reingjerde (gr\u00f8nn) og omr\u00e5der utenfor gjerdet (gul). Vedlagt ligger ogs\u00e5 en tabell som viser hvilke omr\u00e5der de forskjellige oppsitterne \u00f8nsker \u00e5 fortsette \u00e5 dyrke p\u00e5. Noen av de gule omr\u00e5dene er ikke definert som dyrkbare. Likevel er det interesse for \u00e5 erverve noe av omr\u00e5dene til beitemark. Dette gjelder omr\u00e5dene opp mot Selnes\u00e5sen. Dette er omr\u00e5der som etter fordeling vil ligge avsk\u00e5ret fra resten av hovedteigen p\u00e5 115/6. Disse arealene kan da b\u00e5de i henhold til de inng\u00e5tte avtalene, og p\u00e5 grunn av framtidig omr\u00e5dearondering selges. S\u00e5 lenge det brukes som beitemark vil bruken v\u00e6re til det beste for landbruket i regionen. R\u00e5dmannen \u00f8nsker \u00e5 g\u00e5 i dialog med den som har vist interesse for dette arealet. En ser for seg at arealet enten kan selges med med tinglyst heftelse om at kommunen har gjenkj\u00f8psrett ved endringer i drifta til kj\u00f8per. Eller arealet kan leies ut ved langtidskontrakt for en sv\u00e6rt begrenset leiesum. Ved videre fordeling av areal vil de som gjennom aktivitet har bevist behovet for areal, ha forrang. R\u00e5dmannens innstilling Forvaltning av videre fordeling av teiger til dyrking og salg av eiendom delegeres til r\u00e5dmannen. Fordelinga skjer i dialog med oppsitterne. Ved situasjoner der flere oppsittere er interesert i det samme arealet, l\u00f8ses dette i dialog med de aktuelle oppsitterne. Om det ikke g\u00e5r \u00e5 komme til enighet skal den som har bevist st\u00f8rst behov gjennom aktivitet forfordeles. Konsekvensutredet omr\u00e5de (gul) uten dyrkare ressurser kan selges eller langtidsutleies som beiteland. Om l\u00f8sningen blir salg, sikrer Lyngen kommune gjenkj\u00f8psrett gjennom p\u00e5skrift i skj\u00f8te. Side 20 av 21 Vedlegg: Kart over konsekvensutredet omr\u00e5de med fargekoder Oppsett oppsiterne med behov Side 21 av 21 "
}