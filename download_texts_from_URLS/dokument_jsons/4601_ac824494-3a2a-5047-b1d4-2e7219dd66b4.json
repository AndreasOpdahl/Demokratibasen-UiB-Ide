{
  "dokument_id": "ac824494-3a2a-5047-b1d4-2e7219dd66b4",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 10042024, Sak 16/24, Interpellasjon nr. 16 (tidligere nr. 8) fra Torstein Dahle (R) om tiltak for \u00e5 unng\u00e5 tilbakekallingskrav av kommunal bost\u00f8tte. Bergen bystyre 10.04.2024",
  "url": "https://bergen.kommune.no/politikere-utvalg/api/fil/bk360/10245508/Innstilling-vedtak-Interpellasjon-nr-16-tidligere-nr-8-fra-Torstein-Dahle-R-om-tiltak-for-a-unnga-tilbakekallingskrav-av-kommunal-bostotte-Bergen-bystyre-10-04-2024",
  "tekst": "Interpellasjon nr. 16 (tidligere nr. 8) fra Torstein Dahle (R) om tiltak for \u00e5 unng\u00e5 tilbakekallingskrav av kommunal bost\u00f8tte. Bergen bystyre 10.04.2024 Bergen bystyre behandlet saken i m\u00f8tet 10.04.2024 sak 16/24 og fattet f\u00f8lgende vedtak: Bystyret vil komme tilbake til problemstillinger knyttet til kommunal bost\u00f8tte n\u00e5r byr\u00e5det legger frem en gjennomgang av ordningen. Bergen bystyres behandling F\u00f8lgende representanter tok ordet: Torstein Dahle (R), Rune Bakervik (A), Per Harald Storli (FrP), Trond Tystad (BL), Bj\u00f8rn-Frode Schjelderup (H), Joel Ysteb\u00f8 (KrF). Sp\u00f8rsm\u00e5l: Vil byr\u00e5det vurdere \u00e5 innf\u00f8re en regel som ivaretar de hensynene som ekspertgruppen p\u00e5peker, slik at man ikke straks mister kommunal bost\u00f8tte dersom ustabile og uforutsigbare inntekter i en m\u00e5ned gj\u00f8r at man isolert sett ville ha mistet retten til kommunal bost\u00f8tte? Byr\u00e5d Charlotte Spurkeland besvarte sp\u00f8rsm\u00e5let. Forslag fremsatt i bystyret: Trond Tystad (BL) fremsatte p\u00e5 vegne av H, FrP, BL, INP, Sp og PP f\u00f8lgende forslag: Bystyret vil komme tilbake til problemstillinger knyttet til kommunal bost\u00f8tte n\u00e5r byr\u00e5det legger frem en gjennomgang av ordningen. Torstein Dahle (R) fremsatte p\u00e5 vegne av R f\u00f8lgende forslag: 1. Bystyret viser til saker der mottakere av kommunal bost\u00f8tte har kommet i en sv\u00e6rt vanskelig \u00f8konomisk situasjon n\u00e5r hen har mistet rett til bost\u00f8tten fordi hen i en m\u00e5ned har hatt ustabile inntekter som hen ikke har oversikt over. Dette har f\u00f8rt til sv\u00e6rt tyngende tilbakebetalingskrav for st\u00f8ttemottakere som oftest er barnefamilier med innvandrerbakgrunn. Bystyret ber byr\u00e5det vurdere en regelendring slik at st\u00f8ttemottakeren i en slik situasjon opprettholder bost\u00f8tten i minst 3 m\u00e5neder. 2. Bystyret ber byr\u00e5det vurdere innf\u00f8ring av det digitale KOBO-systemet for kommunale utleieboliger, slik at omfanget av tilbakebetalingskrav kan reduseres. Votering: Forslag til vedtak punkt 1 og 2 fra R, fremsatt av Torstein Dahle (R), fikk 14 stemmer (SV, MDG, R), og var dermed falt. Forslag til vedtak fra H, FrP, BL, INP, Sp og PP, fremsatt av Trond Tystad (BL) ble vedtatt med 57 stemmer (H, A, FrP, MDG, BL, V, INP, KrF, Sp, PP). "
}