{
  "dokument_id": "26dee0d3-324c-5536-a73b-527bda24bf9c",
  "doc_type": "case_attachment",
  "kommune": 5501,
  "tittel": "Utbyggingsavtale - \u00d8vre Kroken Utbygging AS 14032024",
  "url": "https://innsyn.tromso.kommune.no/application/getMoteDokument?dokid=2001892407",
  "tekst": "Saksnr.: 21/04906 Utbyggingsavtale Nye \u00d8vre Kroken \u00d8vre Kroken Utbygging AS Org.nr. 923 351 787 Saksnr.: 21/04906 Mellom Troms\u00f8 kommune Org.nr. 940 101 808 Postboks 6900 9299 Troms\u00f8 heretter kalt kommunen, og \u00d8vre Kroken Utbygging AS Org.nr. 923 351 787 c/o Boligbyggelaget Nord Postboks 6156 9231 Troms\u00f8 heretter kalt utbygger, er det inng\u00e5tt slik avtale: 1. AVTALENS FORM\u00c5L Form\u00e5let med avtalen er \u00e5 sikre opparbeiding av offentlig infrastruktur i tr\u00e5d med reguleringsplan for Nye \u00d8vre Kroken (PlanID 1934) og de behov utbyggingsprosjektet utl\u00f8ser. Avtalen skal videre klarlegge kostnadsdekning av planlegging, prosjektering og opparbeiding av offentlige anlegg og/eller tilpasning til slike anlegg som utbyggingen av Nye \u00d8vre Kroken utl\u00f8ser, jfr. kommunestyrets forutsigbarhetsvedtak 201/06 den 29.11.2006. 2. AVTALENS GRUNNLAG Plikter etter denne avtalen hviler p\u00e5: \uf0b7 Reguleringsplan nr. 1934 for Nye \u00d8vre Kroken, vedtatt den 25.01.2023 i sak nr. 5/23. \uf0b7 Kommunaltekniske normer: \uf0fc Belysningsnorm for Troms\u00f8 kommune, av 24.04.2020, revisjon nr. 03. \uf0fc VA-normen, av 24.05.2018. - VAO-rammeplan med akseptbrev av 14.04.2021, samt VAO-notat om overvann med akseptbrev 14.11.2022. \uf0a7 Tekniske detaljplaner for VAO \uf0fc Teknisk norm for kommunale veger og gr\u00f8ntanlegg, av 15.04.2020, revisjon nr. 02. - OSG-rammeplan av 30.04.2021, revidert 03.03.2022. \uf0a7 Tekniske detaljplaner for veger \uf0a7 Tekniske detaljplaner for gr\u00f8ntanlegg \uf0a7 Tekniske detaljplaner for belysning \uf0b7 Retningslinjer for behandling av tekniske planer Hvert dokument gir selvstendige rettigheter og plikter. Disse gjelder fullt ut n\u00e5r ikke annet er uttrykkelig avtalt. Utbyggingsavtale Utbyggingsprosjekt Dato/initialer: 14.03.2024 2/12 Saksnr.: 21/04906 3. UTBYGGERS ANSVAR FOR OPPFYLLELSE AV KRAV I PLANEN (REALYTELSER) 3.1. Generelt Utbygger skal oppfylle opparbeidelses- og rekkef\u00f8lgekrav i reguleringsplanbestemmelsene ved \u00e5 prosjektere og opparbeide den nedenfor nevnte offentlige infrastruktur. Opparbeiding skal skje i henhold til dokumenter som nevnt i punkt 2 ovenfor, slik som reguleringsplan, kommunaltekniske normer, VAO- og OSG-rammeplan, samt godkjente tekniske detaljplaner. Utbygger er ansvarlig for at de tekniske planene ivaretar eventuelle etablerte tredjemannsrettigheter, eksempelvis adkomstrett over fortau. Kommunen skal innkalles til m\u00f8ter som omhandler anleggene eller til befaring p\u00e5 n\u00e6rmere angitte trinn under anleggsarbeidet. Utbygger skal gi kommunen informasjon om og tilgang til anleggene. Utbygger skal fortl\u00f8pende og av eget tiltak informere om avvik fra de godkjente tekniske detaljplanene som utbyggeren forst\u00e5r eller burde forst\u00e5 har interesse for kommunen. Troms\u00f8 kommune som fremtidig eier av de offentlige anleggene som omfattes av denne avtalen har rett til \u00e5 f\u00f8re kontroll med arbeidene. Kontrollen skjer for at kommunen skal forsikre seg om at kommunaltekniske anlegg som skal overtas til kommunal drift og vedlikehold, eller som skal tilknyttes eksisterende kommunale anlegg, utf\u00f8res i henhold til inng\u00e5tte avtaler, gjeldende tekniske og administrative bestemmelser, kommunens ulike normer samt \u00f8vrige forhold som har betydning for anleggenes kvalitet. Kommunen kan komme p\u00e5 kontroll b\u00e5de etter avtale samt uanmeldt. Utbygger m\u00e5 legge til rette for at de ulike fagenhetene gis lovlig tilgang til byggeplassen. Kommunens kontroll fritar ikke utbygger, tiltakshaver eller entrepren\u00f8r fra ansvaret for at anlegget utf\u00f8res i samsvar med igangsettingstillatelse, godkjente tekniske planer og kommunens respektive fagnormer. I henhold til reguleringsplanen for Nye \u00d8vre Kroken stilles det dokumentasjonskrav og rekkef\u00f8lgekrav f\u00f8r det gis rammetillatelse, igangsettingstillatelse, midlertidig brukstillatelse, samt ferdigattest. Kravene til VA-, veg-, og park-anlegg, som p\u00e5hviler utbygger i henhold til denne utbyggingsavtale, f\u00f8lger herunder. 3.2. VA Utbygger skal opparbeide og bekoste anlegg for offentlig VAO i planomr\u00e5det. Opparbeidelsen skal skje i henhold til VAO-rammeplan, VAO-notat, tekniske detaljplaner godkjent av Troms\u00f8 kommune ved Seksjon for vann og avl\u00f8p, herunder ogs\u00e5 dokumenter som danner grunnlag for kostnadsoverslag, samt gjeldende kommunale normer for vann- og avl\u00f8p (VA-normen). Troms\u00f8 kommune v/Seksjon for vann og avl\u00f8p skal betale et anleggsbidrag p\u00e5 fastpris p\u00e5lydende kroner 4 841 364,- i henhold til godkjent kostnadsoverslag av 23.01.2023. Utbetalingen skal skje etter overtakelse. Utbyggingsavtale Utbyggingsprosjekt Dato/initialer:14.03.2024 3/12 Saksnr.: 21/04906 3.3. Veg Utbygger skal opparbeide og bekoste offentlig vegareal i planomr\u00e5det. Opparbeidelsen skal skje i henhold til OSG-rammeplan, tekniske detaljplaner godkjent av Troms\u00f8 kommune ved Enhet for veg, herunder ogs\u00e5 dokumenter som danner grunnlag for kostnadsoverslag, samt gjeldende kommunale normer for veg- og gr\u00f8ntanlegg. Belysning skal opparbeides og bekostes i henhold til belysningsnorm for Troms\u00f8 kommune. Herunder skal utbygger skal opparbeide og bekoste: Kj\u00f8reveg o_SKV1 Utbygger skal i henhold til rekkef\u00f8lgekravene angitt i planbestemmelsenes punkt 6.2 a), f\u00f8rste punkt, oppgradere o_SKV1 inkludert belysning i henhold til kommunalteknisk norm. Med oppgradering menes at utbygger skal opparbeide og bekoste ny veg som benevnt som o_SKV1, samt kryssl\u00f8sning i nord, og snuplass i s\u00f8r. Fortau o_SF1-11 og o_SF18 Utbygger skal i henhold til rekkef\u00f8lgekravene angitt i planbestemmelsenes punkt 6.2 a), annet punkt, opparbeide og bekoste fortau-anleggene o_SF1-11 og o_SF18 inkludert belysning. Gang- og sykkelveg o_SGS1 Utbygger skal i henhold til rekkef\u00f8lgekravene angitt i planbestemmelsenes punkt 6.2 a), tredje punkt, opparbeide og bekoste gang- og sykkelveg o_SGS1 inkludert belysning. Kollektivholdeplass o_SKH1-6 Utbygger skal i henhold til rekkef\u00f8lgekravene angitt i planbestemmelsenes punkt 6.2 a), syvende punkt, opparbeide og bekoste bussholdeplassene o_SKH1-6. Gang- og sykkelveg o_SGS3 Utbygger skal i henhold til rekkef\u00f8lgekravene angitt i planbestemmelsenes punkt 6.2 a), \u00e5ttende punkt, opparbeide og bekoste gang- og sykkelveg o_SGS3. 3.4. Gr\u00f8nnstruktur og parktiltak Utbygger skal opparbeide og bekoste offentlig gr\u00f8nnstruktur og parktiltak. Opparbeidelsen skal skje i henhold til OSG-rammeplan, tekniske detaljplaner godkjent av Troms\u00f8 kommune ved Enhet for park, idrett og friluft, herunder ogs\u00e5 dokumenter som danner grunnlag for kostnadsoverslag, samt gjeldende kommunale normer for veg- og gr\u00f8ntanlegg. Belysning skal opparbeides og bekostes i henhold til belysningsnorm for Troms\u00f8 kommune. Herunder skal utbygger opparbeide og bekoste: Turveg o_GT1-3 Utbygger skal i henhold til rekkef\u00f8lgekravene angitt i planbestemmelsenes punkt 6.2 a), fjerde punkt, opparbeide og bekoste ny turveg o_GT1 og o_GT3 med lysanlegg, samt oppgradering av eksisterende lysl\u00f8ype o_GT2. Overvannsgr\u00f8ft H190_1 Utbygger skal i henhold til rekkef\u00f8lgekravene angitt i planbestemmelsenes punkt 6.2 a), femte punkt, opparbeide og bekoste avskj\u00e6rende overvannsgr\u00f8ft H190_1, inklusiv adkomst. Utbyggingsavtale Utbyggingsprosjekt Dato/initialer: 14.03.2024 4/12 Saksnr.: 21/04906 Str\u00f8kslekeplass o_BLK5 Utbygger skal i henhold til rekkef\u00f8lgekravene angitt i planbestemmelsenes punkt 6.2 a), sjette punkt, opparbeide og bekoste str\u00f8kslekeplass o_BLK5. 3.5. Infrastruktur utenfor planomr\u00e5det. Etter rekkef\u00f8lgebestemmelsene punkt 6.2 c), kan det ikke gis igangsettelsestillatelse for bolig nr. 235 f\u00f8r ny kryssl\u00f8sning er etablert i krysset fylkesveg 864 og Anton Borchs veg. Etter rekkef\u00f8lgebestemmelsene punkt 6.2 d) kan det ikke gis igangsettelsestillatelse for bolig nr. 300 f\u00f8r ny kryssl\u00f8sning er etablert i krysset fylkesveg 864 og Planetvegen. Opparbeidelse av rekkef\u00f8lgekravene i punk 6.2 c) og d) inng\u00e5r ogs\u00e5 som rekkef\u00f8lgekrav i andre reguleringsplaner. Kryssl\u00f8sningen i 6.2 c) (Anton Borchs veg) er ogs\u00e5 omfattet av reguleringsplan 1737 Stenberg og reguleringsplan 1774 Skjelnan. Kryssl\u00f8sningen i 6.2 d) (Planetvegen) er omfattet av reguleringsplan 1774 Skjelnan og 1743 Steinbruddet i Kroken. Utbygger skal yte forholdsmessig bidrag til kostnadene knyttet til kryssl\u00f8sningene som f\u00f8lger av rekkef\u00f8lgekravene. Dersom Utbygger velger \u00e5 opparbeide en eller begge kryssl\u00f8sningene for \u00e5 oppn\u00e5 igangsettingstillatelse for bolig nr. 235 og nr. 300, skal Utbygger forest\u00e5 detaljprosjektering og opparbeiding etter n\u00e6rmere avtale med vegeier (Troms fylkeskommune). 4. OVERDRAGELSE AV GRUNN/RETTIGHETER Utbygger har ansvar for at grunnbokshjemmel til areal som i reguleringsplanen er avsatt til offentlig samferdsel, traseer for teknisk infrastruktur, friomr\u00e5der og lignende blir overf\u00f8rt vederlags- og heftefritt til kommunen. Tilsvarende har utbygger ansvar for overf\u00f8ring av grunnbokshjemmel vederlags- og heftefritt til kommunen til arealer som anleggene faktisk beslaglegger eller krever, eksempelvis for n\u00f8dvendige vegskj\u00e6ringer/-fyllinger, ledningstraseer med hensynssoner, el- skap og uttak for brannvann. Kommunen kan samtykke til at n\u00f8dvendig tilgang til slike arealer i stedet blir sikret ved en tinglyst, eksklusiv, evigvarende og vederlagsfri rett for kommunen til \u00e5 anlegge, ha, drifte og vedlikeholde vedkommende anlegg. Kommunen kan p\u00e5 bestemte vilk\u00e5r (jf. plan- og bygningslovens kapittel 16) ekspropriere grunn/rettigheter. Dersom det er n\u00f8dvendig for \u00e5 realisere anleggene, vil kommunen p\u00e5 fritt grunnlag vurdere dette. Utbygger er kjent med at det i s\u00e5 fall m\u00e5 inng\u00e5s en s\u00e6rskilt avtale om gjennomf\u00f8ring/garantistillelse, samt at erstatningsbel\u00f8p og alle andre kostnader i saken etter kommunens praksis m\u00e5 dekkes av utbygger. 5. KOMMUNAL OVERTAKELSE AV REALYTELSER 5.1. Generelt Utbygger har ansvar for \u00e5 ferdigstille og overlevere anleggene nevnt i punkt 3 innen rimelig tid. Dersom opparbeiding og overtakelse blir vesentlig forsinket kan kommunen kreve opparbeiding i tr\u00e5d med kommunaltekniske normer p\u00e5 opparbeidingstidspunktet. Utbygger er ansvarlig for kostnadene ved at kommunen m\u00e5 ta h\u00e5nd om opparbeidingen. Utbyggingsavtale Utbyggingsprosjekt Dato/initialer:14.03.2024 5/12 Saksnr.: 21/04906 Samtlige anlegg som denne avtalen omfatter overtas av kommunen ved overtakelsesforretning. Overtakelse skjer samlet for samtlige anlegg med mindre delovertakelse er s\u00e6rskilt avtalt etter punkt 5.6. Drift og vedlikehold tas h\u00e5nd om av utbygger inntil overtakelse har funnet sted. 5.2. Forberedelse til overtakelsesforretning 5.2.1. Forberedelse til overtakelsesforretning Utbygger skal varsle kommunens fagenhet om kontroll, testing, innregulering, pluggrensing av vannledning, vannuttak over 10 l/s eller lignende som skal foretas av tekniske anlegg og installasjoner innen rimelig tid f\u00f8r aktiviteten. Av varslet skal det komme frem hvilke forutsetninger som m\u00e5 v\u00e6re oppfylt for at aktiviteten skal kunne gjennomf\u00f8res. Utbygger skal i samarbeid med kommunens fagenhet og entrepren\u00f8ren igangsette de tekniske anlegg og installasjoner og s\u00f8rge for kontroll, testing, innregulering eller lignende inntil disse fungerer i henhold til krav og godkjente l\u00f8sninger. Utbygger skal dokumentere gjennomf\u00f8ringen og resultatene i sluttdokumentasjonen. 5.2.2. Levering av sluttdokumentasjon Utbygger skal levere komplett sluttdokumentasjon (as built, innm\u00e5ling, FDV mm.) til de ulike fagenhetene i henhold til krav som stilles i gjeldende normer. VA: Godkjent sluttdokumentasjon m\u00e5 foreligge 10 virkedager f\u00f8r det kan innkalles til overtakelse. Veg, park, idrett og friluft: Sluttdokumentasjon leveres 10 virkedager f\u00f8r overtakelse. Er ikke annet avtalt skal n\u00f8dvendig oppl\u00e6ring v\u00e6re gjennomf\u00f8rt f\u00f8r overtakelse. 5.2.3. Forh\u00e5ndsbefaring Utbygger b\u00f8r innkalle til og avholde forh\u00e5ndsbefaring av alle anlegg angitt under punkt 3 i avtalen n\u00e5r anleggene n\u00e6rmer seg ferdigstilt og f\u00f8r overtakelsesforretningen avholdes. For VA-anleggene skal det alltid gjennomf\u00f8res forh\u00e5ndsbefaring. Forh\u00e5ndsbefaring av veg og gr\u00f8ntanlegg skal avtales med fagenhetene. Forh\u00e5ndsbefaringen har som hensikt \u00e5 avdekke feil og/eller mangler som entrepren\u00f8ren kan utbedre f\u00f8r overtakelsen. Kommunen m\u00f8ter utbygger samt utbyggers entrepren\u00f8r p\u00e5 forh\u00e5ndsbefaringen. Utbygger skal notere eventuelle mangler som avdekkes under befaringen. Det f\u00f8res referat fra befaringen hvor eventuelle mangler skal komme frem. Troms\u00f8 kommune skal ha en gjenpart av referatet. Kommunen forbeholder seg retten til \u00e5 p\u00e5peke ytterligere forhold under overtakelsesforretningen. 5.2.4. Innkalling til overtakelsesforretning Spesielt for vann og avl\u00f8p: Utbygger kan ikke innkalle til overtakelsesforretning for vann- og avl\u00f8psanleggene f\u00f8r sluttdokumentasjonen er godkjent og forh\u00e5ndsbefaring er gjennomf\u00f8rt. Utbyggingsavtale Utbyggingsprosjekt Dato/initialer: 14.03.2024 6/12 Saksnr.: 21/04906 Utbygger skal innen rimelig tid f\u00f8r anleggene er ferdig skriftlig innkalle kommunen ved fagenhetene til overtakelsesforretning. En frist p\u00e5 14 virkedager regnet fra mottak av innkallingen skal normalt anses for rimelig. Innkallingen skal inneholde og dokumentere f\u00f8lgende: \uf0b7 Protokoll fra eventuell forh\u00e5ndsbefaring med mangelliste \uf0b7 hvilke anlegg overtakelsesforretningen gjelder (med kart og beskrivelse av hva overtakelsen gjelder) \uf0b7 eventuelle gjenst\u00e5ende arbeider \uf0b7 dokumentasjon p\u00e5 at grunnen er fradelt og at rettighet eller hjemmelen er overf\u00f8rt til kommunen (vedtak p\u00e5 fradeling/arealoverf\u00f8ring/hjemmelsoverf\u00f8ring vedlegges) 5.3. Overtakelsesforretningen 5.3.1. Generelt Ved overtakelsesforretningen skal utbygger fremlegge oversikt over de mangler utbygger noterte seg ved forh\u00e5ndsbefaringen med angivelse av hvilke som er utbedret. Partene skal ved overtakelsesforretningen i fellesskap gjennomf\u00f8re en aktsom befaring av anleggene. Partene blir enige om rammene for overtakelse i forkant av forretningen. Unnlater utbygger \u00e5 m\u00f8te uten gyldig grunn, har kommunen rett, men ikke plikt til \u00e5 gjennomf\u00f8re overtakelsesforretningen alene. Overtakelse ved faktisk bruk godtas ikke. 5.3.2. Protokoll fra forretningen Utbygger f\u00f8rer protokoll fra overtakelsesforretningen med utgangspunkt i mal fra Troms\u00f8 kommune. Protokollen skal angi: \uf0b7 hvem som er til stede \uf0b7 mangler som p\u00e5vises, og om partene er enige eller uenige i manglene \uf0b7 frist for utbedring av p\u00e5viste mangler og tidspunkt for en eventuell etterbefaring \uf0b7 om anlegg overtas eller nektes overtatt \uf0b7 kommunens begrunnelse for \u00e5 nekte overtakelse, og utbyggers begrunnelse dersom selskapet ikke godtar dette Protokollen undertegnes av en representant fra utbygger og en fra hver av fagenhetene i kommunen som overtakelsesforretningen gjelder. Partene skal ha hvert sitt eksemplar av den underskrevne protokoll. Ved ulikt tidspunkt for overtakelse av vann og avl\u00f8p, veg samt gr\u00f8ntstruktur vil det v\u00e6re flere overtakelsesprotokoller knyttet til utbyggingsavtalen. 5.3.3. Kommunens rett til \u00e5 nekte overtakelse Anlegg skal v\u00e6re ferdigstilt i henhold til avtalen for at overtakelse skal finne sted. Utbyggingsavtale Utbyggingsprosjekt Dato/initialer: 14.03.2024 7/12 Saksnr.: 21/04906 Overtakelse skal likevel finne sted dersom det kun p\u00e5vises mindre mangler, og manglene eller utbedringen av dem har liten praktisk betydning for den forutsatte bruken og driften av anlegget. Kommunen kan i tillegg nekte \u00e5 overta hvis det foreligger mangler ved sluttdokumentasjonen. Kommunen kan likevel ikke nekte \u00e5 overta hvis mangelen ved sluttdokumentasjonen har liten betydning for forvaltning, drift og vedlikehold, og dokumentasjonen heller ikke er n\u00f8dvendig for at kommunen skal kunne vurdere om avtalens krav er oppfylt. Utbygger plikter \u00e5 utbedre p\u00e5viste feil og mangler uten ugrunnet opphold og rapportere til kommunen n\u00e5r utbedringen er gjort. 5.4. Virkninger av overtakelse Ved overtakelse inntrer f\u00f8lgende virkninger: \uf0b7 eiendomsretten til anlegget og eiendomsrett/bruksrett til grunnen hvor anlegget er oppf\u00f8rt g\u00e5r over fra utbygger til kommunen \uf0b7 kommunen kan ta anlegget i bruk \uf0b7 risikoen for anlegget g\u00e5r over fra utbygger til kommunen med forbehold om skader mv etter punkt 8.1 \uf0b7 garantien utbygger har stilt ovenfor kommunen for riktig oppfyllelse av realytelsene nedtrappes i tr\u00e5d med kapittel 6 5.5. Plikter etter overtakelse Feil og mangler som f\u00f8rst viser seg etter overtakelsen plikter utbygger \u00e5 utbedre s\u00e5 lenge de er p\u00e5beropt innen rimelig tid. Reklamasjonen kan ikke fremsettes senere enn 5 \u00e5r etter overtakelsen. Utbygger plikter \u00e5 utf\u00f8re etableringsskj\u00f8tsel i 3 \u00e5r p\u00e5 tr\u00e6r, busker og gressarealer. Etableringsskj\u00f8tsel inneb\u00e6rer tiltak som vanning, gj\u00f8dsling, ugressbekjemping, beskj\u00e6ring, klipping, renhold og ettersyn for \u00e5 sikre at \u00f8nsket tilvekst oppn\u00e5s. Planter og tr\u00e6r som d\u00f8r i reklamasjonstiden skal byttes ut og skj\u00f8tselsperioden forlenges med 3 \u00e5r etter at plantene/tr\u00e6rne er skiftet ut. N\u00e5r kommunen har overtatt et offentlig trafikkomr\u00e5de, skal utbygger likevel bekoste eventuelle skader p\u00e5 veglegemet som for\u00e5rsakes av utbyggers anleggstrafikk etter overtakelsen. Alle skader som oppst\u00e5r frem til fullstendig overtakelse av et anlegg vil v\u00e6re utbyggers ansvar (eksempelvis ved delvis overtakelse av en del av et veganlegg). Utbygger skal dekke kostnader ved utbedring av mangler, herunder tilkomstutgifter, utgifter ved konstatering av mangelen og andre utgifter som er en direkte og n\u00f8dvendig f\u00f8lge av utbedring av mangler. Troms\u00f8 kommune skal sette en rimelig frist for utbyggers utbedring. Utbyggers utbedring skal skje p\u00e5 en slik m\u00e5te at det tas hensyn til kommunens bruk av anlegget. Dersom kommunen finner at delvis utbedring er til ulempe, kan kommunen kreve at overtakelse etter utbedring skjer samlet innen ett \u00e5r etter f\u00f8rste overtakelse. Utbyggingsavtale Utbyggingsprosjekt Dato/initialer:14.03.2024 8/12 Saksnr.: 21/04906 Vurderer kommunen det n\u00f8dvendig at utbedring foretas raskere enn utbygger har anledning til, kan utbedringen settes bort til andre uten varsel. Troms\u00f8 kommune kan kreve at utbygger dekker alle kostnader ved slikt arbeid. Er ikke utbedring foretatt innen fristen som er satt ovenfor, kan Troms\u00f8 kommune kreve at utbygger betaler kostnader til utbedring utf\u00f8rt av andre. Forutsetningen er at utbedringen skjer p\u00e5 en rimelig og forsvarlig m\u00e5te. Troms\u00f8 kommune skal varsle utbygger f\u00f8r utbedringen blir satt bort til andre. Troms\u00f8 kommune har rett til \u00e5 benytte sine mangelskrav direkte mot utbyggers kontraktsmedhjelpere i samme grad som mangelen kunne v\u00e6rt gjort gjeldende av utbygger. 5.6. Delovertakelse En delovertakelse forutsetter at partene p\u00e5 forh\u00e5nd avtaler s\u00e6rskilt n\u00e5r dette skal skje. Med delovertakelse menes enten at kun ett fagomr\u00e5det overtas, alternativt at kun deler av et fagomr\u00e5de overtas. Partene er enige om at delovertakelse kan skje p\u00e5 f\u00f8lgende m\u00e5te: a) VAO-anlegg skal overtas samlet b) Veg-anlegg skal overtas samlet, men ikke f\u00f8r VAO-anlegg er overtatt. c) Turveg o_GT1-3 med brul\u00f8sning og overvannsgr\u00f8ft H190_1 skal overtas samlet og samtidig. d) Str\u00f8kslekeplassen o_BLK5 overtas for seg. Delovertakelse skjer ved overtakelsesforretning. For delovertakelse gjelder bestemmelsen i punkt 5 s\u00e5 langt den passer. Ved delovertakelse skal det angis hvilke anlegg som overtas og hvilken kontraktsmessig verdi eller forholdsmessig verdi disse har. Medf\u00f8rer delovertakelse merutgifter for kommunen i form av skader eller lignende vil utbygger st\u00e5 ansvarlig for disse. 6. GARANTI Utbygger skal som sikkerhet for at feltet blir utf\u00f8rt i samsvar med foranst\u00e5ende stille en bankgaranti (dokumentasjon p\u00e5 kredittverdigheten til garantisten) i form av selvskyldnerkausjon tilsvarende 20 % av kostnadsoverslaget for offentlige anlegg som skal overtas til kommunal drift og vedlikehold. Garanti stilles som selvskyldnerkausjon eller tilsvarende fra et finansforetak som har rett til \u00e5 tilby slik tjeneste i Norge. Utbygger utarbeider kostnadsoverslag med markedspris, herunder enhetspriser, for anleggene som skal etableres. Dette skal godkjennes av Troms\u00f8 kommune avdeling for Bymilj\u00f8 (PIF, Veg og VA). Kostnadsoverslaget skal utarbeides med poster for de ulike bestanddelene i anleggene som skal bygges og skal best\u00e5 av entreprisekostnad for samtlige anlegg som avtalen omfatter i henhold til kapittel 3, herunder kostnader til prosjektering/prosjektledelse (og byggeledelse), eventuelt grunnerverv, saksbehandling, usikkerhetsavsetning mv. Dette omfatter ogs\u00e5 utbyggers ansvar for forsinket fullf\u00f8ring, samt annen positiv kontraktsinteresse. Kostnadsoverslaget skal v\u00e6re en del av garantien og skal dateres og stemples og f\u00f8lge med hver gang Troms\u00f8 kommune foresp\u00f8rres om nedtrapping og frigivelse av garantien. Utbyggingsavtale Utbyggingsprosjekt Dato/initialer: 14.03.2024 9/12 Saksnr.: 21/04906 Garantien gjelder for utbyggers kontraktsforpliktelser, herunder forsinkelsesrenter og inndrivelsesomkostninger ved mislighold i utf\u00f8relsestiden og reklamasjonstiden. Dette omfatter ogs\u00e5 utbyggers ansvar for forsinket fullf\u00f8ring, samt annen positiv kontraktsinteresse slik som kostnader til prosjektering/prosjektledelse, n\u00f8dvendig grunnerverv, saksbehandling mv. Garantien gjelder som sikkerhet for forhold som p\u00e5beropes overfor utbygger eller garantisten i l\u00f8pet av en tre\u00e5rsperiode etter overtakelsen av kontraktsarbeidet. I henhold til f\u00f8rste ledd utgj\u00f8r garantien kroner 13 360 226,-. Dette baserer seg p\u00e5 de totale kostnadsoverslaget p\u00e5lydende kr. 66 582 959,- eks mva, som kommunen har godkjent. Kostnadsoverslaget fordeler seg p\u00e5 f\u00f8lgende anlegg: - VAO: kroner 11 119 399,-. - Veg og elektro: kroner 28 701 383,-. - Gr\u00f8nnstruktur og parktiltak: \uf0b7 Turveg, bru og lysanlegg: kroner 23 342 271,-. \uf0b7 Str\u00f8kslekeplass: kroner 3 638 076,-. Garantien nedtrappes ikke fra 20 % til 3 % f\u00f8r ett \u00e5r etter overtakelse og eventuelt anleggsbidrag er betalt. Garantien skal stilles f\u00f8r igangsettingstillatelse gis. Dersom det blir gitt brukstillatelse til bygg/anlegg i utbyggingsomr\u00e5det f\u00f8r overtakelse av anleggene, kan Troms\u00f8 kommune kreve at garantien endres til 100 % av kostnadene til gjenst\u00e5ende forpliktelser. 7. LEIE AV KOMMUNAL GRUNN TIL RIGG O.L. Ved bruk av kommunal grunn til rigg, lagring o.l. skal det inng\u00e5s leieavtale etter \u00abRetningslinjer for midlertidig leie av kommunal grunn i Troms\u00f8 kommune til bygg- og anleggsvirksomhet 010119\u00bb. Leieprisen f\u00f8lger prisene vedtatt i Gebyrregulativet. Kommunen kan p\u00e5legge utbyggeren \u00e5 s\u00f8rge for at omr\u00e5dene blir sikret ved innhegning eller tilsvarende i anleggstiden hvis dette anses n\u00f8dvendig. 7.1. Istandsetting av kommunal grunn Gatel\u00f8p som graves opp eller \u00f8delegges grunnet utbyggingen m\u00e5 renoveres og reasfalteres i gatens hele bredde. Utbygger skal ta h\u00e5nd om og bekoste dette arbeidet. Offentlig veg som benyttes i anleggsarbeidet skal renholdes og istandsettes, jf. kommunalteknisk norm. Annen offentlig grunn og anlegg som graves opp eller p\u00e5 annen m\u00e5te skades, eller vesentlig forringes under utbyggingen skal settes i stand av utbygger i samr\u00e5d med kommunen. Dette gjelder ogs\u00e5 for skade p\u00e5 anlegg som er bygget ut og overtatt av Troms\u00f8 kommune uavhengig av reklamasjonsfrist. En plan for bruk mv. av slik veg skal inng\u00e5 i tekniske detaljplaner for veg. 8. RETT TIL KJ\u00d8P AV BOLIGER I samsvar med kap. 17-3 i plan- og bygningsloven, kommunens forutsigbarhetsvedtak om bruk av utbyggingsavtaler (kommunestyret 29.11.2006, sak 201/06) og pkt. II -3.2 i bestemmelsene til kommuneplanens arealdel 2017-2026 (kommunestyret 29.03.2017, sak Utbyggingsavtale Utbyggingsprosjekt Dato/initialer: 14.03.2024 10/12 Saksnr.: 21/04906 57/17) har kommunen fortrinnsrett, men ikke plikt, til \u00e5 kj\u00f8pe inntil 10 % av boligene til markedspris. 9. ENDRING AV REGULERINGSFORM\u00c5L Ved vesentlige endringer av reguleringsform\u00e5l m\u00e5 det forventes endrede krav i utbyggingsavtalen. Blir et anf\u00f8rt anlegg i endret reguleringsplan avsatt til annet form\u00e5l enn offentlig omr\u00e5de, faller kommunens vedlikeholdsplikt bort n\u00e5r omr\u00e5det blir tatt i bruk til annet form\u00e5l. 10. MERVERDIAVGIFT Det kan inng\u00e5s avtale om overf\u00f8ring av justeringsplikt/-rett for merverdiavgift for alle kapitalvarer som skal overdras kommunen til drift og vedlikehold jfr. kommunestyrevedtak av 25.08.10 sak 101/10. 11. REFUSJON Avtalen inneb\u00e6rer ingen begrensninger i utbyggers mulighet til \u00e5 kreve refusjon etter plan- og bygningsloven kapittel 18. 12. FORHOLDET TIL REGLER OM OFFENTLIGE ANSKAFFELSER I den utstrekning gjeldende lov om offentlige anskaffelser med forskrifter f\u00e5r anvendelse p\u00e5 opparbeidelsen av anleggene og kommunen krever det, skal utbygger anvende dette regelverket p\u00e5 samme m\u00e5te som kommunen ville v\u00e6rt forpliktet til. Dersom kommunen blir erstatningsansvarlig overfor tredjepart for brudd p\u00e5 anskaffelsesregelverket, skal utbygger holde kommunen skadesl\u00f8s med mindre ansvaret skyldes feil beg\u00e5tt av kommunen. Ved en eventuell rettslig tvist for domstolene eller klagesak for KOFA eller ESA har utbygger rett og plikt til \u00e5 bist\u00e5 kommunen. 13. TRANSPORT AV AVTALEN Utbyggingsavtalen kan transporteres. Transport er betinget av kommunens skriftlige samtykke. Kommunen kan ikke nekte transport uten saklig grunn. 14. TINGLYSING m.m. Avtalen er utferdiget i to eksemplarer, ett til hver av partene. Avtalen kan tinglyses p\u00e5 eiendommen med g\u00e5rds- og bruksnummer 14/46. Utbyggeren skal vedlegge avskrift av denne avtale som vedlegg til alle skj\u00f8ter samt medta i skj\u00f8tene henvisning til de betingelser som kommer frem av avtalen. 15. VERNETING Tvister om denne avtale eller garanti som stilles i samsvar med denne, avgj\u00f8res ved ordin\u00e6r rettergang. Partene vedtar Nord-Troms og Senja tingrett som verneting. 16. VEDTAK AV KOMPETENT MYNDIGHET Avtalen er ikke bindende for kommunen f\u00f8r den er vedtatt av kommune- og byutviklingsutvalget (eller annet organ/person som kommunestyret har delegert myndighet til). 17. VEDLEGG \uf0b7 Reguleringsplan nr. 1934 vedtatt 25.01.2023. Utbyggingsavtale Utbyggingsprosjekt Dato/initialer: 14.03.2024 11/12 Saksnr.: 21/04906 \uf0b7 Tekniske detaljplaner (med kostnadsoverslag) (saker i public 360 for de enkelte fagomr\u00e5dene): o Sak 23/17851 \u2013 tekniske detaljplaner VAO-anlegg o Sak 23/16257 \u2013 tekniske detaljplaner overvannsgr\u00f8ft H190-1 o Sak 23/18428 \u2013 tekniske detaljplaner veg-anlegg og belysning o Sak 23/17503 \u2013 Tekniske detaljplaner for turl\u00f8ype o Sak 24/05036 \u2013 Tekniske detaljplaner for str\u00f8kslek \uf0b7 Uteromsplan av 09.12.2022. \uf0b7 VAO-rammeplan av 14.04.2021, akseptsbrev av 05.05.2021. \uf0b7 VAO-notat 28.10.2022, akseptsbrev av 14.11.2022. \uf0b7 OSG-rammeplan av 23.03.2022. \uf0b7 Garanti av dato:______________________ *** Sted og dato Troms\u00f8 14.03.2024 _______________________________________ Utbygger ___________________________ ____________ Sted og dato _______________________________________ Troms\u00f8 kommune _______________________________________ Utbyggingsavtale Utbyggingsprosjekt Dato/initialer: 14.03.2024 12/12 "
}