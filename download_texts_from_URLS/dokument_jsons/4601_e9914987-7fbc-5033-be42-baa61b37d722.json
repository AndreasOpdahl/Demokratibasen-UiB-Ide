{
  "dokument_id": "e9914987-7fbc-5033-be42-baa61b37d722",
  "doc_type": "case_attachment",
  "kommune": 4601,
  "tittel": "Tilsvar til nabomerknad",
  "url": "https://bergen.kommune.no/politikere-utvalg/api/fil/bk360/12343740/Tilsvar-til-nabomerknad",
  "tekst": "Plan- og bygningsetaten Bergen, den 14. februar 2025 V\u00e5r ref: 103159 Deres ref: BYGG-2024/18217 Tilsvar til nabomerknad - 2 Eiendom: Gnr. 166 bnr. 479 Tiltakets adresse: Nedre Korskirkeallmenningen 12b, Bergen kommune Tiltakets art: Pbl \u00a7 20-1 f\u00f8rste ledd bokstav b, c, d og f Tiltakshaver: Folkets Eiendomsdrift AS, org.nr. 933 825 795 Ansvarlig s\u00f8ker: A/STAB AS v/Monica Todne Haldorsen, org.nr. 945 548 648 A. INNLEDNING Vi er gjort kjent med at eier av 166/496 (Nedre Korskirkealmenningen 12) har levert supplerende nabomerknad i saken. Vi vil p\u00e5 vegne av tiltakshaver inngi tilsvar til denne merknaden. B. TILSVAR I merknad fra Dag Frode Hansen (DFH) er det inngitt merknader knyttet til flere forhold i saken. Vi viser til tidligere redegj\u00f8relser i saken fra ansvarlig s\u00f8ker, med de suppleringer som f\u00f8lger under. 1. DFH skriver at det oppgis Restaurant/kafebygning i rammes\u00f8knaden, som han stusser over. Ansvarlig s\u00f8kers kommentar: I f\u00f8lgebrev til rammes\u00f8knad oppgis det tydelig at det s\u00f8kes bruksendring fra butikk til bar/pub (servering). I skjemaet \u00abs\u00f8knad om rammetillatelse\u00bb oppgis tiltakets bruksform\u00e5l som \u00abrestaurant/caf\u00e8\u00bb. I skjemaet refereres det til matrikkelkoden for denne virksomheten. Matrikkelkoden er etter s\u00f8kers skj\u00f8nn helt i tr\u00e5d med matrikkelforskriften \u00a7 60 med tilh\u00f8rende standarder for matrikkelf\u00f8ring. 2. DFH mener at ervervsvirksomhet ikke tillates i omr\u00e5det med \u00abblandet form\u00e5l\u00bb, herunder \u00a7 8.1 i detaljreguleringsplanen. Ansvarlig s\u00f8kers kommentar: Bestemmelsen om at det i boligomr\u00e5der kan tillates ervervsvirksomheter gjelder etter s\u00f8kers forst\u00e5else ogs\u00e5 for kombinasjonsomr\u00e5dene som ogs\u00e5 har arealform\u00e5let \u00abbolig\u00bb. S\u00f8ker viser her s\u00e6rlig til at kommunen m\u00e5 ha klar og tydelig hjemmel til \u00e5 avsl\u00e5 et tiltak p\u00e5 bakgrunn av planbestemmelse, og at s\u00f8kers oppfatning i denne saken er at det ikke foreligger slik klar og entydig hjemmel til \u00e5 nekte ervervsvirksomheter i omr\u00e5det med blandet form\u00e5l. Av hensyn til kommunens tilbakemelding og fremdrift i saken s\u00f8kte man likevel om dispensasjon. 3. DHF stiller sp\u00f8rsm\u00e5l til ansvarlig s\u00f8kers redegj\u00f8relse for at \u00abutsalg og bevertning\u00bb faller inn under \u00abpublikumsrettet n\u00e6ringsaktivitet\u00bb i detaljreguleringsplanen \u00a7 2.2. Ansvarlig s\u00f8kers kommentar: For \u00e5 n\u00e6rmere konkretisere hva som ligger i \u00abpublikumsrettet n\u00e6ringsaktivitet\u00bb, m\u00e5 det tas utgangspunkt i en objektiv forst\u00e5else av bestemmelsens ordlyd. Ordet \u00abn\u00e6ringsaktivitet\u00bb favner bredt, og kan omfatte en rekke ulike typer virksomheter som driver i n\u00e6rings-\u00f8yemed. Med \u00abpublikumsrettet\u00bb er det klart at virksomheten m\u00e5 tiltrekke seg kunder fysisk til virksomheten og dermed generere aktivitet i omr\u00e5det. En virksomhet som \u00abbevertning\u00bb vil www.a-stab.no Ulsm\u00e5gvegen 7 org.nr. 984 548 648 5224 Nesttun etter s\u00f8kers syn klart falle inn under ordlyden. Det vises ogs\u00e5 til at arealform\u00e5let \u00abbevertning\u00bb er et underform\u00e5l til \u00abn\u00e6ring\u00bb, jf. kart- og planforskriften, og bevertning vil dermed naturlig falle inn under bestemmelsens ordlyd. 4. DHF mener det ikke er motstrid mellom RP \u00a7 8.1 og KDP \u00a7 12. Ansvarlig s\u00f8kers kommentar: Det f\u00f8lger av KDP \u00a7 1 at KDP \u00abutfyller og supplerer\u00bb eldre reguleringsplaner som beholdes, herunder den aktuelle eldre reguleringsplanen (PlanID 6900000). I den eldre reguleringsplanen, som man i denne saken dispenserer fra, er det ikke angitt spesifikt at hovedprinsippet for funksjonsblandingen innenfor blandede form\u00e5l er \u00abpublikumsrettede virksomheter p\u00e5 gateplan, kontorarbeidsplasser i mellometasjene og boliger i de \u00f8verste etasjene\u00bb. Tvert imot er \u00a7 8.1, som gjelder for blandede form\u00e5l, ikke klar n\u00e5r det gjelder type virksomheter p\u00e5 gateplan. Slik s\u00f8ker ser det, utfyller KDP \u00a7 12 reguleringsplanen p\u00e5 dette punkt, og \u00e5pner opp for den oms\u00f8kte, publikumsrettede virksomheten. S\u00f8ker mener f\u00f8lgelig at KDP \u00a7 12 hjemler det oms\u00f8kte tiltaket, og at dette i utgangspunktet medf\u00f8rer at tiltaket ikke er avhengig av dispensasjon. Vi ber derfor kommunen s\u00e6rskilt om \u00e5 vurdere dette forholdet f\u00f8r s\u00f8knad om dispensasjon tas til behandling. 5. DHF mener at s\u00f8ker ikke har kommentert tiltaket mht. \u00a7 22 om st\u00f8y. Det anf\u00f8res at KPA sine \u00abmerknader\u00bb sier at st\u00f8y som p\u00e5virker folks helse og trivsel skal forebygges og begrenses, og avveies mot behovet for et tjenlig utbyggingsm\u00f8nster. Bla. skal prioriterte byrom og kulturminner skal i minst mulig grad belastes med st\u00f8y, og at det er sannsynlig at det tillates uteservering her som p\u00e5virker st\u00f8yniv\u00e5et. Ansvarlig s\u00f8kers kommentar: Tiltaket er, som tidligere opplyst i f\u00f8lgebrev til rammes\u00f8knad, planlagt i tr\u00e5d med TEK og f\u00f8ringer i gjeldende planer. Dette omfatter dermed KPA \u00a7 22 og de st\u00f8yverdier som fremg\u00e5r av retningslinjen T-1442 (tabell 2). S\u00f8ker vil kort bemerke at bestemmelsen i KPA \u00a7 22 jf. T-1442 (tabell 3) kun er aktuell dersom det etableres nye tiltak med st\u00f8yf\u00f8lsomme bruksform\u00e5l, bla bruksendring, eller nye st\u00f8ykilder. Bevertning er ikke et st\u00f8yf\u00f8lsomt bruksform\u00e5l. Det etableres videre ikke tiltak i en st\u00f8ysone. S\u00f8ker kan videre ikke se at virksomheten kan anses som \u00abnye st\u00f8ykilder\u00bb iht. \u00a7 22.1.2. I T-1442 er \u00abNye st\u00f8ykilder\u00bb definert som en helt ny virksomhet, eller endring av eksisterende, som \u00f8ker st\u00f8yniv\u00e5et med 3 dB eller mer. Dagens virksomhet er butikk. Vi kan ikke se at oms\u00f8kt bevertningsform\u00e5l vil \u00f8ke dagens st\u00f8yniv\u00e5 med 3 dB, som inneb\u00e6rer en dobling av st\u00f8yniv\u00e5et (Desibel er tiendedeler av 10-tallslogaritme). Gjeldende f\u00f8ringer f\u00f8lger derfor av tabell 2. 6. DHF mener tiltakshavers andre foretak har relevans for denne saken. DHF mener likevel at PBE ikke kan vektlegge at det tilrettelegges for et annet konsept enn Folk og R\u00f8vere. Ansvarlig s\u00f8kers kommentar: P\u00e5 den ene siden mener DHF at det ikke kan vektlegges at tiltakshaver tilrettelegger for et annet konsept enn Folk & R\u00f8vere. P\u00e5 den andre siden mener DHF at hans erfaringer med konseptet Folk og R\u00f8vere skal vektlegges. Det fremst\u00e5r derfor noe uklart for s\u00f8ker om DHF da mener at type virksomhet og konsept kan vektlegges eller ikke. Ansvarlig s\u00f8ker vil ogs\u00e5 kort bemerke at kommunen ikke kan ta utenforliggende hensyn i vurderingen av dispensasjonss\u00f8knaden. Ved behandling av en dispensasjon m\u00e5 kommunen vurdere det konkrete tiltaket som er oms\u00f8kt. Naboens eventuelle erfaringer med andre virksomheter og dispensasjonssaker i omr\u00e5der er ikke momenter som er relevante for kommunens vurderinger etter pbl. \u00a7 19-2, og er derfor \u2013 etter s\u00f8kers skj\u00f8nn \u2013 utenforliggende. 7. DHF mener utviklingen tilsier at det er enklere \u00e5 etablere butikk her, som er i tr\u00e5d med reguleringsplanen. DHF mener likevel at det ikke kan vektlegges at det skal v\u00e6re enklere \u00e5 drive virksomhet som pub/bar enn butikk. Ansvarlig s\u00f8kers kommentar: Vi oppfatter at DHF p\u00e5 den ene siden mener kommunen skal vektlegge at det p\u00e5 sikt kan v\u00e6re mulig \u00e5 etableres 2 butikk, mens kommunen p\u00e5 den andre side ikke skal kunne vektlegge driftsmulighetene for bevertning i dispensasjonssaken. De hensyn og fordeler/ulemper som er relevante i saken fremg\u00e5r tydelig av loven med tilh\u00f8rende rettskilder. For ansvarlig s\u00f8ker fremst\u00e5r det klart at en dispensasjon, som realiserer en hensiktsmessig og markedsrelevant bruk av ellers tomme lokaler, er en relevant \u00abfordel\u00bb med referanse til pbl. \u00a7 19-2. Den nevnte utviklingen i omr\u00e5det \u2013 som pt. er positive \u2013 er etter s\u00f8kers skj\u00f8nn ikke noe som medf\u00f8rer nevneverdige ulemper for den oms\u00f8kte dispensasjonen eller som p\u00e5 annen m\u00e5te medf\u00f8rer at vilk\u00e5rene for dispensasjon ikke lenger er oppfylt. 8. DHF stiller sp\u00f8rsm\u00e5l ved hvorfor s\u00f8ker mener det ikke kan settes eksplisitte begrensninger p\u00e5 \u00e5pningstid i tillatelse. Ansvarlig s\u00f8kers kommentar: Pbl. \u00a7 19-2 \u00e5pner for at kommunen kan stille vilk\u00e5r for dispensasjonen. Vilk\u00e5ret m\u00e5 imidlertid ligge innenfor rammen av plan- og bygningslovens form\u00e5l og innenfor form\u00e5let til bestemmelsen det dispenseres fra. Hensynet bak bestemmelsen om kombinert arealform\u00e5l, er \u00e5 sikre at arealbruken i dette omr\u00e5det er variert, og samtidig i samsvar med aktuell infrastruktur, behov for gr\u00f8ntomr\u00e5der, utnyttelse, plassering, utforming og \u00f8nsket bebyggelsesstruktur. S\u00e6rlig for blandede arealform\u00e5l gjelder hensynet til varierte bruksform\u00e5l, og ikke homogene omr\u00e5der, eksempelvis rene boligomr\u00e5der. Slik s\u00f8ker ser det, vil et vilk\u00e5r om \u00e5pningstider ikke ligge innenfor rammen av form\u00e5let til bestemmelsen det s\u00f8kes dispensasjon fra. Hensynet og form\u00e5let bak bestemmelsen er \u00e5 legge til rette for en variert arealbruk, uten at dette har til hensikt \u00e5 begrense virksomhetenes \u00e5pningstider. N\u00e5r planmyndigheten ogs\u00e5 i rene boligomr\u00e5der (jf. planens \u00a7 8.2), tillater ervervsvirksomheter \u2013 uten spesifikke begrensninger mht. \u00e5pningstider \u2013 er det liten grunn til \u00e5 anta at hensynet bak arealform\u00e5let blandet form\u00e5l tilsier at man kan stille vilk\u00e5r om \u00e5pningstid. Det f\u00f8lger ogs\u00e5 av vilk\u00e5rsl\u00e6ren at et vilk\u00e5r skal v\u00e6re forholdsmessig og n\u00f8dvendig. Etter ansvarlig s\u00f8kers skj\u00f8nn er et vilk\u00e5r mht. \u00e5pningstider ikke forholdsmessig mht. begrensninger i omsetningsmuligheter, og et slikt vilk\u00e5r vil uansett ikke v\u00e6re n\u00f8dvendig da \u00e5pningstidene i stor grad vil bero p\u00e5 tidene fastsatt i skjenkebevillingen. 9. DHF anf\u00f8rer at \u00e5pningstider etter annet regelverk ikke er tilstrekkelig. Ansvarlig s\u00f8kers kommentar: St\u00f8y ivaretas av KPA \u00a7 22 mv. og vurderes f\u00f8lgelig i byggesaken. 10. DHF orienterer om at ulike st\u00f8ykilder er \u00e5rsak til at leietager flytter ut. Ansvarlig s\u00f8kers kommentar: Slik s\u00f8ker forst\u00e5r, driver DHF selv n\u00e6ringsvirksomhet med utleie av bla. 6 hybler. S\u00f8ker kan ikke se at eksisterende st\u00f8y som forringer utleien\u00e6ring hos DHF kan ha avgj\u00f8rende vekt for dispensasjonsvurderingen, s\u00e5 lenge st\u00f8yniv\u00e5ene fastsatt i KPA \u00a7 22 mv. overholdes for det oms\u00f8kte tiltaket. C. OPPSUMMERT Som vist er det ansvarlig s\u00f8kers innstilling at tiltaket i utgangspunktet ikke er avhengig av dispensasjon fra \u00a7 8.1. Det foreligger uansett rettslig grunnlag for \u00e5 innvilge dispensasjon fra \u00a7 8.1 etter pbl. \u00a7 19-2. Et vilk\u00e5r om begrensede \u00e5pningstider i den forbindelse anses som i strid med vilk\u00e5rsl\u00e6ren og vil videre ikke v\u00e6re \u00abn\u00f8dvendig\u00bb med henvisning til de f\u00f8ringer for st\u00f8y som f\u00f8lger av gjeldende regelverk, samt at \u00e5pningstider vil reguleres naturlig av skjenkebevillingen. Det vises ogs\u00e5 til tidligere innsendt s\u00f8knad og suppleringer \u2013 og vi anmoder kommunen om \u00e5 innvilge oms\u00f8kt tiltak. 3 Med vennlig hilsen for A/STAB AS Monica Todne Haldorsen M / 48058471 E / mth@a-stab.no 4 "
}