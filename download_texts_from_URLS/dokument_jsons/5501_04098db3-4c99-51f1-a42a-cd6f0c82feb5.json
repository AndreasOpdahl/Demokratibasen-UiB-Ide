{
  "dokument_id": "04098db3-4c99-51f1-a42a-cd6f0c82feb5",
  "doc_type": "case_presentation",
  "kommune": 5501,
  "tittel": "Karls\u00f8yvegen 21 - bekreftelse p\u00e5 medvirkning fra arbeidsmilj\u00f8utvalget",
  "url": "https://innsyn.tromso.kommune.no/application/getMoteDokument?dokid=2001812242",
  "tekst": "Arkivsaksnr. 24/14465-1 Saksbehandler Silje Rypdal Ramberg Saksgang M\u00f8tedato Arbeidsmilj\u00f8utvalget 10.09.2024 Karls\u00f8yvegen 21 - bekreftelse p\u00e5 medvirkning fra arbeidsmilj\u00f8utvalget Kommunedirekt\u00f8rens innstilling til vedtak: Arbeidsmilj\u00f8utvalget godkjenner medvirkningen til bygges\u00f8knad for Karls\u00f8yvegen 21. Stig Tore Johnsen Mette Moh\u00e5g Kommunedirekt\u00f8r Avdelingsdirekt\u00f8r for bymilj\u00f8 1 Hva saken gjelder Medvirkning i bygges\u00f8knad for Karls\u00f8yvegen 21. Saksutredning Innledning Dagaktivitetssenter for hjemmeboende yngre med demenssykdom skal gi tilbud som skal forebygge sosial isolasjon, ensomhet og funksjonstap av ulike \u00e5rsaker. Form\u00e5let med oppholdet er \u00e5 hjelpe til med mestring, sosial st\u00f8tte, aktivisering, ern\u00e6ring og \u00f8kt livskvalitet. Det er ogs\u00e5 fokus p\u00e5 observasjoner og oppf\u00f8lging av sykdom i samarbeid med hjemmetjeneste og p\u00e5r\u00f8rende. Det gode m\u00e5ltidet og aktivt tilstedev\u00e6rende medarbeidere er sentralt i dagaktivitetstilbudet. Tilbudet kan ogs\u00e5 v\u00e6re en avlastning for de p\u00e5r\u00f8rende. Bakgrunn Yngre personer med demens har tidligere hatt et sv\u00e6rt begrenset tilbud p\u00e5 S\u00f8r-Troms\u00f8ya sykehjem som n\u00e5 er lagt ned. Seksjon for hjemmetjenesten har tatt over driften og de trenger nye lokaler for \u00e5 dekke behovet for denne gruppen. . Utsikten p\u00e5 Nord-Troms\u00f8ya benyttes i dag til midlertidig plass for unge demente og har tilbud til 9 brukere. Karl\u00f8syvegen 21 er et eksisterende bygg som Troms\u00f8 kommune eier og bygget egner seg godt til dette form\u00e5let. Det kan gi et tilbud til 10-12 brukere og inntil 4 \u00e5rsverk for ansatte. M\u00e5lgruppen vil komme fra hele kommunen. Lokalet passer til form\u00e5let da det er sentrumsn\u00e6rt med god offentlig tilgjengelighet i tillegg til \u00e5 v\u00e6re skjermet fra omgivelsene. Lokalet Karls\u00f8yvegen 21 er en tidligere enebolig p\u00e5 3 etasjer. Fasaden skal ikke endres, bortsett fra en opph\u00f8yning av taket der heisen plasseres. I hovedsak er endringer inne i bygget som inneb\u00e6rer riving av vegger og oppsett av nye vegger, for \u00e5 tilfredsstille gjeldende krav til romst\u00f8rrelse samt behovet til brukerne og de ansatte . Dagsenteret skal inneholde f\u00f8lgende funksjoner: - Aktivitetsrom - Kj\u00f8kken og spisestue - Kontor til de ansatte - Pauserom/m\u00f8terom - 6 hvilerom - Lager - Garderobe med dusj og wc - 3 bad med toalett og dusj - Vaskerom - Heis Samarbeid med tjenesten Tjenesten har v\u00e6rt involvert i utarbeidelsen av planene og bidratt aktivt inn i prosjektet med innspill til behovene som m\u00e5 dekkes, b\u00e5de for de ansatte og for brukerne. Troms\u00f8 kommune har selv utarbeidet plan- og snitt tegninger som ligger vedlagt. Det har v\u00e6rt avholdt m\u00f8ter og befaring, samt at tjenesten har gitt innspill slik at alle funksjoner er ivaretatt. Involverte parter har v\u00e6rt blant annet hovedverneombud, avdelingsleder M\u00f8teplassen aktivitetshus, enhetsleder Kval\u00f8ya hjemmetjeneste og seksjonsleder for hjemmetjenesten. Planl\u00f8sninger er gjennomg\u00e5tt og innspill fra tjenesten har blant annet v\u00e6rt: - Garderober med dusj og toalett til ansatte i kjelleretasje - Kontorplasser til de ansatte - Kombinert personal- og m\u00f8terom til de ansatte 2 - HWC i alle 3 etasjer (der snusirkel er ivaretatt) - Heis - Vegg inn til aktivitetsrom for \u00e5 beholde roen til brukerne - Innredning/m\u00f8bler er skissert p\u00e5 tegninger for \u00e5 vise hvordan rom kan benyttes Konklusjon Arbeidsmilj\u00f8utvalget godkjenner medvirkningen til bygges\u00f8knad for Karls\u00f8yvegen 21. Vedtakskompetanse Arbeidsmilj\u00f8utvalget Vedlegg A20-1 Plan Kjeller rev1 A20-2 Plan 1 rev1 A20-2 Plan 2 rev1 A40-1 Fasade - rev1 A40-2 Fasade - rev1 Fasade Nord Fasade S\u00f8r Fasade Vest Fasade \u00d8st 3 "
}