{
  "dokument_id": "93aefa68-46b2-50e2-936b-f1b1b6e88048",
  "doc_type": "case_presentation",
  "kommune": 5501,
  "tittel": "HMS-avvik f\u00f8rste kvartal 2025",
  "url": "https://innsyn.tromso.kommune.no/application/getMoteDokument?dokid=2002065673",
  "tekst": "Arkivsaksnr. 25/07730-1 Saksbehandler Hanne Foshaug Saksgang M\u00f8tedato Arbeidsmilj\u00f8utvalget 08.05.2025 HMS-avvik f\u00f8rste kvartal 2025 Kommunedirekt\u00f8rens innstilling til vedtak: AArbeidsmilj\u00f8utvalget tar avviksstatistikken for f\u00f8rste kvartal 2025 til orientering. Stig Tore Johnsen Mari Enoksen Hult Kommunedirekt\u00f8r Direkt\u00f8r stab for organisasjon 1 Hva saken gjelder Presentasjon av statistikk for HMS-avvik og hendelser med personskader i perioden 1. januar til 31. mars 2025. Saksutredning Rapporteringsperioden er fra 1. januar til 31.mars 2025. Avviksstatistikk med grafer er vedlagt saken. Avvik Det er meldt inn 3103 avvik i perioden, mot 2973 avvik i samme periode 2024. Dette tilsvarer en \u00f8kning p\u00e5 4,4 %. HMS-avvik Det er registrert 1210 HMS-avvik, mot 1078 i samme periode 2024. Dette er en \u00f8kning p\u00e5 12 %. HMS-avvik utgj\u00f8r 39 % av alle meldte avvik. 7,2 % av HMS-avvikene er klassifisert med alvorlighetsgrad \u00abh\u00f8y\u00bb, som er p\u00e5 samme niv\u00e5 som i 2024. HMS-avvikene er fordelt p\u00e5 flere kategorier, og det kan registreres flere kategorier p\u00e5 ett avvik. De st\u00f8rste kategoriene f\u00f8rste kvartal 2025 er \u2022 Vold og trusler: 34 % \u2022 Psykososialt arbeidsmilj\u00f8: 17 % \u2022 Organisatorisk arbeidsmilj\u00f8: 14 % Det er en nedgang i antall rapporterte nestenulykker i f\u00f8rste kvartal 2025 (165 hendelser) sammenlignet med samme periode i 2024 (93 hendelser). \u00abVold og trusler mot ansatte\u00bb Det er rapportert 442 hendelser i kategorien \u00abvold og trusler mot ansatte\u00bb, mot 398 i f\u00f8rste kvartal 2024. Det er s\u00e6rlig en \u00f8kning i psykisk vold og trusler (opp 33 % fra 145 til 193 hendelser). Fysisk vold er fortsatt den st\u00f8rste underkategorien, med 256 hendelser. Fordeling: \u2022 I helse og omsorg utgj\u00f8r \u00abvold og trusler\u00bb 33 % av HMS-avvikene. \u2022 I oppvekst, utdanning og kultur utgj\u00f8r \u00abvold og trusler\u00bb 41 % av HMS-avvikene. \u00d8kningen skyldes sannsynligvis b\u00e5de \u00f8kt fokus p\u00e5 rapportering og flere faktiske hendelser, s\u00e6rlig innen seksjon skole. Et viktig m\u00e5l for Troms\u00f8 kommune er \u00e5 sikre et trygt arbeidsmilj\u00f8 gjennom forebygging, h\u00e5ndtering og oppf\u00f8lging av vold og trusler. For \u00e5 n\u00e5 m\u00e5let m\u00e5 avdelinger, seksjoner og enheter utarbeide lokale handlingsplaner med konkrete tiltak. Tiltakene m\u00e5 tilpasses lokale forhold slik at de passer til risikobildet. \u00abArbeidsmilj\u00f8 \u2013 psykososialt\u00bb Det er meldt 260 avvik, mot 166 i samme periode 2024. Av disse gjelder 113 avvik \u00abarbeidsrelatert stress\u00bb. \u00abArbeidsmilj\u00f8 \u2013 organisatorisk\u00bb Det er meldt 209 avvik, mot 114 i samme periode 2024.Den st\u00f8rste underkategorien er \u00abbemanning/ressurser\u00bb med 144 avvik i f\u00f8rste kvartal i 2025. Det er ogs\u00e5 denne underkategorien som har \u00f8kt mest. \u00abHendelser med personskade\u00bb Det er registrert 70 avvik i kategorien \u00abhendelser med personskade\u00bb i f\u00f8rste kvartal 2025. Ti av disse er vurdert med h\u00f8y alvorlighetsgrad. Til sammenligning ble det i f\u00f8rste kvartal av 2024 meldt 74 hendelser, hvorav sju med h\u00f8y alvorlighetsgrad 2 Fordeling per avdeling: \u2022 Oppvekst, utdanning og kultur: 23 \u2022 Helse og omsorg: 43 \u2022 Bymilj\u00f8: 3 \u2022 Foretak: 1 Konklusjon Det er en \u00f8kning i antall meldte avvik og HMS-avvik. Kategorien \u00abvold og trusler mot ansatte\u00bb er den st\u00f8rste underkategorien. Det sees ogs\u00e5 en \u00f8kning i avvik knyttet til \u00abpsykososialt arbeidsmilj\u00f8\u00bb og \u00aborganisatorisk arbeidsmilj\u00f8\u00bb. Vedtakskompetanse Arbeidsmilj\u00f8utvalget Vedlegg HMS avvik 1 kvartal 2025 3 "
}