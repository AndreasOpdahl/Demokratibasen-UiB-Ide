{
  "dokument_id": "684bfb23-4936-56be-82a2-8acf99278d09",
  "doc_type": "case_minutes",
  "kommune": 4601,
  "tittel": "Saksprotokoll UHSO, 09042025, Sak 40/25, H\u00f8yringsuttale - Forslag til endringar i lov og forskrift om ordning med brukarrom for inntak av narkotika",
  "url": "https://bergen.kommune.no/politikere-utvalg/api/fil/bk360/12488175/Innstilling-vedtak-Hoyringsuttale-Forslag-til-endringar-i-lov-og-forskrift-om-ordning-med-brukarrom-for-inntak-av-narkotika",
  "tekst": "H\u00f8yringsuttale - Forslag til endringar i lov og forskrift om ordning med brukarrom for inntak av narkotika Utvalg for helse og sosial behandlet saken i m\u00f8tet 09.04.2025 sak 40/25 og avga f\u00f8lgende innstilling: Bergen kommune avgir h\u00f8yringsuttale til forslag til endringer i lov og forskrift om ordning med brukarrom for inntak av narkotika slik han kjem fram av forslaget til byr\u00e5det. Utvalg for helse og sosials behandling F\u00f8lgende representanter tok ordet: Diane Alexandra Berbain (SV), Per Erik G\u00e5skjenn (KrF), Charlotte Spurkeland (H), Even Oleson S\u00f8rland (A) Forslag fremsatt i utvalget: Diane Alexandra Berbain (SV) fremsatte p\u00e5 vegne av SV f\u00f8lgende tilleggsforslag: \u00abEndring s. 5, siste avsnitt: Brukerrom skal driftes av kommunen, og ikke av kommersielle eller frivillige akt\u00f8rer. \u00c5 drifte et brukerrom krever faglig kompetanse og eventuelle endringer m\u00e5 sees i sammenheng med den overordnede rusfaglige planen til Bergen kommune.\u00bb Per Erik G\u00e5skjenn (KrF) fremsatte p\u00e5 vegne av KrF f\u00f8lgende alternative forslag til vedtak: \u00abBergen kommune viser til Helse- og omsorgsdepartementets h\u00f8ringsnotat og anerkjenner utfordringene knyttet til alvorlig rusavhengighet og behovet for helsefremmende tiltak for denne gruppen. Samtidig ser Bergen kommune med uro p\u00e5 utviklingen innen rusfeltet, hvor det i \u00f8kende grad prioriteres tiltak som legger hovedvekten p\u00e5 skadereduksjon, mens det langsiktige arbeidet med forebygging, behandling og rehabilitering f\u00e5r for liten oppmerksomhet og for svake rammer. Kommunen er kritisk til \u00e5 \u00e5pne for andre inntaksm\u00e5ter i brukerrom. Dette vil gj\u00f8re tilbudet bredere og mer tilgjengelig, uten at det foreligger tydelig dokumentasjon p\u00e5 at det gir bedre helseeffekt. Det b\u00f8r ikke utvikles tjenester som utilsiktet forlenger eller tilrettelegger for livsfarlig avhengighet. Slike utvidelser m\u00e5 ikke forskyve innsatsen bort fra langsiktig hjelp og behandling. Bergen kommune mener dagens ordning, hvor etablering av brukerrom forutsetter nasjonal dispensasjon, gir et n\u00f8dvendig rammeverk og underst\u00f8tter en helhetlig ruspolitikk med tydelige grenser og ansvar. Kommunen anbefaler derfor at gjeldende lov- og forskriftsregulering videref\u00f8res, og at innsatsen i rusfeltet i st\u00f8rre grad rettes mot forebygging, behandling og hjelp til rusfrihet. N\u00e5r det gjelder forslaget om at kommunene skal kunne tilby rusmiddelanalyser, viser kommunen til at det er behov for mer forskning p\u00e5 hvilken betydning slike analyser har for den enkelte, og om tiltaket faktisk bidrar til \u00e5 forebygge overdosed\u00f8dsfall. Kommunen viser til at SERAF ikke har funnet studier som direkte kobler slike tiltak til redusert d\u00f8delighet. Tiltakene m\u00e5 i s\u00e5 fall utformes med et klart form\u00e5l om \u00e5 overv\u00e5ke og forst\u00e5 rusmiddelsituasjonen, og ikke bidra til \u00e5 legitimere eller trygge bruk av farlige stoffer.\u00bb Votering: Alternativt forslag fra KrF, fremsatt av Per Erik G\u00e5skjenn (KrF), fikk 2 stemmer og var falt (INP, KrF). Tilleggsforslag fra SV, fremsatt av Diane Alexandra Berbain (SV), fikk 3 stemmer og var falt (SV, R). Innstillingen ble tiltr\u00e5dt med 14 stemmer (H, A, FrP, MDG, BL, INP, R, PP). Byr\u00e5det behandlet saken i m\u00f8tet 03.04.2025 sak 75/25 Byr\u00e5det innstiller til bystyret \u00e5 gjere f\u00f8lgande vedtak: Byr\u00e5dets og utvalgets innstilling er likelydende. 2 "
}