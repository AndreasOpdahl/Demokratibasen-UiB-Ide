{
  "dokument_id": "ce5fb4a1-9331-5d09-bbb6-5ada7bd4497d",
  "doc_type": "case_attachment",
  "kommune": 4601,
  "tittel": "Omgj\u00f8ring gnr 122 bnr 6 KLAGE-2022-24205.pdf",
  "url": "https://bergen.kommune.no/politikere-utvalg/api/fil/bk360/10095303/Omgjoring-gnr-122-bnr-6-KLAGE-2022-24205-pdf",
  "tekst": "veds V\u00e5r dato: V\u00e5r ref: 25.01.2024 2022/8608 Deres dato: Deres ref: KLAGE-2022/24205 BERGEN KOMMUNE Kontakt saksbehandler Postboks 7700 Knut Ragnar Sletteb\u00f8, 51568951 5020 BERGEN knut.slettebo@statsforvalteren.no Klageavgj\u00f8relse i byggesak \u2013 gnr. 122 bnr. 6, Kjerreidviken, Bergen kommune \u2013 tiltakshaver: Bj\u00f8rgebrekken Sameie Statsforvalteren i Vestland har klaget p\u00e5 kommunens vedtak om tillatelse og dispensasjon til oppf\u00f8ring av flytebrygge med landgang og b\u00f8lgebryter. Statsforvalteren i Rogaland gj\u00f8r om kommunens vedtak til avslag. Vi viser til Kommunal- og distriktsdepartementets oversendelse av 30.03.2023, hvor Statsforvalteren i Rogaland ble oppnevnt som settestatsforvalter. Vi beklager lang saksbehandlingstid. Sakens bakgrunn Saken gjelder s\u00f8knad om tillatelse til utlegging av flytebrygge med landgang og b\u00f8lgedemper. Av tegning E1 vedlagt s\u00f8knaden fremg\u00e5r det at flytebryggen skal v\u00e6re 20 meter lang og 2 meter bred. P\u00e5 hver side av flytebryggen skal det etableres utriggere med en lengde p\u00e5 8 meter. Flytebryggen skal forbindes med land ved hjelp av en landgang som best\u00e5r av tre elementer, med m\u00e5lene 7 x 1 meter, 7 x 2 meter og 8 x 0,8 meter. Flytebryggen har en kapasitet p\u00e5 10 b\u00e5ter. S\u00f8r for flytebryggen skal det legges ut en 25 meter lang b\u00f8lgedemper, se tegning E2. I forbindelse med s\u00f8knaden om tillatelse til etablering Figur 1 Situasjonsplan D1 av ovennevnte tiltak er det s\u00f8kt om dispensasjon fra regulert spesialomr\u00e5de \u00abForsvarsanlegg\u00bb og plankravet i kommuneplanen punkt 3.1, se dispensasjonss\u00f8knad datert 30.04.2021 (vedlegg B2). Statsforvalteren i Vestland har i brev datert 15.02.2021 frar\u00e5det at det blir gitt dispensasjon. E-postadresse: Postadresse: Bes\u00f8ksadresse: Telefon: 51 56 87 00 sfropost@statsforvalteren.no Postboks 59 Lag\u00e5rdsveien 44 www.statsforvalteren.no/ro Sikker melding: 4001 Stavanger www.statsforvalteren.no/melding Org.nr. 974 763 230 Side: 2/6 Bergen kommune avslo s\u00f8knaden om tillatelse og dispensasjon i vedtak av 09.06.2021. Vedtaket ble p\u00e5klaget av Prosjektering Vest AS p\u00e5 vegne av tiltakshaver Bj\u00f8rgebrekken Sameie i brev datert 24.06.2021. Bergen kommune ved Utvalg for milj\u00f8 og byutvikling behandlet klagen i m\u00f8te 18.05.2022, sak 236/22, og fattet f\u00f8lgende vedtak politisk: \u00ab1. Med hjemmel i forvaltningsloven \u00a7 33 annet ledd oppheves fagetatens vedtak datert 09.06.21. 2. Med hjemmel i plan og bygningsloven \u00a7 21-4 jf. \u00a7 20-2 jf. 20-1 gis det tillatelse til f\u00f8lgende legalisering \u2022 Flytebrygge med landgang og b\u00f8lgebryter, jf. pbl. \u00a7 29-2. 3. Med hjemmel i pbl. \u00a7 19-2 gis det dispensasjon for f\u00f8lgende: \u2022 Reguleringsplankartets (planID 15680000) form\u00e5l \u00abforsvarsanlegg\u00bb \u2022 KPA18 \u00a7 33.3 \u2013 Kaiforbud innenfor milit\u00e6r sikringssone \u2022 KPA18 \u00a7 6.1 \u2013 byggegrense langs sj\u00f8 \u2022 KPA18 \u00a7 3.1 \u2013 plankrav (delvis) 4. Klagen tas til f\u00f8lge.\u00bb Vedtaket ble p\u00e5klaget av Statsforvalteren i Vestland i brev datert 17.06.2022. Klager anf\u00f8rer i det vesentlige at saken gjelder utlegging av et st\u00f8rre sm\u00e5b\u00e5tanlegg som vil legge beslag p\u00e5 et betydelig areal i strandsonen og det n\u00e6re sj\u00f8omr\u00e5det. Tiltaket vil inneb\u00e6re privatisering av strandsonen og p\u00e5virke strandsonelandskapet. Strandomr\u00e5det har if\u00f8lge klager kvaliteter som m\u00e5 sikres. Klager legger vekt p\u00e5 at det er et h\u00f8yt byggepress i kommunen. Bergen kommune ved Utvalg for milj\u00f8 og byutvikling behandlet klagen politisk i m\u00f8te 06.12.2022, sak 443/22, og opprettholdt kommunens tidligere vedtak. Statsforvalteren viser ellers til sakens dokumenter. Statsforvalterens vurdering Statsforvalteren legger til grunn at klager har klagerett og at klagefristen er overholdt, se forvaltningsloven (fvl.) kapittel VI og plan- og bygningsloven (pbl.) \u00a7 1-9. Ved behandling av klagen kan klageinstansen pr\u00f8ve alle sider av saken og ta hensyn til nye omstendigheter, se fvl. \u00a7 34 andre avsnitt. Klageinstansen kan selv treffe nytt vedtak i saken eller oppheve det og sende saken tilbake til kommunen for helt eller delvis ny behandling. S\u00f8knadsplikt og planstatus Utlegging av flytebrygge med landgang og b\u00f8lgebryter krever tillatelse av kommunen etter pbl. \u00a7 20- 2, se \u00a7 20-1 bokstav a. Kommunen skal gi tillatelse dersom tiltaket ikke er i strid med plan- og bygningslovgivningen, se pbl. \u00a7 21-4 f\u00f8rste avsnitt. Tiltaksomr\u00e5det ligger delvis innenfor reguleringsplan for Bj\u00f8rndalspollen og Haakonsvern, vedtatt 22.10.2001, og er der regulert til spesialomr\u00e5de Forsvarsanlegg p\u00e5 land og i sj\u00f8. Side: 3/6 Tiltaksomr\u00e5det er i gjeldende kommuneplan, vedtatt 19.06.2019, avsatt til arealform\u00e5let Forsvaret - n\u00e5v\u00e6rende p\u00e5 land og i sj\u00f8, og er vist med hensynssone Funksjonell strandsone (H550_1). Deler av tiltaksomr\u00e5det ligger innenfor Milit\u00e6r sikringssone (H190_1). Tiltakene krever dispensasjon Arealbruksform\u00e5let spesialomr\u00e5de Forsvarsanlegg omfatter bruk av omr\u00e5det til milit\u00e6re aktiviteter og funksjoner, og \u00e5pner for etablering av Figur 2 Utklipp fra kommuneplanens arealkart bygninger og anlegg som det m\u00e5tte v\u00e6re behov for til ut\u00f8velse av den milit\u00e6re virksomheten, se Milj\u00f8verndepartementets veileder T-1381 side 54. Til spesialomr\u00e5de Forsvarsanlegg kan det gis bestemmelser om \u00abutforming og bruk av arealer og bygninger\u00bb, se plan- og bygningsloven av 1985 \u00a7 26 f\u00f8rste setning. Slike bestemmelser kan etter andre setning \u00absette vilk\u00e5r for bruken eller forby former for bruk for \u00e5 fremme eller sikre form\u00e5let med reguleringen\u00bb. En f\u00f8lge av denne begrensningen i adgangen til \u00e5 stille vilk\u00e5r er at det \u00abikke skal gis reguleringsbestemmelser som motvirker reguleringsform\u00e5let\u00bb, se Rt. 1993 s. 278, side 286. Av reguleringsplanen \u00a7 9 bokstav b andre avsnitt fremg\u00e5r f\u00f8lgende: \u00abDet tillates ingen form for private anlegg \u2013 kai, brygger, b\u00f8yer, ankerplass, eller lignende \u2013 uten s\u00e6rskilt avtale med Forsvaret\u00bb. Bruk av omr\u00e5det til slike private anlegg som er nevnt her, vil motvirke bruk av omr\u00e5det til milit\u00e6re aktiviteter og funksjoner. Bestemmelsen m\u00e5 derfor tolkes slik at utbygging av private brygger o.l. krever samtykke fra Forsvaret uten at dette inneb\u00e6rer at slik utbygging vil v\u00e6re i samsvar med arealform\u00e5let dersom det foreligger avtale. En slik tolkning er i samsvar med hva administrasjonen har lagt til grunn i fagnotat datert 01.10.2021.1 I saken her er det s\u00f8kt om utlegging av et sm\u00e5b\u00e5tanlegg som f\u00f8rst og fremst skal betjene Bj\u00f8rgebrekken Sameie. Anlegget tjener alts\u00e5 hovedsakelig andre behov enn dem som er knyttet til ut\u00f8velse av milit\u00e6r virksomhet. Statsforvalteren finner det p\u00e5 denne bakgrunn at det oms\u00f8kte anlegget krever dispensasjon fra spesialomr\u00e5de Forsvarsanlegg for den delen som er regulert og fra arealform\u00e5let Forsvaret for den delen som er uregulert. Tiltaket krever ellers ogs\u00e5 dispensasjon fra kaiforbudet i milit\u00e6r sikringssone (H190), se kommuneplanen punkt 33.3, og fra plankravet i kommuneplanen punkt 3.1. Dette skyldes at tiltaket delvis er s\u00f8kt plassert i et uregulert omr\u00e5de som er vist som milit\u00e6r sikringssone (H190) i kommuneplanen. Etter pbl. \u00a7 19-1 kan dispensasjon gis etter grunngitt s\u00f8knad. Vilk\u00e5rene for dispensasjon De to rettslige vilk\u00e5rene for dispensasjon st\u00e5r i pbl. \u00a7 19-2 andre avsnitt. Det f\u00f8rste vilk\u00e5ret er at det ikke kan gis dispensasjon dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Det andre vilk\u00e5ret er at fordelene ved \u00e5 gi dispensasjon m\u00e5 v\u00e6re klart st\u00f8rre enn ulempene etter en samlet vurdering. Terskelen for at vilk\u00e5rene i andre avsnitt er oppfylt, er h\u00f8y. 1 Vi tar ikke med dette stilling til om et slikt krav om samtykke har hjemmel i plan- og bygningsloven. Side: 4/6 Betydningene av lovens vilk\u00e5r i andre avsnitt m\u00e5 fastlegges gjennom lovtolking, og ikke p\u00e5 bakgrunn av kommunalt fritt skj\u00f8nn. Det inneb\u00e6rer at vurderingene av om vilk\u00e5rene er oppfylt, ikke beror p\u00e5 politisk skj\u00f8nn eller hva som er hensiktsmessig i den enkelte sak, men p\u00e5 rettslige vurderinger. Er vilk\u00e5rene i andre avsnitt oppfylt, \u00abkan\u00bb kommunen gi dispensasjon, se pbl. \u00a7 19-2 f\u00f8rste avsnitt. Etter pbl. \u00a7 6-2 andre avsnitt bokstav b skal statlige planretningslinjer legges til grunn ved \u00abenkeltvedtak som statlige, regionale og kommunale organer treffer etter loven her\u00bb. Dette inneb\u00e6rer at plan- og bygningsmyndigheten skal legge vekt p\u00e5 Statlige planretningslinjer for en differensiert forvaltning av strandsonen n\u00e5r det er s\u00f8kt om dispensasjon for tiltak innenfor 100-metersbeltet langs sj\u00f8en, se planretningslinjene punkt 2. I Statlige planretningslinjer for differensiert forvaltning av strandsonen er Bergen kommune plassert i sone to. Dispensasjoner skal her s\u00e6rlig unng\u00e5s i sentrale omr\u00e5der der presset p\u00e5 arealene er stort, se retningslinjene pkt. 9.1. Statsforvalteren vil presisere at det f\u00f8lger av planretningslinjene punkt 6 at avklaring av arealbruk i strandsonen skal skje gjennom planlegging, og ikke gjennom enkeltvise dispensasjoner. Vurdering av dispensasjon fra arealform\u00e5l og forbudet mot kaianlegg i milit\u00e6r sikringssone Statsforvalteren vil f\u00f8rst vurdere om hensynene bak reguleringsform\u00e5let forsvarsanlegg i reguleringsplanen og arealform\u00e5let forsvaret og forbudet mot kaianlegg i milit\u00e6r sikringssone i kommuneplanen blir vesentlig tilsidesatt ved utlegging av oms\u00f8kt flytebrygge med landgang og b\u00f8lgebryter. Siden b\u00e5de de nevnte form\u00e5l og bestemmelser er satt av hensyn til forsvaret, finner vi det hensiktsmessig \u00e5 vurdere dette samlet. Hovedform\u00e5let bak den tillatte arealbruken i omr\u00e5det er \u00e5 fastlegge spesielle omr\u00e5der for Forsvaret, hvor Forsvarets virksomhet er hovedform\u00e5l, se Ot.prp. nr. 32 (2007-2008) side 214. I slike omr\u00e5der vil det v\u00e6re \u00abs\u00e6rskilte milit\u00e6rforlegninger med tilh\u00f8rende bebyggelse, \u00f8vings- og skyteomr\u00e5der med spesielle restriksjoner\u00bb, se samme sted. Denne saken gjelder tiltak i n\u00e6rheten av Sj\u00f8forsvarets hovedbase Haakonsvern. Rundt denne basen er det fastsatt en sikringssone som blant annet forbyr nye kaier og naust, se kommuneplanen punkt 33.3. Sikringssonen skal \u00abhindre \u00f8kning i beboere som vil kunne p\u00e5virkes av risiko og ulemper som f\u00f8lge av n\u00e6rheten til Nordens st\u00f8rste marinebase\u00bb, og sikre \u00abat Haakonsvern orlogstasjon skal kunne utf\u00f8re statlige forsvarsoppgaver\u00bb, se planbeskrivelsen til kommuneplanen side 50. Forsvarsbygg har kommentert s\u00f8knaden i brev datert 12.02.2021. Her gis det uttrykk for at \u00ab[s]\u00e5fremt flytebrygge og b\u00f8lgebryter anlegges iht. gjeldende avtale, b\u00e5de mht. st\u00f8rrelse og plassering, har ikke Forsvarsbygg merknader til tiltaket\u00bb. I etterkant av denne uttalelsen har Forsvarsbygg og Bj\u00f8rgebrekka sameie 23.04.2021 inng\u00e5tt en tilleggsavtale hvor plasseringen av flytebryggeanlegget endres. Etter den nye avtalen vil tiltaket delvis ligge i uregulert omr\u00e5de, innenfor milit\u00e6r sikringssone. Denne overskridelsen er imidlertid forholdsvis begrenset. Vi legger derfor til grunn at oms\u00f8kt tiltak i liten grad vil v\u00e6re til hinder for gjennomf\u00f8ringen av Forsvarets oppgaver i omr\u00e5det eller f\u00f8re til \u00f8kte interessekonflikter mellom beboere i omr\u00e5det og Forsvaret. I denne sammenheng har vi lagt vekt p\u00e5 at Forsvarsbygg ikke hadde merknader til opprinnelig avtale, og at den nye plasseringen kun i mindre grad avviker fra den opprinnelige. Det neste sp\u00f8rsm\u00e5let Statsforvalteren vil vurdere, er om fordelene ved dispensasjon fra arealform\u00e5let forsvarsanlegg/forsvaret og forbudet mot kaianlegg i milit\u00e6r sikringssone til utlegging av oms\u00f8kt kaianlegg er klart st\u00f8rre enn ulempene etter en samlet vurdering. Side: 5/6 Fordeler etter loven skal i hovedsak begrenses til generelle areal- og ressursdisponeringshensyn, se Prop. 169 L (2020-2021) side 55. Hvilke hensyn som er relevante i vurderingen, m\u00e5 ses i sammenheng med hensynene \u00abplan- og bygningsloven med tilh\u00f8rende forskrifter og arealplaner er ment \u00e5 ivareta\u00bb, se SOM-2018-4760 punkt 1. Hvor tiltakshavers interesser i en bestemt form for utnytting st\u00e5r i et motsetningsforhold til de hensyn kommuneplanen skal ivareta, vil slike interesser normalt ha begrenset vekt i fordel-/ulempevurderingen, se i denne retning SOM-2018-4760 punkt 2.1. For at fordel-/ulempevilk\u00e5ret skal v\u00e6re oppfylt, m\u00e5 fordelene v\u00e6re \u00abklart st\u00f8rre\u00bb enn ulempene, se pbl. \u00a7 19-2 andre avsnitt. Det er dermed ikke tilstrekkelig for \u00e5 innvilge dispensasjon at ulempene ved dispensasjonen er beskjedne. Vurderingen m\u00e5 vise at det foreligger \u00abrelevante, klare og positive fordeler som er klart st\u00f8rre enn ulempene dispensasjonen f\u00f8rer til\u00bb, se SOM-2019-4028. De relevante fordelene m\u00e5 ha \u00abstor vekt\u00bb for at vilk\u00e5ret skal v\u00e6re oppfylt, se SOM-2015-3269. Saken her gjelder som nevnt utlegging av flytebrygge med landgang og b\u00f8lgebryter. Kommunen har i begrunnelsen til vedtaket av 18.05.2022, sak 236/22, i hovedsak vist til to fordeler ved dispensasjon. For det f\u00f8rste er det vist til at anlegget blir benyttet av Forsvaret \u00abfor sin ilandstigning i forbindelse med \u00f8velser og patruljering av omr\u00e5det\u00bb. Denne fordelen kunne imidlertid ogs\u00e5 ha blitt oppn\u00e5dd ved etablering av en mindre, milit\u00e6r brygge i samsvar med plan. N\u00e5r fordelen ogs\u00e5 kan oppn\u00e5s uten dispensasjon, vil det ikke v\u00e6re grunn til \u00e5 legge s\u00e6rlig vekt p\u00e5 den i fordel-/ulempevurderingen, se i denne retning SOM-2016-3512. For det andre er det vist til at tiltaket vil sikre tilkomst til sj\u00f8 for sameiet med 10 b\u00e5tplasser, noe som \u00abutvilsomt [vil] gi \u00f8kt bokvalitet for de ber\u00f8rte parter, samt generelt \u00f8ke attraktiviteten i omr\u00e5det\u00bb. Statsforvalteren ser det slik at dette er en generell fordel knyttet til flere b\u00e5tplasser som st\u00e5r i et motsetningsforhold til de hensyn planen skal ivareta. Vi viser i denne sammenheng til at arealform\u00e5let Forsvaret og den byggegrensen som er satt til dette arealform\u00e5let, har til hensikt \u00e5 ivareta forsvarets behov. Selv om det i dag ikke synes \u00e5 v\u00e6re konflikt mellom forsvarets interesser Figur 3 Anlegget sett fra sameiet. Kilde: PSV AS i omr\u00e5det og etablering av anlegget, kan det i et lengre perspektiv oppst\u00e5 interessemotsetninger mellom forsvarets behov og etablering av et privat anlegg her. Videre viser vi til at plassering av sm\u00e5b\u00e5tanlegg var et grundig vurdert tema i forbindelse med rullering av kommuneplanen, se blant annet planbeskrivelsen side 38. Dispensasjon til oppf\u00f8ring av oms\u00f8kt anlegg vil dermed lede til en arealbruk i omr\u00e5det som strider mot de avveiningene mellom bruk og vern av strandsonen som er gjort i kommuneplanen. Det ovennevnte tilsier etter v\u00e5rt syn at fordelene knyttet til at det blir etablert b\u00e5tplasser for sameiet, har noe begrenset vekt i fordel-/ulempevurderingen. Samtidig som fordelene ved dispensasjon til utlegging av oms\u00f8kt tiltak vil v\u00e6re noe begrensede, vil ulempene v\u00e6re betydelige. Statsforvalteren viser i denne sammenheng til at tiltaksomr\u00e5det ligger innenfor et omr\u00e5de vist som funksjonell strandsone (H550_1), hvor blant annet kvaliteter knyttet til biologisk mangfold og landskap skal veie tungt, se retningslinje til kommuneplanen punkt 35.4. Utlegging av oms\u00f8kt flytebrygge med landgang og b\u00f8lgebryter vil samlet v\u00e6re et tydelig teknisk inngrep i et omr\u00e5de ved Kjerreidvika som ellers fremst\u00e5r noks\u00e5 ubebygd. Vi vurderer det derfor slik Side: 6/6 at tiltaket p\u00e5 grunn av sin st\u00f8rrelse og plassering vil ha en markant landskapsvirkning, og at dette er en betydelig ulempe ved dispensasjon. Statsforvalteren konkluderer etter en helhetlig vurdering med at fordelene ved dispensasjon fra arealform\u00e5let forsvarsanlegg/forsvaret og forbudet mot kaianlegg i milit\u00e6r sikringssone ikke er klart st\u00f8rre enn ulempene. De rettslige vilk\u00e5rene for dispensasjon er da ikke oppfylt, og tillatelsen blir derfor omgjort til avslag. Da vedtaket uansett m\u00e5 omgj\u00f8res til avslag, har ikke Statsforvalteren funnet grunn til \u00e5 ta stilling til om tiltaket krever dispensasjon fra byggegrense mot sj\u00f8 eller om vilk\u00e5rene for dispensasjon fra plankravet er oppfylt. Vedtak: Statsforvalteren gj\u00f8r om kommunens vedtak av 18.05.2022 til avslag. Det blir ikke gitt tillatelse og dispensasjon til utlegging av flytebrygge med landgang og b\u00f8lgebryter p\u00e5 eiendommen gnr. 122 bnr. 6 i Bergen kommune, slik det er s\u00f8kt om. Klagen tas til f\u00f8lge. Vedtaket kan ikke p\u00e5klages til overordnet forvaltningsorgan, se fvl. \u00a7 28. Erik Thomsen (e.f.) Knut Ragnar Sletteb\u00f8 seniorr\u00e5dgiver juridisk r\u00e5dgiver Dokumentet er elektronisk godkjent Kopi til: Statsforvaltaren i Vestland Nj\u00f8savegen 2 6863 LEIKANGER HARRIS ADVOKATFIRMA AS Postboks 4115 Sandviken 5835 BERGEN PROSJEKTSTYRING VEST AS Postboks 66 5318 STRUSSHAMN BJ\u00d8RGEBREKKEN SAMEIE c/o Vestbo BBL Postboks 1947 Nordnes 5817 BERGEN "
}