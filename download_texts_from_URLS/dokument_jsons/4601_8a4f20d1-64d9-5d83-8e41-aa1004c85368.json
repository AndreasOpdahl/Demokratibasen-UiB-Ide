{
  "dokument_id": "8a4f20d1-64d9-5d83-8e41-aa1004c85368",
  "doc_type": "case_attachment",
  "kommune": 4601,
  "tittel": "_ 2024_193150-5 Bergenhus gnr 164 bnr 1059 Vaskerelven 16. Klage p\u00e5 vilk\u00e5r i vedtak",
  "url": "https://bergen.kommune.no/politikere-utvalg/api/fil/bk360/12591139/-2024-193150-5-Bergenhus-gnr-164-bnr-1059-Vaskerelven-16-Klage-pa-vilkar-i-vedtak",
  "tekst": " Byr\u00e5d for byutvikling Fullmaktssak /25 Saksframstilling V\u00e5r referanse: 2024/193150-5 Bergenhus gnr 164 bnr 1059 Vaskerelven 16. Klage p\u00e5 vilk\u00e5r i vedtak om midlertidig dispensasjon Hva saken gjelder: Plan- og bygningsetaten fattet den 03.12.2024 vedtak om midlertidig dispensasjoner for uteserveringsarealer tilknyttet serveringsstedene Rebel og Lille. Det er gitt midlertidige dispensasjoner fra Kommunedelplan for Sentrum \u00a7 6.3 om etablering av oppbygget platting for uteservering og fra reguleringsplan 10000 vedr\u00f8rende byggegrense mot kommunal vei, p\u00e5 f\u00f8lgende vilk\u00e5r: \u2022 Pergolaen skal fjernes. \u2022 Faste plankegjerder skal erstattes med en sikker og estetisk avgrensing som f.eks. glassrekkverk. \u2022 Markiser skal benyttes som v\u00e6rbeskyttelse i stedet for tak. Disse skal v\u00e6re innfellbare og rulles inn ved stenging. F\u00f8r eventuell montering av markiser m\u00e5 disse unders\u00f8kes i egen sak. \u2022 Uteserveringsarealet skal trekkes tilbake og utformes i en rett linje bak benken p\u00e5 fortauet, i tr\u00e5d med Byromsforvaltningens anbefalinger, slik at benken holdes fri og gangaksen mot gangfeltet i Vaskerelven opprettholdes. \u2022 Plattingen tillates ikke hevet utover dagens h\u00f8yde/niv\u00e5, i tr\u00e5d med Byromsforvaltningens anbefalinger. Dispensasjonene er gitt for den oms\u00f8kte varigheten frem til 31.03.2029 (fem \u00e5r), forutsatt at gyldig leieavtale med Bymilj\u00f8etaten opprettholdes. Vedtaket er p\u00e5klaget av tiltakshaver Cosmo Kitchen & Lounge AS v/Marius Larsen. Ansvarlig s\u00f8ker er Target Consulting AS v/Torstein Skutle. Ansvarlig s\u00f8ker opplyser at det er foretatt nabovarsling i samsvar med bestemmelsene i pbl. \u00a7 21-3, og bekrefter at det ikke er mottatt noen merknader. Statens vegvesen viser i uttalelse til at det er Bergen kommune og Vestland fylkeskommune som er veieier i omr\u00e5det. Det p\u00e5pekes da kun generelt at det er viktig at myke trafikanter kan ferdes uten fare for \u00e5 komme i konflikt med biltrafikken. Vestland fylkeskommune v/Avdeling for kultur, idrett og inkludering frar\u00e5der at det gis dispensasjon til tiltaket, og da spesielt pergolaen. Oms\u00f8kte tiltak er plassert i et kulturmilj\u00f8 av nasjonal interesse, og er en del av en sentral siktlinje i Bergen sentrum; fra Johanneskirken til Kj\u00f8ttbasaren. Oms\u00f8kte tiltak er ikke i tr\u00e5d med en god forvaltning av dette kulturmilj\u00f8et. Tiltaket vil v\u00e6re et dominerende trekk i bybildet og er ikke tilpasset de naturlige ganglinjene i gaterommet. 1 Byantikvaren frar\u00e5der p\u00e5 prinsipielt grunnlag at det gis dispensasjon fra KDP Sentrum \u00a7 6.3 i de historiske byomr\u00e5dene, da dette kan gi en uheldig presedensvirkning. Hvis det likevel skal gis dispensasjon, m\u00e5 det v\u00e6re under forutsetning av at uteserveringen gis en langt bedre visuell utforming, der pergolaen og faste plankegjerder utg\u00e5r. Byantikvaren \u00f8nsker heller ikke at denne gis for oms\u00f8kte fem \u00e5r. Det vises da til at tiltaket har form av et permanent tiltak, som kommer i direkte konflikt med ivaretakelse av omr\u00e5dets historiske og tradisjonelle arkitektur. Bymilj\u00f8etaten v/Byromsforvaltning utviser forst\u00e5else for vanskelige terrengforhold og stiller seg i utgangspunktet positiv til dispensasjon fra KDP \u00a7 6.3, med hensyn til at det er positivt at det skapes aktivitet i gaten. Uteomr\u00e5det b\u00f8r likevel ikke forh\u00f8yes ytterligere, da dette hindrer kontakt mellom aktivitet i bygningen og i gaten. Det samme gjelder pergolaen, som b\u00f8r erstattes av markiser som kan rulles inn ved stenging. Dette vil i tillegg gj\u00f8re at uteserveringen ikke blir like visuelt dominerende, i forhold til situasjonen med oms\u00f8kte pergola. Byromsforvaltningen stiller seg ogs\u00e5 negativ til at platting utvides som angitt p\u00e5 illustrasjoner i uttalelsen. Bymilj\u00f8etaten v/Veiforvaltningsseksjonen er hovedsakelig enig i Byromsforvaltning sine vurderinger, men har n\u00e6rmere kommentarer til pergolaen og arealet for uteservering. N\u00e5r det gjelder pergolaen viser nyere foto fra omr\u00e5det at oms\u00f8kte tiltak allerede er etablert og krager ut over deler av fortau og benk. Her har tiltakshaver tatt seg til rette p\u00e5 kommunal grunn og privatisert deler av Bymilj\u00f8etatens fortau. Uavhengig av dette forholdet, stiller Veiforvaltningsseksjonen seg negativ til et tak som krager over kommunal grunn. Uteserveringsarealet for \u00f8vrig b\u00f8r g\u00e5 i en rett linje bak benken p\u00e5 fortauet, som vist p\u00e5 illustrasjon. Utvidelsen tar mye av det offentlige arealet og forskyver den naturlige gangaksen p\u00e5 fortauet, hvilket medf\u00f8rer at g\u00e5ende krysser utenfor gangfeltet. Klage: Klager viser innledningsvis til at Rebel er en liten restaurant/utested midt i Bergen. Det jobber 36 mennesker ved stedet, og utgj\u00f8r et positivt bidrag til Bergen sentrum. Uteserveringen utgj\u00f8r 50% av serveringsarealet i 1. etasje, og det vil v\u00e6re en katastrofe for stedet om denne utg\u00e5r. I dette vedtaket er klager bedt om \u00e5 rive en kostbar pergola. Dette er en stor investering av hensyn til de visuelle kvalitetene, og er dessuten langt mer v\u00e6rbestandig enn markiser. De n\u00e6rmere konkrete klagepunktene angis i det f\u00f8lgende: - Vilk\u00e5r om at faste plankegjerder skal utg\u00e5 Klager p\u00e5peker at plankegjerder allerede er erstattet av glassrekkverk. Det stilles sp\u00f8rsm\u00e5l ved om saksbehandler har sett og lest hele bygges\u00f8knaden. - Vilk\u00e5r om at pergolaen skal fjernes Etter klagers syn m\u00e5 alle akt\u00f8rer likebehandles i Bergen sentrum. Det vises til blant annet til tillatelser som er gitt Haven (gamle Losjehaven), Fisketorget (Fjellsk\u00e5l og Fish Me), Sumo i Neumannsgaten og prosjektet til Vestenfjeldske i Neumannsgaten. - Om byggegrense langs vei Ogs\u00e5 under dette punkt p\u00e5peker klager forskjellsbehandling. Klager mener det er andre akt\u00f8rer som har kortere avstand til vei enn i dette tilfellet. Videre stiller klager sp\u00f8rsm\u00e5l ved at Bymilj\u00f8etaten ikke hadde noen innvendinger i 2024 ved leie, men stiller seg negativ i forbindelse med denne byggesaken. For \u00f8vrig vises det til midlertidig tillatelsesvedtak fra 2023, der kommunen uttalte seg positivt til oms\u00f8kte tiltak (inkl. pergola). Klager mener at begrunnelsen enda gj\u00f8res gjeldende. Det vises til klagen i sin helhet. 2 Fagetatens vurdering og anbefaling: Plan- og bygningsetaten som fagetat finner ikke at det fremkommer nye og relevante momenter i klagen, som gj\u00f8r at vedtak om midlertidig dispensasjon p\u00e5 vilk\u00e5r skal endres. Selv om tiltaket har v\u00e6rt godkjent tidligere, kan saken vurderes ulikt ut fra den samlede varigheten av tiltaket. Forrige gang var det tale om 1-\u00e5rige s\u00f8knader, og det har da v\u00e6rt tydelig kommunisert at tiltaket m\u00e5 omarbeides om det skal v\u00e6re mulig \u00e5 gi tillatelse til et varig tiltak. I dette tilfellet har klager f\u00e5tt medhold i de sidene av s\u00f8knaden om midlertidig dispensasjon som muliggj\u00f8r gjennomf\u00f8ring av uteservering, til tross for at samtlige faginstanser er negative til tiltaket som oms\u00f8kt i sin helhet. B\u00e5de h\u00f8ringsinstansene og fagetaten finner at pergolaen er det elementet som er mest \u00f8deleggende for det kulturhistoriske milj\u00f8et. Fagetaten kan derfor ikke se at dette vilk\u00e5ret er usaklig eller urimelig tyngende. Det samme gjelder de \u00f8vrige vilk\u00e5rene. N\u00e5r det gjelder anf\u00f8rsler om usaklig forskjellsbehandling, p\u00e5peker fagetaten at det er en forutsetning at sakene er like, b\u00e5de faktisk og rettslig. For de eksemplene som er nevnt, er det tale om sv\u00e6rt ulik st\u00f8rrelse, fasade og beliggenhet. Det vises til fagetatens notat datert 03.02.2025 i sin helhet. Byr\u00e5dens vurdering og konklusjon: Byr\u00e5den har vurdert saken med bakgrunn i mottatt s\u00f8knad og sakens dokumenter ellers, og er kommet til at klagen kan tas til f\u00f8lge. Byr\u00e5dens innledende kommentarer til saken Eiendommen er befart fra offentlig gategrunn den 23.04.2025 i forbindelse med byr\u00e5dens behandling: Foto fra 23.04.2025 Byr\u00e5den observerer ut fra bildene at tiltaket er delvis etablert som oms\u00f8kt. Det vil si at byr\u00e5den identifiserer f\u00f8lgende avvik mellom faktisk situasjon og s\u00f8knadsdokumentene i denne sak: 1. Uteserveringsomr\u00e5det er (muligens) ikke anlagt som angitt p\u00e5 tegning \u00abUTESERVERING PLAN REBELL OG LILLE\u00bb datert 21.06.2021: 3 Etter byr\u00e5dens forst\u00e5else er plattingene etablert i sin helhet med unntak av arealene innenfor r\u00f8de avgrensninger, hentet fra Byromsforvaltningens uttalelse: Byr\u00e5den utelukker ikke at dette er uriktig oppfatning. Som Byromsforvaltningen har p\u00e5pekt, er det noe utydelig ut fra tegningene hva som er endringer fra dagens situasjon. Dette er likevel uten relevans for byr\u00e5dens konklusjon i saken, se byr\u00e5dens vurdering om det aktuelle vilk\u00e5ret i vedtaket 2. Uteserveringsomr\u00e5det er ikke forh\u00f8yet som angitt p\u00e5 tegning \u00abOPPRISS\u00bb datert 21.06.2021: Etter byr\u00e5dens forst\u00e5else er arealet tilknyttet Rebel (t.v. i utklippet) etablert etter \u00abny l\u00f8sning\u00bb (gr\u00f8nn strek). Uteserveringsarealet til Lille (t.h. i utklippet) er derimot ikke forh\u00f8yet og fremst\u00e5r \u00e5 v\u00e6re tilsvarende \u00abeksisterende l\u00f8sning\u00bb (r\u00f8d strek). Byr\u00e5den kommer tilbake til disse punkt i den videre vurderingen av klagen. 4 Byr\u00e5dens kommentarer til likebehandlingsprinsippet Byr\u00e5den legger til grunn at klager anf\u00f8rer usaklig forskjellsbehandling med hensyn til henvisninger til lignende tiltak p\u00e5 andre serveringsteder i bykjernen. Etter klagers skj\u00f8nn skal alle akt\u00f8rer likebehandles i Bergen sentrum. Byr\u00e5den har forst\u00e5else for klagers syn og deler til dels denne oppfatningen. Det kan derimot v\u00e6re vesentlige forhold ved det enkelte tiltak mv. som gj\u00f8r det n\u00f8dvendig for kommunen \u00e5 foreta ulike vurderinger for tiltak som tilsynelatende er like (f.eks. ved etablering av pergola) \u2013 s\u00e5kalt saklig forskjellsbehandling. Byr\u00e5den tiltrer dermed fagetatens vurderinger til dette tema i klagen, og vil ikke g\u00e5 n\u00e6rmere inn p\u00e5 dette i den konkrete vurderingen i det f\u00f8lgende. Byr\u00e5dens konkrete vurderinger av de enkelte vilk\u00e5r \u2022 Pergolaen skal fjernes. Vilk\u00e5ret om at pergolaen skal fjernes inng\u00e5r i Plan- og bygningsetatens dispensasjonsvurderinger, samt i vurderingen om tiltakets visuelle kvaliteter. Beslutningen synes \u00e5 bero p\u00e5 fagmyndighetenes negative uttalelser, pergolaens estetiske tilpasninger til omgivelsene og pergolaens fysiske p\u00e5virkning p\u00e5 kontaktene mellom inne- og uteomr\u00e5dene. Byr\u00e5den anerkjenner de momenter som f\u00f8lger av uttalelser fra fagmyndighetene. Det er for det f\u00f8rste tale om viktige visuelle og kulturhistoriske sammenhenger i dette omr\u00e5det, som b\u00f8r ivaretas. Det er videre s\u00e6rlige stedlige forhold p\u00e5 tiltakseiendommen som gj\u00f8r det utfordrende \u00e5 ivareta alle interesser og hensyn, som f.eks. bebyggelsens st\u00f8rrelse, fasade og beliggenhet. Byr\u00e5den mener imidlertid at det kan tillegges betydelig st\u00f8rre vekt p\u00e5 tiltakets midlertidige og reversible art, samt dets relativt begrensende omfang. I tillegg er det et tiltak som vil kunne bedre brukskvalitetene p\u00e5 arealene til fordel for bes\u00f8kende. Byr\u00e5den er derfor kommet til at vilk\u00e5ret utg\u00e5r i dette tilfellet. Byr\u00e5den utelukker ikke at det kan v\u00e6re behov for omarbeiding av tiltaket dersom det senere s\u00f8kes om utvidet varighet eller permanent tillatelse. \u2022 Faste plankegjerder skal erstattes med en sikker og estetisk avgrensing som f.eks. glassrekkverk. Som klager p\u00e5peker, er plankegjerder allerede erstattet med glassrekkverk. Byr\u00e5den deler imidlertid vurderingene som ligger til grunn for vilk\u00e5ret, og det opprettholdes da for \u00e5 sikre forholdene. Vilk\u00e5ret inneb\u00e6rer ingen endringer i forhold til situasjonen som er befart den 23.04.2024. \u2022 Markiser skal benyttes som v\u00e6rbeskyttelse i stedet for tak. Disse skal v\u00e6re innfellbare og rulles inn ved stenging. F\u00f8r eventuell montering av markiser m\u00e5 disse unders\u00f8kes i egen sak. Med hensyn til byr\u00e5dens konklusjon om at pergolaen ikke skal fjernes, utg\u00e5r dette vilk\u00e5ret. \u2022 Uteserveringsarealet skal trekkes tilbake og utformes i en rett linje bak benken p\u00e5 fortauet, i tr\u00e5d med Byromsforvaltningens anbefalinger, slik at benken holdes fri og gangaksen mot gangfeltet i Vaskerelven opprettholdes. Under dette punkt vil byr\u00e5den klargj\u00f8re det en forst\u00e5r er tre ulike forst\u00e5elser, anbefalinger og \u00f8nsker om uteserveringsarealet st\u00f8rrelse, se for \u00f8vrig byr\u00e5dens innledende kommentarer til saken. 5 Oms\u00f8kte situasjon Byromsforvaltningens Veiforvaltningsseksjonens forst\u00e5else av hva som er anbefaling - i tr\u00e5d med oms\u00f8kte utvidelse av fagetatens vilk\u00e5r - at plattingen dagens platting, og trekkes tilbake og utformes i en dermed hva som rett linje bak benken p\u00e5 anbefales ikke tillates fortauet, tilsvarende r\u00f8dt omriss Byr\u00e5den er i utgangspunktet av samme oppfatning som Byromsforvaltningen, at det her er tale om en mindre utvidelse forbi offentlig steinbenk i gaterommet. Etter en n\u00e6rmere unders\u00f8kelse av bildene fra befaringen, synes dagens situasjon imidlertid \u00e5 v\u00e6re i samsvar med oms\u00f8kte l\u00f8sning. Antagelser og usikkerhet kan knyttes opp til at benken er skr\u00e5stilt i virkeligheten, i forhold til tegningsgrunnlaget: Foto fra 23.04.2025 Uavhengig av hva som er rett forst\u00e5else, er byr\u00e5den kommet til at fagetatens vilk\u00e5r utg\u00e5r og erstattes. Det er en viktig problemstilling i saken at uteserveringsarealet forskyver den naturlig gangaksen p\u00e5 fortauet, slik at det er fare for at g\u00e5ende krysser vaskerelven utenfor gangfelt. P\u00e5 dette grunnlag utelukkes enhver utvidelse i forhold til dagens situasjon. Byr\u00e5den mener imidlertid ikke at vilk\u00e5ret vil utgj\u00f8re en vesentlig mye bedre situasjon, slik at riving b\u00f8r gjennomf\u00f8res. Det vises til blant annet til at det er tilstrekkelig offentlige gangarealer rundt uteserveringen uten hinder for ferdsel over gangfelt. I tillegg kan det v\u00e6re tilsvarende problematikk knyttet til forskyving av den naturlige gangaksen dersom benken plasseres \u00abi det fri\u00bb. Byr\u00e5den vil heller ikke se bort fra at reduksjonen av uteserveringsarealet vil utgj\u00f8re en st\u00f8rre ulempe for driften. Etter dette tiltrer byr\u00e5den Byromsforvaltningens anbefaling; plattingen tilknyttet Rebel tillates ikke utvidet utover dagens omfang. 6 N\u00e5r det gjelder Lille, er det ikke knyttet tilsvarende usikkerhet til at det er tale om en utvidelse av dagens platting. Det er imidlertid tale om en vesentlig mindre og hovedsakelig ubetydelig utvidelse, som kan tillates utf\u00f8rt. Byr\u00e5den oppstiller derimot ingen krav til utvidelsen gjennomf\u00f8res, hvilket sees i sammenheng med neste punkt. Foto fra 23.04.2025. R\u00f8dt omriss angir (ca.) oms\u00f8kte utvidelse. \u2022 Plattingen tillates ikke hevet utover dagens h\u00f8yde/niv\u00e5, i tr\u00e5d med Byromsforvaltningens anbefalinger. Byr\u00e5den kan ikke se at klager har noen innvendinger til dette vilk\u00e5ret. Byr\u00e5den opprettholder i alle tilfeller vurderingene knyttet til dette tema, og mener uteserveringsarealene ikke b\u00f8r forh\u00f8yes ytterligere i forhold til dagens situasjon. Vilk\u00e5ret opprettholdes. Byr\u00e5dens oppsummering Samlet sett inneb\u00e6rer byr\u00e5dens endringer at oms\u00f8kte tiltak aksepteres etter \u00abdagens situasjon\u00bb, befart den 23.04.2025. Byr\u00e5den anser dette som en god l\u00f8sning for byrommene, som ivaretar en god balanse mellom eier, bes\u00f8kende og offentligheten sine interesser. Byr\u00e5den opprettholder for \u00f8vrig fagetatens dispensasjonsvurderingene med nevnte endringer, og mener at vilk\u00e5rene for dispensasjon enda er oppfylt for \u00e5 innvilge oms\u00f8kte dispensasjoner, jf. pbl. \u00a7 19-2. Dispensasjonene gis for den oms\u00f8kte varigheten frem til 31.03.2029 (fem \u00e5r), forutsatt at gyldig leieavtale med Bymilj\u00f8etaten opprettholdes. Vedtakskompetanse: Byr\u00e5d for byutvikling har generell myndighet til \u00e5 fatte beslutninger som ikke er av prinsipiell betydning, jf. byr\u00e5dssak 1282/23. Alle beslutninger som er av prinsipiell betydning legges frem for byr\u00e5det. Byr\u00e5d for byutvikling fatter f\u00f8lgende vedtak: 1. Plan- og bygningsetatens vedtak datert 03.12.2024 endres i medhold av forvaltningsloven \u00a7 33 annet ledd: a. Vilk\u00e5r for dispensasjon endres fra: \u00abDet gis dispensasjon med f\u00f8lgende vilk\u00e5r: - Pergolaen skal fjernes. - Faste plankegjerder skal erstattes med en sikker og estetisk avgrensing som f. eks glassrekkverk. 7 - Markiser skal benyttes som v\u00e6rbeskyttelse i stedet for tak. Disse skal v\u00e6re innfellbare og rulles inn ved stenging. F\u00f8r eventuell montering av markiser m\u00e5 disse oms\u00f8kes i egen sak. - Uteserveringsarealet skal trekkes tilbake og utformes i en rett linje bak benken p\u00e5 fortauet, i tr\u00e5d med Byromsforvaltningens anbefalinger, slik at benken holdes fri og gangaksen mot gangfeltet ved Vaskerelven opprettholdes. - Plattingen tillates ikke hevet utover dagens h\u00f8yde/niv\u00e5, i tr\u00e5d med Byromsforvaltningens anbefalinger\u00bb, til: \u00abDet gis dispensasjon med f\u00f8lgende vilk\u00e5r: - Faste plankegjerder skal erstattes med en sikker og estetisk avgrensing som f. eks glassrekkverk. - Uteserveringsarealet tilknyttet Rebel tillates ikke utvidet utover dagens omfang. Arealet tilknyttet Lille kan utvides i tr\u00e5d med tegningsgrunnlaget. - Plattingen tillates ikke hevet utover dagens h\u00f8yde/niv\u00e5, i tr\u00e5d med Byromsforvaltningens anbefalinger\u00bb. 2. Det overlates Plan- og bygningsetaten \u00e5 endre vedtaket. 3. Klagen tas til f\u00f8lge. Dato: 25. april 2025 Eivind N\u00e6vdal-Bolstad Byr\u00e5d for byutvikling Dokumentet er godkjent elektronisk. Vedlegg: Plan- og bygningsetatens notat datert 03.02.2025 med f\u00f8lgende vedlegg: 1. Situasjonskart 2. Flyfoto 3. Situasjonsplan 4. Klage 20.12.2024 5. Vedtak 03.12.2024 6. Tegninger 7. Avslag p\u00e5 s\u00f8knad om dispensasjon, 02.07.2024 8. Klage p\u00e5 vedtak, 11.07.2024 9. Uttalelse fra Byantikvaren 10. Uttalelse fra Vestland fylkeskommune 11. Uttalelse fra Bymilj\u00f8etaten, avdeling for byromsforvaltning 12. Uttalelse fra Bymilj\u00f8etaten, avdeling for veiforvaltning 13. Uttalelse fra Statens vegvesen 14. Tidligere midlertidige dispensasjoner 15. S\u00f8knad 8 "
}