{
  "dokument_id": "5c10b847-b251-519a-9af9-67875a519e39",
  "doc_type": "case_attachment",
  "kommune": 4601,
  "tittel": "Tillatelse til endring/ avslag p\u00e5 s\u00f8knad",
  "url": "https://bergen.kommune.no/politikere-utvalg/api/fil/bk360/7435723/Tillatelse-til-endring-avslag-pa-soknad",
  "tekst": " PLAN- OG BYGNINGSETATEN BYGGESAKSAVDELINGEN Allehelgens gate 5 Postboks 7700, 5020 Bergen Telefon 55 56 63 10 postmottak.planogbygg@bergen.kommune.no www.bergen.kommune.no Fortunen Arkitekter A/S Torgallmenning 7 5014 BERGEN Deres referanse: V\u00e5r saksbehandler: V\u00e5rt saksnummer: Dato: \u00c5ge Vallestad 200700127/219 200117 Dir. tlf.: 5556 6520 TILLATELSE TIL ENDRING/AVSLAG P\u00c5 S\u00d8KNAD Eiendom : Gnr 164 Bnr 923 Adresse : Foreningsgaten 3 Tiltakshaver : Bj\u00f8rn K\u00e5re V\u00e5genes Tiltaket : Bruksendring kontor-/administrasjonsbygg 1. Saken gjelder: Tillatelse til endring/avslag p\u00e5 s\u00f8knad datert 05.11.14 ble i vedtak datert 08.08.16 opphevet av Fylkesmannen. I avgj\u00f8relsen fremkommer det at Fylkesmannen ikke kan se \u00abat kommunen i denne saken har vurdert om de feil den mener foreligger gir grunnlag for \u00e5 omgj\u00f8re rammetillatelsen i medhold av fvl. \u00a7 35\u00bb. Dette forst\u00e5s slik at det vises til den feil som kommunen har p\u00e5pekt foreligger i opprinnelig s\u00f8knad med hensyn til snittegningen som var en del av det sakskomplekset som l\u00e5 til grunn for tillatelsen Komite for milj\u00f8 og byutvikling gav i sitt vedtak av 21.10.10 samt den f\u00f8lgende rammetillatelsen p\u00e5 vilk\u00e5r av 01.02.11. Det f\u00f8lger av fvl. \u00a7 35 f\u00f8rste ledd bokstav c at et forvaltningsorgan \u00abkan\u00bb omgj\u00f8re sitt eget vedtak dersom \u00abvedtaket m\u00e5 anses ugyldig\u00bb. I denne saken er det konstatert at kommunen mottok uriktige opplysninger i den opprinnelige s\u00f8knaden i form av at det ber\u00f8rte nabobygget p\u00e5 gnr. 164 bnr. 793 var tegnet inn med feil h\u00f8yde p\u00e5 fasade-/snittegning som fulgte s\u00f8knaden. Denne feilen er en mangel som skulle v\u00e6rt rettet, og det foreligger s\u00e5ledes en saksbehandlingsfeil. Fvl. \u00a7 35 gir kommunen anledning til \u00e5 omgj\u00f8re eget vedtak under visse forutsetninger, men den p\u00e5legger kommunen ingen plikt til \u00e5 gj\u00f8re det. Det legges til grunn at omgj\u00f8ringsadgangen m\u00e5 vurderes ut fra en konkret helhetsvurdering, herunder blant annet sett i lys av den tid som har g\u00e5tt og den saksbehandling som har v\u00e6rt foretatt i saken siden. Ved behandling av s\u00f8knaden er snittegning som viser tiltaket i forhold til omgivelsene en viktig saksopplysning for vurdering av tiltaket. I denne saken ble h\u00f8yden ogs\u00e5 kommentert i klagen fra s\u00f8ker datert 27.04.09 hvor det ble anf\u00f8rt at tiltaket \u00abhar same h\u00f8gd som p\u00e5bygg Rica hotel\u00bb. Faktisk byggeh\u00f8yde avviker b\u00e5de fra snittegning og fra anf\u00f8rsel i klagen, og kommunen har etter befaring og n\u00f8ye vurderinger av saken lagt til grunn at byggets h\u00f8yde ikke er i samsvar med tillatelsen som ble gitt av komite for milj\u00f8 og byutvikling den 21.10.10 og den p\u00e5f\u00f8lgende rammetillatelsen p\u00e5 vilk\u00e5r av 01.02.11. Kommunens forst\u00e5else har blitt formidlet til s\u00f8ker ved flere anledninger, og har resultert i s\u00f8knad om endring mottatt den 11.04.14. Ved endringss\u00f8knaden er saken ytterligere opplyst med hensyn til konkrete kotefestede h\u00f8yder, tiltakets plassering i forhold til sine omgivelser og avstand til nabogrense samt snittegning. Kommunen har p\u00e5 denne m\u00e5ten f\u00e5tt en s\u00f8knad til behandling som blant annet tar for seg de forhold som var misvisende p\u00e5 tidligere snittegning. Fylkesmannens opphevelse av vedtaket inneb\u00e6rer at s\u00f8knaden m\u00e5 behandles p\u00e5 nytt. Opprinnelige tillatelse godkjenner mange forhold, herunder bruksendring fra kontor til bolig, som det ikke er reist tvil om. Det som gjelder tiltakets h\u00f8yde vil kunne endelig avklares ved behandling av endringss\u00f8knaden, og en eventuell ny behandling av opprinnelig s\u00f8knad med rettede snittegning vil derfor ikke i vesentlig grad f\u00f8re til andre vurderinger i forhold til det som gj\u00f8res i forbindelse med behandlingen av endringss\u00f8knaden. P\u00e5 denne bakgrunn konkluderes det med \u00e5 ikke omgj\u00f8re Komite for milj\u00f8 og byutvikling sitt vedtak av 21.10.10 eller den f\u00f8lgende rammetillatelsen p\u00e5 vilk\u00e5r av 01.02.11. Det inneb\u00e6rer at det ikke er behov for \u00e5 foreta en gyldighetsvurdering av opprinnelig tillatelse i henhold til fvl. \u00a7 41 da det ikke er n\u00f8dvendig med en konklusjon siden kommunen er kommet til at det ikke anses som hensiktsmessig \u00e5 benytte omgj\u00f8ringsadgangen fvl. \u00a7 35 gir. 1.1. Sakens historie: 07.03.07: S\u00f8knad om rammetillatelse til bruksendring og p\u00e5bygg 30.01.09: Administrativt avslag p\u00e5 s\u00f8knad om bruksendring og p\u00e5bygg 29.04.09: Vedtaket p\u00e5klages 21.10.10: Komit\u00e9 for milj\u00f8 og byutvikling opphever fagetatens vedtak. Med hjemmel i plan- og bygningsloven \u00a7 7 gis det dispensasjon fra plan- og bygningsloven \u00a7 70, nr. 2 og kommunedelplan Sentrum \u00a7 4.3. Klagen tas til f\u00f8lge. 05.01.11 S\u00f8knad om dispensasjon 01.02.11 Rammetillatelse p\u00e5 vilk\u00e5r 20.12.12 S\u00f8knad om endring av rammetillatelse p\u00e5 vilk\u00e5r 21.05.13 Vedtak om rammetillatelse til endring p\u00e5 vilk\u00e5r 12.06.13 Klage p\u00e5 vedtak om rammetillatelse til endring p\u00e5 vilk\u00e5r 20.09.13 Klage til Fylkesmannen p\u00e5 vedtak om rammetillatelse til endring p\u00e5vilk\u00e5r 11.04.14 S\u00f8knad om tillatelse til endring 30.04.14 Melding fra bygningsmyndighetene om mangler ved s\u00f8knad 02.06.14 Utfyllende opplysninger til s\u00f8knad mottatt av bygningsmyndighetene 16.06.14 Utfyllende opplysninger til s\u00f8knad mottatt av bygningsmyndighetene 05.11.14 Tillatelse til endring/avslag p\u00e5 s\u00f8knad 25.11.14 Klage p\u00e5 avslag 26.11.14 Klage p\u00e5 tillatelse 08.08.16 Fylkesmannen opphever vedtak av 05.11.14. P\u00e5 bakgrunn av dato for den opprinnelige s\u00f8knaden som endringene er direkte knyttet til behandles saken etter bestemmelsene i plan- og bygningsloven (pbl.) av 1985 i henhold til pbl. (av 2008) \u00a7 34-4 overgangsbestemmelser til byggesaksdelen jf. veiledningen til byggesaksforskriften. N\u00e5r det gjelder behandling av dispensasjonss\u00f8knad foreligger det ikke overgangsbestemmelser s\u00e5 de behandles etter pbl. av 2008 kap. 19. Saksnummer 200700127 Side 2 av 12 1.2. S\u00f8knaden gjelder: Til opprinnelig rammetillatelse datert 01.02.11 er det den 11.04.14 mottatt s\u00f8knad om tillatelse til endring. 30.04.14 ble det fra bygningsmyndighetens side meldt om at s\u00f8knaden var mangelfull, og utfyllende opplysninger ble mottatt bygningsmyndighetene 02.06.14, samt 16.06.14. S\u00f8knad om endring er et resultat av forutg\u00e5ende ulovlighetssak p\u00e5 eiendommen. Eksisterende bygningsmasse har et bruksareal p\u00e5 2950m2 som benyttes til n\u00e6ringsform\u00e5l. Det s\u00f8kes om ombygging og tilbygg p\u00e5 710,5m2. I planlagt prosjekt vil det totale bruksarealet bli p\u00e5 4025,5m2. Av dette skal 560m2 v\u00e6re n\u00e6ringsareal. Oms\u00f8kte endringer datert 11.04.14 omfatter underst\u00e5ende punkter: 1. Oppf\u00f8ring av yttervegger i nabogrense i plan 6 og 7 i hele L-formen i nabogrense mot naboeiendom gnr 164 bnr 793. 2. Oppf\u00f8ring av trappehus til takterrasse mot naboeiendom. 3. Utkraging av takterrasser p\u00e5 bakbygning mot bakg\u00e5rd mellom for- og bakbygning og mot bakg\u00e5rd mot Nyg\u00e5rdsgaten 2a. 4. Delvis innbygging av terrasse p\u00e5 plan 7 p\u00e5 bakbygning mot bakg\u00e5rd mellom for- og bakbygning og p\u00e5 plan 5, 6 og 7 mot bakg\u00e5rd mot Nyg\u00e5rdsgaten 2a 5. Takterrasse p\u00e5 plan 7 mot Foreningsgaten (Denne er n\u00e5 tilbakef\u00f8rt slik at utf\u00f8relsen samsvarer med s\u00f8knad av 07.03.07, og punktet er dermed ikke en endring. ) 6. Bygningsvolum p\u00e5 plan 7 mot Foreningsgaten. (Dette er n\u00e5 tilbakef\u00f8rt slik at utf\u00f8relsen samsvarer med s\u00f8knad av 07.03.07, og punktet er dermed ikke en endring. ) I utfyllende opplysninger til s\u00f8knad mottatt av bygningsmyndighetene 02.06.14 og 16.06.14 s\u00f8kes det videre om f\u00f8lgende: 7. Dispensasjon fra Pbl \u00a7 70 nr.2 Avstand fra naboeiendom for oppf\u00f8ring av trappehus p\u00e5 takterrassen (Se punkt 2). 8. Dispensasjon fra Pbl \u00a7 70 nr.2 Avstand fra naboeiendom for oppf\u00f8ring av ytterveggene i ny bebyggelse i hele L-formen for plan 6 og 7 i grense mot naboeiendom gnr 164 bnr 793 (Se punkt 1). 9. Det s\u00f8kes ogs\u00e5 om de konkrete kotefestede byggeh\u00f8ydene p\u00e5 hele p\u00e5bygget inklusive trappehus og heishus. Etter anmodning fra kommunen har bygningsmyndighetene den 28.11.16 mottatt f\u00f8lgende: 10. S\u00f8knad om dispensasjon fra Kommunedelplan Sentrum \u00a7 4.3 vedr\u00f8rende gesimsh\u00f8yde for heishus. Bygningsmyndighetene tar kun stilling til det som er spesifikt oms\u00f8kt. Saksnummer 200700127 Side 3 av 12 2. VEDTAK I medhold av plan- og bygningsloven \u00a7\u00a7 93 og 95 godkjennes s\u00f8knad om endret tillatelse mottatt bygningsmyndighetene 11.04.14 med utfyllende opplysninger mottatt 02.06.14, 16.06.14 og 28.11.16 for f\u00f8lgende: Tillatelse: - Punkt 2 Oppf\u00f8ring av trappehus til takterrasse mot naboeiendom - Punkt 3 Utkraging av takterrasser p\u00e5 bakbygning mot bakg\u00e5rd mellom for- og bakbygning og mot bakg\u00e5rd mot Nyg\u00e5rdsgaten 2a - Punkt 4 Delvis innbygging av terrasse p\u00e5 plan 7 p\u00e5 bakbygning mot bakg\u00e5rd mellom for- og bakbygning og p\u00e5 plan 5, 6 og 7 mot bakg\u00e5rd mot Nyg\u00e5rdsgaten 2a - Punkt 9 Konkrete kotefestede byggeh\u00f8yder p\u00e5 hele p\u00e5bygget inklusive trappehus og heishus. - Med f\u00f8lgende vilk\u00e5r: Vegg mot naboeiendom mot s\u00f8r trekkes tilbake til yttervegg trappehus p\u00e5 takterrasse. Avslag: I medhold av plan- og bygningsloven \u00a7 70 nr.2 Avstand fra nabogrense gis avslag til f\u00f8lgende: - Punkt 1 Oppf\u00f8ring av yttervegger i nabogrense i plan 6 og 7 i hele L-formen i nabogrense mot naboeiendom gnr 164 bnr 79. N\u00e5r det gjelder punkt 5 Takterrasse p\u00e5 plan 7 mot Foreningsgaten og punkt 6 Bygningsvolum p\u00e5 plan 7 mot Foreningsgaten vises det til at disse er tilbakef\u00f8rt, slik at utf\u00f8relsen samsvarer med s\u00f8knad av 07.03.07, og punktet er dermed ikke en endring. Det vises for \u00f8vrig til s\u00f8knadens vedlagte dokumentasjon mottatt bygningsmyndighetene 11.04.14 med utfyllende opplysninger mottatt 02.06.14, 16.06.14 og 28.11.16. Tiltaket skal utf\u00f8res i samsvar med ovennevnte dokumentasjon og p\u00e5 f\u00f8lgende vilk\u00e5r: 2.1. Dispensasjoner Med hjemmel i plan- og bygningsloven \u00a7 19 gis det dispensasjon fra plan- og bygningsloven \u00a7 70 nr.2 for punkt 2, 3 og 4 for oppf\u00f8ring av trappehus til takterrasse med 0 meter mot naboeiendom 164/112 og med ca. 2,5 meter mot naboeiendom 164/793, samt for utkraging av takterrasse ca. 2,5m mot naboeiendom 164/793. Dispensasjonen gis p\u00e5 vilk\u00e5r av at bygningsvolumet mot eiendom gnr 164 bnr 793 mot s\u00f8r i etasje 6 og 7 trekkes tilbake til yttervegg trappehus. Med hjemmel i plan- og bygningsloven \u00a7 19 gis det dispensasjon fra Kommunedelplan Sentrum \u00a7 4.3 Kvartalsbebyggelse vedr\u00f8rende gesimsh\u00f8yde for heishus. 2.2. Plassering p\u00e5 eiendommen Med hjemmel i plan- og bygningsloven \u00a7 70 nr 1 godkjennes plasseringen som oms\u00f8kt med den begrensning som f\u00f8lger av gitte vilk\u00e5r. 2.3. H\u00f8ydeplassering Med hjemmel i plan- og bygningsloven \u00a7 70 nr 1 godkjennes plasseringen som oms\u00f8kt. 2.4. Tidligere tillatelse: For \u00f8vrig gjelder vilk\u00e5rene som gitt i tillatelsen 21.05.13. Saksnummer 200700127 Side 4 av 12 3. BEGRUNNELSE FOR VEDTAKET 3.1. Planstatus Eiendommen er uregulert, og er i kommunedelplanen for Sentrum, vedtatt i bystyret 10.12.2001, vist p\u00e5 plankart 2 som bygning med h\u00f8y antikvarisk verdi, og p\u00e5 plankart 4 som blandet sentrumsform\u00e5l. 3.2. Nabovarsling Det er foretatt nabovarsling i samsvar med bestemmelsene i plan- og bygningsloven \u00a7 94 nr 3, og det er innkommet merknad i saken 14.03.14 fra Steinar Aagesen, eier av gnr 164 bnr 793. Merknaden gjelder i hovedsak: \uf0b7 tiltakets \u00f8kte h\u00f8yde f\u00f8rer til at bygget tar lys og utsikt, og fratar merknadshaver mulighet til \u00e5 bruke egen pipe \uf0b7 avstand fra nabogrense for trappehus krever dispensasjon \uf0b7 uakseptabel flytting av yttervegg til merknadshavers nabogrense \uf0b7 \u00f8kning av tykkelse p\u00e5 yttervegg og utkraging av takterrasse medf\u00f8rer \u00f8ket grunnflate og reduksjon av dagslysforhold i bakg\u00e5rd \uf0b7 rekkverk p\u00e5 takterrasse m\u00e5 flyttes inn 4 meter for \u00e5 redusere innsyn Det er videre foretatt nabovarsling for s\u00f8knad om dispensasjon fra Kommunedelplan Sentrum \u00a7 4.3 vedr\u00f8rende gesimsh\u00f8yde for heishus, og det er innkommet merknad i saken 22.11.16 fra Steinar Aagesen, eier av gnr 164 bnr 793. Merknaden gjelder i hovedsak at oms\u00f8kte \u00f8kning av h\u00f8yde ikke skal godkjennes, da den utgj\u00f8r hele 10,61 m over KDP-sentrum sin maksimumsh\u00f8yde. Aagesen oppfordrer samtidig ansvarlig s\u00f8ker om \u00e5 oms\u00f8ke alle s\u00f8knadspliktige endringer. 3.3. Bygningsmyndighetens dr\u00f8fting og dispensasjonsvurdering Innledning: I denne saken er det flere forhold som har v\u00e6rt vurdert ulikt av partene, og det er i alles interesse \u00e5 f\u00e5 gjort de n\u00f8dvendige avklaringene slik at saken kan bringes n\u00e6rmere en avslutning. Det knyttes derfor noen kommentarer til redegj\u00f8relsen i s\u00f8knaden: I s\u00f8knaden av 11.04.14 fremg\u00e5r det av redegj\u00f8relsen at punkt 1 Oppf\u00f8ring av yttervegger i nabogrense i plan 6 og 7 i hele L-formen i nabogrense mot naboeiendom gnr 164 bnr 79 opprinnelig var godkjent som noe tilbaketrukket fra nabogrensen. S\u00f8ker skriver videre i forbindelse med endringss\u00f8knaden av 20.12.12 at ny bebyggelse p\u00e5 plan 6 og 7 oppf\u00f8rt i nabogrense ble vist i tegningsgrunnlaget, og den l\u00f8sningen ble godkjent i rammetillatelse p\u00e5 vilk\u00e5r av 21.05.13. Denne oppfatningen deler ikke kommunen. Det vises til redegj\u00f8relsen s\u00f8ker gav ved endringss\u00f8knaden av 20.12.12 hvor det er listet opp fire konkrete forhold som ble s\u00f8kt endret i forhold til opprinnelig rammetillatelse av 01.02.11. Det overnevnte forholdet er ikke en av dem. Selv om vedlagte tegninger til s\u00f8knaden viste endringen av ytterveggen i nabogrensen ble den ikke n\u00e6rmere beskrevet i s\u00f8knaden. Ved s\u00f8knad om endring er bygningsmyndighetene avhengig av at s\u00f8ker spesifiserer de endringer som oms\u00f8kes slik at Saksnummer 200700127 Side 5 av 12 bygningsmyndighetene blir gjort oppmerksomme p\u00e5 endringen og kan vurdere tiltaket. Det er de konkrete oppgitte tiltakene som kommunen har vurdert og godkjent i rammetillatelsen p\u00e5 vilk\u00e5r av 21.05.13, noe som fremkommer klart av tillatelsen. Det tas kun stilling til det som er spesifikt oms\u00f8kt og det kan ikke legges til grunn at andre forhold er vurdert eller godkjent. Dette har v\u00e6rt formidlet til s\u00f8ker ved flere anledninger. N\u00e5r det gjelder punkt 2 Oppf\u00f8ring av trappehus til takterrasse mot naboeiendom vises det i s\u00f8knaden av 11.04.14 til at det ble oms\u00f8kt endret trappel\u00f8sning i s\u00f8knad av 20.12.12, men at trappen ikke var inntegnet p\u00e5 snitt og oppriss. I vedtaket av 21.05.13 ble endret trappel\u00f8sning godkjent, men det ble ikke godkjent oppf\u00f8ring av trappehus til takterrasse. Denne oppfatningen st\u00f8ttes av at det ble s\u00f8kt om fritak for nabovarsling begrunnet med at nabo ikke ble ber\u00f8rt, noe som kan underst\u00f8ttes ved at endringen av trappel\u00f8sningen kun hadde innvendige konsekvenser foruten innsetting av d\u00f8r i 1. etasje i fasade mot vest. Det var heller ikke s\u00f8kt om dispensasjon fra kravet om avstand til nabogrense, en bestemmelse som oppf\u00f8ring av trappehus p\u00e5 takterrassen ville ha kommet i strid med. I forbindelse med mottatt dispensasjonss\u00f8knad den 28.11.16 fra Kommunedelplan Sentrum \u00a7 4.3 Kvartalsbebyggelse vedr\u00f8rende gesimsh\u00f8yde for heishus skriver s\u00f8ker i f\u00f8lgebrevet at de er uenige i behovet for \u00e5 s\u00f8ke om dispensasjon fra denne bestemmelsen. S\u00f8ker viser til at \u00abtrappehuset er en n\u00f8dvendig del av tilbygget, som er plassert innenfor \u00abr\u00f8d sone\u00bb p\u00e5 KDP Sentrum Plankart 2; mao slik at \u00a7 4.1 kommer til anvendelse og ikke h\u00f8ydekravet i \u00a7 4.3\u00bb. Det s\u00f8kes derfor kun subsidi\u00e6rt om dispensasjon fra KDP Sentrum \u00a7 4.3. Heishuset er et tilbygg til eksisterende bygning og er plassert i g\u00e5rdsrommet til eiendommen. I KDP Sentrum sitt plankart 2 er eksisterende byggverk markert med r\u00f8dt og g\u00e5rdsrommet markert med gr\u00f8nt, og det er ulike bestemmelser som kommer til anvendelse avhengig av fargekategorien. For oms\u00f8kte heishus gjelder KDP Sentrum \u00a7 4.3. Punkt 1, 2 ,7 og 8 Dispensasjon fra avstand til nabogrense Den 11.04.14 mottok kommunen s\u00f8knad om oppf\u00f8ring av trappehus til takterrasse mot naboeiendom gnr 164 bnr 793 i s\u00f8r. Dette som en f\u00f8lge av etablering av adkomst/r\u00f8mningsvei til takterrasse. Det er sv\u00e6rt f\u00e5 av boenhetene som har privat uteareal, og siden uteareal i bakg\u00e5rd har begrensede lysforhold, vil takterrassen utgj\u00f8re hoveddel av utearealet til bygget. I utfyllende opplysninger til s\u00f8knad mottatt av bygningsmyndighetene 02.06.14 og 16.06.14 er det s\u00f8kt om dispensasjon fra Pbl \u00a7 70 nr.2 Avstand for naboeiendom for oppf\u00f8ring av trappehus p\u00e5 takterrassen, samt for p\u00e5byggets avstand i 5, 6 og 7 etasje i nabogrense mot s\u00f8r som tidligere var godkjent med en inntrapping i vedtak av 01.02.11. I plan- og bygningslovens \u00a7 70 nr. 2, 2. ledd Avstand til nabogrense st\u00e5r det at bygningen skal ha avstand fra nabogrense som minst svarer til byggverkets halve h\u00f8yde og ikke under 4 meter. Hensynet bak bestemmelsen er bl.annet \u00e5 se til at bebyggelsen sikres tilfredsstillende brannsikring og sikre hensynet til lys, rom og utsikt. Her foreligger det ogs\u00e5 nabomerknad som g\u00e5r i mot dette forholdet. Tiltaket er oms\u00f8kt i nabogrense, og kommer s\u00e5ledes i strid med bestemmelsen, og det foreligger ikke samtykke fra nabo. Tiltaket er avhengig av dispensasjon, og denne er oms\u00f8kt. Saksnummer 200700127 Side 6 av 12 Det f\u00f8lger av plan- og bygningslovens \u00a7 19-2 at hensynet bak bestemmelsen ikke m\u00e5 bli vesentlig tilsidesatt, og fordelene m\u00e5 v\u00e6re klart st\u00f8rre enn ulempene. Bygningsmyndighetene m\u00e5 her foreta en helhetlig realitetsvurdering av det oms\u00f8kte forholdet. Ny r\u00f8mningstrapp ligger i enden av korridor lengst mot s\u00f8r, og fungerer som den ene av to r\u00f8mningsveier fra takterrasse mot bakg\u00e5rd. Trappehusets beliggenhet f\u00f8lger derfor av underliggende planl\u00f8sning og er plassert ca. 2,5 meter fra nabogrense. P\u00e5 naboeiendommen gnr 164 bnr 793 er det en pipe med avstand til nabogrense p\u00e5 ca. 0,5 meter. Det f\u00f8lger av TEK10 \u00a7 15-3 annet ledd a) at \u00ab[R]\u00f8ykgasser skal f\u00f8res ut fra byggverket p\u00e5 en m\u00e5te som ikke medf\u00f8rer fare for antennelse av byggverket og nabobyggverk\u00bb. I veiledningen henvises det til melding HO-2/2003 Fyringsanlegg. I denne temaveiledningen fremg\u00e5r det i kap. 10 at skorstein b\u00f8r oppf\u00f8res minst 0,8m over takets h\u00f8yeste punkt. Horisontal avstand til takflate b\u00f8r v\u00e6re minst 3m (se figur 5 i temaveiledningen). Dette inneb\u00e6rer at minste avstand mellom klagers pipe og oms\u00f8kte bygning b\u00f8r v\u00e6re minst 3m. Klagers pipe er plassert ca. 0,5m fra nabogrensen. Den horisontale avstanden mellom pipen og oms\u00f8kte bygninger er dermed tiln\u00e6rmet 3m, noe som tilsvarer minste avstanden for sikker bruk av pipe i henhold til temaveiledningen HO-2/2003 kap. 10. Oms\u00f8kte trappehus er plassert med minimum 3 meter til pipe p\u00e5 naboeiendom, slik at de brannmessige hensyn er ivaretatt for den delen av tiltaket. Videre vurderes det at oppf\u00f8ring av trappehuset ikke har vesentlig betydning for tap av sol. Det er s\u00f8kt om \u00e5 fjerne inntrapping mot nabogrense, og i stedet oppf\u00f8re p\u00e5bygg i nabogrense i 5, 6 og 7 etasje mot s\u00f8r. Som nevnt overfor, vil dette f\u00f8re til at bygget kommer ca. 0,5 meter fra pipe p\u00e5 naboeiendom. Dette vil tilsidesette hensynet til brannsikkerhet. Det \u00e5 oppf\u00f8re et p\u00e5bygg i 5, 6 og 7 etasje direkte i nabogrense mot s\u00f8r uten inntrapping vil gj\u00f8re at byggverket fremst\u00e5r som dominerende for naboeiendom, og reduserer lysinnslippet mot bakg\u00e5rd. Fordelene med trappehuset er \u00e5 sikre n\u00f8dvendig r\u00f8mningsmuligheter for uteoppholdsareal p\u00e5 takterrassen. Fordelene ved \u00e5 fjerne inntrappingen og i stede f\u00f8re ytterveggene i p\u00e5bygget i nabogrensen i 5, 6 og 7 etasje er \u00e5 gi mer boligareal, men ulempene er at nabo ikke f\u00e5r benytte eksisterende pipe og at det reduserer lysinnslipp mot bakg\u00e5rd. For \u00e5 ivareta de brannmessige hensyn samtidig som at lysforholdene ikke blir vesentlig forringet og at nabo ikke blir forhindret fra \u00e5 benytte egen pipe, settes det som vilk\u00e5r at ingen deler av tiltaket kommer n\u00e6rmere nabogrense enn trappehuset i plan 6 og 7. Punkt 3 Utkraging av takterrasser p\u00e5 bakbygning mot bakg\u00e5rd mellom for- og bakbygning og mot bakg\u00e5rd mot Nyg\u00e5rdsgaten 2a Den 11.04.14 mottok kommunen s\u00f8knad om utkraging av takterrasser p\u00e5 bakbygning mot bakg\u00e5rd mellom for- og bakbygning og mot bakg\u00e5rd mot Nyg\u00e5rdsgaten 2a. Ansvarlig s\u00f8ker skriver i s\u00f8knad at det er gjort mindre justeringer p\u00e5 byggeplass p\u00e5 grunn av konstruktive problemstillinger med kuldebro og lekkasjeproblematikk. Det s\u00f8kes om en utkraging av takterrasse p\u00e5 0,5 meter over veggliv i 7. etasje. Det f\u00f8lger av teknisk forskrift \u00a7 13-12, 2. ledd at rom for varig opphold skal ha tilfredsstillende tilgang p\u00e5 Saksnummer 200700127 Side 7 av 12 dagslys. Oms\u00f8kte endring vil medf\u00f8re en viss skyggevirkning fra utkraget bygningsdel. I denne vurderingen m\u00e5 det ogs\u00e5 tas med at det oms\u00f8kte forholdet gjelder vinduer i 7. etasje. Det er ikke s\u00f8kt om dispensasjon fra denne bestemmelsen, og det legges derfor til grunn at boenheter p\u00e5 plan 7 har tilfredsstillende lysforhold. Ansvarlig s\u00f8ker skriver i redegj\u00f8relsen den 18.11.16 at \u00aballe rom for varig opphold tilfredsstiller kravet om 10% av gulvareal \u2013 lysinnslipp\u00bb. Videre skriver ansvarlig s\u00f8ker at \u00abutkraget takterrasse kaster litt skygge over fasadene for leilighetene p\u00e5 plan 7, man at et lite takoverbygg ansees som en fordel da disse leilighetene uansett har veldig gode og de beste dagslysforhold mot bakg\u00e5rden\u00bb. Bygningsmyndighetene legger derfor til grunn at oms\u00f8kte endring ikke f\u00f8rer til at kravet til dagslys ikke ivaretas. N\u00e5r det gjelder Pbl \u00a770-2 Avstand til nabogrense, finner bygningsmyndighetene at det eneste stedet der denne utkragingen kommer n\u00e6rmere enn 4 meter fra nabogrense, er over veggene i \u00abL-formen\u00bb av tilbygget mot s\u00f8r. De vurderingene som er gjort i forbindelse med s\u00f8knad om dispensasjon fra avstand til nabogrense for byggverket, der det konkret er vurdert b\u00e5de fordeler og ulemper, anses ogs\u00e5 \u00e5 dekke dette forholdet. Punkt 4 Delvis innbygging av terrasse p\u00e5 plan 7 p\u00e5 bakbygning mot bakg\u00e5rd mellom for- og bakbygning og p\u00e5 plan 5, 6 og 7 mot bakg\u00e5rd mot Nyg\u00e5rdsgaten 2a Den 11.04.14 mottok kommunen s\u00f8knad om delvis innbygging av terrasse p\u00e5 plan 7 p\u00e5 bakbygning mot bakg\u00e5rd mellom for- og bakbygning og p\u00e5 plan 5, 6 og 7 mot bakg\u00e5rd mot Nyg\u00e5rdsgaten 2a. Ansvarlig s\u00f8ker skriver i sin redegj\u00f8relse av 18.11.16 at \u00abendringen har ingen konsekvenser for sol og skyggeforhold - da innbyggingen ligger innenfor opprinnelig utkraget terrasse\u00bb For\u00f8vrig viser vi til vurderingen som er gjort vedr\u00f8rende punkt 3 (Utkraging av takterrasser p\u00e5 bakbygning mot bakg\u00e5rd mellom for- og bakbygning og mot bakg\u00e5rd mot Nyg\u00e5rdsgaten 2a). Punkt 10 Dispensasjon fra Kommunedelplan Sentrum \u00a7 4.3Kvartalsbebyggelse vedr\u00f8rende gesimsh\u00f8yde for heishus. Den 28.11.16 mottok kommunen s\u00f8knad om dispensasjon fra Kommunedelplan Sentrum \u00a7 4.3 vedr\u00f8rende gesimsh\u00f8yde for heishus. Denne bestemmelsen sier f\u00f8lgende: \u00abBebyggelsens maksimale gesimsh\u00f8yde setter lik 15,5 meter og maksimale m\u00f8neh\u00f8yde lik 21 meter\u00bb. S\u00f8ker har m\u00e5lsatt heishuset til kote 30,11meter, som vil si 10,51 meter over maksimalt tillatt gesimsh\u00f8yde. Tiltaket er i strid med bestemmelsen og krever dispensasjon som er oms\u00f8kt. Det f\u00f8ler av plan- og bygningslovens \u00a7 19-2 at hensynet bak bestemmelsen m\u00e5 ikke bli vesentlig tilsidesatt, og fordelene m\u00e5 v\u00e6re klart st\u00f8rre enn ulempene. I s\u00f8knaden argumenterer ansvarlig s\u00f8ker med at takterrassen i dette prosjektet er en premiss for godkjennelse, siden Forretningsgaten 3 har minimalt med uteplass og takterrassen som uteplass derfor er en forutsetning for \u00e5 kunne tilfredsstille lovverk og gjeldende krav til utearealer. Som s\u00e6rlige grunner blir nevnt at heishuset utgj\u00f8r en veldig liten del av den totale takformasjon og knapt er synlig fra gateniv\u00e5. Saksnummer 200700127 Side 8 av 12 Bakgrunnen for h\u00f8ydebegrensningen i kommunedelplanen er \u00e5 sikre at h\u00f8yde og volum p\u00e5 oms\u00f8kte tiltak samsvarer med bebyggelsen i omr\u00e5det. Oms\u00f8kte heishus er plassert i en bakg\u00e5rd, er av begrenset utstrekning og tilsidesetter s\u00e5ledes ikke hensynet bak bestemmelsen i vesentlig grad. Ulempen med heishuset er at det er delvis synlig fra det offentlige rom, mens fordelene er at den gir n\u00f8dvendig adkomst til takterrassen. Etter en samlet vurdering innvilges oms\u00f8kte dispensasjon. Punkt 5 Takterrasse p\u00e5 plan 7 mot Foreningsgaten Punkt 6 Bygningsvolum p\u00e5 plan 7 mot Foreningsgaten P\u00e5 disse punktene er tiltaket n\u00e5 tilbakef\u00f8rt til opprinnelig oms\u00f8kt situasjon i s\u00f8knad om 07.03.07, og punktene er dermed ikke en endring. Bygningsmyndighetene har dermed ingen kommentar til dette. Punkt 9 Konkrete kotefestede byggeh\u00f8yder p\u00e5 hele p\u00e5bygget inklusive trappehus og heishus. I utfyllende opplysninger til s\u00f8knad mottatt bygningsmyndighetene 16.06.14 s\u00f8kes det om topp trappehus (kote 30.11) og overkant h\u00f8yde terrassegulv (kote 27,31). Oms\u00f8kt koteh\u00f8yde for heishus er godkjent under punktet om dispensasjon fra KDP Sentrum \u00a74.3. Tiltaket som oms\u00f8kt kommer i strid med KDP Sentrums \u00a7 4.1 Bygning med h\u00f8y antikvarisk verdi. Pkt. 4.1 i kommunedelplan Sentrum bestemmer at for bygninger med h\u00f8y antikvarisk verdi, verneverdige fasader og verneverdige nyere arkitektur \u00abskal bygningenes egenart s\u00f8kes bevart ved at gesimsh\u00f8yde, takform og viktige bygningsmessige detaljer opprettholdes eller tilbakef\u00f8res\u00bb. Denne bestemmelsen skal i utgangspunktet sikre at eksisterende bygninger med h\u00f8y antikvarisk verdi s\u00f8kes opprettholdt. Det inneb\u00e6rer begrensninger i hvilke ytre endringer som kan utf\u00f8res. Disse hensynene har v\u00e6rt en del av vurderingsgrunnlaget i forhold til den opprinnelige s\u00f8knaden gjennom uttalelsen fra Byantikvaren. I uttalelsen datert 26.07.07 er det vist til at oms\u00f8kte bygning har h\u00f8y arkitektonisk verdi og har meget h\u00f8y antikvarisk egen- og milj\u00f8verdi. Det vil blant annet inneb\u00e6re \u00e5 ivareta eksisterende bygningers hovedkarakter, herunder takvinkel og taklandskap samt ingen p\u00e5bygg i bakg\u00e5rd over eksisterende gesimsh\u00f8yde. Byantikvaren var derfor imot \u00e5 l\u00f8fte et tiln\u00e6rmet flatt tak opp i niv\u00e5 med m\u00f8ne p\u00e5 frambygningen, innsette s\u00e5 mange og store takvinduer som oms\u00f8kt samt p\u00e5bygg p\u00e5 bakbygningen med to etasjer. Det ble den gang s\u00f8kt om at bakbygningen p\u00e5bygges med to etasjer, det vil si en \u00f8kning fra 5 til 7 etasjer, trukket noe tilbake fra nabogrensen til gnr. 164 bnr. 793. Videre ble eksisterende taklandskap endret ved oppl\u00f8ft av takflaten mot bakg\u00e5rd, innsetting av takvinduer samt etablering av takterrasse. P\u00e5 denne m\u00e5ten endret bygningens volum, utforming og struktur seg. Det er p\u00e5 bakgrunn av komiteens vedtak, hvor det ble gitt tillatelse til at bygningens volum, utforming og struktur ble endret, ikke lenger ansett som relevant at oms\u00f8kte byggeh\u00f8yder krever dispensasjon fra \u00a7 4.1. Steinar Aagesen, eier av gnr 164 bnr 793 skriver i merknad av 14.03.14: Av materiale innlevert i forkant av rammetillatelse datert 1.2.2011 vet vi ut fra skriftlige vedlegg at byggets h\u00f8yde skal v\u00e6re lik tak Rica hotell, ha et oppl\u00f8ft opp til m\u00f8ne av frembygning Foreningsgaten 3 og ikke v\u00e6re h\u00f8yere enn m\u00f8ne p\u00e5 Nyg\u00e5rdsgaten 2a de n\u00e6rmeste meterne. Denne h\u00f8yde underbygges av fasade/snittegning A, E1. Saksnummer 200700127 Side 9 av 12 Bakgrunnen for at bygningsmyndighetene har krevd dette punktet oms\u00f8kt, er at er h\u00f8yden p\u00e5 tiltaket er beskrevet som f\u00f8lger i redegj\u00f8relsen for s\u00f8knad om rammetillatelse mottatt bygningsmyndighetene 15.02.07: \u00abMot bakg\u00e5rd og bakside er det planlagt \u00e5 riva dagens skr\u00e5tak og \u00e5 l\u00f8fta eit tiln\u00e6rma flatt tak opp i niv\u00e5 med m\u00f8ne p\u00e5 frambygning\u00bb. I sakens dokument 10 \u00abKlage p\u00e5 vedtak\u00bb datert 27.04.09 st\u00e5r det videre f\u00f8lgende: \u00abV\u00e5rt foresl\u00e5tte tiltak i bakg\u00e5rd, har same h\u00f8gd som p\u00e5bygg Rica hotel\u00bb. Ut fra kommunens kartprogram ligger p\u00e5bygg Rica Hotell p\u00e5 kote 24,68m. M\u00f8ne p\u00e5 frambygningen, Foreningsgaten 3, mot gate er p\u00e5 kote 24.72m, som er omtrent p\u00e5 samme niv\u00e5. Disse utsagnene st\u00f8tter hverandre, og er ikke i overenstemmelse med byggets h\u00f8yde vist p\u00e5 snitt A planlagt situasjon i s\u00f8knad om rammetillatelse, der tiltaket er vist med en h\u00f8yde som ligger ca. 1\u20442 etasje over denne koten. Forholdene som beskrives i redegj\u00f8relsen er s\u00e5ledes ikke i samsvar med sakens realiteter, og disse oms\u00f8kes derfor n\u00e5. Steinar Aagesen, eier av gnr 164 bnr 793 skriver i merknad av 14.03.14 f\u00f8lgende: Min hovedinnvending er tiltakets/p\u00e5byggets \u00f8kte h\u00f8yde. Dette er blitt opp til 7 meter h\u00f8yere enn godkjent. Bygget tar lys, utsikt og fratar meg muligheten til \u00e5 bruke egen pipe. Dette er ogs\u00e5 et vesentlig punkt b\u00e5de i Tilsynets og Bygningsetatens rapporter, begge datert 12.mars 2014. Dette forhold har Fortunen a.s valgt \u00e5 overse/glemt i sin s\u00f8knad, eller stilltiende akseptert at rives. H\u00f8yden har ogs\u00e5 en \u00f8konomisk uheldig side for meg som nabo. I nabomerknad blir det fremhevet at tiltaket kommer h\u00f8yere enn hans tak p\u00e5 gnr 164 bnr 793, og da vil medf\u00f8re at han ikke vil kunne benytte seg av bygningens pipe. Antall p\u00e5bygde etasjer er i henhold til vedtak i Komit\u00e9 for milj\u00f8 og byutvikling i m\u00f8tet 211010 sak 487-10. Imidlertid var tegningsmaterialet som l\u00e5 til grunn for det f\u00f8rste vedtaket i saken, samt Komit\u00e9vedtaket mangelfullt. Dette ut fra at snittegningene manglet koteangivelse, og viste det oms\u00f8kte p\u00e5bygget p\u00e5 Foreningsgaten 3 i samme h\u00f8yde som Nyg\u00e5rdsgaten 2a, samt at det ut fra plantegningene for plan 6 og 7 fremg\u00e5r at yttervegg p\u00e5bygg er trukket tilbake fra nabogrense. Dette forholdet ble f\u00f8rst avdekket 25.11.13, da Aagesen meldte fra om arbeid utf\u00f8rt etter ikke godkjente tegninger. I rapport fra befaring 12.06.14 st\u00e5r det i punkt 7: \u00abDet er i dag en h\u00f8ydeforskjell p\u00e5 overnevnte tiltak og referanse h\u00f8yde p\u00e5 Rica Hotell p\u00e5 ca. 2,8m. M\u00e5 oms\u00f8kes.\u00bb N\u00e5r man skal ta stilling til s\u00f8knad om de konkrete h\u00f8ydene som oms\u00f8kes, m\u00e5 det vurderes hvilke ulemper disse eventuelt p\u00e5f\u00f8rer merknadshaver. Bygningsmyndighetene har forst\u00e5else for at tiltaket medf\u00f8rer en endret situasjon for naboeiendom, da denne n\u00e5 har f\u00e5tt et bygg oppf\u00f8rt i nabogrense som er 2,8 meter h\u00f8yere enn det som fremg\u00e5r av det opprinnelige tegningsmaterialet, der ogs\u00e5 p\u00e5bygget i plan 6 og 7 var trukket tilbake fra nabogrense med ca. 1,2 meter. Videre ligger tiltaket i et tett bygningsmilj\u00f8, der det \u00e5 oppf\u00f8re en bygning i 7 etasjer i nabogrense ogs\u00e5 legger begrensninger p\u00e5 naboeiendoms muligheter for fremtidig utvidelse i form av innsetting av vindu mot naboeiendom, samt bruk av eksisterende pipe. Det vises i den forbindelse til vilk\u00e5ret som er satt om tiltakets avstand til nabogrense som er ment \u00e5 avb\u00f8te de vesentlige ulempene nabo p\u00e5f\u00f8res. Et annet punkt er forholdet til tap av dagslys. Dette m\u00e5 ogs\u00e5 sees i sammenheng med oms\u00f8kt bruk som er bolig, og de forventede bokvalitetene som skal legges til grunn i henhold til kommuneplanens bestemmer om uteoppholdsareal. Saksnummer 200700127 Side 10 av 12 Det vil heller ikke v\u00e6re hensiktsmessig \u00e5 kreve koteh\u00f8yde p\u00e5 oms\u00f8kte punkt redusert, da oms\u00f8kte nye tegninger viser reelle h\u00f8yder som kreves for \u00e5 etablere boligbebyggelse etter dagens tekniske krav som p\u00e5bygg p\u00e5 en eksisterende bygning. De konkrete oms\u00f8kte h\u00f8ydene ligger hovedsakelig i bakg\u00e5rd, som gj\u00f8r de lite synlige fra offentlig gate eller plass. Den delen av tiltaket som blir mest fremtredende er imidlertid heishus og trappehus. Disse har imidlertid den funksjon \u00e5 sikre atkomst til takterrassen, og uten dem vil boenhetene i bygget f\u00e5 sterkt redusert uteoppholdsareal. Det er uheldig at den delen av tiltaket er mer synlig fra offentlig rom enn det som opprinnelig ble lagt til grunn, men det anses viktig \u00e5 opprettholde tilstrekkelig atkomst til takterrassen og det vektlegges at b\u00e5de heishus og trappehus har en begrenset utstrekning. Utfra overst\u00e5ende vurdering, godkjennes dermed oms\u00f8kte h\u00f8yde p\u00e5 henholdsvis topp trappehus (kote 30.11) og overkant h\u00f8yde terrassegulv (kote 27.31) som oms\u00f8kt. 4. GENERELLE BESTEMMELSER OG KLAGEADGANG Vedtaket kan p\u00e5klages, se orientering om rett til \u00e5 klage og andre generelle bestemmelser p\u00e5 siste side. PLAN- OG BYGNINGSETATEN for etatsdirekt\u00f8ren \u00c5ge Vallestad - gruppeleder Sylvi S\u00f8vik Wathne - Avdelingsleder Brevet er elektronisk signert og har derfor ingen underskrift. Kopi: Bj\u00f8rn K\u00e5re V\u00e5genes, Seiersbjerget 8, 5022 BERGEN Byggmester Steinar Aagesen, Skanselien 6, 5031 BERGEN Advokatfirmaet Harris DA v/Katrine Lillejord, Postboks 4115 Sandviken, 5835 BERGEN Saksnummer 200700127 Side 11 av 12 Generelle bestemmelser: Saken er behandlet etter plan- og bygningsloven med tilh\u00f8rende Rettslig grunnlag: forskrifter; byggteknisk forskrift og byggesaksforskriften. Ferdigstillelse: N\u00e5r tiltaket er ferdigstilt skal det s\u00f8kes om ferdigattest. Ferdigattest (plan- og bygningsloven \u00a7 21-10 og utstedes n\u00e5r det foreligger n\u00f8dvendig sluttdokumentasjon fra ansvarlig byggesaksforskriften kapittel 8) s\u00f8ker. Er tiltaket ikke satt i gang senest innen 3 \u00e5r etter at tillatelse er gitt, faller Bortfall av tillatelse: tillatelsen bort. Tillatelsen faller ogs\u00e5 bort hvis tiltaket innstilles i lengre (plan- og bygningsloven \u00a7 21-9) tid enn 2 \u00e5r. Orientering om rett til \u00e5 klage p\u00e5 vedtaket: Den som er part eller har rettslig klageinteresse har rett til \u00e5 klage over Klagerett: vedtaket. Klagen sendes til: Bergen kommune, Plan- og bygningsetaten, (forvaltningslovens \u00a7 28) Postboks 7700, 5020 Bergen. Klagefristen er tre uker fra den dag underretningen om vedtaket kom Klagefrist: frem til vedkommende part. Det er tilstrekkelig at klagen er postlagt (forvaltningslovens \u00a7\u00a7 29, 30 og innen fristens utl\u00f8p. Dersom klagen kommer inn etter fristens utl\u00f8p vil 31) den bli avvist. Klagen kan imidlertid tas under behandling n\u00e5r det foreligger s\u00e6rlige grunner eller klager ikke kan lastes for forsinkelsen. Rett til \u00e5 kreve begrunnelse: Dersom en part mener at vedtaket ikke er begrunnet, kan det settes frem (forvaltningslovens \u00a7\u00a7 24 og 25) krav om dette innen klagefristen utl\u00f8p. Klagen m\u00e5 nevne det vedtaket det klages over, hva som \u00f8nskes endret og Klagens innhold: v\u00e6re undertegnet av klageren eller hans fullmektig. Klagen b\u00f8r (forvaltningslovens \u00a7 32) begrunnes. Vedtaket kan gjennomf\u00f8res selv om det er p\u00e5klaget. Klager kan Utsetting av gjennomf\u00f8ring imidlertid anmode om \u00e5 f\u00e5 utsatt iverksettingen av vedtaket, inntil av vedtaket: klagefristen er ute eller klagen er avgjort. Fylkesmannen kan p\u00e5 (forvaltningslovens \u00a7 42) selvstendig grunnlag ta stilling til anmodning om utsatt iverksetting av vedtaket. Rett til \u00e5 se sakens Med visse begrensninger har partene rett til \u00e5 se dokumentene i saken. dokumenter: Det m\u00e5 ved et slikt \u00f8nske tas kontakt med Kundesenteret til Plan- og (forvaltningslovens \u00a7 11) bygningsetaten i Allehelgens gate 5. Rett til \u00e5 f\u00e5 veiledning: Kommunen vil kunne gi n\u00f8dvendig veiledning for at alle parter skal (forvaltningslovens \u00a7 11) kunne ivareta sine interesser p\u00e5 best mulig m\u00e5te. Det er adgang til \u00e5 kreve dekning for n\u00f8dvendige og vesentlige Kostnader ved klagen: kostnader, f. eks advokatbistand, i forbindelse med klagesaken der (forvaltningslovens \u00a7 36) vedtaket er endret til gunst for klager. Kravet m\u00e5 v\u00e6re fremsatt innen tre uker etter at underretning om det nye vedtaket er kommet frem til klager. S\u00f8ksm\u00e5l om gyldigheten av vedtaket, eller krav om erstatning som f\u00f8lge av vedtaket, kan ikke reises uten at en har brukt sin adgang til \u00e5 klage p\u00e5 Vilk\u00e5r for \u00e5 reise sak for vedtaket og klagen er avgjort av h\u00f8yeste klageinstans. S\u00f8ksm\u00e5l kan domstolene om vedtaket: likevel reises n\u00e5r det er g\u00e5tt 6 m\u00e5neder fra klage f\u00f8rste gang ble fremsatt, (forvaltningsloven \u00a7 27 b) og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Saksnummer 200700127 Side 12 av 12 "
}