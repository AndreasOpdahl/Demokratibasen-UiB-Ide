{
  "dokument_id": "15f80775-bdee-5f8f-93ff-7235744fe6aa",
  "doc_type": "case_presentation",
  "kommune": 5501,
  "tittel": "S\u00f8knad om kommunal l\u00e5negaranti - Aurora Kino AS",
  "url": "https://innsyn.tromso.kommune.no/application/getMoteDokument?dokid=2001857619",
  "tekst": "Arkivsaksnr. 24/17198-1 Saksbehandler Trond Eliassen Saksgang M\u00f8tedato Formannskapet 08.10.2024 Kommunestyret 16.10.2024 S\u00f8knad om kommunal l\u00e5negaranti - Aurora Kino AS Kommunedirekt\u00f8rens innstilling til vedtak: 1. Troms\u00f8 kommune gir simpel garanti for l\u00e5n Aurora kino AS opptar for investeringer i maskinelt utstyr. Garantien gjelder for hovedstol p\u00e5 kr 2 254 000,- med et tillegg p\u00e5 10 % av til enhver tid gjeldende hovedstol til dekning av eventuelle p\u00e5l\u00f8pte renter og omkostninger. 2. Garantitiden settes derfor til maksimalt 5 \u00e5r + tillegg p\u00e5 inntil 2 \u00e5r for investeringsl\u00e5n. Det aksepteres avdragsfrihet i maksimalt 2 \u00e5r. Garantien gjelder fra det tidspunkt som Aurora Kino opptar l\u00e5n. Garantiansvaret reduseres i takt med nedbetaling av l\u00e5net. 3. Troms\u00f8 kommune gir simpel garanti for at Aurora kino AS kan oppta likviditetsl\u00e5n. Garantien gjelder for hovedstol p\u00e5 kr 966 000,- med et tillegg p\u00e5 10 % av til enhver tid gjeldende hovedstol til dekning av eventuelle p\u00e5l\u00f8pte renter og omkostninger. 4. Likviditetsl\u00e5n skal v\u00e6re gjort opp senest n\u00e5r \u00e5rsregnskapet fastsettes. Garantitiden settes til maksimalt 2 \u00e5r + tillegg p\u00e5 inntil 2 \u00e5r for likviditetsl\u00e5n. Det aksepteres avdragsfrihet i maksimalt 2 \u00e5r. Garantien gjelder fra det tidspunkt som Aurora Kino opptar l\u00e5n. Garantiansvaret reduseres i takt med nedbetaling av l\u00e5net. 5. Det forutsettes at de andre eierkommunene g\u00e5r inn med kommunale l\u00e5negarantier p\u00e5 niv\u00e5 med eierbr\u00f8ken deres i Aurora Kino AS. 6. Kommunedirekt\u00f8ren gis myndighet til \u00e5 godkjenne/akseptere l\u00e5ntakers kredittvilk\u00e5r. 7. S\u00e5 lenge garantiforholdet eksisterer skal Aurora Kino AS uoppfordret oversende til kommunen revisorgodkjent regnskap, s\u00e5 snart dette er offentlig kjent. 8. Garantiene er ikke gjenstand for godkjennelse hos Statsforvalteren i Troms jf. Kommunelovens 14-9, andre ledd, f\u00f8rste punktum. Garantien er dog ugyldig hvis Aurora Kino AS eller burde ha forst\u00e5tt at den er i strid med kommuneloven \u00a7 14-19 f\u00f8rste ledd f\u00f8rste punktum. 1 Stig Tore Johnsen Kommunedirekt\u00f8r 2 Hva saken gjelder \u00d8konomisk og juridisk vurdering av s\u00f8knad om kommunal garanti for likviditetsl\u00e5n Aurora Kino AS opptar for \u00e5 l\u00f8se likviditetsmessige utfordringer i selskapet, samt l\u00e5n knyttet til investeringer i maskinelt utstyr som tidligere har blitt dekket over drift. Selskapet har i eierm\u00f8te 03.10.24 beskrevet en kritisk \u00f8konomisk situasjon hvor de st\u00e5r i fare for \u00e5 v\u00e6re konkurs innen utgangen av 2024. Saksutredning Innledning Aurora Kino AS (heretter Aurora) ble omdannet til aksjeselskap i 2023 og er eid av Troms\u00f8 kommune (64,4 %), Alta kommune (27,6 %) og S\u00f8r-Varanger kommune (8 %). Selskapet har videre inng\u00e5tt driftsavtaler med hhv. Narvik, Porsanger og Vard\u00f8 kommuner om kinodrift. Aurora sliter \u00f8konomisk og innev\u00e6rende \u00e5r v\u00e6rt krevende for kinoer over hele verden, med kraftig tilbakegang i bes\u00f8ket. \u00c5rsaken skriver seg mye til flytting av store filmpremierer p\u00e5 grunn av streikene i Hollywood i fjor. I tillegg har norsk film ikke kommet med st\u00f8rre filmer dette halv\u00e5ret. Dette kommer p\u00e5 toppen av at internasjonal kinobransje ikke er fullt tilbake etter koronapandemien. Pr. 30.09 har Aurora kun hatt 54,3% av normalt bes\u00f8k s\u00e5 langt i \u00e5r. Tilsvarende tall for hele Norge er (61,6 %). Med normalt bes\u00f8k gjelder her snittet for de tre siste \u00e5rene f\u00f8r pandemien (2017-2019). Forel\u00f8pige prognoser viser at selskapet g\u00e5r mot et underskudd i st\u00f8rrelsesorden 5,5 millioner kroner i 2024. Selv om bes\u00f8kstallet vil ta seg opp i fjerde kvartal og s\u00e6rlig rundt juletider vil store deler av selskapets egenkapital v\u00e6re tapt ved utgangen av \u00e5ret. Aurora sliter likviditetsmessig det skyldtes blant annet at driftskritiske investeringer har blitt finansiert over drift, samt at driftsoverskuddet i de to siste \u00e5rene en stor del knyttes til reduksjon av langsiktige forpliktelser og gjeld. Med en i utgangspunktet svak likviditet har redusert inntjening i \u00e5r satt selskapet i en likviditetsmessig skvis og i l\u00f8pet av november vil en stor sannsynlighet ikke klare \u00e5 betjene l\u00f8pende forpliktelser. Aurora s\u00f8ker om kommunal l\u00e5negaranti p\u00e5 samlet l\u00e5negaranti 5 millioner fordelt i forhold til eierbr\u00f8k p\u00e5 f\u00f8lgende m\u00e5te: Eiere Likviditetsl\u00e5n Investeringsl\u00e5n Sum l\u00e5n Troms\u00f8 kommune (64,4 %) kr 966 000,- kr 2 254 000,- kr 3 220 000,- Alta kommune (27,6 %) kr 414 000,- kr 966 000,- kr 1 380 000,- S\u00f8r-Varanger kommune (8 %) kr 120 000,- kr 280 000,- kr 400 000,- Sum kr 1 500 000,- kr 3 500 000,- kr 5 000 000,- Max. l\u00f8petid 2 \u00e5r 5 \u00e5r Avdragsfrihet Inntil 2 \u00e5r Inntil 2 \u00e5r 3 Troms\u00f8 kommune samlede garantiansvar Pr 31.12.2023 var kommunens totale garantiansvar p\u00e5 448,9 millioner kroner. Garantiansvaret fordeles etter form\u00e5l: Barnehager og skole: 32,7 millioner kroner Energi: 3,3 millioner kroner Kultur og idrett: 282,9 millioner kroner Sosiale form\u00e5l: 22,2 millioner kroner Kirke: 59,1 millioner kroner Renovasjon: 38,7 millioner kroner Samferdsel: 10,0 millioner kroner I tillegg har kommunestyret bevilget en utvidelse av l\u00e5negaranti til Perspektivet museum p\u00e5 1,047 millioner kroner som ikke var etablert ved inngangen til 2024. Garantiansvaret i kommunen er h\u00f8yt som f\u00f8lge av innvilgelse av store garantier til utbygging innenfor kultur-, idretts- og renovasjonsform\u00e5l. Kommunestyret har den 26. april 2017 (k-sak 90/17) vedtatt nye retningslinjer og rammer for fremtidige garantistillelser. Retningslinjene klargj\u00f8r hvilke form\u00e5l som skal prioriteres og kriterier for \u00f8vrig som skal ligge for nye kommunale garantistillelser. Det er innf\u00f8rt krav om blant annet: - Obligatorisk rapporteringsplikt for alle kommunale garantihavere hvor kommunen minimum en gang i \u00e5ret f\u00e5r oversendt revisorgodkjent regnskap. - Med fare for mislighold av l\u00e5neforpliktelser skal kommunen umiddelbart underrettes - Ved vesentlige endringer i organisering, styreform og vedtekter skal kommunen underrettes Retningslinjer vil gi kommunen fortl\u00f8pende oversikt over den \u00f8konomiske status tilknyttet garantiportef\u00f8ljen, og om n\u00f8dvendig sette i verk tiltak for \u00e5 forhindre at garantier blir misligholdt. Juridisk vurdering av kommunal garanti Utgangspunktet for vurderingen er lov om kommuner og fylkeskommuner (kommuneloven) \u00a7 14-19, 1 avsnitt: Kommuner og fylkeskommuner kan ikke stille kausjon eller annen \u00f8konomisk garanti for virksomhet som drives av andre enn kommunen eller fylkeskommunen selv, hvis garantien inneb\u00e6rer en vesentlig \u00f8konomisk risiko eller er stilt for n\u00e6ringsvirksomhet. Et tilsagn om kausjon eller annen \u00f8konomisk garanti som en kommune eller fylkeskommune stiller for virksomhet som drives av andre enn kommunen eller fylkeskommunen selv, er bare gyldig hvis vedtaket om \u00e5 stille garantien er godkjent av departementet. Ved godkjenningen skal departementet bare vurdere om garantien er i strid med f\u00f8rste ledd eller forskrift gitt i medhold av denne paragrafen. Departementet kan ikke godkjenne garantier i strid med f\u00f8rste ledd eller forskrift gitt i medhold av denne paragrafen. Er garantien godkjent av departementet, regnes den ikke som ugyldig, selv om den er i strid med f\u00f8rste ledd eller forskrift gitt i medhold av denne paragrafen. Det er forutsetning at garantien ikke inneb\u00e6rer en vesentlig \u00f8konomisk risiko eller kan knyttes til n\u00e6ringsvirksomhet. 4 I ny kommunelov er det inntatt et generelt forbud mot garantier som inneb\u00e6rer vesentlig \u00f8konomisk risiko for kommunen. Dette klargj\u00f8r at garantier bare kan gis n\u00e5r det er \u00f8konomisk forsvarlig, og at det alltid m\u00e5 gj\u00f8res en risikovurdering av garantistillelsene. Hva som anses som vesentlig \u00f8konomisk risiko er ikke klart definert, men i forarbeidene til ny lov trekkes frem f\u00f8lgende forhold: - Sannsynlighet for at garantien m\u00e5 innfris - Konsekvenser av det eventuelle \u00f8konomiske tapet - Flere usikre forhold kommunen ikke r\u00e5r over Kommunene m\u00e5 alts\u00e5 gj\u00f8re en samlet risikovurdering hvor st\u00f8rrelsen p\u00e5 garantien samt kommunens evne til \u00e5 h\u00e5ndtere tap m\u00e5 legges til grunn. Formuleringen \u201dut\u00f8velse av n\u00e6ringsvirksomhet\u201d har eller ingen presis avgrensing, men i forarbeidene til loven gis uttrykk for at man vil legge vekt p\u00e5 om virksomheten har et gevinstform\u00e5l. Det m\u00e5 videre legges vekt p\u00e5 hvorvidt virksomheten driver i et marked. Virksomheter som vanligvis ytes av det private, m\u00e5 som utgangspunkt regnes som n\u00e6ring etter sin art. Aurora Kino er et aksjeselskap med f\u00f8lgende form\u00e5l: \u2022 Sikre publikum et s\u00e5 godt og variert filmtilbud som mulig innenfor driftsrammene \u2022 Sikre inntjeningsevne gjennom filmvisning og arrangementer \u2022 S\u00f8rge for rasjonell kinodrift \u2022 Ivareta administrative og forvaltningsmessige oppgaver som er tillagt kinodriften \u2022 Forvalte kinoens eiendommer og realkapital med sikte p\u00e5 et best mulig tilbud for kinoens brukere og til det beste for deltakerkommunene Ingen av eierkommunene ikke har noen forventninger til at det skal utbetales utbytte fra virksomheten. I kommunens eierstrategi er det definert at Aurora Kino har en sentral samfunnsmessig rolle ved \u00e5 tilby byens befolkning et kvalitetsmessig godt og variert filmtilbud. Kommunedirekt\u00f8ren anser at forbudet om garantistillelse til n\u00e6ringsform\u00e5l ikke kommer til anvendelse i denne sak. I henhold til forskrift om garantier og finans- og gjeldsforvaltning i kommuner \u00a7 4 vil ikke sm\u00e5 garantier v\u00e6re gjenstand godkjennelse av Statsforvalteren i Troms. Bel\u00f8psgrensen for Troms\u00f8 kommune er 7 millioner kroner, og denne s\u00f8knaden om l\u00e5negaranti vil derfor ikke trenge godkjennelse av Statsforvalteren. Garantien vil dog v\u00e6re ugyldig hvis Aurora Kino forsto eller burde ha forst\u00e5tt at den er i strid med kommuneloven \u00a7 14-19 f\u00f8rste ledd f\u00f8rste punktum. 5 \u00d8konomisk vurdering av kommunal garanti Tabellen nedenfor viser sentrale \u00f8konomiske n\u00f8kkeltall for Aurora i f\u00f8rste drifts\u00e5r som aksjeselskap: \u00d8konomisk utvikling - Aurora Kino AS \u00d8konomiske n\u00f8kkeltall (i hele 1000) 2023 Driftsinntekter 40 973 Brutto driftsresultat 1 526 \u00c5rsresultat/regnskapsmessig mindreforbruk 1 620 Utbytte 0 Sum eiendeler 19 284 Sum egenkapital 5 728 Sum gjeld 13 556 Driftsmargin/brutto driftsresultat i % av driftsinntekter 3,72 % Likviditetsgrad 1 (oml\u00f8psmidler/kortsiktig gjeld) 0,70 Egenkapitalandel 29,70 % Gjeldsgrad (gjeld/egenkapital) 2,37 Totalrentabilitet/avkastning p\u00e5 totalkapitalen 8,60 % I sitt f\u00f8rste drifts\u00e5r som aksjeselskap leverte Aurora ett overskudd p\u00e5 1,6 millioner kroner. Til tross for dette er \u00f8konomien kritisk med svak likviditet og lite bufferkapital. Egenkapitalen i Aurora utgjorde ved \u00e5rsskiftet kr 5,7 millioner kroner. Lave bes\u00f8kstall i 2024 har ogs\u00e5 gitt en resultatforverring i innev\u00e6rende \u00e5r. Overgangen til aksjeselskap skulle forenkle styringsformen, effektivisere og legge til rette for videre vekst i selskapet. Samtidig skulle det gj\u00f8re det enklere \u00e5 invitere inn nye offentlige eiere som kan tilf\u00f8re selskapet b\u00e5de kapital og kompetanse. Forel\u00f8pig har ikke endret organisasjonsform hatt de \u00f8nskede resultater, og Aurora st\u00e5r i en sv\u00e6rt vanskelig \u00f8konomisk situasjon hvor faren for konkurs er overhengende. N\u00e5r kommunen skal vurdere lovligheten av garantistillelsen m\u00e5 en vurdere hvorvidt en slik innvilgelse vil inneb\u00e6re vesentlig \u00f8konomisk risiko for kommunen. Med tanke p\u00e5 at Aurora sliter med \u00e5 betjene l\u00f8pende forpliktelser i dag kan en stille seg sp\u00f8rsm\u00e5l om hvorvidt selskapet i tillegg skal kunne h\u00e5ndtere \u00f8kte kapitalutgifter fremover. Risikoen for at garantien kommer til forfall vil alts\u00e5 v\u00e6re h\u00f8yst reell. Samtidig har eierne ett ansvar for \u00e5 sikre kinodrift i den enkelte kommune. Eierne har stilt seg bak den omstillingsprosess, herunder endret organisasjonsform, som selskapet har v\u00e6rt gjennom de siste \u00e5rene. Kommunedirekt\u00f8ren vurderer det slik at eierne m\u00e5 gj\u00f8re sitt ytterste for at selskapet ikke g\u00e5r konkurs. For Troms\u00f8 har kinoen stor betydning ved \u00e5 sikre byens befolkning og tilreisende et kvalitetsmessig godt og bredt filmtilbud, skape bolyst og bidra til utvikling av Troms\u00f8 som vertsby for mennesker med ulik nasjonalitet og kulturell bakgrunn. Det \u00e5 legge kinodrift inn i kommuneorganisasjonen vurderes ikke som et \u00f8nsket alternativ. Aurora legger til grunn at et bes\u00f8kstall p\u00e5 om lag 80 % av normalt bes\u00f8kstall f\u00f8r koronapandemien vil v\u00e6re b\u00e6rekraftig for selskapet. Med det lave bes\u00f8kstallet i \u00e5r m\u00e5 en stille 6 seg sp\u00f8rsm\u00e5l om dette er et reelt niv\u00e5 p\u00e5 sikt. Kommunedirekt\u00f8ren forventer at selskapet umiddelbart iverksetter tiltak som sikrer en b\u00e6rekraftig drift p\u00e5 sikt og at egenkapitalen styrkes slik at svingninger i markedet kan h\u00e5ndteres. Det gjelder blant annet tiltak som: - Gjennomgang og evaluering av dagens eierstruktur, kostnadsfordeling og inng\u00e5tte samarbeidsavtaler - \u00d8kt inntjening gjennom utleie, arrangementer og ekstern bruk av kinoanlegget - Generell kostnadseffektiv drift En av grunnene til at selskapet sliter likviditetsmessig er at kritiske investeringer er tatt over drift. Gjennom \u00e5 \u00e5pne for kommunal garantistillelse vil disse investeringene kunne l\u00e5nefinansieres og utgiftene kan fordeles over noen \u00e5r. Kommunedirekt\u00f8ren er samtidig klar p\u00e5 at garantistillelse og opptak av likviditetsl\u00e5n ikke l\u00f8ser de langsiktige \u00f8konomiske utfordringer Aurora st\u00e5r ovenfor. Selskapet er n\u00f8dt til \u00e5 iverksette nye tiltak selv om organisasjonen har v\u00e6rt gjennom t\u00f8ffe omstillinger de senere \u00e5r. Oppsummering Aurora har store likviditetsmessige utfordringer og st\u00e5r i fare for \u00e5 bli sl\u00e5tt konkurs. Forel\u00f8pige prognoser viser at selskapet g\u00e5r mot et underskudd i st\u00f8rrelsesorden 5,5 millioner kroner i 2024. Selv om bes\u00f8kstallet vil ta seg opp i fjerde kvartal og s\u00e6rlig rundt juletider vil store deler av selskapets egenkapital v\u00e6re tapt ved utgangen av \u00e5ret. Kommunedirekt\u00f8ren vurderer det slik at faren for at Aurora ikke klarer \u00e5 betjene \u00f8kte kapitalutgifter og at l\u00e5negarantien i s\u00e5 fall kommer til forfall er til stede. Samtidig anser kommunedirekt\u00f8ren at alternativet med \u00e5 ikke innvilge l\u00e5negaranti, med den f\u00f8lge at selskapet kan bli sl\u00e5tt konkurs, som verre for kommunen. Kinoen har stor samfunnsmessig betydning ved \u00e5 sikre byens befolkning og tilreisende et kvalitetsmessig godt og bredt filmtilbud, skape bolyst og bidra til utvikling av Troms\u00f8 som vertsby for mennesker med ulik nasjonalitet og kulturell bakgrunn. Det \u00e5 legge kinodrift inn i kommuneorganisasjonen vurderes heller ikke som et \u00f8nsket alternativ. Kommunedirekt\u00f8ren forventer at selskapet umiddelbart iverksetter tiltak som sikrer en b\u00e6rekraftig drift p\u00e5 sikt og at egenkapitalen styrkes slik at svingninger i markedet kan h\u00e5ndteres. Det gjelder blant annet tiltak som: - Gjennomgang og evaluering av dagens eierstruktur, kostnadsfordeling og inng\u00e5tte samarbeidsavtaler - \u00d8kt inntjening gjennom utleie, arrangementer og ekstern bruk av kinoanlegget - Generell kostnadseffektiv drift Kommunedirekt\u00f8ren foresl\u00e5r at Troms\u00f8 kommune innvilger en samlet l\u00e5negaranti p\u00e5 kr 3 220 000 som simpel l\u00e5negaranti med et tillegg p\u00e5 10 % av til enhver tid gjeldende hovedstol til dekning av eventuelle p\u00e5l\u00f8pte renter og omkostninger. L\u00e5negarantien fordeler seg slik at kr 966 000 er knyttet til likviditetsl\u00e5n med en varighet p\u00e5 inntil 2 \u00e5r, og kr 2 254 000 er knyttet til investeringsl\u00e5n med en varighet p\u00e5 inntil 5 \u00e5r. Det legges det til grunn at \u00f8vrige eierkommuner g\u00e5r inn med kommunale l\u00e5negarantier p\u00e5 niv\u00e5 med eierbr\u00f8ken deres i Aurora Kino. 7 Konklusjon Kommunedirekt\u00f8ren stiller seg positiv til innvilgelse av kommunal l\u00e5negaranti slik at Aurora Kino AS kan oppta likviditetsl\u00e5n og investeringsl\u00e5n slik at selskapet stilles i stand til \u00e5 betjene l\u00f8pende \u00f8konomiske forpliktelser de neste m\u00e5neder. Vedtakskompetanse Kommunestyret Vedlegg s\u00f8knad om kommunal garanti \u00c5rsregnskap 2023 Signert sak 26_24 Regnskapsrapport jan-juli 2024 Utvikling resultat 2024 - Aurora Kino AS Langtidsplan budsjett 2025_2029 Sak 12_23 A Referatsak Strategi for Aurora kino AS 2024 _ 2026 Sparebank1 indikativt tilbud driftskreditt Stiftelsesdokument_Aurora_Kino_AS_16.02.2023_signeringsversjon_ 8 "
}