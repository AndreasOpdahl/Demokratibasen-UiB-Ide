{
  "dokument_id": "8cf528f4-a93e-5e50-a87f-9c71051917ef",
  "doc_type": "case_attachment",
  "kommune": 4601,
  "tittel": "Svar p\u00e5 sp\u00f8rsm\u00e5l fra UMBY vedr\u00f8rende sak om bybanetras\u00e9 til \u00c5sane - orientering av byr\u00e5den i UMBY 12.09.24",
  "url": "https://bergen.kommune.no/politikere-utvalg/api/fil/bk360/11117844/Svar-pa-sporsmal-fra-UMBY-vedrorende-sak-om-bybanetras-til-Asane-orientering-av-byraden-i-UMBY-12-09-24",
  "tekst": " BYR\u00c5DSAVDELING FOR BYUTVIKLING BBU - kommunaldirekt\u00f8rens stab Bystyrets kontor V\u00e5r referanse: 2024/12555-36 Postboks 7700 Saksbehandler: Roald Aandahl 5020 BERGEN Dato: 11. september 2024 Deres ref.: Svar p\u00e5 sp\u00f8rsm\u00e5l fra UMBY vedr\u00f8rende sak om bybanetras\u00e9 til \u00c5sane - orientering av byr\u00e5den i UMBY 12.09.24 Fra SV: 1. Om tidslinjen: I tidslinjen som ble lagt fram for partiene 30.08.24 sto det f\u00f8lgende: \u00abDet vil derfor arbeides aktivt videre for \u00e5 f\u00e5 til avtale med Staten om forsert fremdrift for Fl\u00f8yfjellstunnelen i det videre arbeidet.\u00bb Men basert p\u00e5 svar fra samferdselsministeren til Stortinget vil staten fortsatt behandle bybanen og Fl\u00f8yfjellstunnelen samlet. Alts\u00e5 ingen forsering. Stemmer det at oppstart for bygging av Fl\u00f8yfjellstunnelen dermed vil forskyves fra januar 2027 til januar 2029? Svar: Statlige f\u00f8ringer og krav forutsetter at det skal foreligge godkjent reguleringsplan og KS2 for at det kan gis investeringsbeslutning i Stortinget. Dette bekreftet statssekret\u00e6r Tom Kals\u00e5s i m\u00f8te 28.08.2024. Det foreligger godkjent reguleringsplan for forlengelsen av Fl\u00f8yfjells- tunnelen og det arbeides med KS2. Regulering av ny trase for bybanen fra Kaigaten til Sandviken sykehus vil ikke p\u00e5virke l\u00f8sningene for forlenget Fl\u00f8yfjellstunnel og det foreligger godkjent reguleringsplan alle steder hvor det er avhengighet mellom bane og vegplan. Det er derfor ingenting i de statlige retningslinjene som hindrer Stortinget i \u00e5 gi investerings- beslutning. Det eneste som kreves er at det blir fastsatt eventuell lokal finansieringsandel for Fl\u00f8yfjellstunnelen. Byr\u00e5det arbeider fortsatt for at det kan gis investeringsbeslutning for Fl\u00f8yfjellstunnelen f\u00f8r det gis investeringsbeslutning for banen mellom Kaigaten og Sandviken sykehus. Fra tidsplanen er f\u00f8rste mulighet for bygging satt til januar 2027. Dersom investeringsbeslutning f\u00f8rst kommer senere, vil selvsagt oppstart for bygging ogs\u00e5 m\u00e5tte forskyves. Postadresse: Telefon: 55565556 Postboks 7700, 5020 BERGEN E-post: byutvikling@bergen.kommune.no Kontoradresse: Internett: www.bergen.kommune.no R\u00e5dhusgaten 10 2. Kostnader vedr. Katedralskolen: I svar til UMBY 22.08.24 st\u00e5r det f\u00f8lgende: \u00abDet ble i tunnelvurderingene i 2021 tatt h\u00f8yde for kostnader i forbindelse med Bergen Katedralskole, disse kostnadene vil bli en del av prosjektkostnadene.\u00bb Betyr dette at det trengs et oppdatert kostnadsanslag for skoleflytting/erstatningslokale/ nybygg f\u00f8r en kan vite totalkostnaden for bybaneprosjektet? Vil dette i s\u00e5 fall forsinke ferdigstillelsen av KS2 for et mulig tunnelalternativ? Svar: Det f\u00f8lger alltid et oppdatert anslag med reguleringsplanen som blir vurdert i KS2. Oppdaterte kostnader vil ligge i anslaget. Dette er normal saksgang og vil normalt ikke gi forsinkelser. 3. Om stopp ved Sverresborg: I svarene som Vestland fylkeskommune har sendt til gruppelederne 30.08.24 st\u00e5r det f\u00f8lgende: \u00abDersom det ikke er mulig \u00e5 etablere stopp p\u00e5 Sverresborg vil fylket sikre god kollektivdekning i omr\u00e5det ved bruk av buss.\u00bb Dette ser ut til \u00e5 bety at fylkesdirekt\u00f8ren/fylkesordf\u00f8reren ikke har som et premiss for tunnelalternativet at det faktisk bygges et stopp ved Sverresborg. Legger byr\u00e5det det samme premisset til grunn? Svar: Stopp ved Sverresborg er ikke et absolutt premiss for l\u00f8sningen, men uten et slikt stopp vil totall\u00f8sningen for bybanen til \u00c5sane bli forringet. Byr\u00e5det vil arbeide for \u00e5 f\u00e5 p\u00e5 plass et stopp i omr\u00e5det rundt Sverresborg. Det er kun dersom konsekvensene blir uforholdsmessig store i forhold til den \u00f8kte nytten at det vil etableres alternativ l\u00f8sning. 4. Om stopp ved Sverresborg 2: Byr\u00e5dets notat om underjordisk stopp ved Sverresborg sier f\u00f8lgende: \u00abFylkesdirekt\u00f8ren beskriver dette som et mulig stopp fordi det ikke er utf\u00f8rt tilstrekkelige unders\u00f8kelser til \u00e5 p\u00e5 dette stadiet av planleggingen konkludere med at stoppet kan gjennomf\u00f8res innenfor akseptabel kostnadsramme. Dette er forhold som vil m\u00e5tte avklares i reguleringsplanleggingen.\u00bb Og videre: \u00ab[...] at man ikke med sikkerhet kan konkludere med at stoppet lar seg gjennomf\u00f8re.\u00bb Deler byr\u00e5det fylkesdirekt\u00f8rens beskrivelse av at det er usikkert om stoppet ved Sverresborg kan bygges p\u00e5 teknisk og kostnadsmessig? Svar: Byr\u00e5det arbeider for \u00e5 f\u00e5 p\u00e5 plass et stopp i omr\u00e5det bak Sverresborg, og det er forel\u00f8pig ingenting som tyder p\u00e5 at dette ikke skal kunne realiseres. Ettersom stoppet enda ikke er konsekvensutredet s\u00e5 er det imidlertid alltid en teoretisk mulighet for at stoppet ikke kan gjennomf\u00f8res eller m\u00e5 flyttes. Det er kun dersom konsekvensene blir for uforholdsmessig store i forhold til den \u00f8kte nytten at det vil etableres alternativ l\u00f8sning. Side 2 av 8 5. Vendespor i sentrum: I svarene som Vestland fylkeskommune har sendt til gruppelederne 30.08.24 st\u00e5r det f\u00f8lgende: \u00abI videre planarbeid m\u00e5 det sikres l\u00f8sninger for vendespor i sentrum for \u00e5 sikre kapasitet og robusthet i bybanesystemet. Hvor og hvordan vendemuligheten skal l\u00f8ses m\u00e5 finne sin l\u00f8sning i prosessen med reguleringsplan.\u00bb Fra tidligere tunnelutredninger vet vi at f\u00f8lgende alternativer for et vendespor er skissert: - Vende i Christian Michelsens gate ved T\u00e5rnplass. - Koblingsspor i Peter Motzfeldts gate, som vil gj\u00f8re det mulig med driftsvending i omr\u00e5det rundt R\u00e5dhuskvartalet. I det nye svaret fra byr\u00e5det sendt til gruppelederne 06.09.24 st\u00e5r det f\u00f8lgende: \u00abDet gir liten nytteverdi \u00e5 peke p\u00e5 ulike alternativer for vendespor i sentrum n\u00e5, da konsekvensene av ulike muligheter b\u00f8r belyses bedre f\u00f8r de legges frem. \u00c5 skissere konkrete l\u00f8sninger n\u00e5 vil kun skape usikkerhet og un\u00f8dig debatt. Som Vestland Fylkeskommune beskriver i sine svar vil manglende vendemulighet i sentrum ha flere negative konsekvenser ved seg.\u00bb - Vil byr\u00e5det/fylkeskommunen legge fram en ny vurdering av ulike alternativer for vendespor i sentrum f\u00f8r bystyret og fylkestinget gj\u00f8r et eventuelt nytt tras\u00e9valg? - Mener byr\u00e5det at det \u00e5 etablere et vendespor i sentrum m\u00e5 ligge til grunn for \u00e5 det bygges en eventuell tunneltras\u00e9? - Mener byr\u00e5det at et vendespor i Christian Michelsens gate ved T\u00e5rnplass er et reelt alternativ for det foresl\u00e5tte tunnelalternativet? Svar: Byr\u00e5det arbeider for \u00e5 f\u00e5 til et vendespor i omr\u00e5det ved Byparken eller omr\u00e5dene rundt. For \u00e5 sikre lavest mulig negative konsekvenser av et vendespor er det viktig at dette blir n\u00f8ye gjennomg\u00e5tt f\u00f8r det fattes beslutning. For \u00e5 sikre en best mulig plassering, med lavest mulig samlede konsekvenser for gode byrom og andre brukergrupper i sentrum og at ulike interesser f\u00e5r mulighet til medvirkning f\u00f8r beslutning p\u00e5 lokalisering fattes, l\u00f8ses dette best ved regulering. Byr\u00e5det har som intensjon at det skal etableres mulighet for vending i sentrum ettersom man ikke oppn\u00e5r like stor kapasitets\u00f8kning uten. Det vil i utgangspunktet s\u00f8kes vendesporl\u00f8sning i umiddelbar n\u00e6rhet til bybanetras\u00e9en. Uten \u00e5 konkludere virker vendespor i Christian Michelsens gate ved T\u00e5rnplass \u00e5 ligge noe langt fra traseen til \u00e5 v\u00e6re et reelt alternativ. Side 3 av 8 6. Oppdatert passasjergrunnlag: I svarene som Vestland fylkeskommune har sendt til gruppelederne 30.08.24 st\u00e5r det f\u00f8lgende: \u00abDet er ikke gjort nye vurderinger av dette utover det som ligger i konsekvensutredningen fra 2013 og tunnelutredningen fra 2021. I KU2013 ble det beregnet at et stopp ved Krohnengen vil ha 5000 bosatte og 1000 arbeidsplasser i influensomr\u00e5det.\u00bb \u00c5 basere seg p\u00e5 elleve \u00e5r gamle tall virke sv\u00e6rt ugunstig for en s\u00e5 viktig beslutning som dette. Vil byr\u00e5det/fylkeskommunen legge fram et oppdatert passasjergrunnlag for det foresl\u00e5tte tunnelalternativet f\u00f8r bystyret/fylkestinget tar en avgj\u00f8relse om en mulig alternativ tras\u00e9? Svar: Det legges ikke opp til \u00e5 foreta nye tilfangsanalyser f\u00f8r oppstart av reguleringsplan. Befolkningen i hele Bergenhus har fra 2013 \u00f8kt fra ca. 40.000 beboere i 2013 til ca. 43.000 i 2024. Alts\u00e5 en \u00f8kning p\u00e5 ca. 8,8%. Denne \u00f8kningen har i stor grad v\u00e6rt i omr\u00e5der utenfor tilfangsomr\u00e5det i sentrum. Tilfangsanalyser er et arbeid som vil utf\u00f8res i reguleringsplanen i forbindelse med beregning av nytte av tiltaket. 7. Kostnader: I svarene som Vestland fylkeskommune har sendt til gruppelederne 30.08.24 st\u00e5r det f\u00f8lgende: \u00abI fylkesdirekt\u00f8ren sin innstilling er det forutsatt at ikke kostnadene i prosjektet overstiger gjennomf\u00f8rt KS2 for den regulerte l\u00f8sningen. Dersom samlede kostnader overstiger tilgjengelige rammer m\u00e5 en arbeide videre med \u00e5 redusere risiko og kompleksitet i prosjektet, herunder vurdere etappevis utbygging.\u00bb Kan byr\u00e5det si noe om hvem som skal ta avgj\u00f8relsen om mulig etappevis utbygging? Vil bystyret bli involvert i dette arbeidet? Svar: Byr\u00e5det forholder seg til bystyrevedtak om bybane fra sentrum til V\u00e5gsbotn, og vil arbeide for dette frem til vedtatt plan. Dersom kostnadsrammen fra staten ikke er tilstrekkelig til \u00e5 finansiere hele strekningen m\u00e5 kostnadsreduserende tiltak vurderes, inkludert etappevis utbygging. Det er Vestland Fylkeskommune som bygger og drifter bybanen, og mulig etappevis utbygging vil normalt v\u00e6re under deres ansvarsomr\u00e5de. Dersom beslutningen krever endring av plan eller p\u00e5virker kommunens ansvarsomr\u00e5der vil endringene fremlegges for bystyret. 8. ROS-analysen fra 2021: I ROS-analysen fra 2021 st\u00e5r det om tunnelinnslag i Heggebakken: \u00abDet er vanskelig \u00e5 f\u00e5 gjort tilstrekkelig med grunnunders\u00f8kelser i de aktuelle omr\u00e5dene, s\u00e5 det knytter seg usikkerhet til omfang og behov for tetting av fjellet. I Heggebakken vil det v\u00e6re krevende \u00e5 f\u00e5 tettet berget rundt portalen og sikre at man ikke f\u00e5r grunnvannslekkasje inn i byggegrop / portal n\u00e5r man g\u00e5r inn i fjellet. Det knytter seg usikkerhet til omfang av arbeidene og grunnforhold ved de to portalene som skal etableres i fjellsiden. Det er betydelige mangler i omfanget av grunnunders\u00f8kelser, og heller ikke mulig \u00e5 ha full kontroll f\u00f8r etter utgravning, noe som medf\u00f8rer usikkerhet i hvilke tiltak som m\u00e5 iverksettes f\u00f8r, under og etter aktiviteten.\u00bb Og videre: Side 4 av 8 \u00abTunnelp\u00e5slag i Heggebakken er et inngrep i umiddelbar n\u00e6rhet av viktige kulturmilj\u00f8. Kulturmilj\u00f8et/bebyggelsen i fjellsiden og i hele V\u00e5genomr\u00e5det er vesentlig del av verdensarvstedet, \"buffersone\". Setningsskader og grunnvannsendringer ved Heggebakken og Mariakirken vurderes \u00e5 v\u00e6re sv\u00e6rt kritisk.\u00bb Med andre ord er ikke de store problemene med setningsskader og grunnvannsendringer l\u00f8st kun dersom en dropper stopp og utganger i omr\u00e5det ved Mariakirken/\u00d8vregaten. Hvilke grunnunders\u00f8kelser og nye ROS-analyser mener byr\u00e5det vil m\u00f8tte gjennomf\u00f8res f\u00f8r man vet om et tunnelp\u00e5slag i Heggebakken faktisk er forsvarlig? Svar: Tunnelutredningen fra 2021 konkluderte med at l\u00f8sningen ved Heggebakken er forsvarlig og byggbar. Det vil naturligvis utf\u00f8res b\u00e5de supplerende grunnboringer, videre unders\u00f8kelser av grunn, kulturminner vannf\u00f8ring mm. for \u00e5 identifisere hvilke avb\u00f8tende tiltak som skal gjennomf\u00f8res for \u00e5 redusere eventuell restrisiko. Reguleringsplanen vil vise hvilke avb\u00f8tende tiltak som blir n\u00f8dvendig. 9. Trafikkplan sentrum I svar til UMBY 22.08.24 st\u00e5r det: \u00abI trafikkplan sentrum er det ikke lagt opp til at Bryggen og Torget blir helt bilfritt.\u00bb I svar til gruppelederne 06.09.24 st\u00e5r det: \u00abTrafikkplan sentrum m\u00e5 ikke revideres, men m\u00e5 og detaljeres med videre supplerende med trafikale analyser.\u00bb Hvordan stiller byr\u00e5det seg til disse motstridende svarene? Dersom bystyrets flertall legger som et premiss for det videre arbeidet med et tunnelalternativ at Bryggen og Torget skal bli helt bilfritt m\u00e5 vel trafikkplan sentrum m\u00e5tte revideres? Svar: Byr\u00e5det vurderer ikke dette som motstridende. Prinsippene i Trafikkplan sentrum legger opp til at eksempelvis varelevering fortsatt m\u00e5 kunne l\u00f8ses p\u00e5 Bryggen og at det av beredskapshensyn m\u00e5 sikres at det kan holdes \u00e5pent minst 1 felt i hver retning i snittet \u00d8vregaten-Bryggen. Byr\u00e5det arbeider for \u00e5 f\u00e5 Bryggen bilfri, med unntak av beredskap og varelevering. Det er ingen grunn til \u00e5 revidere Trafikkplan sentrum for \u00e5 f\u00e5 til dette. Fra MDG: 1. Vendespor i sentrum Bakgrunn: Fylket viser til vendespor i sentrum i sin sak som er lagt frem for politisk behandling, men byr\u00e5det er tause i sin sak, vedtakspunkt 1 d.: \u00abBergen kommune m\u00e5 formelt starte reguleringsarbeid for tunnelalternativet hausten 2024. I arbeidet m\u00e5 det bli vurdert behov for \u00e5 etablere vendespor for Bybanen i sentrum \u2013 for \u00e5 sikre kapasitet og robustheit i banesystemet\u00bb Sp\u00f8rsm\u00e5let om vendespor var en sv\u00e6rt betent ta tunnelutredningen som byr\u00e5det n\u00e5 lener seg p\u00e5 ble behandlet h\u00f8sten 2021, da fylket mente et vendespor m\u00e5tte plasseres i Strandgaten. Dette skapte mye debatt og sterk motstand, blant annet fra partier som i dag styrer byen. Bakgrunnen for at sp\u00f8rsm\u00e5let er betent er at et vendespor n\u00f8dvendigvis vil ta opp en del areal i sentrum som kommer i tillegg til banen. Det finnes ogs\u00e5 relativt f\u00e5 steder et slikt vendespor kan plasseres, og alle vil v\u00e6re godt synlige steder i bybildet. Side 5 av 8 Det er ingen tvil om at vendespor er en utmerket ide, men forel\u00f8pig har det v\u00e6rt umulig \u00e5 f\u00e5 klarhet i om byr\u00e5det \u00f8nsker et vendespor i likhet med fylkeskommunen. Sp\u00f8rsm\u00e5l: 1. Er byr\u00e5det positive til vendespor i sentrum? Svar: Byr\u00e5det har som intensjon at det skal etableres mulighet for vending i sentrum ettersom man ikke oppn\u00e5r like stor kapasitets\u00f8kning for bybanen uten. Vendespor m\u00e5 i planarbeidet s\u00f8kes lagt i n\u00e6r tilknytning til traseen. 2. Hva er de potensielle konsekvensene om det ikke blir vendespor med tanke p\u00e5 frekvens, materiell m.m.? Svar: Det er ikke mulig \u00e5 oppn\u00e5 samme frekvens for bybanen s\u00f8rover uten at det etableres vendespor i sentrum. Driftsopplegget vil v\u00e6re tema i reguleringsplanarbeidet. Valg av driftsopplegg vil kunne p\u00e5virke behov for materiell. 2. Klagesaksbehandling Bakgrunn: Fylket viser til klagesaksbehandlingen i sin bybane-sak, klagesaker som byr\u00e5det p\u00e5 egenh\u00e5nd har utsatt siden i vinter. Punkt 1 e. fra fylkeskommunen sin sak lyder: \u00abGjeldande reguleringsplanar blir oppretthaldt og klagehandsaming i Bergen kommune vert gjennomf\u00f8rt.\u00bb Byr\u00e5det i Bergen er taus i sitt saksfremlegg om klagesaksbehandlingen. De aktuelle klagesakene har ligget i skuffen til byutviklingsbyr\u00e5den siden i vinter da byr\u00e5det kalte tilbake flere klager fra Statsforvalteren fordi byr\u00e5det mente at det kunne v\u00e6re ny informasjon i sakene som kunne p\u00e5virke gyldigheten til reguleringsplanene, sitat fra BA p\u00e5 nett 22.01.24: \u00ab\u2013 Vi mener det kan ligge til grunn nye opplysninger i disse klagesakene, derfor \u00f8nsker vi \u00e5 ta en sjekk, skriver Kahrs.\u00bb Sp\u00f8rsm\u00e5l: 1. Hva er status p\u00e5 denne fra byr\u00e5det sin side n\u00e5 som Statsforvalter har fattet sine vedtak i saker av samme karakter? Svar: Klagesakene p\u00e5 bystyrets planvedtak for delstrekning 1 og rigg- og anleggsomr\u00e5det i forbindelse med forlengelse av Fl\u00f8yfjelltunnelen er enda til behandling. Statsforvalterens stadfesting av \u00f8vrige planvedtak for Bybanen til \u00c5sane endrer ikke p\u00e5 dette. 2. Hvordan skal det forst\u00e5s at fylket p\u00e5 den ene siden legger til grunn at byr\u00e5det ikke tar noen klagesaker til f\u00f8lge, men byr\u00e5det fremdeles ikke har avklart hva de mener? Svar: Innholdet i Fylkeskommunens sak om Rammer for vidare arbeid med Bybanen pkt. 1 bokstav e, unntar ikke Bergen kommune fra klagesaksreglementet i forvaltningsloven kapittel 6. Kommunen m\u00e5 enda behandle klagene i henhold til forvaltningsloven \u00a7 33. Dersom kommunen ikke tar klagene til f\u00f8lge, oversendes de Statsforvalteren i Vestland for \u00e5 kunne bli forvaltningsmessig avgjort. Side 6 av 8 3. Statlig finansiering Bakgrunn: Vedr\u00f8rende tilleggsavtale fra staten, som trengs for \u00e5 f\u00e5 utl\u00f8st en statlig andel til \u00e5 bygge Bybanen til \u00c5sane, er det n\u00e5 sv\u00e6rt ulike signaler fra Vestland fylkeskommune og Bergen kommune. I BT 29. august avklarte staten at det er uaktuelt for staten \u00e5 bidra til \u00e5 f\u00e5 p\u00e5 plass en tilleggsavtale og statlig finansiering for bybanen til \u00c5sane F\u00d8R det foreligger en ferdig reguleringsplan som er kvalitetssikret (KS2). Til dette sier Rune Haugsdal, fylkesdirekt\u00f8r og forslagsstiller for \u00e5 g\u00e5 videre med tunnelutredningen fra 2021, f\u00f8lgende: \u00abKonfrontert med uttalelsene til Nyg\u00e5rd, sier han n\u00e5 at de er \u00abhelt innforst\u00e5tt med\u00bb at de m\u00e5 ha b\u00e5de reguleringsplan og kvalitetssikring f\u00f8r de kan f\u00e5 en avtale med staten.\u00bb Men p\u00e5 den andre siden sier byutviklingsbyr\u00e5den i skriftlige svar, blant annet som svar p\u00e5 skriftlig sp\u00f8rsm\u00e5l nr. 126 til representanten, at: \u00abEn reguleringsplan vil ta minst to \u00e5r \u00e5 f\u00f8re frem til endelig vedtak og gitt at statlig finansiering er p\u00e5 plass vil man tidligst kunne starte bygging i 2028, forutsatt at prosjektering utf\u00f8res parallelt med planarbeidet. Dersom man lykkes \u00e5 sikre statlig finansiering tidligere enn dette, kan arbeidet forseres og man kan starte bygging av de delene av traseen som ikke reguleres p\u00e5 nytt.\u00bb Byr\u00e5det baserer seg alts\u00e5 p\u00e5 at statlig finansiering skal foreligge F\u00d8R reguleringsplan er ferdig, noe Vestland fylkeskommune mener hele tiden ikke har v\u00e6rt realistisk og noe de har regnet med. Videre: I sitt svar p\u00e5 til representanten p\u00e5 skriftlig sp\u00f8rsm\u00e5l nr. 127 sier byr\u00e5den: \u00abByr\u00e5det \u00f8nsker ikke \u00e5 justere bompengene til et h\u00f8yere niv\u00e5 enn n\u00f8dvendig. Resultatene av forhandlinger med Staten om tilleggsavtale vil v\u00e6re f\u00f8rende for hvor stor andel av prosjektet som skal finansieres av bompenger. Byr\u00e5det vil arbeide for at dette blir avklart s\u00e5 raskt som mulig.\u00bb Dette svaret er sendt 2. september, etter at fylkesdirekt\u00f8ren sa til Bergens Tidende at fylkeskommunen er innforst\u00e5tt med at det ikke kommer statlige midler f\u00f8r etter at byr\u00e5det er ferdig med sin reguleringsplan, noe som vil ta flere \u00e5r. Representanten synes det er mildt sagt forvirrende at fylkeskommunen og Bergen kommune har s\u00e5 ulike forventninger til statlig finansiering og tilleggsavtale. Sp\u00f8rsm\u00e5l: 1. Er det slik at byr\u00e5det mener at staten n\u00e5 i n\u00e6rmeste fremtid skal inng\u00e5 en avtale hvor de forplikter seg til \u00e5 finansiere 70 prosent av banen til \u00c5sane, p\u00e5 tross av at regjeringen har sagt nei allerede? Svar: Statlige f\u00f8ringer og krav forutsetter at det skal foreligge godkjent reguleringsplan og KS2 for at det kan gis investeringsbeslutning i Stortinget. Dette kommuniserte statssekret\u00e6r Tom Kals\u00e5s i m\u00f8te 28.08.2024. Det vil si at man ikke kan begynne byggingen av selve banen f\u00f8r dette er p\u00e5 plass. Byr\u00e5det vil imidlertid arbeide videre for \u00e5 f\u00e5 tidligere investeringsbeslutning for utbedring og forlengelsen av Fl\u00f8yfjellstunnelen for \u00e5 redusere tiden f\u00f8r bybane til \u00c5sane kan ferdigstilles. Side 7 av 8 2. Hvorfor trodde byr\u00e5det at staten skulle gi penger til et prosjekt uten reguleringsplan og kvalitetssikring? Svar: Bybanen til \u00c5sane best\u00e5r av flere reguleringsplaner og byr\u00e5det har arbeidet for \u00e5 kunne starte i de omr\u00e5dene som ikke blir p\u00e5virket av ny reguleringsplan. Det er ingenting i regelverket som hindrer dette, men viljen hos departementet er forel\u00f8pig ikke til stede. 3. Hva er bakgrunnen for at Bergen kommune og Vestland fylkeskommune mener det er ulikt handlingsrom for \u00e5 f\u00e5 statlige midler til bygging av Bybanen, i forkant av at byr\u00e5det er ferdig med sine nye reguleringsplaner? Svar: Byr\u00e5det vurderer at Bergen kommune og Vestland fylkeskommune har lik forst\u00e5else av handlingsrommet. Det arbeides sammen for \u00e5 s\u00e5 raskt som mulig f\u00e5 p\u00e5 plass statlig finansiering b\u00e5de til Fl\u00f8yfjellstunnel, sykkel og bane. Fra A: Vi \u00f8nsker \u00e5 vite mer om konsekvensene av at all trafikken til/fra Kong Oscars gate/Kalfarveien ikke lenger kan g\u00e5 via Nygaten/Allehelgensgate ved tunnelkompromisset. Svar: Trafikkplan sentrum var basert p\u00e5 Bystyrets vedtak 15.12.2021 om dagl\u00f8sning for Bybanen gjennom sentrum og stengning av Bryggen for biltrafikk. Biltrafikk fra Kalfarveien mot Allehelgens gate, Sm\u00e5strandgaten og videre mot Strandkaien/Torget ville if\u00f8lge planen ikke lenger v\u00e6re mulig. L\u00f8sningen for \u00e5 avb\u00f8te p\u00e5 dette var at krysset Str\u00f8mgaten/Kong Oscars gate m\u00e5tte utbedres. Gjennomkj\u00f8ring mot Sm\u00e5strandgaten fra Kalfaret skulle stenges og ny tilkomst til V\u00e5gsbunnen fra s\u00f8r krevde \u00e5pning for alle svingebevegelser i krysset. Dette hovedgrepet er det samme uavhengig av om banen g\u00e5r i dagen, eller i tunnel. Ettersom hovedstr\u00f8mmen av trafikk ledes bort, vil det bli relativt lav trafikk igjen i omr\u00e5det det er stilt sp\u00f8rsm\u00e5l om og betjening av omr\u00e5det vurderes som l\u00f8sbart. Hovedl\u00f8sningen i Trafikkplan sentrum vil alts\u00e5 kunne opprettholdes. Med hilsen Byr\u00e5d for byutvikling Christine Kahrs - Klikk her for \u00e5 skrive inn tekst. Dokumentet er godkjent elektronisk. Side 8 av 8 "
}