{
  "dokument_id": "075d55df-0cdc-5f40-aa00-19019af255a3",
  "doc_type": "case_presentation",
  "kommune": 5501,
  "tittel": "Nyvalg av representant og suppleringsvalg til Politir\u00e5det etter endelig uttreden for Anne Berit Figenschau",
  "url": "https://innsyn.tromso.kommune.no/application/getMoteDokument?dokid=2001900573",
  "tekst": "Arkivsaksnr. 24/19833-1 Saksbehandler Jonas Torgersen Saksgang M\u00f8tedato Formannskapet 03.12.2024 Nyvalg av representant og suppleringsvalg til Politir\u00e5det etter endelig uttreden for Anne Berit Figenschau Kommunedirekt\u00f8rens innstilling til vedtak: Som nytt medlem til politir\u00e5det for perioden 2024-2027 velges: Som nytt varamedlem til politir\u00e5det for perioden 2024-2027 velges: Stig Tore Johnsen Mari Enoksen Hult Kommunedirekt\u00f8r Direkt\u00f8r for organisasjon 1 Hva saken gjelder Anne Berit Figenschau (H\u00f8yre) ble innvilget fritak fra alle sine verv som folkevalgt av formannskapet i sak 138/24 behandlet 17.09.2024. I denne saken velger formannskapet nytt medlem til politir\u00e5det for perioden 2024-2027 jf. Delegasjonsreglementet pkt. 6. Valg av nytt medlem til politir\u00e5det vil medf\u00f8re at en varaplass for Figenschau blir st\u00e5ende tom, og formannskapet har derfor ogs\u00e5 anledning til \u00e5 velge et nytt varamedlem for r\u00e5det. Saksutredning Politir\u00e5det er politiets og kommunens formaliserte samarbeidsforum for det lokale kriminalitetsforebyggende arbeidet, for samordning av beredskapsplaner og for arbeid med samfunnssikkerhet. Gjennom utveksling av kunnskap og erfaring mellom politi og kommune skal politir\u00e5det bidra til involvering og gjensidig ansvarliggj\u00f8ring av lokale myndigheter, n\u00e6ringsliv og frivillighetssektoren. Til grunn for politir\u00e5dets arbeid ligger en samarbeidsavtale. Avtalen skal tydeliggj\u00f8re m\u00e5lsetninger, roller og forventninger, og bidra til \u00e5 ansvarliggj\u00f8re partene. Troms\u00f8 kommune er representert med: ordf\u00f8rer, tre medlemmer fra formannskapet, kommunedirekt\u00f8r og avdelingsdirekt\u00f8rer fra helse og omsorg, organisasjon, oppvekst og utdanning, bymilj\u00f8 samt SLT- koordinator. Troms\u00f8 politidistrikt vil v\u00e6re representert med: stasjonssjef Troms\u00f8 politistasjonsdistrikt, seksjonsledere fra seksjon for etterretning og forebyggende, seksjon for etterforskning og seksjon for politipatrulje og politikontakt. Til aktuelle saker kan partene ta med fagpersoner til saksfremlegg eller som observat\u00f8r. Dette kan v\u00e6re representanter fra egen organisasjon, n\u00e6ringslivet, frivillige organisasjoner, interesseorganisasjoner eller andre offentlige etater. Det avholdes 3 faste m\u00f8ter pr. \u00e5r. Ved oppdukkende behov kan r\u00e5det m\u00f8tes p\u00e5 kort varsel. Sekretariatsfunksjon ivaretas av Troms\u00f8 kommune, Seksjon for politisk sekretariat. Det utarbeides et referat som arkiveres. Vedtakskompetanse Formannskapet, jfr. Delegasjonsreglementet pkt. 6 Vedlegg 2 "
}