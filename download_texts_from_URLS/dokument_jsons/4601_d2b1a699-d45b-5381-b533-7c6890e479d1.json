{
  "dokument_id": "d2b1a699-d45b-5381-b533-7c6890e479d1",
  "doc_type": "case_attachment",
  "kommune": 4601,
  "tittel": "Forvaltningsrevisjon av beredskap - delrapport om status for tilfluktsrom i Bergen kommune",
  "url": "https://bergen.kommune.no/politikere-utvalg/api/fil/bk360/9480471/Forvaltningsrevisjon-av-beredskap-delrapport-om-status-for-tilfluktsrom-i-Bergen-kommune",
  "tekst": "Forvaltningsrevisjon | Bergen kommune Delrapport \u2013 Status for tilfluktsrom November 2023 \u00abForvaltningsrevisjon av delrapport \u2013 status for tilfluktsrom \u2013 delrapport om status for tilfluktsrom\u00bb November 2023 Rapporten er utarbeidet for Bergen kommune av Deloitte AS. Deloitte AS Postboks 6013 Postterminalen, 5892 Bergen tlf: 55 21 81 00 www.deloitte.no forvaltningsrevisjon@deloitte.no Forvaltningsrevisjon av delrapport \u2013 status for tilfluktsrom i Bergen kommune | Sammendrag Sammendrag Deloitte har gjennomf\u00f8rt en forvaltningsrevisjon av beredskap i Bergen kommune. Prosjektet ble f\u00f8rst bestilt av kontrollutvalget i Bergen i m\u00f8te den 18. januar 2023 sak 10/23, og justert prosjektplan ble bestilt 26. april 2023 sak 47/23. Forvaltningsrevisjonen best\u00e5r av fire delrapporter. I denne delrapporten har form\u00e5let v\u00e6rt \u00e5 unders\u00f8ke om Bergen kommune har etablert rutiner for kartlegging av tilfluktsroms verneevne, om kommunen gjennomf\u00f8rer tilstrekkelig vedlikehold av tilfluktsrom for \u00e5 opprettholde deres verneevne, og om kommunen sikrer at tilfluktsrommene kan tas i bruk innen 72 timer i en beredskapssituasjon. Forvaltningsrevisjonen omhandler f\u00f8lgende tre typer av tilfluktsrom: \u2022 Private, kommunalt eide tilfluktsrom. Dette er tilfluktsrom som skal gi vern til personer som oppholder seg p\u00e5 eiendommen tilfluktsrommet er tilknyttet, for eksempel elever ved en skole.1 \u2022 Offentlige tilfluktsrom. Disse skal gi vern til personer som oppholder seg i n\u00e6rliggende omr\u00e5der, for eksempel fjellhallen under Rothaugen som vil v\u00e6re tilgjengelig for personer som oppholder seg i Sandviken i en situasjon der tilfluktsrom b\u00f8r benyttes. \u2022 Privat-offentlige tilfluktsrom. Dette er private tilfluktsrom som kommunen leier eller benytter etter avtale, slik at disse skal kunne gi vern ikke bare til de som oppholder seg p\u00e5 eiendommen, men ogs\u00e5 til personer som oppholder seg i n\u00e6rliggende omr\u00e5der. De vil derfor v\u00e6re tilgjengelige p\u00e5 samme m\u00e5te som de offentlige tilfluktsrommene som kommunen eier. Dette kan for eksempel v\u00e6re skolebygg (Flaktveit skole) eller andre bygg (Arna fabrikker). I unders\u00f8kelsen er det gjennomf\u00f8rt dokumentanalyse av planer, rutiner og tilstandskartlegginger, samt intervju med leder ved byggeteknisk avdeling i Etat for bygg og eiendom. Oppdraget er gjennomf\u00f8rt i tidsrommet juni til oktober 2023. Under oppsummerer vi Deloittes funn og vurderinger fra forvaltningsrevisjonen. Oversikt over tilfluktsrommenes tilstand er ikke oppdatert Kommunen har samlet oversikt over alder for de offentlige tilfluktsrommene. Kommunen har imidlertid ikke en samlet oversikt over alder for de 157 private, kommunalt eide tilfluktsrommene, eller for de elleve privat-offentlige tilfluktsrommene, men opplyser at det er enkelt \u00e5 finne alder for alle tilfluktsrom kommunen har i portef\u00f8ljen. Frav\u00e6r av en samlet oversikt over alder og tilh\u00f8rende krav til de private, kommunalt eide tilfluktsrommene, kan etter revisjonens vurdering medf\u00f8re at kommunen ikke har samlet oversikt over hva som b\u00f8r gjennomf\u00f8res av vedlikehold og at vedlikeholdet av de private, kommunalt eide tilfluktsrommene ikke blir tilstrekkelig fulgt opp. Kommunen har heller ikke tilstrekkelig oversikt over tilfluktsrommenes tilstand ettersom tilstandsvurderingene for offentlige tilfluktsrom og de byggene der private, kommunalt eide tilfluktsrom befinner seg, er gjennomf\u00f8rt for en del \u00e5r tilbake. Kommunen har ikke et system som sikrer at identifiserte behov for vedlikehold sammenholdes med gjennomf\u00f8rte tiltak, noe som gj\u00f8r at kommunen ikke har en oppdatert oversikt over om forhold som reduserer tilstanden til tilfluktsrommet er fulgt opp. Dokumenterte oversikter er viktige for \u00e5 sikre at kommunen har tilstrekkelig oversikt over tilstand og at ledelsen har tilstrekkelig informasjonsgrunnlag for \u00e5 gjennomf\u00f8re prioriteringer. Kommunen opplyser at det er gjennomf\u00f8rt vedlikehold av offentlige tilfluktsrom, men vedlikeholdet av private, kommunalt eide tilfluktsrom er varierende Basert p\u00e5 informasjonen fra kommunen, har kommunen i all hovedsak opprettholdt og vedlikehold av offentlige tilfluktsrom. Deloitte registrerer samtidig at kommunen anser at det er behov for oppdaterte tilstandsrapporter. Deloitte 1 Om tilfluktsrom | Sivilforsvaret 3 vil videre peke p\u00e5 at det er viktig at implikasjonene av reduserte budsjetter til tilfluktsrom blir tydeliggjort og vurdert, og at det sikres at kommunen fortsatt kan ivareta sitt lovp\u00e5lagte ansvar for \u00e5 holde tilfluktsrommet i forsvarlig stand jf. \u00a721 i sivilbeskyttelsesloven. Det er ogs\u00e5 risiko for et vedlikeholdsetterslep n\u00e5r det gjelder private, kommunalt eide tilfluktsrommene ved skoler, sykehjem og andre kommunale form\u00e5lsbygg. Dette er fordi kommunen mangler oversikt over tilstand p\u00e5 disse tilfluktsrommene, og at vedlikeholdsarbeid p\u00e5 disse hovedsakelig blir gjennomf\u00f8rt i forbindelse med st\u00f8rre rehabiliteringsprosjekt. N\u00e5r det gjelder innleide privat-offentlige tilfluktsrom, mener Deloitte at manglende oversikt over hva som er avtalt n\u00e5r det gjelder ansvar for vedlikehold, kombinert med eldre avtaler med lav grad av formalisering av ansvar, kan medf\u00f8re at vedlikehold av privat-offentlige tilfluktsrom ikke ivaretas i tilstrekkelig grad. Kommunen har etablert ordninger som skal bidra til at tilfluktsrom skal kunne bli klargjort innen 72 timer, men ordningene er i liten grad skriftliggjort Kommunen har satt i verk tiltak for \u00e5 f\u00e5 oversikt over bruken av de private, kommunalt eide tilfluktsrommene. Deloitte vil understreke at det er viktig \u00e5 gjennomf\u00f8re kontroller av at bruken av tilfluktsrommene er i samsvar med regelverket. Kommunen har planlagt hvordan kommunen skal sikre at kommunens tilfluktsrom (offentlige, privat-offentlige og private, kommunalt eide) blir klargjort og kan tas i bruk innen 72 timer, ved at tilgjengelig personell i etat for bygg og eiendom skal benyttes for \u00e5 klargj\u00f8re rommene. Deloitte mener imidlertid at en slik plan b\u00f8r v\u00e6re nedfelt i skriftlige rutiner slik at det ikke er tvil om hvordan klargj\u00f8ring skal sikres ved behov. Basert p\u00e5 funn og vurderinger i unders\u00f8kelsen kommer Deloitte med noen anbefalinger til kommunen. Disse g\u00e5r frem av kapittel fem. 04 Forvaltningsrevisjon av delrapport \u2013 status for tilfluktsrom i Bergen kommune | Sammendrag 3 Forvaltningsrevisjon av delrapport \u2013 status for tilfluktsrom i Bergen kommune | Innhold Innhold 1 Innledning 6 2 Tilfluktsrom i Bergen kommune 8 3 Oversikt over alder og verneevne 10 4 Vedlikehold og klargj\u00f8ring av tilfluktsrom 14 5 Konklusjon og anbefalinger 18 : H\u00f8ringsuttalelse 20 : Revisjonskriterier 21 : Sentrale dokumenter og litteratur 23 4 Forvaltningsrevisjon av delrapport \u2013 status for tilfluktsrom i Bergen kommune | Detaljert innholdsfortegnelse Detaljert innholdsfortegnelse 1 Innledning 6 1.1 Bakgrunn 6 1.2 Form\u00e5l og problemstillinger 6 1.3 Avgrensning 6 1.4 Metode 6 1.4.1 Dokumentanalyse 6 1.4.2 Intervju 6 1.4.3 Verifiseringsprosesser 7 1.5 Revisjonskriterier 7 2 Tilfluktsrom i Bergen kommune 8 2.1 To typer tilfluktsrom som kommunen har ansvar for 8 2.2 F\u00f8ringer for bygging og vedlikehold av tilfluktsrom 9 2.3 Dekningsgrad for tilfluktsrom i Bergen kommune 9 3 Oversikt over alder og verneevne 10 3.1 Problemstilling 10 3.2 Revisjonskriterier 10 3.3 Datagrunnlag 10 3.3.1 Tilfluktsrommenes alder 10 3.3.2 Tilfluktsrommenes tilstand 11 3.4 Vurdering 13 4 Vedlikehold og klargj\u00f8ring av tilfluktsrom 14 4.1 Problemstilling 14 4.2 Revisjonskriterier 14 4.3 Datagrunnlag 14 4.3.1 Ansvar for vedlikehold og drift av kommunens tilfluktsrom 14 4.3.2 Status for vedlikehold av offentlige og private tilfluktsrom 14 4.3.3 Klargj\u00f8ring innen 72 timer 16 4.4 Vurdering 16 5 Konklusjon og anbefalinger 18 : H\u00f8ringsuttalelse 20 : Revisjonskriterier 21 : Sentrale dokumenter og litteratur 23 Tabeller Tabell 1: Oversikt over typer tilfluktsrom som er omtalt i rapporten 8 Tabell 2: Oversikt over alder p\u00e5 offentlige tilfluktsrom. 11 5 Forvaltningsrevisjon av delrapport \u2013 status for tilfluktsrom i Bergen kommune 1 Innledning 1.1 Bakgrunn Deloitte har gjennomf\u00f8rt en forvaltningsrevisjon av delrapport \u2013 status for tilfluktsrom i Bergen kommune. Prosjektet ble f\u00f8rst bestilt av kontrollutvalget i Bergen i m\u00f8te den 18. januar 2023 sak 10/23, og tilleggsproblemstillinger knyttet til tilfluktsrom ble bestilt 26. april 2023 sak 47/23. Forvaltningsrevisjonen best\u00e5r av fire delrapporter som tar utgangspunkt i mulige hendelser som er identifisert i Bergen kommunes helhetlige risiko- og s\u00e5rbarhetsanalyse:2 \u2022 Delrapport om beredskap for p\u00e5g\u00e5ende livstruende vold ved grunnskolene i Bergen kommune \u2022 Delrapport om cybersikkerhet \u2022 Delrapport om tilfluktsrom - ivaretakelse og kapasitet \u2022 Delrapport om ivaretakelse av tjenestemottakere ved atomhendelse Denne delrapporten tar for seg Bergen kommunes oppf\u00f8lging av tilfluktsrom i kommunen, herunder om kommunen holder oversikt over tilfluktsrommenes verneevne og tilstand, alder, og om kommunen vedlikeholder tilfluktsrommene i tilstrekkelig grad. 1.2 Form\u00e5l og problemstillinger Form\u00e5let med denne delrapporten har v\u00e6rt \u00e5 kartlegge Bergen kommunes ivaretagelse og oversikt over offentlige tilfluktsrom, samt private tilfluktsrom i kommunalt eide bygg. Med bakgrunn i form\u00e5let har f\u00f8lgende problemstillinger blitt unders\u00f8kt: 1) Har kommunen oversikt over alder og tilstanden3 til kommunens tilfluktsrom? 2) I hvilken grad opprettholder og vedlikeholder Bergen kommune egne private tilfluktsrom, samt offentlige tilfluktsrom? Under dette: a) I hvilken grad s\u00f8rger Bergen kommune for at tilfluktsrom som i fredstid benyttes til andre form\u00e5l kan klargj\u00f8res som tilfluktsrom ved behov innen 72 timer? 1.3 Avgrensning Deloitte har ikke gjennomf\u00f8rt en egen kartlegging av tilstandsgrad og status for tilfluktsrom, og revisjonen er basert p\u00e5 tilgjengelig dokumentasjon som rutiner, prosedyrer og kartlegginger. 1.4 Metode Oppdraget er utf\u00f8rt i samsvar med gjeldende standard for forvaltningsrevisjon (RSK 001) og kvalitetssikret i samsvar med kravene til kvalitetssikring i Deloitte Policy Manual (DPM). Arbeidet med denne delrapporten er gjennomf\u00f8rt i tidsrommet juni 2023 til oktober 2023. 1.4.1 Dokumentanalyse Informasjon om Bergen kommune og dokumentasjon p\u00e5 etterlevelse av interne rutiner, regelverk mm. har blitt samlet inn og analysert. Innsamlet dokumentasjon har blitt vurdert opp mot revisjonskriteriene. 1.4.2 Intervju For \u00e5 f\u00e5 supplerende informasjon til de skriftlige kildene, har Deloitte intervjuet leder for byggteknisk avdeling i etat for bygg og eiendom. 2 Bergen kommune. Helhetlig risiko- og s\u00e5rbarhetsanalyse. 2020. 3 I opprinnelig problemstilling stod det \u00abverneevnen\u00bb her. Dette er endret til \u00abtilstanden\u00bb for \u00e5 bedre gjenspeile de krav som stilles til kommunen. 06 Forvaltningsrevisjon av delrapport \u2013 status for tilfluktsrom i Bergen kommune 1.4.3 Verifiseringsprosesser Oppsummering av intervju er sendt til den som er intervjuet for verifisering og det er informasjon fra det verifiserte intervjureferatene som er benyttet i rapporten. Datadelen av rapporten er sendt til kommunen for verifisering, og rapporten har blitt justert p\u00e5 bakgrunn av tilbakemeldinger. H\u00f8ringsutkast av rapporten er sendt til byr\u00e5den for uttalelse. Byr\u00e5dsavdelingens h\u00f8ringsuttalelse g\u00e5r frem av vedlegg 1 til rapporten. 1.5 Revisjonskriterier Revisjonskriterier er de krav og forventninger som forvaltningsrevisjonsobjektet skal bli vurdert opp mot. Kriteriene er utledet fra autoritative kilder i samsvar med kravene i gjeldende standard for forvaltningsrevisjon. I dette prosjektet er revisjonskriteriene i hovedsak hentet fra sivilbeskyttelsesloven og forskrift om tilfluktsrom. Kriteriene er n\u00e6rmere presentert innledningsvis under hvert tema, og i vedlegg 2. 07 Forvaltningsrevisjon av delrapport \u2013 status for tilfluktsrom i Bergen kommune 2 Tilfluktsrom i Bergen kommune 2.1 To typer tilfluktsrom som kommunen har ansvar for Tilfluktsrom er if\u00f8lge Sivilforsvaret \u00abpermanente beskyttelsesrom som vil kunne redusere omfanget av skader som f\u00f8lge av krigshandlinger.\u00bb4 Det skilles mellom to ulike typer tilfluktsrom: \u2022 Offentlige tilfluktsrom: Disse er offentlig tilgjengelige tilfluktsrom som skal gi vern til personer som oppholder seg i n\u00e6rliggende omr\u00e5der. Kommunen har ansvar for vedlikehold av offentlige tilfluktsrom i egen kommune. \u2022 Private tilfluktsrom: Disse skal gi vern til personer som oppholder seg p\u00e5 eiendommen tilfluktsrommet er tilknyttet. De private tilfluktsrommene kommunen eier omtales i det videre som private, kommunalt eide tilfluktsrom. Bergen kommune eier offentlige tilfluktsrom og vedlikeholder disse. I tillegg har kommunen inng\u00e5tt leieavtaler med eiere av private tilfluktsrom, som er tiltenkt \u00e5 gi vern til personer som oppholder seg i n\u00e6rliggende omr\u00e5der, p\u00e5 samme m\u00e5te som et offentlig tilfluktsrom. Vi omtaler i det videre disse tilfluktsrommene som privat-offentlige tilfluktsrom. 5 Tabell 1 Oversikt over typer tilfluktsrom som er omtalt i rapporten Type tilfluktsrom Bruk Private, kommunalt eide Tilfluktsrom som skal gi vern til personer som oppholder seg p\u00e5 eiendommen tilfluktsrommet er tilknyttet. Kommunen har ansvar for vedlikehold av private tilfluktsrom tilknyttet egne bygg, for eksempel p\u00e5 skoler og sykehjem. Offentlige (kommunalt Tilfluktsrom som skal gi vern til personer som oppholder seg i n\u00e6rliggende eide) omr\u00e5der, for eksempel offentlig tilfluktsrom i fjellhall under Rothaugen. Kommunen har ansvar for vedlikehold. Privat-offentlige Kommune har inng\u00e5tt leieavtale eller bruksavtale med eiere av private tilfluktsrom. Form\u00e5let er \u00e5 tilgjengeliggj\u00f8re rommene, slik at de skal kunne gi vern til personer som oppholder seg i n\u00e6rliggende omr\u00e5der, p\u00e5 samme m\u00e5te som for et offentlig tilfluktsrom. Dette gjelder for eksempel Arna fabrikker der kommunen leier tilfluktsromskapasitet, eller Flaktveit skole som er et privat tilfluktsrom som kommunen eier selv. Bergen kommune eier og har ansvar for b\u00e5de offentlige tilfluktsrom og for private tilfluktsrom p\u00e5 kommunale skoler, sykehjem og andre kommunale bygg. 4 Sivilforsvaret. Om tilfluktsrom. 2023: https://www.sivilforsvaret.no/dette-er-sivilforsvaret/tilfluktsrom/om-tilfluktsrom/ 5 Se kart over offentlige og privat-offentlige tilfluktsrom her: https://www.bergenskart.no/portal/apps/sites/#/bergenskart/apps/67a70bd30b6349ee89720d2d820bf6ec/explore 08 Forvaltningsrevisjon av delrapport \u2013 status for tilfluktsrom i Bergen kommune 2.2 F\u00f8ringer for bygging og vedlikehold av tilfluktsrom F\u00f8r 1998 hadde kommunene ansvar for \u00e5 bygge offentlige tilfluktsrom. Kapasitetsbehovet og hvilke kommuner det til enhver tid skulle bygges nye tilfluktsrom i, ble fastsatt av Justisdepartementet. I tillegg hadde private eiere av visse typer bygg eller fasiliteter i n\u00e6rmere definerte omr\u00e5der plikt til \u00e5 oppf\u00f8re private tilfluktsrom i tilknytning til disse. Justisdepartementet besluttet i 1998 \u00e5 iverksette midlertidig stans i plikten til \u00e5 bygge tilfluktsrom. Denne midlertidige stansen er fortsatt gjeldende, og verken kommuner eller utbyggere av nye bygg plikter \u00e5 s\u00f8rge for at det bygges nye tilfluktsrom. 6 7 2.3 Dekningsgrad for tilfluktsrom i Bergen kommune I Bergen kommune er det tolv offentlige tilfluktsrom som kommunen har vedlikeholds- og driftsansvar for i fredstid8. De offentlige tilfluktsrommene er bygget i perioden fra andre verdenskrig og frem til tidlig p\u00e5 1990- tallet9. I tillegg har kommunen inng\u00e5tt leieavtale med private eiere av tolv private tilfluktsrom, som gir kommunen disposisjon over plasser, og allmenheten tilgang til i disse, i en beredskapssituasjon. Disse leide tilfluktsrommene er tiltenkt bruk som offentlige tilfluktsrom. Vi vil i det videre referere til disse som privat-offentlige tilfluktsrom. Totalt er det opplyst om at kommunen ansl\u00e5r at de offentlige tilfluktsrommene i kommunen har en kapasitet p\u00e5 20 000 plasser10. I tillegg til dette kommer 157 private tilfluktsrom p\u00e5 skoler, sykehjem og andre eiendommer eid av kommunen.11 Kommunen opplyser at samlet har alle tilfluktsrom i Bergen kommune, inkludert offentlige tilfluktsrom, kommunalt eide private, og andre private tilfluktsrom en kapasitet p\u00e5 om lag 190 000 personer.12 Dette inneb\u00e6rer at tilgjengelige tilfluktsrom i kommunen har en dekningsgrad p\u00e5 om lag 65 % av Bergens befolkning.13 Dekningsgraden er dermed h\u00f8yere i Bergen enn ansl\u00e5tt nasjonal dekningsgrad p\u00e5 50 %. 14 6 Direktoratet for samfunnssikkerhet og beredskap. 2019: https://www.statsforvalteren.no/contentassets/fe404f6fe53740b3a6cccb4e199310bb/jorn-myrvold---orientering-om-tilfluktsrom.pdf 7 Stortinget. Skriftlig sp\u00f8rsm\u00e5l fra Tor Andr\u00e9 Johnsen (FrP) til justis- og beredskapsministeren. Dokument nr. 15:1438 (2021-2022). 2022. 8 Bergen kommune. Tilfluktsrom i Bergen. 2023: https://www.bergen.kommune.no/innbyggerhjelpen/brannvern-samfunnssikkerhet-og- beredskap/samfunnsikkerhet-og-beredskap/beredskap/tilfluktsrom-i-bergen 9 Bergen kommune. Aggregert oversikt over tilstand i \u00abOffentlige tilfluktsrom\u00bb. 2. halv\u00e5r 2015. 10 Bergen kommune. Orientering til kontrollutvalget i Bergen kommune om beredskap. Mars 2022. 11 Kommunen har ikke sendt oss fullstendig oversikt over disse tilfluktsrommene, men en oversikt vi har mottatt viser at dette omfatter i hvert fall 38 bygg. 12 Bergen kommune. Orientering til kontrollutvalget i Bergen kommune om beredskap. Mars 2022. 13 Deloittes egen beregning, med utgangspunkt i oppgitt kapasitet p\u00e5 190 000 og befolkningstall i Bergen p\u00e5 290 000. 14 Stortinget. Skriftlig sp\u00f8rsm\u00e5l fra Tor Andr\u00e9 Johnsen (FrP) til justis- og beredskapsministeren. Dokument nr. 15:1438 (2021-2022). 2022. 09 Forvaltningsrevisjon av delrapport \u2013 status for tilfluktsrom i Bergen kommune 3 Oversikt over alder og verneevne 3.1 Problemstilling I dette kapittelet vil vi svare p\u00e5 f\u00f8lgende hovedproblemstilling: Har kommunen oversikt over alder og tilstanden til kommunens tilfluktsrom? 3.2 Revisjonskriterier Etter forskrift om tilfluktsrom \u00a7 8 er det Justisdepartementet som fastsetter hvilke kommuner det skal v\u00e6re plikt til \u00e5 bygge offentlige tilfluktsrom i, og hvilken verneevne tilfluktsrommene som bygges skal ha. Tilfluktsrommenes krav til verneevne og tilh\u00f8rende utf\u00f8relse har derfor blitt gitt av Justisdepartementet p\u00e5 byggetidspunktet. Etter sivilbeskyttelsesloven \u00a7 21 plikter eier og bruker av offentlig eller privat tilfluktsrom \u00e5 holde tilfluktsrommet i forsvarlig stand. Forskrift om tilfluktsrom \u00a7\u00a7 27-30 fastsetter de tekniske kravene til tilfluktsrom, og som disse skal vedlikeholdes etter. Forskrift om tilfluktsrom \u00a7 34 p\u00e5legger den som er ansvarlig for vedlikehold av tilfluktsrommet \u00e5 ved regelmessige inspeksjoner s\u00f8rge for at tilfluktsrommets verneevne ikke forringes. Det er nasjonale myndigheter som har ansvar for \u00e5 stille krav til tilfluktsrommenes utf\u00f8relse, konstruksjon og verneevne n\u00e5r disse blir eller ble bygget, slik som tykkelse p\u00e5 vegger, og hvor tilfluktsrommene plasseres. Kommunens ansvar er p\u00e5 sin side \u00e5 s\u00f8rge for at verneevnen ikke forringes, gjennom vedlikehold av rommene. Kommunen har ikke ansvar for \u00e5 holde oversikt over om tilfluktsrommene er bygget og konstruert p\u00e5 en m\u00e5te som gir vern mot dagens beredskapshendelser, men har ansvaret for \u00e5 opprettholde den verneevnen som ble fastsatt p\u00e5 byggetidspunktet, samt \u00e5 oppdatere de tekniske anleggene, slik som for eksempel sanit\u00e6ranlegg. Basert p\u00e5 krav i sivilbeskyttelsesloven \u00a7 21 og forskrift om tilfluktsrom \u00a7\u00a7 27-30 og 34 har Deloitte utledet f\u00f8lgende revisjonskriterier knyttet til problemstillingen som unders\u00f8kes i dette kapitlet: Kommunen skal: \u2022 S\u00f8rge for at tilfluktsrommenes verneevne ikke forringes (Forskrift om tilfluktsrom \u00a7 34) \u2022 Holde tilfluktsrommene i forsvarlig stand (jf. \u00a721 i sivilbeskyttelsesloven) \u2022 Sikre at tekniske krav til tilfluktsrom blir ivaretatt (jf. forskrift om tilfluktsrom \u00a7\u00a7 28-30 som omhandler krav til tekniske anlegg og arbeider p\u00e5 tilfluktsrommet) For \u00e5 kunne ivareta kravene nevnt ovenfor er det n\u00f8dvendig at kommunen \u2022 Har oversikt over tilfluktsrommenes alder for \u00e5 kunne vite hvilke krav som gjelder for de ulike tilfluktsrommene og kan sikre at kravene blir ivaretatt gjennom vedlikehold \u2022 Har oversikt over tilfluktsrommenes tilstand inkludert ivaretakelse av tekniske krav og gjennom dette sikre at verneevnen ikke reduseres Se vedlegg 2 for utfyllende revisjonskriterier. 3.3 Datagrunnlag 3.3.1 Tilfluktsrommenes alder Det utarbeides individuelle tilstandskartlegginger for kommunens form\u00e5lsbygg. Disse vurderer tilstanden til kommunens eiendommer og inneholder anbefalinger om eventuelle n\u00f8dvendige tiltak og tilh\u00f8rende kostnader. Tilstandskartleggingene er gjennomf\u00f8rt av tredjepart, i samarbeid med, og p\u00e5 oppdrag fra etat for bygg og eiendom. Alder for de offentlige tilfluktsrommene fremg\u00e5r av de individuelle tilstandskartleggingene for hvert tilfluktsrom. 10 Forvaltningsrevisjon av delrapport \u2013 status for tilfluktsrom i Bergen kommune Det er utarbeidet en samlet oversikt over alder for offentlige tilfluktsrom. I denne oversikten inng\u00e5r samtlige offentlige tilfluktsrom, utenom ett offentlig tilfluktsrom p\u00e5 Nyg\u00e5rdsh\u00f8yden, og ett av de tolv privat-offentlige tilfluktsrommene som kommunen har leid inn for \u00e5 fungere som offentlige tilfluktsrom. Det er ikke utarbeidet en samlet oversikt over alder for alle de private, kommunalt eide tilfluktsrommene, eller for de \u00f8vrige elleve privat- offentlige tilfluktsrommene. Kommunen opplyser imidlertid at alder for hvert enkelt tilfluktsrom er enkelt \u00e5 finne frem. Tabell 2: Oversikt over alder p\u00e5 offentlige tilfluktsrom. Kilde: Bergen kommune. Aggregert oversikt over tilstand i \u00abOffentlige tilfluktsrom\u00bb. 2015 Tilfluktsrom Bygge\u00e5r TILFLUKTSROM - DOKKESKJ\u00c6RSKAIEN 1940 TILFLUKTSROM - FAGER\u00c5SEN 1963 TILFLUKTSROM - FLORIDA 1962 TILFLUKTSROM - HAUKELANDSVEIEN 1990 TILFLUKTSROM - HOLBERGSALMENNINGEN 1962 TILFLUKTSROM - KRONSTADH\u00d8YDEN 1963 TILFLUKTSROM - NORDNES 1949 TILFLUKTSROM -1953 NYKIRKALM./GALGEBAKKEN TILFLUKTSROM - ROTHAUGEN 1974 TILFLUKTSROM - ST. J\u00d8RGEN/ST. JAKOB 1940-1945 TILFLUKTSROM - ST. MARKUS 1960 3.3.2 Tilfluktsrommenes tilstand Tilstandskartlegginger Tilfluktsroms verneevne varierer etter hvilke krav som ble stilt til deres utforming og utf\u00f8relse p\u00e5 byggetidspunktet. Verneevnen varierer ogs\u00e5 ut fra om opprinnelig verneevne er ivaretatt gjennom vedlikehold og n\u00f8dvendige oppgraderinger. Tilfluktsrommenes verneevne henger derfor tett sammen med b\u00e5de hvilke krav som ble stilt da de ble bygget, men ogs\u00e5 om det tekniske anlegget er vedlikeholdt og eventuelt oppgradert i samsvar med eventuelle senere tilleggskrav til tilfluktsrom. Bergen kommune har med bistand fra tredjeparter utarbeidet egne, individuelle tilstandsrapporter for de offentlige tilfluktsrommene kommunen har ansvar for. Bergen kommune har ogs\u00e5 utarbeidet tilstandsrapporter for \u00f8vrige bygg kommunen har eierskap til, og tilstanden til private, kommunalt eide tilfluktsrom inng\u00e5r som en del av den generelle tilstandsrapporten til eiendommene disse er en del av. Tilstandsrapportene er \u00f8yeblikksbilder fra tidspunktet de ble gjennomf\u00f8rt. De fleste av kommunens tilstandsrapporter er utarbeidet mellom 2011 og 2015. 11 Forvaltningsrevisjon av delrapport \u2013 status for tilfluktsrom i Bergen kommune Det opplyses i intervju at kommunen planlegger \u00e5 gjennomf\u00f8re nye tilstandskartlegginger i \u00e5rene fremover. Det blir opplyst at byggteknisk avdeling skal gjennomf\u00f8re tilstandskartlegging for 20% av bygningsmassen i 2023, 40% av bygningsmassen i hhv. 2024 og 2025, og deretter 20% av bygningsmasse \u00e5rlig. Planen for tilstandskartlegging inkluderer de offentlige tilfluktsrommene. For de privat-offentlige tilfluktsrommene, opplyses det at ansvarsforholdet for tilstandskartlegging og vedlikehold reguleres i leieavtalene kommunen har med eierne av byggene. Deloitte har sett ett eksempel p\u00e5 en slik avtale og i denne avtalen fremg\u00e5r det at kommunen har ansvar for vedlikeholdet av tilfluktsrommet.15 Deloitte har sett samlet tilstandsrapport for elleve av de offentlige tilfluktsrommene og ett privat-offentlig tilfluktsrom. Ett av kommunens offentlige tilfluktsrom inng\u00e5r ikke i denne samlerapporten. Fra kommunen blir det forklart at tilstanden for tilfluktsrommet som ble utelatt ble vurdert som tilfredsstillende sett i forhold til \u00f8vrige off. tilfluktsrom p\u00e5 det tidspunktet tilstandsrapportene ble utarbeidet (perioden 2011- 2015). Denne vurderingen ble gjort p\u00e5 bakgrunn av en besiktigelse. Det blir dessuten opplyst at dette tilfluktsrommet er i en busstunell som er i drift, og at det derfor er vanskelig \u00e5 komme til for \u00e5 gj\u00f8re en tilstandskartlegging. Kostnaden for \u00e5 stenge busstunellen er 10 000 per natt og tillatelse fra Statens vegvesen er n\u00f8dvendig. Kommunen opplyser at dette er grunnen til at de unnlot \u00e5 tilstandsvurdere dette tilfluktsrommet. Det opplyses videre at tilfluktsrommet vil tilstandskartlegges i neste runde med tilstandskartlegginger i perioden 2024-2025. Tilstandsrapportene for de offentligere tilfluktsrommene vurderer konkret de tekniske krav som f\u00f8lger av forskrift om tilfluktsrom, herunder sanit\u00e6rtekniske arbeider og ventilasjon, og angir de oppgraderingsbehov knyttet til bygningsmassen kommunen og tredjepartene som har utf\u00f8rt tilstandskartleggingen mener er n\u00f8dvendige for \u00e5 opprettholde tilfluktsrommenes normale funksjon. Det foreligger ikke vurderinger av hvorvidt tilfluktsrom, som ble bygget etter tidligere gjeldende krav, er utf\u00f8rt og konstruert p\u00e5 en m\u00e5te som gir tilstrekkelig verneevne i en beredskapssituasjon i dag.16 Vurderingene er knyttet til om rommene er vedlikeholdt p\u00e5 en m\u00e5te som opprettholder opprinnelig verneevne og funksjon. Oppdaterte oversikter over tilstand Fra kommunen blir det pekt p\u00e5 at et bygg, inkludert et tilfluktsrom, vil f\u00e5 en redusert tilstand over tid dersom dette ikke driftes eller vedlikeholdes optimalt. Det blir pekt p\u00e5 at en oppdatering av tilstandsvurdering av bygg, kun basert p\u00e5 hva som er foretatt av utbedringer, kan gi et uriktig bilde av faktisk status. Fra kommunen blir det opplyst at det derfor er et bevisst valg at de forholder seg til siste tilstandsrapport og ser dette opp mot gjennomf\u00f8rte tiltak uten \u00e5 oppdatere tilstandsgrader. Kommunen har utarbeidet en oversikt over gjennomf\u00f8rte tiltak i offentlige tilfluktsrom etter foresp\u00f8rsel fra Deloitte. Kommunen har ikke en oversikt over tiltak og vedlikehold som er gjennomf\u00f8rt, sett opp mot identifiserte mangler i forrige tilstandskartlegging for de offentlige tilfluktsrommene. Dette inneb\u00e6rer at kommunen ikke vet i hvilken grad identifiserte feil og mangler er \u00ablukket\u00bb eller utbedret for tilfluktsrommene samlet sett Kommunen opplyser at vedlikeholdsteknikere og etat for bygg og eiendom sitt personell l\u00f8pende gjennomf\u00f8rer inspeksjoner og vedlikehold av de offentlige tilfluktsrommene. Det opplyses at alle feil og mangler blir meldt inn i kommunens FM-system17. Der skal det fremg\u00e5 om det er rettet p\u00e5 stedet av vedlikeholdstekniker, bestilt av soneleder i drift, eller meldt inn til byggforvalter for utf\u00f8relse og eventuelt satt opp p\u00e5 en vedlikeholdsplan. Det foreligger heller ikke en samlet oversikt over tilstanden for de kommunalt eide, private tilfluktsrommene. Deloitte f\u00e5r opplyst at det er ressurskrevende, og at det kreves databasekunnskaper for \u00e5, om mulig, hente ut fullstendig oversikt over tilstandskartlegginger fra kommunens system for forvaltning, drift og vedlikehold for de private tilfluktsrommene. For de kommunalt eide, private tilfluktsrommene har Deloitte f\u00e5tt forelagt et eksempel p\u00e5 tilstandsrapport av fire tilfluktsrom p\u00e5 en ungdomsskole. Tilstandskartleggingen beskriver rommenes bruk og gir en overordnet beskrivelse av ventilasjons- og sanit\u00e6rteknisk utstyr. Det gis i tilstandsrapporten imidlertid ikke en vurdering av rommenes verneevne er opprettholdt og hvilke krav som gjelder for tilfluktsrommene. Kartleggingen peker p\u00e5 mangler ved rommene, men fremmer ingen forslag om tiltak for \u00e5 rette opp i disse manglene. Kommunen har oversendt et forel\u00f8pig uttrekk fra kommunens system for forvaltning, drift og vedlikehold. Av uttrekket fremg\u00e5r det ikke hvilke krav som gjelder for hvert av tilfluktsrommene, og en vurdering 15 I leiekontrakten st\u00e5r det at \u00abLikeledes skal kommunen holde tilfluktsrommet ved like\u00bb. Det er ellers spesifisert at utleier/eier skal vedlikeholde veien/adkomsten til rommet. 16 Dette er heller ikke kommunens oppgave. Se kap 3.2. 17 Facility management system er system for eiendomsforvaltning 12 Forvaltningsrevisjon av delrapport \u2013 status for tilfluktsrom i Bergen kommune av tilfluktsrommenes tilstand i forhold til gjeldende krav. Nedenfor f\u00f8lger et eksempel p\u00e5 omtale av tilstand for ett av kommunens private tilfluktsrom: Tilstandsrapport for tilfluktsrom foreligger ikke. Tilfluktsrom er benyttet som lager i dag. Bruk er tillatt iht. lovkrav. Det vites ikke i hvilken grad ventilasjon mm. er kontrollert. Det er ikke etablert en oversikt over hvilke av de tolv privat-offentlige tilfluktsrommene kommunen eventuelt har ansvar for vedlikehold av, og heller ikke utarbeidet kartlegging av tilstand for disse, utenom ett. Kommunen opplyser i forbindelse med verifisering av rapporten at avtalene knyttet til de privat-offentlige tilfluktsrommene i mange tilfeller er fra en tid hvor avtaler ble gjort p\u00e5 en mindre formell m\u00e5te. 3.4 Vurdering Kommunen har oversikt over alder for de offentlige tilfluktsrommene. Kommunen har imidlertid ikke en samlet oversikt over alder for de private, kommunalt eide tilfluktsrommene, eller for de elleve privat-offentlige tilfluktsrommene. I tilstandskartleggingene Deloitte har sett fremgikk bygningens bygge\u00e5r og kommunen opplyser at alder for hvert enkelt tilfluktsrom er enkelt \u00e5 finne frem. Kunnskap om tilfluktsrommenes alder er n\u00f8dvendig for \u00e5 kunne vurdere om kommunen opprettholder krav til tilfluktsrommenes verneevne. For private tilfluktsrom gjelder ulike krav etter byggetidspunkt for byggene. Frav\u00e6r av en samlet oversikt over alder og tilh\u00f8rende krav til de 157 private tilfluktsrommene som kommunen eier, kan etter revisjonens vurdering medf\u00f8re at kommunen ikke har samlet oversikt over hva som b\u00f8r gjennomf\u00f8res av vedlikehold og at vedlikeholdet av de kommunalt eide, private tilfluktsrommene ikke blir tilstrekkelig fulgt opp. Kommunen har heller ikke tilstrekkelig oversikt over tilfluktsrommenes tilstand ettersom tilstandsvurderingene for offentlige tilfluktsrom og de byggene der private, kommunalt eide tilfluktsrom befinner seg, er gjennomf\u00f8rt for en del \u00e5r tilbake. Unders\u00f8kelsen viser et eksempel p\u00e5 at tilstandskartlegging som er gjennomf\u00f8rt av private, kommunalt eide tilfluktsrom ikke innebar at det ble gjort vurderinger av tilstand opp mot krav til verneevne for det aktuelle tilfluktsrommet. Dette er ikke tilstrekkelig, og konsekvensen er at det er risiko for at verneevnen ikke er ivaretatt i samsvar med regelverket. Kommunen har ikke et system som sikrer at identifiserte mangler i forrige tilstandskartlegging sammenholdes med gjennomf\u00f8rte tiltak. Dette gj\u00f8r at kommunen ikke har en oppdatert oversikt over forhold som reduserer tilstanden til tilfluktsrommet er utbedret og lukket. Dokumenterte oversikter er viktige for \u00e5 sikre at kommunen har oversikt over tilstand, ogs\u00e5 utover periodiske tilstandskartlegginger. Oversikt er n\u00f8dvendig for \u00e5 sikre at ledelsen har tilstrekkelig informasjonsgrunnlag for \u00e5 gjennomf\u00f8re prioriteringer av tiltak. 13 Forvaltningsrevisjon av delrapport \u2013 status for tilfluktsrom i Bergen kommune 4 Vedlikehold og klargj\u00f8ring av tilfluktsrom 4.1 Problemstilling I dette kapittelet vil vi svare p\u00e5 f\u00f8lgende hovedproblemstilling med underproblemstilling: 1) I hvilken grad opprettholder og vedlikeholder Bergen kommune egne private tilfluktsrom, samt offentlige tilfluktsrom? Under dette: o I hvilken grad s\u00f8rger Bergen kommune for at tilfluktsrom som i fredstid benyttes til andre form\u00e5l kan klargj\u00f8res som tilfluktsrom ved behov innen 72 timer? 4.2 Revisjonskriterier Etter sivilbeskyttelsesloven \u00a7 12, bokstav e har kommunen ansvar for vedlikehold av offentlige tilfluktsrom. Etter sivilbeskyttelsesloven \u00a7 21 har eier og bruker av private og offentlige tilfluktsrom plikt til \u00e5 holde tilfluktsrommet i forsvarlig stand. Forskrift om tilfluktsrom \u00a7\u00a7 28-30 fastsetter de tekniske kravene til tilfluktsrom, knyttet til eksempelvis ventilasjon og sanit\u00e6rtekniske installasjoner. Vedlikehold skal derfor ogs\u00e5 sikre at disse tekniske kravene blir ivaretatt. Samtidig sl\u00e5r forskrift om tilfluktsrom \u00a7 40 fast at private tilfluktsrom som er bygget etter tidligere forskrifter, skal vedlikeholdes etter de tekniske krav som gjaldt i forskrift p\u00e5 det tidspunktet byggetillatelse ble gitt. Det er derfor kun offentlige tilfluktsrom som til enhver tid skal etterleve de tekniske kravene i \u00a7\u00a7 28-30 i forskriften. Etter sivilbeskyttelsesloven \u00a7 21, andre ledd kan tilfluktsrom benyttes til andre form\u00e5l i fredstid, men raskt kunne klargj\u00f8res som tilfluktsrom ved behov. Forskrift om tilfluktsrom \u00a7 36 angir at tilfluktsrom skal kunne klargj\u00f8res som tilfluktsrom innen 72 timer, og at utnyttelse av rommet i fredstid ikke skal redusere rommets beskyttende evne. Etter Sivilbeskyttelsesloven \u00a7 21 er det Sivilforsvaret som har ansvar for selve driften og klargj\u00f8ringen i en beredskapssituasjon, mens kommuner plikter \u00e5 bist\u00e5 Sivilforsvaret i drift- og klargj\u00f8ring. Basert p\u00e5 kravene i sivilbeskyttelsesloven og forskrift om tilfluktsrom skal kommunen: \u2022 Holde tilfluktsrommet i forsvarlig stand (jf. \u00a721 i sivilbeskyttelsesloven) \u2022 Vedlikeholde offentlige tilfluktsrom slik at krav til tekniske installasjoner om ventilasjon, sanit\u00e6re forhold og str\u00f8m sikres i samsvar med \u00a7\u00a7 28-30 i forskrift om tilfluktsrom. \u2022 Vedlikeholde private tilfluktsrom etter krav som gjaldt da byggetillatelse ble gitt (forskrift om tilfluktsrom \u00a7 40) \u2022 S\u00f8rge for at tilfluktsrommene som benyttes til andre form\u00e5l i fredstid kan klargj\u00f8res som tilfluktsrom innen 72 timer (Sivilbeskyttelsesloven \u00a7 21, Forskrift om tilfluktsrom \u00a7 36) 4.3 Datagrunnlag 4.3.1 Ansvar for vedlikehold og drift av kommunens tilfluktsrom I Bergen kommune er ansvaret for vedlikehold og drift av b\u00e5de de offentlige tilfluktsrommene og de private, kommunalt eide tilfluktsrommene lagt til etat for bygg og eiendom (EBE) og til byggteknisk avdeling. Det er etat for bygg og eiendom som er byggeier for alle kommunale bygg, inkludert skoler, sykehjem og tilfluktsrom, og som dermed regulerer bruken av disse. 4.3.2 Status for vedlikehold av offentlige og private tilfluktsrom Oppgraderings- og investeringsbehov Tilstandsrapporter for de offentlige tilfluktsrommene viser at enkelte av tilfluktsrommene p\u00e5 tidspunktet for kartleggingen hadde betydelige mangler, og at de var til dels uegnet til bruk som tilfluktsrom. Blant annet omtales betydelige utfordringer med vanninntrenging i fjellanlegg. Ansl\u00e5tt investeringsbehov for de offentlige tilfluktsrommene blir i tilstandskartlegging i 2016 ansl\u00e5tt til \u00e5 v\u00e6re 108,4 mill. 2016-kroner over en ti-\u00e5rsperiode. Av intervju g\u00e5r det frem at de ved byggeteknisk avdeling i etat for bygg og eiendom mener at tilstanden til de offentlige tilfluktsrommene i dag generelt sett er god. Unntaket blir opplyst \u00e5 v\u00e6re ett offentlig tilfluktsrom hvor 14 Forvaltningsrevisjon av delrapport \u2013 status for tilfluktsrom i Bergen kommune standarden ikke er god nok. I dette tilfluktsrommet er det store utfordringer knyttet til fukt, sopp og korrosjon. Det blir opplyst i intervju at problematikk knyttet til fukt, sopp og korrosjon skyldes at dette er et fjellanlegg, og at vann har trengt gjennom fjellmassen. I foreliggende vedlikeholdsplan utarbeidet av etat for bygg og eiendom, g\u00e5r det frem at det er oppgraderingsbehov ved dette tilfluktsrommet. De resterende offentlige tilfluktsrommene er ikke vurdert til \u00e5 ha et tilsvarende stort oppgraderingsbehov for \u00e5 sikre at de er i forsvarlig stand. Kostnader Etat for bygg og eiendom opplyser videre at det er satt av 5 mill. kroner per \u00e5r i perioden 2023-2027 i kommunens budsjett og \u00f8konomiplan til vedlikehold av offentlige tilfluktsrom. Etat for bygg og eiendom opplyser at i siste budsjettinnspill er dette foresl\u00e5tt redusert til 2 mill. pr. \u00e5r i samme periode, men at dette imidlertid ikke er vedtatt i Bystyret enda. Fra kommunen blir det opplyst at etat for bygg og eiendom har f\u00e5tt et krav om \u00e5 spare inn om lag 50 millioner i investeringsbudsjettet, og at deler av denne innsparingen er foresl\u00e5tt p\u00e5 offentlige tilfluktsrom. Der blir opplyst det er gjort en vurdering av hva som gir minst negative konsekvenser samlet sett, og at det basert p\u00e5 dette blant annet er bestemt \u00e5 redusere bel\u00f8pet avsatt til offentlige tilfluktsrom. I etat for bygg og eiendom vurderer de at de n\u00e5v\u00e6rende midlene (fem millioner) som er satt av er tilstrekkelige for \u00e5 s\u00f8rge for vedlikehold og standard p\u00e5 offentlige tilfluktsrommene, i tr\u00e5d med de behov som er identifisert i tilstandskartleggingene. For de private, kommunalt eide tilfluktsrommene er det ikke satt av \u00f8remerkede midler, og fra etaten blir det opplyst at disse blir oppgradert i forbindelse med st\u00f8rre bygge- og rehabiliteringsprosjekt. Videre opplyser kommunen det at det er om lag 1,5 prosent av bygningsmassen som er gjenstand for slik totalrehabilitering hvert \u00e5r. Det blir samtidig pekt p\u00e5 at standarden p\u00e5 de private, kommunalt eide tilfluktsrommene er varierende, og at midler til oppgradering av disse rommene konkurrerer med andre form\u00e5l, slik som oppgradering av den \u00f8vrige bygningsmassen. Det blir vist til at midler til vedlikehold og oppgradering av de private, kommunalt eide tilfluktsrommene ikke har v\u00e6rt like h\u00f8yt prioritert som oppgradering av resten av bygningsmassen ved for eksempel kommunale sykehjem og skoler. Fra etat for bygg og eiendom blir det opplyst om at det trolig er flere avvik fra de tekniske kravene fastsatt i forskrift for disse tilfluktsrommene, enn for de offentlige tilfluktsrommene. Kommunen har ikke en samlet oversikt over oppgraderings- og vedlikeholdsbehov p\u00e5 de private, kommunalt eide tilfluktsrommene, jf. omtale i kap. 3.3.1. Gjennomf\u00f8ring av vedlikehold Kommunen har \u00e9n dedikert vedlikeholdstekniker som jobber fulltid med vedlikehold av de offentlige tilfluktsrommene. Vedlikeholdsteknikeren sjekker tilstand og vedlikeholdsbehov i de offentlige tilfluktsrommene, men utarbeider ikke systematiske oversikter over tilstand. Fra kommunen blir det opplyst at det ikke er vanlig at vedlikeholdstekniker utarbeider slike systematiske oversikter, og at dette i stedet ivaretas gjennom periodiske tilstandskartlegginger. P\u00e5 de kommunalt eide, private tilfluktsrommene (ved eks. skoler og sykehjem) er det egne vedlikeholdsteknikere som har ansvaret for \u00e5 f\u00f8lge opp drift av hele bygget, inklusiv eventuelle tilfluktsrom i bygget. P\u00e5 st\u00f8rre bygg kan det v\u00e6re flere vedlikeholdsteknikere som deler ansvaret for bygget. Dersom vedlikeholdstekniker avdekker et vedlikeholdsbehov som vedkommende ikke kan l\u00f8se selv, skal dette meldes inn i kommunens FM-system. Deloitte har f\u00e5tt forelagt en oversikt over gjennomf\u00f8rte tiltak p\u00e5 offentlige tilfluktsrom i perioden 2014-2021. Oversikten er utarbeidet til Deloitte i forbindelse med gjennomf\u00f8ringen av forvaltningsrevisjonen og viser at det er gjennomf\u00f8rt 84 tiltak. Det er ikke etablert en oversikt hvor det fremg\u00e5r hvilke konkrete tiltak som er gjennomf\u00f8rt basert p\u00e5 anbefalte tiltak i forrige runde med tilstandskartlegging, jf. omtale i kap. 3.3.1. Kommunen opplyser i forbindelse med verifisering av rapporten at de lett kan sammenstille tiltak som er gjennomf\u00f8rt opp mot tilstandsrapportene For de privat-offentlige tilfluktsrommene er det som omtalt kap. 3.3.1 slik at vedlikeholdsansvaret for de privat- offentlige tilfluktsrommene skal v\u00e6re regulert i leieavtale med privat utleier, men at avtalene er gamle, og fra en tid hvor avtaler ble gjort p\u00e5 en mindre formell m\u00e5te. 18Det er ikke etablert en oversikt over hvilke privat-offentlige tilfluktsrom kommunen har ansvar for vedlikehold av, og kommunen har gjennomf\u00f8rt tilstandskartlegging av kun 18 Kommunen opplyser i forbindelse med verifisering av rapporten at n\u00e5r det gjelder private tilfluktsrom som kommunen leier s\u00e5 viser det seg at det er forskjell p\u00e5 hva kommunen tar p\u00e5 seg av ansvar og oppgaver for de ulike tilfluktsrommene. Det blir opplyst at avtalene er gamle og flere fra en tid hvor avtaler ble gjort p\u00e5 en mindre formell m\u00e5te. Det blir samtidig opplyst at det er ingen avtaler der kommunen har ansvar for alt vedlikehold, men at kommunen i de fleste tilfeller har ansvar for n\u00f8dstr\u00f8msaggregat, eventuelt belysning og lignende. 15 Forvaltningsrevisjon av delrapport \u2013 status for tilfluktsrom i Bergen kommune ett av disse tilfluktsrommene. Det blir opplyst at etat for bygg og eiendom har en vedlikeholdstekniker som etter faste intervaller etterser de privat-offentlige tilfluktsrommene. 4.3.3 Klargj\u00f8ring innen 72 timer Oversikt over alternativ bruk av tilfluktsrom Alternativ bruk av tilfluktsrom i fredstid er oppfordret fra nasjonalt hold, ettersom dette kan bidra til at tilfluktsrommene holdes i en bedre forfatning.19 Slik bruk er likevel under forutsetning av at tilfluktsrommene skal kunne klargj\u00f8res og tas i bruk innen 72 timer. Alternativ bruk av de offentlige tilfluktsrommene i fredstid er kartlagt i tilstandsrapportene som er forelagt Deloitte, og rapportene viser at rommene bl.a. har v\u00e6rt i bruk som skytebane og p-anlegg. Det opplyses imidlertid i intervju at de offentlige tilfluktsrommene i dag i liten grad benyttes til andre form\u00e5l, og at kommunen de senere \u00e5rene aktivt har begrenset alternativ bruk av disse rommene. All alternativ bruk av offentlige tilfluktsrom skal godkjennes av etat for bygg eiendom, og det m\u00e5 etableres et leieforhold for bruken. Dette gir etat for bygg og eiendom oversikt over bruk av de offentlige tilfluktsrommene. Enkelte av de offentlige tilfluktsrommene benyttes imidlertid fortsatt som lager, hvorav ett benyttes som lager for et museum. Revisjonen f\u00e5r opplyst i intervju at etat for bygg og eiendom har hatt dialog med byr\u00e5dsavdeling for kultur, frivillighet og inkludering for \u00e5 sikre at dette lageret skal kunne klargj\u00f8res og t\u00f8mmes p\u00e5 72 timer. Det er etablert dialog s\u00e6rskilt for dette tilfluktsrommet ettersom gjenstandene som lagres her b\u00f8r sikres forsvarlig oppbevaring i en akutt situasjon. Kommunen opplyser at tilsvarende problemstilling ikke gjelder for \u00f8vrige tilfluktsrom. For de private, kommunalt eide tilfluktsrommene foreligger det p\u00e5 sin side ikke en helhetlig oversikt over hvilke form\u00e5l disse brukes til, men det blir opplyst at byggforvalter, soneleder og vedlikeholdsteknikere har kjennskap til hva de private, kommunalt eide tilfluktsrommene skal benyttes til. Det blir videre opplyst at kontroll av bruken av de private, kommunalt eide tilfluktsrommene gj\u00f8res som en del av tilstandskartleggingene, og at det tidligere har blitt avdekket at tilfluktsrom har v\u00e6rt benyttet til form\u00e5l som kan hindre at de kan tas i bruk ved n\u00f8dsituasjoner. Det blir videre opplyst at all endret bruk av eiendommen skal avklares med etat for bygg og eiendom i henhold til avtalene som er etablert med brukerne av kommunens form\u00e5lsbygg. I praksis har enkelte private tilfluktsrom likevel blitt brukt som lager og andre form\u00e5l i lang tid og blir fortsatt brukt til dette. Dette skal skyldes at den enkelte enhetsleder p\u00e5 de ulike eiendommene, tidligere hadde st\u00f8rre styringsrett for hvordan arealene ble benyttet. Det er ikke etablert rutiner eller system for \u00e5 kontrollere at tilfluktsrommene ikke benyttes til form\u00e5l som kan hindre bruk innen 72 timer. Utdrag fra tilstandsrapporter gjennomf\u00f8rt i perioden 2013-2016 viser at de private tilfluktsrommene i mange tilfeller ble benyttet som lagerrom, SFO, bibliotek eller andre form\u00e5l.20 I eksempelet p\u00e5 tilstandsrapport av bygg med privat tilfluktsrom som Deloitte har sett, er alternativ bruk av rommet omtalt. System for \u00e5 sikre klargj\u00f8ring av tilfluktsrom innen 72 timer Etat for bygg og eiendom opplyser at det i etatens ledergruppe er besluttet at vaktmestre og annet personell som er tilgjengelig for etaten, ved behov skal rydde ut, og klargj\u00f8re alle tilfluktsrom innen 72 timer. Beslutningen er tatt muntlig, og det foreligger ikke skriftlige planer for gjennomf\u00f8ring av slik klargj\u00f8ring. Etatens om lag 170 vaktmestere, i tillegg til gartnere og annet personell skal imidlertid v\u00e6re tilgjengelig for \u00e5 rydde ut av tilfluktsrommene p\u00e5 kort varsel. 4.4 Vurdering Basert p\u00e5 informasjonen fra kommunen, har kommunen i all hovedsak opprettholdt og vedlikehold kommunens offentlige tilfluktsrom. Deloitte registrerer samtidig at kommunen anser at det er behov for oppdaterte tilstandsrapporter. Deloitte vil videre peke p\u00e5 at det er viktig at implikasjonene av reduserte budsjetter til tilfluktsrom blir tydeliggjort og vurdert, og at det sikres at kommunen sikrer fortsatt kan ivareta sitt lovp\u00e5lagte ansvar for \u00e5 holde tilfluktsrommet i forsvarlig stand jf. \u00a721 i sivilbeskyttelsesloven. Det er ogs\u00e5 risiko for et vedlikeholdsetterslep n\u00e5r det gjelder de private, kommunalt eide tilfluktsrommene ved skoler, sykehjem og andre kommunale form\u00e5lsbygg. Dette er fordi kommunen mangler oversikt over tilstand p\u00e5 disse tilfluktsrommene, og at vedlikeholdsarbeid p\u00e5 disse hovedsakelig blir gjennomf\u00f8rt i forbindelse med st\u00f8rre 19 Sivilforsvaret. Om tilfluktsrom. 2023: https://www.sivilforsvaret.no/dette-er-sivilforsvaret/tilfluktsrom/om-tilfluktsrom/ 20 Bergen kommune. Uttrekk i excel over tilstandsregistreringer av \u00abPrivate tilfluktsrom\u00bb i FDV-systemet BkBygg for perioden 2013-2016. 16 Forvaltningsrevisjon av delrapport \u2013 status for tilfluktsrom i Bergen kommune rehabiliteringsprosjekt. N\u00e5r det gjelder innleide privat-offentlige tilfluktsrom mener Deloitte at manglende oversikt over hva som er avtalt n\u00e5r det gjelder ansvar for vedlikehold, kombinert med eldre avtaler med lav grad av formalisering av ansvar, kan medf\u00f8re at vedlikehold av privat-offentlige tilfluktsrom ikke ivaretas i tilstrekkelig grad. Det er Deloittes vurdering at kommunen har planlagt hvordan kommunen skal sikre at kommunens tilfluktsrom (offentlige, privat-offentlige og private, kommunalt eide) blir klargjort og kan tas i bruk innen 72 timer, ved at tilgjengelig personell i etat for bygg og eiendom skal benyttes for \u00e5 klargj\u00f8re rommene. Deloitte mener imidlertid at en slik plan b\u00f8r v\u00e6re nedfelt i skriftlige rutiner slik at det ikke er tvil om hvordan klargj\u00f8ring skal sikres ved behov. Unders\u00f8kelsen viser at kommunen tidligere har hatt utfordringer knyttet til at tilfluktsrom har hatt en bruk som har gitt risiko for at de ikke har v\u00e6rt mulig \u00e5 klargj\u00f8re innen 72 timer. Deloitte mener det er positivt at kommunen har sendt ut informasjon til brukerne av form\u00e5lsbyggene om deres plikt til \u00e5 sikre at tilfluktsrommene skal kunne klargj\u00f8res p\u00e5 72 timer og at kommunen opplyser at de har oversikt over bruken av de private, kommunalt eide tilfluktsrommene. Deloitte vil understreke at det er viktig \u00e5 gjennomf\u00f8re kontroller av at bruken av tilfluktsrommene er i samsvar med regelverket. 17 Forvaltningsrevisjon av delrapport \u2013 status for tilfluktsrom i Bergen kommune 5 Konklusjon og anbefalinger Form\u00e5let med forvaltningsrevisjonen har v\u00e6rt \u00e5 unders\u00f8ke hvorvidt Bergen kommune ivaretar vedlikehold, tilstandskartlegging og klargj\u00f8ring av tilfluktsrom p\u00e5 en tilfredsstillende m\u00e5te. Unders\u00f8kelsen viser at Bergen kommune i hovedsak ivaretar tilstand og vedlikehold av de offentlige tilfluktsrommene, men at kommunen b\u00f8r sikre bedret oppf\u00f8lging av private, kommunalt eide tilfluktsrom som benyttes av skoler, sykehjem og andre kommunale tjenester. Oversikt over tilfluktsrommenes tilstand er ikke oppdatert Kommunen har oversikt over alder for de offentlige tilfluktsrommene. Kommunen har imidlertid ikke en samlet oversikt over alder for de kommunalt eide, private tilfluktsrommene, eller for de elleve privat-offentlige tilfluktsrommene. Kommunen opplyser imidlertid at alder for hvert enkelt tilfluktsrom er enkelt \u00e5 finne frem. Frav\u00e6r av en samlet oversikt over alder og tilh\u00f8rende krav til de 157 private, kommunalt eide tilfluktsrommene som kommunen eier, kan etter revisjonens vurdering medf\u00f8re at kommunen ikke har samlet oversikt over hva som b\u00f8r gjennomf\u00f8res av vedlikehold og at vedlikeholdet av de kommunalt eide, private tilfluktsrommene ikke blir tilstrekkelig fulgt opp. Kommunen har heller ikke tilstrekkelig oversikt over tilfluktsrommenes tilstand ettersom tilstandsvurderingene for offentlige tilfluktsrom og de byggene der private, kommunalt eide tilfluktsrom befinner seg, er gjennomf\u00f8rt for en del \u00e5r tilbake. Kommunen har ikke et system som sikrer at identifiserte behov for vedlikehold sammenholdes med gjennomf\u00f8rte tiltak, noe som gj\u00f8r at kommunen ikke har en oppdatert oversikt over om forhold som reduserer tilstanden til tilfluktsrommet er utbedret og lukket. Dokumenterte oversikter er viktige for \u00e5 sikre kommunen tilstrekkelig oversikt over tilstand og n\u00f8dvendig for \u00e5 sikre at ledelsen har tilstrekkelig informasjonsgrunnlag til grunnlag for \u00e5 gjennomf\u00f8re prioriteringer. Kommunen opplyser at det er gjennomf\u00f8rt vedlikehold av offentlige tilfluktsrom, men vedlikeholdet av private, kommunalt eide tilfluktsrom er varierende Basert p\u00e5 informasjonen fra kommunen, har kommunen i all hovedsak opprettholdt og vedlikeholdt kommunens offentlige tilfluktsrom. Deloitte registrerer samtidig at kommunen anser at det er behov for oppdaterte tilstandsrapporter. Deloitte vil videre peke p\u00e5 at det er viktig at implikasjonene av reduserte budsjetter til tilfluktsrom blir tydeliggjort og vurdert, og at det sikres at kommunen sikrer fortsatt kan ivareta sitt lovp\u00e5lagte ansvar for \u00e5 holde tilfluktsrommet i forsvarlig stand jf. \u00a721 i sivilbeskyttelsesloven. Det er ogs\u00e5 risiko for et vedlikeholdsetterslep n\u00e5r det gjelder private, kommunalt eide tilfluktsrom ved skoler, sykehjem og andre kommunale form\u00e5lsbygg. Dette er fordi kommunen mangler oversikt over tilstand p\u00e5 disse tilfluktsrommene, og at vedlikeholdsarbeid p\u00e5 disse hovedsakelig blir gjennomf\u00f8rt i forbindelse med st\u00f8rre rehabiliteringsprosjekt. N\u00e5r det gjelder innleide privat-offentlige tilfluktsrom mener Deloitte at manglende oversikt over hva som er avtalt n\u00e5r det gjelder ansvar for vedlikehold, kombinert med eldre avtaler med lav grad av formalisering av ansvar, kan medf\u00f8re at vedlikehold av privat-offentlige tilfluktsrom ikke ivaretas i tilstrekkelig grad. Kommunen har etablert ordninger som skal bidra til at tilfluktsrom skal kunne bli klargjort innen 72 timer. Kommunen har satt i verk tiltak for \u00e5 f\u00e5 oversikt over bruken av de private, kommunalt eide tilfluktsrommene. Deloitte vil understreke at det er viktig \u00e5 gjennomf\u00f8re kontroller av at bruken av tilfluktsrommene er i samsvar med regelverket. Kommunen har planlagt hvordan kommunen skal sikre at kommunens tilfluktsrom (offentlige, privat-offentlige og private, kommunalt eide) blir klargjort og kan tas i bruk innen 72 timer, ved at tilgjengelig personell i etat for bygg og eiendom skal benyttes for \u00e5 klargj\u00f8re rommene. Deloitte mener imidlertid at en slik plan b\u00f8r v\u00e6re nedfelt i skriftlige rutiner slik at det ikke er tvil om hvordan klargj\u00f8ring skal sikres ved behov. Basert p\u00e5 funn og vurderinger i unders\u00f8kelsen anbefaler Deloitte at Bergen kommune setter i verk f\u00f8lgende tiltak: 1. Utarbeider oppdatert tilstandskartlegging av offentlige og private, kommunalt eide tilfluktsrom. 18 Forvaltningsrevisjon av delrapport \u2013 status for tilfluktsrom i Bergen kommune 2. Sikrer at tilstandsvurderinger av private tilfluktsrom gj\u00f8res med utgangspunkt i de kravene som gjelder for hvert enkelt privat, kommunalt eide tilfluktsrom. 3. Etablerer en helhetlig oversikt over oppgraderinger og vedlikehold p\u00e5 rommene, som gir oversikt over i hvilken grad kommunen har fulgt opp identifiserte behov fra tilstandskartleggingene. 4. Skriftliggj\u00f8r rutiner for hvordan tilfluktsrom skal klargj\u00f8res innen 72 timer i en beredskapssituasjon 5. S\u00f8rger for \u00e5 vedlikeholde de private, kommunalt eide tilfluktsrommene slik at krav til verneevne sikres. 6. Kartlegger og avklarer ansvar for tilstandskartlegging og vedlikehold av privat-offentlige tilfluktsrom 7. Gjennomf\u00f8rer kontroller av at bruken av tilfluktsrommene er i samsvar med regelverket. 19 Forvaltningsrevisjon av delrapport \u2013 status for tilfluktsrom i Bergen kommune | Vedlegg 1: H\u00f8ringsuttalelse : H\u00f8ringsuttalelse 20 Forvaltningsrevisjon av delrapport \u2013 status for tilfluktsrom i Bergen kommune : Revisjonskriterier Plikt til \u00e5 gjennomf\u00f8re vedlikehold Sivilbeskyttelsesloven \u00a7 21 p\u00e5legger eier av tilfluktsrom \u00e5 holde rommet i forsvarlig stand: \u00ab\u00a7 21.Plikt til \u00e5 opprettholde tilfluktsrom Eier og bruker av offentlig eller privat tilfluktsrom plikter \u00e5 holde tilfluktsrommet i forsvarlig stand. Tilfluktsrom kan i fredstid utnyttes til andre form\u00e5l hvis rommets verneevne ikke reduseres og rommet raskt kan klargj\u00f8res som tilfluktsrom ved behov. Bygningsmessige endringer som kan ha innvirkning p\u00e5 tilfluktsrommets verneevne skal forelegges Sivilforsvarets myndigheter for godkjenning f\u00f8r tiltaket iverksettes. Departementet kan gi forskrifter om n\u00e6rmere plikter etter denne bestemmelsen.\u00bb Forskrift om tilfluktsrom \u00a7\u00a7 27-30 fastsetter de tekniske kravene til tilfluktsrom, og som disse skal vedlikeholdes etter: \u00ab\u00a7 27. Tilfluktsrommene skal konstruktivt utformes slik at rommene gir det vern som er fastsatt foran, og slik at rommenes begrensningsflater fyller de n\u00e6rmere bestemte krav som Direktoratet for sivilt beredskap i den forbindelse finner det n\u00f8dvendig \u00e5 stille til - minste tykkelse, - styrke, og - tetthet. Ventilasjonstekniske arbeider \u00a7 28. Tilfluktsrom skal ha ventilasjonsanlegg som muliggj\u00f8r kontinuerlig opphold i rommet i 6 timer under de fastsatte belastninger ved \u00e5: a. forsyne anlegget med frisk luft b. fjerne brukt luft og eventuelt varme- og fuktighetsoverskudd c. fjerne eventuelle radiologiske, biologiske og kjemiske stridsmidler fra den luft som tilf\u00f8res d. skaffe overtrykk i anlegget med sikte p\u00e5 at stoffer nevnt under c) ikke skal trenge inn gjennom utettheter. Sanit\u00e6rtekniske arbeider \u00a7 29. Tilfluktsrom skal ha sanit\u00e6rtekniske installasjoner som muliggj\u00f8r kontinuerlig opphold i rommet i 6 timer under de fastsatte belastninger ved at det er: 21 Forvaltningsrevisjon av delrapport \u2013 status for tilfluktsrom i Bergen kommune a. forsyning av rent vann b. n\u00f8dvendig sanit\u00e6rteknisk utstyr c. avl\u00f8p for kloakk. Elektrotekniske arbeider \u00a7 30. Tilfluktsrom skal ha sterk- og svakstr\u00f8msinstallasjoner som muliggj\u00f8r kontinuerlig opphold i rommet i 6 timer ved de fastsatte belastninger ved at det er: a. tilf\u00f8rsel av elektrisk kraft utenfra b. n\u00f8dstr\u00f8msforsyning i de tilfelle dette er n\u00f8dvendig c. n\u00f8dvendig opplegg for lys, varme og drift av apparater og utstyr i rommet d. opplegg for n\u00f8dvendig sambandsutstyr.\u00bb Plikt til \u00e5 gjennomf\u00f8re inspeksjoner og kartlegge verneevne Forskrift om tilfluktsrom \u00a7 34 p\u00e5legger den som er ansvarlig for vedlikehold av tilfluktsrommet \u00e5 ved regelmessige inspeksjoner s\u00f8rge for at tilfluktsrommets verneevne ikke forringes: \u00abDen som er ansvarlig for vedlikehold av tilfluktsrommet skal ved regelmessige inspeksjoner s\u00f8rge for at tilfluktsrommets verneevne ikke forringes. Slitte eller defekte komponenter skal utbedres eller skiftes ut.\u00bb Klargj\u00f8ring innen 72 timer Etter Sivilbeskyttelsesloven \u00a7 21, andre ledd kan tilfluktsrom benyttes til andre form\u00e5l i fredstid, men raskt kunne klargj\u00f8res som tilfluktsrom ved behov: \u00abTilfluktsrom kan i fredstid utnyttes til andre form\u00e5l hvis rommets verneevne ikke reduseres og rommet raskt kan klargj\u00f8res som tilfluktsrom ved behov.\u00bb Forskrift om tilfluktsrom \u00a7 36 angir at tilfluktsrom skal kunne klargj\u00f8res som tilfluktsrom innen 72 timer, og at utnyttelse av rommet i fredstid ikke skal redusere rommets beskyttende evne: Etter Sivilbeskyttelsesloven \u00a7 21 er det Sivilforsvaret som har ansvar for selve driften og klargj\u00f8ringen i en beredskapssituasjon, mens kommuner plikter \u00e5 bist\u00e5 Sivilforsvaret i drift- og klargj\u00f8ring. 22 Forvaltningsrevisjon av delrapport \u2013 status for tilfluktsrom i Bergen kommune : Sentrale dokumenter og litteratur Lov og forskrift \u2022 Justis- og beredskapsdepartementet: Lov om kommunal beredskapsplikt, sivile beskyttelsestiltak og Sivilforsvaret (sivilbeskyttelsesloven). LOV-2021-04-16-20 \u2022 Justis- og beredskapsdepartementet. Forskrift om tilfluktsrom. FOR-2023-01-03-5. Dokumenter fra kommunen \u2022 Bergen kommune. Uttrekk i excel over tilstandsregistreringer av \u00abPrivate tilfluktsrom\u00bb i FDV-systemet BkBygg for perioden 2013-2016. \u2022 Bergen kommune. Aggregert oversikt over tilstand i \u00abOffentlige tilfluktsrom\u00bb. 2. halv\u00e5r 2015 \u2022 Bergen kommune. Svar fra Etat for bygg og eiendom p\u00e5 sp\u00f8rsm\u00e5l oversendt per epost \u2022 Tilstandsrapport med vedlegg for Rothaugen tilfluktsrom. 2016. \u2022 Opak. Tilstandsrapport for Sandgotna ungdomsskole. 2014. \u2022 Bergen kommune. Tilfluktsrom i Bergen. 2023: https://www.bergen.kommune.no/innbyggerhjelpen/brannvern- samfunnssikkerhet-og-beredskap/samfunnsikkerhet-og-beredskap/beredskap/tilfluktsrom-i-bergen \u2022 Bergen kommune. Orientering til kontrollutvalget i Bergen kommune om beredskap. Mars 2022. \u2022 Bergen kommune. Ansvarsmatrise over arbeidsoppgaver og ansvarsforhold mellom Etat for bygg og eiendom (EBE) og brukere. 2023. \u2022 Bergen kommune. Brukeravtale mellom EBE og byr\u00e5dsavdelingene. 2022. \u2022 Bergen kommune. Stillingsbeskrivelse for byggforvalter. 2023. \u2022 Bergen kommune. Stillingsbeskrivelse for vedlikeholdstekniker. 2023. Andre kilder \u2022 Sivilforsvaret. Om tilfluktsrom. 2023: https://www.sivilforsvaret.no/dette-er-sivilforsvaret/tilfluktsrom/om- tilfluktsrom/ \u2022 Direktoratet for samfunnssikkerhet og beredskap. Orientering om tilfluktsrom. 2019: https://www.statsforvalteren.no/contentassets/fe404f6fe53740b3a6cccb4e199310bb/jorn-myrvold---orientering- om-tilfluktsrom.pdf \u2022 Stortinget. Skriftlig sp\u00f8rsm\u00e5l fra Tor Andr\u00e9 Johnsen (FrP) til justis- og beredskapsministeren. Dokument nr. 15:1438 (2021-2022). 2022. 23 Forvaltningsrevisjon av delrapport \u2013 status for tilfluktsrom i Bergen kommune | Vedlegg 3: Sentrale dokumenter og litteratur Heading 1 in color Curabitur volutpat scelerisque leo et rutrum. Curabitur varius velit ut neque viverra malesuada. Cras id leo diam. Duis scelerisque vitae nisi in congue. Phasellus lobortis tellus ut gravida facilisis, ante enim rhoncus nibh, efficitur lobortis metus sem a mauris. 100 % 90 % 80 % 70 % 60 % 50 % 40 % 30 % 20 % 10 % 0% Opthalmology Hematopathy Oncology Hospital Obstetrics Dematology Cardiovascular Plastic Surgery Gynecology Cosmetology Orthopedics Diseases Dental Rehabilitation Construction Financial Services Deloitte refers to one or more of Deloitte Touche Tohmatsu Limited (\u201cDTTL\u201d), its global network of member firms, and their related entities (collectively, the \u201cDeloitte organization\u201d). DTTL (also referred to as \u201cDeloitte Global\u201d) and each of its member firms and related entities are legally separate and independent entities, which cannot obligate or bind each other in respect of third parties. DTTL and each DTTL member firm and related entity is liable only for its own acts and omissions, and not those of each other. DTTL does not provide services to clients. Please see www.deloitte.no to learn more. Deloitte Norway conducts business through two legally separate and independent limited liability companies; Deloitte AS, providing audit, consulting, financial advisory and risk management services, and Deloitte Advokatfirma AS, providing tax and legal services. Deloitte is a leading global provider of audit and assurance, consulting, financial advisory, risk advisory, tax and related services. Our global network of member firms and related entities in more than 150 countries and territories (collectively, the \u201cDeloitte organization\u201d) serves four out of five Fortune Global 500\u00ae companies. Learn how Deloitte\u2019s approximately 415,000 people make an impact that matters at www.deloitte.no. \u00a9 2023 Deloitte AS 24 "
}