{
  "dokument_id": "9f0a49b8-459d-5cc3-aab5-558c345abfb6",
  "doc_type": "case_presentation",
  "kommune": 5501,
  "tittel": "HMS-avvik i Troms\u00f8 kommune 2024",
  "url": "https://innsyn.tromso.kommune.no/application/getMoteDokument?dokid=2002031934",
  "tekst": "Arkivsaksnr. 25/05809-1 Saksbehandler Hanne Foshaug Saksgang M\u00f8tedato Arbeidsmilj\u00f8utvalget 09.04.2025 HMS-avvik i Troms\u00f8 kommune 2024 Kommunedirekt\u00f8rens innstilling til vedtak: Arbeidsmilj\u00f8utvalget tar avviksstatistikken for 2024 til orientering. Stig Tore Johnsen Mari Enoksen Hult Kommunedirekt\u00f8r Direkt\u00f8r stab for organisasjon 1 Hva saken gjelder Presentasjon av statistikk for HMS-avvik i Troms\u00f8 kommune 2024. Saksutredning Troms\u00f8 kommune benytter kvalitetssystemet Compilo til \u00e5 melde og behandle avvik. Rapporteringsperioden er fra 01. januar til og med 31.januar 2024. I vedlegg til saken er avviksstatistikken med grafer presentert. Avvik I l\u00f8pet av 2024 ble det meldt inn 12078 avvik, mot 9520 avvik i 2023. Dette er en \u00f8kning p\u00e5 27% for perioden. 34 % av alle avvik er HMS-avvik. HMS-avvik I l\u00f8pet av 2024 ble det meldt inn 4569 HMS-avvik, mot 3510 HMS-avvik i 2023. Dette er en \u00f8kning p\u00e5 30 %. Alvorlighetsgraden p\u00e5 HMS-avvikene fordeler seg mellom lav p\u00e5 62,6 %, middels p\u00e5 31,6 % og h\u00f8y p\u00e5 5,8%. HMS-avvik fordeles p\u00e5 kategorier og underkategorier. Det er mulig \u00e5 benyttes flere kategorier p\u00e5 samme avviket. Den st\u00f8rste HMS-kategorien som meldere benytter er \u00abvold og trusler\u00bb p\u00e5 35,7 %, s\u00e5 kommer \u00abhendelser og nesten-ulykker uten personskade\u00bb p\u00e5 14,8%. Ulike kategorier av HMS-avvik HMS-avvik i underkategorien \u00abvold og trusler mot ansatte\u00bb utgjorde 35,7 % av alle HMS-avvik i 2024, mot 39,8 % i 2023. Selv om den relative andelen har sunket, har det faktiske antallet avvik i denne kategorien \u00f8kt fra 1526 i 2023 til 1798 i 2024. Reduksjonen i prosentandel skyldes dermed ikke f\u00e6rre hendelser med vold og trusler, men en st\u00f8rre \u00f8kning i andre avvikskategorier, s\u00e6rlig innen psykososialt arbeidsmilj\u00f8. I kategorien \u00abpsykososialt arbeidsmilj\u00f8\u00bb \u00f8kte antall avvik fra 346 i 2023 til 728 i 2024, noe som f\u00f8rte til en andels\u00f8kning fra 9,0 % til 14,5 % av alle HMS-avvik. Ogs\u00e5 avvik innen kategoriene \u00aborganisatorisk arbeidsmilj\u00f8\u00bb og \u00abergonomisk arbeidsmilj\u00f8\u00bb har \u00f8kt betydelig sammenlignet med 2023. N\u00e5r det gjelder personskader, ble det meldt om 319 hendelser i 2023 og 313 i 2024. Dette utgjorde henholdsvis 6,4 % og 6,2 % av alle registrerte HMS-avvik. \u00abVold og trusler mot ansatte\u00bb Det var i 2024 meldt 1798 avvik i kategorien \u00abvold og trusler mot ansatte\u00bb. I helse og omsorg utgj\u00f8r \u00abvold og trusler mot ansatte\u00bb 30,3 % av alle HMS-avvik. I oppvekst, utdanning og kultur er andelen 50,9 %. I helse og omsorg har hendelser med vold og trusler \u00f8kt med 23,9 % fra 2023, noe som viser en tydelig \u00f8kende trend. I oppvekst, utdanning og kultur ser vi en utflating \u2013 etter en tredobling i innmeldte hendelser fra 2022 til 2023 var \u00f8kningen fra 2023 til 2024 p\u00e5 6,1 %. Det har v\u00e6rt \u00f8kt oppmerksomhet p\u00e5 \u00e5 melde denne typen avvik, men det er ogs\u00e5 en reell \u00f8kning i utagering, s\u00e6rlig i seksjon for skole. Overordnet HMS-m\u00e5l for perioden 2024\u20132027 er at Troms\u00f8 kommune skal v\u00e6re en attraktiv organisasjon og arbeidsgiver som sikrer et helsefremmende og trygt arbeidsmilj\u00f8 for sine ansatte. 2 Et av delm\u00e5lene er \u00e5 forebygge, h\u00e5ndtere og f\u00f8lge opp vold og trusler mot ansatte for \u00e5 sikre et trygt arbeidsmilj\u00f8. For \u00e5 n\u00e5 dette m\u00e5let m\u00e5 avdelinger, seksjoner og enheter utarbeide lokale handlingsplaner med konkrete tiltak tilpasset eget risikobilde. Det er lederens ansvar \u00e5 sikre at planene f\u00f8lges opp. Oppf\u00f8lging b\u00f8r skje jevnlig, og tiltak m\u00e5 evalueres fortl\u00f8pende for \u00e5 vurdere effekt. Ved behov kan tiltak justeres i planperioden for \u00e5 sikre m\u00e5loppn\u00e5else. Arbeidsmilj\u00f8 \u2013 psykososialt I 2024 ble det meldt 728 HMS-avvik i kategorien \u00abarbeidsmilj\u00f8 \u2013 psykososialt\u00bb, en markant \u00f8kning fra 351 avvik i 2023. Dette tilsvarer mer enn en dobling av innmeldte avvik. 45 % av avvikene er knyttet til \u00abarbeidsrelatert stress\u00bb. Den st\u00f8rste \u00f8kningen ses i oppvekst, utdanning og kultur. Hendelser med personskade I 2024 ble det meldt 325 HMS-avvik i underkategori \u00abhendelser med personskader\u00bb. 24 av disse er meldt med h\u00f8y alvorlighetsgrad. Avdelinger med flest rapporterte alvorlige personskader er Helse og omsorg (205 avvik) og Oppvekst, utdanning og kultur (100 avvik). Konklusjon Det er en \u00f8kning i antall meldte avvik og HMS-avvik. Kategorien \u00abvold og trusler mot ansatte\u00bb er den st\u00f8rste underkategorien. Det er en \u00f8kning i antall avvik knyttet til \u00abArbeidsmilj\u00f8 \u2013 psykososialt\u00bb og \u00abarbeidsrelatert stress\u00bb. Vedtakskompetanse Arbeidsmilj\u00f8utvalget Vedlegg HMS avvik Troms\u00f8 kommune 2024 3 "
}