{
  "dokument_id": "0ccbaeef-4eeb-5fcc-91ea-f6cc663912f8",
  "doc_type": "case_attachment",
  "kommune": 4601,
  "tittel": "Fagnotat datert 04.01.2024",
  "url": "https://bergen.kommune.no/politikere-utvalg/api/fil/bk360/9687055/Fagnotat-datert-04-01-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2023/17050-4 (Arbeidssted) Saksbehandler: Anita Reimers Dato: 04.01.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 172/81/0/0 Nedre Prestavegen 5. Klage p\u00e5 avslag. Bod, fasadeendring og bruksendring p\u00e5 naust. Ansvarlig s\u00f8ker, Forum Arkitekter AS, i klage datert 03.11.2023 og Hvem klager? supplerende klage 10.11.2023. Oppf\u00f8ring av bod med bruksareal p\u00e5 ca 19 m2, fasadeendring av naust i Tiltaket form av takvinduer og bruksendring av 2. etasje til oppholdsrom. Avslag datert 13.10.2023. Tiltaket er avsl\u00e5tt med hjemmel i plan- og bygningsloven \u00a7 29 -2 visuelle kvaliteter og kommuneplanens arealdel Vedtaket (KPA2018) \u00a7 3.1 plankrav og \u00a7 6.1.1 byggegrense p\u00e5 50 meter langs sj\u00f8 jf. pbl. \u00a7 19-2. Det er ikke gitt dispensasjon fra KPA2018 \u00a7\u00a7 3.1 og 6.1.1. Eiendommen er ikke regulert. KPA2018 viser eiendommen som \u00f8vrig Planstatus byggesone / kombinert form\u00e5l i sj\u00f8 og vassdrag og ligger innenfor hensynsone funksjonell strandsone og historisk veifar (6,2%). Ansvarlig s\u00f8ker finner det urimelig at mindre endringer av bruk og mindre endring av fasade utl\u00f8ser ny vurdering av plankrav da tiltakets st\u00f8rrelse og betydning for samfunnsmessige interesser ikke er relevant. Bruksendring og fasadeendring gir ingen vesentlig endring i forhold til den Klagegrunner bruk bygget allerede er godkjent for. Om tiltakshaver dyrker sin interesse for treb\u00e5ter eller trening, vil nytten av bygget uansett relatere seg til begrenset privat bruk. Ansvarlig s\u00f8ker mener at det er feilaktig av kommunen \u00e5 vilk\u00e5rlig ta inn krav til maksimalt vindusareal som enkeltst\u00e5ende utformingskrav. Behov for ytterligere Nei saksbehandling ved eventuell omgj\u00f8ring Anbefalt vedtak Vedtak av 13.10.2023 opprettholdes. Klagen tas ikke til f\u00f8lge. Med hilsen Plan- og bygningsetaten Ulf S\u00e6terdal Avdelingsleder Tarje Iversen Wanvik Etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Det ble gjennomf\u00f8rt befaring p\u00e5 eiendommen 06.02.2023, ULOV-2022/25813. Det ble konstatert at det var utf\u00f8rt terrenginngrep, anlagt murer, oppf\u00f8rt en altan p\u00e5 ca 56 m2 p\u00e5 fasaden mot s\u00f8r for boligen, takoverbygg p\u00e5 fasade mot vest, oppf\u00f8rt et anneks og fasade - og bruksendret naustet. Det ble sendt p\u00e5legg om opph\u00f8r av bruk, retting og ilegging av tvangsmulkt 13.04.2023. S\u00f8knad om legalisering av terrenginngrep, altan, takoverbygg, terrengmurer, bod, fasadeendring og bruksendring 2 etasje naust ble mottatt 28.06.2023 og tilleggsdokumentasjon mottatt 07.08.2023. Fagetaten har fattet to vedtak i saken. Dette vedtaket gjelder bod og fasade- og bruksendring av 2 etasje naust og det ble gitt avslag 13.10.2023. Naustet ble godkjent i 2005, men takvinduene i naustet er satt inn i 2022. Denne saken er, slik vi ser det, ikke omfattet av de sakene som skal stilles i bero jf. vedtak fattet av Utvalg for milj\u00f8 og byutvikling (UMBY) om at saker som omhandler tiltak i strandsonen etablert f\u00f8r 1. juli 2009 skal settes i bero inntil videre. Det ble mottatt klage fra ansvarlig s\u00f8ker 03.11.2023 og supplerende klage 10.11.2023. 1.2. Opplysninger av vesentlig betydning for behandling av klagen Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og bekrefter at det ikke er mottatt noen merknader. Bymilj\u00f8etaten har gitt uttalelse i saken 11.10.2023. Grunnet plassering av tiltak har Bymilj\u00f8etaten vurdert at oms\u00f8kt altan og takoverbygg vil ha liten negativ konsekvens for de verdier vi skal vurdere da de blir liggende i bakkant av eksisterende bolig, innenfor den private sf\u00e6ren og ikke er synlige fra sj\u00f8. Videre vurderes at ulovlig fasadeendring og bruksendring av godkjent naust ikke vesentlig endrer det lovlige situasjonsbildet, og endringene dermed i liten grad bidrar til ytterligere privatisering av omr\u00e5det eller har negative fjernvirkninger fra sj\u00f8. Bymilj\u00f8etaten vurderer derimot at oms\u00f8kte terrenginngrep og terrengmurer m\u00e5 regnes som vesentlige endringer og inngrep i strandsonen. Oms\u00f8kte sportsbod/anneks er oppf\u00f8rt p\u00e5 planert omr\u00e5de st\u00f8ttet opp av nevnte terreng mur. Samlet sett skaper dette en stor bygningsfront mot sj\u00f8. Dette er uheldig, og samlet belastning av tiltakene bryter i prinsippet med overordnede f\u00f8ringer for nasjonalt strandsonevern. Det er flere ulovlighetssaker knyttet til det omkringliggende omr\u00e5det og tilh\u00f8rende strandsone. Bymilj\u00f8etaten bemerker derfor at oms\u00f8kte tiltak b\u00f8r sees i sammenheng med tiltakene p\u00e5 de n\u00e6rliggende eiendommene. Bymilj\u00f8etaten vil p\u00e5 bakgrunn av overst\u00e5ende vurdering ikke frar\u00e5 at det gis dispensasjon for takoverbygg, altan, fasade- og bruksendring av naust. Bymilj\u00f8etaten vil under tvil ikke frar\u00e5 at det gis dispensasjon for terrenginngrep, murer og bod, grunnet utforming av det n\u00e6rliggende omr\u00e5det samt plassering av lovlige tiltak p\u00e5 eiendommen. Saksnummer KLAGE-2023/17050 Side 2 av 10 2. Om klagen Klager finner det urimelig at mindre endringer av bruk og mindre endring av fasade utl\u00f8ser ny vurdering av plankrav da tiltaket st\u00f8rrelse og betydning for samfunnsmessige interesser ikke er relevant. Bruksendring og fasadeendring gir ingen vesentlig endring i forhold til den bruk bygget allerede er godkjent for. Et oppholdsareal (treningsrom) kan vanskelig sies \u00e5 representere flere timer med menneskelig tilstedev\u00e6relse enn hva vedlikeholdsarbeid og en interesser for fiske/b\u00e5tliv og sj\u00f8-basert fritidsaktivitet representerer. Om man dyrker sin interesse for treb\u00e5ter eller trening, vil nytten av bygget uansett relatere seg til begrenset privat bruk. Videre mener klager at det er feilaktig av kommunen \u00e5 vilk\u00e5rlig ta inn krav til maksimalt vindusareal som enkeltst\u00e5ende utformingskrav uten \u00e5 ogs\u00e5 vurdere alle nye utformingskrav som helhet. De oms\u00f8kte takvinduer framst\u00e5r som sm\u00e5 og lite framtredende og bidrar til en god oppdeling av takflaten de st\u00e5r i. Vinduene samsvarer ogs\u00e5 med byggeskikken i omr\u00e5det der flere tilsvarende bygninger har takvinduer som klager forutsetter at kommunen har gitt tillatelse til. Det vises s\u00e6rskilt til eiendommen 172/73. Her har kommunen gitt tillatelse til fasadeendring av naust i 2017. Klager minner ogs\u00e5 om at kommunen har gitt tillatelse til fasadeendringer p\u00e5 eiendommen 172/45. Det finnes ogs\u00e5 frittst\u00e5ende boder p\u00e5 begge eiendommene. Klager forst\u00e5r ikke kommunens skj\u00f8nn n\u00e5r fagetaten betrakter bod bygningen som sv\u00e6rt dominerende. De dominerende elementer i omr\u00e5det er derimot kaianleggene og den \u00f8vrig bebyggelse som helhet. Bodens plassering er p\u00e5 langt n\u00e6r framtredende. Det vises til klagen i sin helhet. 3. Vurdering av klagen 3.1. Sammenheng med tilsynssak p\u00e5 samme eiendom Nevnte tilsynssak og denne byggesaken er to ulike saker. Bakgrunnen for dette er i utgangspunktet at sakene f\u00f8rer til ulike rettsvirkninger. Tilsynssaken er en vurdering av lovligheten av et eksisterende tiltak, og vedtak medf\u00f8rer en avgj\u00f8relse om ulovlighet med sanksjoner. Byggesaken gjelder eventuell tillatelse til nytt tiltak. Sakene kan dermed ikke ses eller behandles i sammenheng. I forbindelse med behandling av en s\u00f8knad om legalisering, skal det legges til grunn at tiltaket ikke er utf\u00f8rt. Dette f\u00f8lger av Sivilombudet sin uttale i sak 2011/1482 og i sak 2015/1370. Det vises for \u00f8vrig til \u00abPlan- og bygningsrett Del 2 Byggesaksbehandling, h\u00e5ndhevelse og sanksjoner\u00bb av O.J. Pedersen m.fl. kap. 32.3. Saksnummer KLAGE-2023/17050 Side 3 av 10 3.2. Visuelle kvaliteter Pbl. \u00a7 29-2 stiller krav om at tiltak skal prosjekteres og utf\u00f8res slik at det f\u00e5r \u00abgode visuelle uttrykk\u00bb. Form\u00e5let med bestemmelsen er \u00e5 sikre at alle tiltak gjennom sin form gir uttrykk for sin funksjon, og at andre visuelle kvaliteter skal ivaretas i prosjektering og utf\u00f8relse. I kravet til \u00abgode visuelle kvaliteter\u00bb ligger at avgj\u00f8relsen skal bero p\u00e5 faglige kvalitetsnormer, ikke p\u00e5 personlige oppfatninger av om et tiltak kan anses som pent eller stygt. Paragraf 29-2 gir to hovedelementer for vurderingen av hva som er god visuell kvalitet. Tiltaket skal b\u00e5de ha gode estetiske kvaliteter i seg selv, og i forhold til omgivelsene. Tiltaket m\u00e5 oppfylle begge kriteriene. Kravet til god kvalitet skal ogs\u00e5 tolkes i forhold til tiltakets st\u00f8rrelse og synlighet. Det s\u00f8kes om oppf\u00f8ring av en bod til lagring av hagem\u00f8bler. Arealet skal i tillegg brukes som veksthus for planter og gr\u00f8nnsaker. Boden har et oppgitt bruksareal p\u00e5 ca 19 m2. Det s\u00f8kes ogs\u00e5 om fasadeendring av naust i form av takvinduer og bruksendring av 2 etasje til oppholdsrom. Loftet har et oppgitt bruksareal p\u00e5 32,4m2. Naustet er godkjent i 2005, men takvinduene i naustet er satt inn i 2022. Saksnummer KLAGE-2023/17050 Side 4 av 10 Klager forst\u00e5r ikke kommunens skj\u00f8nn n\u00e5r fagetaten betrakter bod bygningen som sv\u00e6rt dominerende. De dominerende elementer i omr\u00e5det er if\u00f8lge klager kaianleggene og den \u00f8vrig bebyggelse som helhet. Bodens plassering er p\u00e5 langt n\u00e6r framtredende. Det er flere kaianlegg i omr\u00e5de og flere av de er eller har v\u00e6rt under ulovlighetsoppf\u00f8lging. Dette er bl.a. gnr 172 bnr 32 der det er gitt avslag av fagetaten p\u00e5 flytebrygge med landgang, steinkai /utfylling og forlengelse av eksisterende kaianlegg. Saken er p\u00e5klaget og er under politisk behandling. Gnr 172 bnr 73 har ogs\u00e5 hatt ulovlighetsoppf\u00f8lging og skal n\u00e5 ha fjernet flytebrygge med landgang. Gnr 173 bnr 102 har f\u00e5tt p\u00e5legg om \u00e5 rive/ tilbakef\u00f8re trekai, flytebrygge med landgang, betongs\u00e5le, overbygd uteplass, murer, fylling ut i sj\u00f8 og trapper p\u00e5 eiendommen samt mur. Det er mottatt s\u00f8knad som er under behandling. Det at disse kaianleggene er mer dominerende enn tiltakshavers tiltak legges det ikke vekt p\u00e5. Saksnummer KLAGE-2023/17050 Side 5 av 10 Boden er plassert opp\u00e5 allerede planert terreng og st\u00f8ttes av muren som er godkjent. Det ble gitt rammetillatelse den 13.10.2023 p\u00e5 vilk\u00e5r at f\u00f8r igangsettingstillatelse kan gis, m\u00e5 det sendes inn nye tegninger av muren med tiltak som demper fjernvirkningen mot sj\u00f8en i form av eventuelt forblending av muren i naturstein eventuelt tilleggs beplantning langs muren i skr\u00e5ning mot nord. Det er gitt avslag p\u00e5 oppf\u00f8ring av bod p\u00e5 godkjent planert areal for \u00e5 dempe den samlede bygningsfronten mot sj\u00f8en. Muren er i seg selv stor og ruvende og med et bod bygg p\u00e5 kanten vil det samlet sett bli en stor bygningsfront mot sj\u00f8en som vil v\u00e6re uheldig og ikke tilf\u00f8re omgivelsene gode visuelle kvaliteter. Kommuneplanens arealdel \u00a7 27.7.6 beskriver utforming av naust: \u00abNaust er uthus for oppbevaring av b\u00e5t med utstyr, uten innredning for opphold og overnatting. Naust kan ha st\u00f8rrelse inntil 30 m2 BYA, en etasje og m\u00f8neh\u00f8yde p\u00e5 maks 4 meter m\u00e5lt fra gjennomsnittlig terrengh\u00f8yde. Takvinkel skal v\u00e6re mellom 35 og 45 grader. Det skal ikke ha altan, balkong, gjerde eller liknende. Vinduer skal ikke overstige 3 % av BRA og skal om mulig ikke vende mot sj\u00f8. Terrenginngrep skal ikke avvike mer enn 2 m fra opprinnelig terrengniv\u00e5\u00bb. Vi er ikke enig med klager i at det er feilaktig av kommunen \u00e5 vilk\u00e5rlig ta inn krav til maksimalt vindusareal som enkeltst\u00e5ende utformingskrav uten \u00e5 ogs\u00e5 vurdere alle nye utformingskrav som helhet. Bruksendring av 2 etasje og innsetting av takvinduer strider mot kommuneplanens bestemmelse \u00a7 27.7.6 med tanke p\u00e5 vindusareal, vinduenes plassering og bruken av naustet. Vi er heller ikke enig med klager i at bruksendring og fasadeendring gir ingen vesentlig endring i forhold til den bruk bygget allerede er godkjent for. Det er gitt tillatelse til oppf\u00f8ring av naust med bruksareal p\u00e5 81,1 m 2 og bebygd areal p\u00e5 58,5 m 2 Saknr. 200503684 -\u00c5sane gnr 172 bnr 81 Nedre Prestavegen 5 Nybygg naust den 28.03.2005. N\u00e5r det gjelder naustet var loftet opprinnelig tiltenkt lagring av b\u00e5tutstyr. At det n\u00e5 er innredet som treningsrom og kontor mener fagetaten er en vesentlig endring og vi viser til bildene ovenfor. Byggets oms\u00f8kte bruk strider med forhold til dets funksjon, som er naust. Videre hevder klager at de oms\u00f8kte takvinduer framst\u00e5r som sm\u00e5 og lite framtredende og bidrar til en god oppdeling av takflaten de st\u00e5r i. Vinduene samsvarer ogs\u00e5 med byggeskikken i omr\u00e5det der flere tilsvarende bygninger har takvinduer som klager forutsetter at kommunen har gitt tillatelse til og vil s\u00e6rskilt referere til eiendommen bnr 172 bnr 73. Det er gitt tillatelse til fasadeendring av eksisterende naust, samt oppf\u00f8ring av terrasse den 10.12.2007 til bnr 172 gnr 73. If\u00f8lge s\u00f8knaden gjaldt dette 1 vindu og 1 d\u00f8r og kan av den grunn ikke sammenlignes med denne saken. Klager viser ogs\u00e5 til at kommunen har gitt tillatelse til fasadeendringer p\u00e5 eiendommen bnr 172 gnr 45. Det finnes ogs\u00e5 frittst\u00e5ende boder p\u00e5 begge eiendommene. Det ble den 03.04.14 gitt rammetillatelse til bruksendring av deler av bygg fra filmstudio til bolig. Bruksendringen medf\u00f8rte at antall boenheter i bygget \u00f8kte fra 3 til 4. Det ble i Saksnummer KLAGE-2023/17050 Side 6 av 10 rammetillatelsen stilt krav om at det m\u00e5tte innsendes s\u00f8knad om utvendig bod. Det ble 10.06.2015 gitt tillatelse til oppf\u00f8ring av bygg med 4 boder, areal 22,14 m2, p\u00e5 eiendom bnr 172 bnr 45. Det grunnleggende forvaltningsrettslige prinsippet er at like saker skal behandles likt. Dette inneb\u00e6rer at usaklig forskjellsbehandling kan medf\u00f8re ugyldighet. Det er imidlertid kun tale om usaklig forskjellsbehandling dersom saker er like b\u00e5de faktisk og rettslig sett. I tillegg m\u00e5 det v\u00e6re snakk om et markert brudd fra en ellers fast og konsistent praksis. Vi er av den oppfatning at sakene ikke er like, hverken faktisk eller rettslig sett. Vi p\u00e5peker imidlertid at kommunen uansett har adgang til \u00e5 endre kurs i saker som er underlagt forvaltningens frie skj\u00f8nn dersom kursjusteringen praktiseres konsekvent. Dette er sikker rett, og st\u00f8ttes for \u00f8vrig ogs\u00e5 av at lovens krav om \u00abgode visuelle kvaliteter\u00bb i \u00a7 29-2 er en rettslig standard. En rettslig standard inneb\u00e6rer at regelens innhold \u2013 alts\u00e5 hva kommunen anser som \u00abgode visuelle kvaliteter\u00bb - kan endre seg i takt med tiden og endrede syn i samfunnet p\u00e5 hva som er pen bebyggelse og pene bomilj\u00f8er. P\u00e5 bakgrunn av dette mener fagetaten at tiltaket ikke tilfredsstiller kravene til visuelle kvaliteter i pbl. \u00a7 29- 2. 3.3 Dispensasjonsvurdering 3.3.1 Plankrav \u00a7 3.1 Klager finner det urimelig at mindre endring av bruk og mindre endring av fasade (takvinduer) utl\u00f8ser ny vurdering av plankrav da tiltakets st\u00f8rrelse og betydning for samfunnsmessige interesser ikke er relevant. Krav til utarbeidelse av ny reguleringsplan gjelder for tiltak av st\u00f8rre kompleksitet med vesentlig st\u00f8rre konsekvenser enn hva s\u00f8knaden her omhandler. Tiltaket kommer i strid med kommuneplanens arealdel \u00a7 3.1 med hensyn til plankravet. En tillatelse som oms\u00f8kt kan bare gis dersom det med hjemmel i pbl \u00a7 19-2 kan gis dispensasjon fra bestemmelsen. For at dispensasjon kan gis, kreves det i henhold til pbl \u00a7 19-2 at verken hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. I tillegg m\u00e5 fordelene ved \u00e5 gi dispensasjon v\u00e6re klart st\u00f8rre enn ulempene etter en samlet vurdering. Plankravet skal sikre bred, helhetlig og grundig vurdering av arealbruken i et bestemt omr\u00e5de, hvor offentlige myndigheter, grunneiere og andre ber\u00f8rte f\u00e5r anledning til \u00e5 fremme sine synspunkter i prosessen frem mot reguleringsvedtaket. Plankravet er ogs\u00e5 viktig for \u00e5 avklare overordnede forhold som infrastruktur, gr\u00f8ntomr\u00e5der med mer, f\u00f8r utbygging tillates. Dispensasjon fra plankravet vil f\u00f8rst og fremst v\u00e6re aktuelt i allerede fullt utbygde omr\u00e5der, der det ikke er n\u00f8dvendig med en overordnet vurdering av hensynene plankravet skal ivareta. Saksnummer KLAGE-2023/17050 Side 7 av 10 Det f\u00f8lger av form\u00e5lsbestemmelsen i plan- og bygningsloven at plan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet, likeverd og tas hensyn til barn og unges oppvekstmilj\u00f8 samt estetisk utforming av omgivelsene. Kommunen m\u00e5 f\u00f8re en streng praksis n\u00e5r det gjelder strandsonen i kommunen og s\u00e6rlig i omr\u00e5der som har relativt stor verdi for friluftsliv. Tiltakene bidrar til nedbygging og privatisering av strandsonen og vil slik vi vurderer det v\u00e6re i strid med statlige planretningslinjer for differensiert forvaltning av strandsonen langs sj\u00f8. Retningslinjene for differensiert strandsoneforvaltning inndeler strandsonen i forskjellige soner. Bergen ligger i sone 2. For disse omr\u00e5dene skal \u00abByggeforbudet [som hovedregel] praktiseres strengt\u00bb og \u00abdispensasjoner skal unng\u00e5s i sentrale deler der presset p\u00e5 arealene er stort\u00bb. Det f\u00f8lger av retningslinjenes generelle del at \u00abavklaring av arealbruk i strandsonen skal skje gjennom planlegging, og ikke gjennom enkeltvise dispensasjoner\u00bb. Kommuneplanens arealdel danner grunnlaget for den utviklingen av omr\u00e5det. Denne tar overordnet stilling til den \u00f8nskede arealdisponeringen og legger f\u00f8ringer for videre planlegging. Det foreligger ikke konkrete forhold ved saken som tilsier at en dispensasjon fra plankravet som helt strider med den overordnede f\u00f8ringen som er lagt i KPA2018 kan innvilges. Det at omr\u00e5det er utbygget vil v\u00e6re egnet til \u00e5 avdempe behovet for ytterligere avklaringer av forhold som infrastruktur og trafikk. Fagetaten kan imidlertid ikke se at dette momentet skulle v\u00e6re egnet til \u00e5 tilsi en lempeligere avklaring hva gjelder behovet for ivaretakelse av gjenst\u00e5ende naturverdier i omr\u00e5det. Som klager viser til, er det er etablert en rekke strandsonetiltak til privatbruk i omr\u00e5det. En planmessig avklaring ville ta hensyn til omr\u00e5det som s\u00e5dan og gi en bredere vurdering s\u00e6rlig av de natur- og rekreasjonsverdiene som knytter seg til omr\u00e5det. Slike forhold er s\u00e6rlig viktige sett i lys av det vernet som strandsonen er underlagt. Det at det er flere ulovlighetsoppf\u00f8lginger i omr\u00e5de taler ogs\u00e5 for at det er behov for en reguleringsplan. Det er fagetatens syn at hensynene bak bestemmelsen i KPA2018 \u00a7 3.1 tilsidesettes i vesentlig grad ved en dispensasjon. Vilk\u00e5rene i \u00a7 19-2 er kumulative, og det er derfor ikke n\u00f8dvendig \u00e5 ta stilling til om fordelene ved en dispensasjon er klart st\u00f8rre enn ulempene. Vi kan likevel ikke se at det i denne saken er klart st\u00f8rre fordeler enn ulemper. Vi har forst\u00e5else for tiltakshavers praktiske behov, men personlige interesser i strandsoneforvaltning vektlegges ikke. Bakgrunnen for dette er at eierforhold vil v\u00e6re skiftende over tid, mens plan- og bygningsmyndighetene skal styre arealbruken i kommunen i et langsiktig perspektiv, jf. Ombudsmannens uttalelse 26. januar 2016 (SOM-2014-3266). Det f\u00f8lger av forarbeidene at det bare er i tilfeller der det foreligger \u00abhelt spesielle sosialmedisinske, personlige og menneskelige hensyn\u00bb at personlige interesser kan tillegges vekt, samt at slike hensyn \u00abnormalt ikke har avgj\u00f8rende vekt i dispensasjonssaker etter plan- og bygningsloven\u00bb jf. Ot-prp.nr 32 (2007-2008) s. 242. Fagetaten kan ikke se at det foreligger slike hensyn i denne saken. Saksnummer KLAGE-2023/17050 Side 8 av 10 Ulempene vil v\u00e6re av allmenn karakter, ved at det tilrettelegges for en uavklart bruk og arealdisponering i et pressomr\u00e5de med mange interesser. Privatiserende innretninger har ikke bare betydning for tilgjengeligheten til omr\u00e5det, men ogs\u00e5 for naturhensyn og landskapshensyn. Det visuelle inntrykket av en ytterligere utbygget strandsone vil ogs\u00e5 gj\u00f8re et omr\u00e5de mindre tiltalende. Vi viser til og opprettholder vedtakets begrunnelse. 3.3.2 \u00a7 Byggegrense p\u00e5 50 meter langs sj\u00f8 \u00a7 6.1.1 Hovedhensynet bak byggeforbudet langs sj\u00f8 og vassdrag er \u00e5 verne strandsonen mot byggetiltak og terrenginngrep for \u00e5 sikre natur- og kulturmilj\u00f8, friluftsliv, landskap og allmennhetens interesser, samt \u00e5 hindre at tilgjengeligheten til sj\u00f8 og vassdrag reduseres. Klager mener at nytten av tiltakene relatere seg til begrenset privat bruk. De oms\u00f8kte takvinduer framst\u00e5r som sm\u00e5 og lite framtredende, og boden er lite dominerende. Boden blir plasser opp\u00e5 en allerede h\u00f8y mur og vil virke ruvende og dominerende fra sj\u00f8siden. Det f\u00f8res en streng dispensasjonspraksis i strandsonen, og oms\u00f8kt bod blir sv\u00e6rt synlig fra sj\u00f8en og vil stride mot prinsippet med overordnede f\u00f8ringer for nasjonalt strandsonevern. Bruksendring av naustets 2 etasje til varig opphold er ikke i samsvar med et naust sin funksjon og strider mot bestemmelsen i kommuneplanen som omhandler naust. Det settes samtidig inn to takvinduer mot sj\u00f8en for \u00e5 f\u00e5 lys inn i rommet. Denne fasadeendringen strider ogs\u00e5 mot kommuneplanens bestemmelser for naust med tanke p\u00e5 plassering og tillat lysareal p\u00e5 3 % av rommets areal. Tiltaket vurderes til \u00e5 vesentlig tilsidesette de hensyn bestemmelsene skal ivareta. Vi kan ikke se at det foreligger private interesser som kan tillegges vekt og viser til vurderingen under 3.3.1. Ulempene vil v\u00e6re at samlet sett vil utf\u00f8rte arbeid p\u00e5 eiendommen bryte med overordnede f\u00f8ringer for nasjonalt strandsonevern. Det er gitt tillatelse til muren p\u00e5 vilk\u00e5r om at det sendes inn dokumentasjon p\u00e5 at fjernvirkningen av muren dempes. En bod opp\u00e5 denne vil v\u00e6re uheldig forsterke fjernvirkningen fra sj\u00f8en. Bruksendringen og fasadeendringen av naustet vil stride med byggets funksjon. Etter en samlet vurdering vil ikke fordelene v\u00e6re klart st\u00f8rre enn ulempene. Vi viser til og opprettholder vedtakets begrunnelse. 4. Konklusjon Vedtak av 13.10.2023 opprettholdes, klagen tas ikke til f\u00f8lge Saksnummer KLAGE-2023/17050 Side 9 av 10 Vedlegg: 1. Oversiktskart 2. Flyfoto 3. Situasjonsplan 4. Supplerende klage 5. Klage 6. Avslag 7. Rammetillatelse 8. Tegninger 9. Uttalelse fra Bymilj\u00f8etaten 10. S\u00f8knad Saksnummer KLAGE-2023/17050 Side 10 av 10 "
}