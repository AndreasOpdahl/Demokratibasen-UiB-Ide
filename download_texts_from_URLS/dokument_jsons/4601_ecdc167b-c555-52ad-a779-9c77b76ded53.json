{
  "dokument_id": "ecdc167b-c555-52ad-a779-9c77b76ded53",
  "doc_type": "case_attachment",
  "kommune": 4601,
  "tittel": "Anbefaling om \u00e5 ikke avgi h\u00f8ringssvar - H\u00f8ring AVCP 3+ (EU)",
  "url": "https://bergen.kommune.no/politikere-utvalg/api/fil/bk360/12460194/Anbefaling-om-a-ikke-avgi-horingssvar-Horing-AVCP-3+-EU-",
  "tekst": " BBU - kommunaldirekt\u00f8rens stab Til Intern korrespondanse Byr\u00e5dsleders avdeling stab (Arbeidssted) V\u00e5r referanse: 2025/128139-3 Saksbehandler: Hilde Heggheim Fra Dato: 8. april 2025 Byr\u00e5d for byutvikling Anbefaling om \u00e5 ikke avgi h\u00f8ringssvar - H\u00f8ring AVCP 3+ (EU) Byr\u00e5dsavdeling for byutvikling mottok 28.02.2025 h\u00f8ring fra Direktoratet for byggkvalitet vedr\u00f8rende forslag til endringer i forordning (EU) nr. 305/2011 (byggevareforordningen). H\u00f8ringsfrist er 11.04.2025. Forretningsutvalget har i m\u00f8te 11.03.2025 sak 85/25 og fattet f\u00f8lgende vedtak: \u00abByr\u00e5det avgir eventuelt h\u00f8ringssvar til \u00abH\u00f8ring AVCP 3+ (EU)\u00bb p\u00e5 vegne av Bergen kommune.\u00bb Byggevareforordningen fastsetter regler for omsetning og dokumentasjon av CE-merkede byggevarer. Forordningen fastsetter systemer for vurdering og deklarering av byggevarers ytelser, p\u00e5 engelsk kalt \u00abAssessment and verification of constancy of performance\u00bb eller AVCP. Form\u00e5let med forordningen er \u00e5 gjennomf\u00f8re AVCP system 3+ for milj\u00f8messig b\u00e6rekraft til produkter som dekkes av harmoniserte standarder under byggevareforordningen av 2011. Byggevareforordningen er et viktig verkt\u00f8y for \u00e5 bidra til det gr\u00f8nne skiftet og redusere de samlede klimagassutslippene. De gjeldende systemene er ikke egnet for vurderingen av milj\u00f8messig b\u00e6rekraft. Derfor foresl\u00e5r EU-kommisjonen et nytt system for vurdering av byggevarers milj\u00f8messige egenskaper \u2013 AVCP system 3+. Innf\u00f8ringen av et slikt system vil bidra til harmonisering av det indre markedet og skal sikre korrekt og troverdig informasjon om produktenes milj\u00f8messige b\u00e6rekraft. Anbefaling: Byr\u00e5den har foretatt en vurdering av h\u00f8ringen fra direktoratet, og mener det er mindre relevant for Bergen kommune \u00e5 ha vesentlig politiske meninger om dette. Innf\u00f8ringen av et slikt system skal sikre korrekt og troverdig informasjon om produktenes milj\u00f8messige b\u00e6rekraft. Byr\u00e5den anbefaler derfor at kommunen avst\u00e5r fra \u00e5 uttale seg. Med hilsen Eivind N\u00e6vdal-Bolstad \u2013 byr\u00e5d for byutvikling Dokumentet er godkjent elektronisk. "
}