{
  "dokument_id": "32f713e0-da83-5562-b9e7-dab1574ad1a3",
  "doc_type": "case_attachment",
  "kommune": 4601,
  "tittel": "Budsjett 2025. Innspill fra kommunalt r\u00e5d for personer med funksjonsnedsettelse til byr\u00e5d for eldre, helse og omsorg",
  "url": "https://bergen.kommune.no/politikere-utvalg/api/fil/bk360/9875073/Budsjett-2025-Innspill-fra-kommunalt-rad-for-personer-med-funksjonsnedsettelse-til-byrad-for-eldre-helse-og-omsorg",
  "tekst": " Kommunalt r\u00e5d for personer med funksjonsnedsettelse Til Intern korrespondanse Byr\u00e5d Marte Monstad V\u00e5r referanse: 2024/05173-20 Saksbehandler: Ragnhild Hvoslef Kr\u00fcger Fra Dato: 14. februar 2024 Kommunalt r\u00e5d for personer med funksjonsnedsettelse Budsjett 2025. Innspill fra kommunalt r\u00e5d for personer med funksjonsnedsettelse til byr\u00e5d for eldre, helse og omsorg KRPF behandlet saken i m\u00f8te 6. februar, sak 22/24 og vil gjerne komme med f\u00f8lgende innspill til det p\u00e5g\u00e5ende arbeidet med budsjettet for 2025. Boligl\u00f8ftet Det skjer mye positivt i arbeidet med boligl\u00f8ftet. KRPF vil be om at man holder oppe trykket p\u00e5 \u00e5 f\u00e5 bygget boliger slik at alle personer med utviklingshemming som \u00f8nsker det kan f\u00e5 en tilrettelagt bolig. Fysio-/ergoterapitjeneste KRPF har lenge v\u00e6rt bekymret for antall fysioterapeuter med driftstilskudd og mulighetene for kronikere til \u00e5 f\u00e5 tilgang p\u00e5 fysioterapitjenester. R\u00e5dets representanter f\u00e5r tilbakemelding fra brukere som kun f\u00e5r fysioterapi i perioder og som s\u00e5 f\u00e5r beskjed om \u00e5 \u00abtrene p\u00e5 egenh\u00e5nd\u00bb. Dette f\u00f8rer til en d\u00e5rligere habiliteringssituasjon. R\u00e5det vil, som i flere \u00e5r f\u00f8r, be om at antallet fysioterapeuter med driftstilskudd \u00f8kes og at kronikere som trenger det f\u00e5r et stabilt tilbud om fysioterapi. BPA KRPF er bekymret for de signalene som kom til budsjettet for 2024 om \u00e5 spare inn p\u00e5 midlene til BPA. R\u00e5det opplever at det allerede er for vanskelig \u00e5 f\u00e5 tilstrekkelig BPA tjenester i Bergen og at det er for store ulikheter mellom tildelingene i de ulike bydelene. R\u00e5det oppfordrer til at man ser p\u00e5 BPA som det viktige likestillingsverkt\u00f8yet det er og at tilstrekkelig BPA ressurser vil legge opp til en deltakelse som b\u00e5de er samfunnsnyttig og kan forebygge psykiske helseutfordringer og dermed ogs\u00e5 spare penger p\u00e5 andre deler av budsjettet. Audiografer R\u00e5det har f\u00e5tt tilbakemeldinger om at det er vanskelig b\u00e5de \u00e5 f\u00e5 audiografhjelp og hjelpemidler for h\u00f8rselshemmede. R\u00e5det vil be om at byr\u00e5dsavdelingen tar en gjennomgang av tilbudet og om det er rom for forbedringer i budsjettet. KRPF vil invitere byr\u00e5den til et m\u00f8te i v\u00e5rsemesteret og vil da gjerne diskutere disse innspillene med deg. Med hilsen Kommunalt r\u00e5d for personer med funksjonsnedsettelse Sonja Ljostveit - leder Ragnhild Hvoslef Kr\u00fcger - seniorr\u00e5dgiver Dokumentet er godkjent elektronisk. Kopi: BEHO - Kommunaldirekt\u00f8rens stab (Arbeidssted) - Eileen Langedal "
}