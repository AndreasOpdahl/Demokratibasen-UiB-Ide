{
  "dokument_id": "55c3f172-b3f7-543c-98dc-444352817989",
  "doc_type": "case_presentation",
  "kommune": 4601,
  "tittel": "Bergen Havn Farvannsforvaltning IKS - revisjon av selskapsavtalen",
  "url": "https://bergen.kommune.no/politikere-utvalg/api/fil/bk360/9640075/Framstilling-Bergen-Havn-Farvannsforvaltning-IKS-revisjon-av-selskapsavtalen",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/00178-1 Bergen Havn Farvannsforvaltning IKS - revisjon av selskapsavtalen Hva saken gjelder: Det vises til selskapsavtale for Bergen Havn Farvannsforvaltning IKS, datert 29.05.2020. Bergen Havn Farvannsforvaltning IKS (BHF IKS) har f\u00e5tt delegert myndigheten som tilligger kommunen etter Lov om havner og farvann (hfl.) av 21.06.2019, jf. \u00a7 4 fra Alver, Ask\u00f8y, Austrheim, Bergen, Bj\u00f8rnafjorden, Fedje og \u00d8ygarden kommune. Hfl. har som form\u00e5l \u00e5 fremme sj\u00f8transport som transportform og legge til rette for effektiv, sikker og milj\u00f8vennlig drift av havn og bruk av farvann. BHF IKS skal utf\u00f8re lovp\u00e5lagte oppgaver og ut\u00f8ve forvaltningsmyndighet etter havne- og farvannsloven. Det inneb\u00e6rer blant annet \u00e5 s\u00f8rge for trygg og sikker ferdsel i kommunens sj\u00f8omr\u00e5de. Fra juli 2023 ble det innf\u00f8rt et nytt krav om at det skal velges minst to varamedlemmer for hvert faste medlem til representantskapet i interkommunale selskap (IKS).1 Form\u00e5let med det nye kravet er at det skal v\u00e6re flere varamedlemmer \u00e5 velge mellom dersom det faste medlemmet blir forhindret i \u00e5 m\u00f8te, noe som vil bidra til \u00e5 sikre et beslutningsdyktig representantskap. Forannevnte inneb\u00e6rer at selskapsavtalen m\u00e5 revideres for \u00e5 m\u00f8te det nye lovkravet etter IKS-loven, og det er kommunestyret selv som vedtar revisjon av selskapsavtaler for IKS\u2019er.2 Representantskapet i BHF IKS behandlet forslag til revidert selskapsavtale i representantskapsm\u00f8te 20. desember 2023, hvorp\u00e5 administrasjonen ble anmodet om \u00e5 oversende forslaget til hvert enkelt kommunestyre for endelig fastsettelse. Beskrivelse av foresl\u00e5tte endringer i selskapsavtalen I gjeldende selskapsavtale for BHF IKS st\u00e5r det at \u00abAlle deltakerne skal hver velge ett medlem samt ett varamedlem til representantskapet\u00bb.3 Som f\u00f8lge av dette er det n\u00f8dvendig \u00e5 endre begrepet \u00abett varamedlem\u00bb til \u00abto vara- medlemmer\u00bb i selskapsavtalen.4 Den nye formuleringen blir s\u00e5ledes \u00abAlle deltakerne skal hver velge ett medlem samt to varamedlemmer til representantskapet\u00bb. Det understrekes at det ikke er behov for \u00f8vrige endringer i selskapsavtalen. 1 Jf. IKS-loven \u00a7 6, f\u00f8rste ledd, fjerde setning 2 Jf. IKS-loven \u00a7 4 3 Jf. selskapsavtalen \u00a7 5, andre ledd 4 Jf. selskapsavtalen \u00a7 5, andre ledd 1 N\u00f8dvendigheten av forh\u00e5ndsvarsling (h\u00f8ring) N\u00f8dvendigheten av forh\u00e5ndsvarsling, herunder h\u00f8ring, m\u00e5 vurderes konkret i den enkelte sak. Det fremg\u00e5r av forvaltningsloven at forh\u00e5ndsvarsling kan unnlates dersom det m\u00e5 anses \u00e5penbart un\u00f8dvendig.5 I dette tilfellet er det tale om \u00e5 \u00f8ke antall varamedlemmer fra ett medlem til to medlemmer, og justeringen er basert p\u00e5 en vedtatt endring av IKS-loven. Varsling og h\u00f8ringsbehandling m\u00e5 derfor kunne unnlates i denne saken da det er \u00e5penbart at innholdet ikke kan p\u00e5virkes. Byr\u00e5dets vurdering og anbefaling/konklusjon: Med bakgrunn i sakens premisser anbefaler byr\u00e5det bystyret om \u00e5 vedta revidert selskaps- avtale for BHF IKS. Begrunnelse for framleggelse til bystyret: Lov om interkommunale selskaper (IKS-loven) av 29.01.1999 nr. 6 \u00a7 4. Byr\u00e5det innstiller til bystyret \u00e5 fatte f\u00f8lgende vedtak: I medhold av lov om interkommunale selskaper (IKS-loven) av 29.01.1999 nr. 6 \u00a7 4, vedtar bystyret det fremlagte forslaget til revidert selskapsavtale for Bergen Havn Farvanns- forvaltning IKS. Dato: 30. januar 2024 Christine B. Meyer Byr\u00e5dsleder Dokumentet er godkjent elektronisk. Vedlegg: Revidert selskapsavtale for BHF IKS - 20.12.2023. 5 Jf. forvaltningsloven \u00a7 37, tredje ledd, bokstav c. 2 "
}