{
  "dokument_id": "85db58a3-80ce-558d-ae80-83bd13e132a4",
  "doc_type": "case_attachment",
  "kommune": 4601,
  "tittel": "Avslag p\u00e5 s\u00f8knad",
  "url": "https://bergen.kommune.no/politikere-utvalg/api/fil/bk360/10589680/Avslag-pa-soknad",
  "tekst": " Plan- og bygningsetaten Tippetue Arkitekter AS V\u00e5r referanse: BYGG-2024/10425-7 Sandviksbodene 5 Saksbehandler: Remi Iversen Dato: 10.04.2024 5035 BERGEN Deres referanse: Mai Cecilie Stabell AVSLAG P\u00c5 S\u00d8KNAD Eiendom : Gnr 10 Bnr 819 Adresse : \u00d8vre S\u00e6dalsvegen 14-16 Tiltakshaver : SAMEIET SORIA MORIA TERRASSE Tiltaket : Anlegging parkeringsplass mm Vi viser til s\u00f8knad om tillatelse i ett trinn som mottatt 19.01.2024. 1. S\u00f8knaden gjelder: Det er s\u00f8kt om tillatelse til f\u00f8lgende tiltak: \u2022 Endret bruk av deler av regulert felles lekeareal (FL-4) p\u00e5 eiendom 10/819, fra \u00abfelles lekeareal\u00bb til \u00abg\u00e5rdsplass med mulighet for bilparkering\u00bb. S\u00f8knaden viser at det avsettes 6 parkeringsplasser, og at s\u00f8knaden gjelder endret bruk av ca. 400 av totalt ca. 600 kvm regulert til Fl-4. *F\u00f8lgende andre forhold som ogs\u00e5 anses s\u00f8knadspliktig er ikke oppgitt som del av denne s\u00f8knaden: \u2022 Etablering av ca. 500 kvm felles lekeareal innenfor areal regulert til blokkbebyggelse, innenfor eiendom 10/818 og felt B-D1. Lekearealet etableres i forlengelsen av felles lekeareal (felt FL-5), som tilh\u00f8rer tilst\u00f8tende blokkfelt (B-D2). Etableringen av nytt felles lekeareal er ment som erstatningsareal for tapt lekeareal i FL-4. OBS! Merk at samme areal ifb. med rammetillatelse p\u00e5 boligblokkene er lagt til grunn for oppfyllelsen av krav til bebyggelsens uteareal, jf. planens \u00a7 6.3. Endringen vil alts\u00e5 kunne stride mot bebyggelsen krav til uteareal jf. planens \u00a7 6.3. *Den tid tiltaket avsl\u00e5s, har vi valgt \u00e5 ikke ettersp\u00f8rre dokumentasjon som nevnt over. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN Det er s\u00f8kt om f\u00f8lgende dispensasjoner: \u2022 Reguleringsplan nr. 16870000 \u00a7 17-1 med hensyn til etablering av 6 biloppstillingsplasser innenfor areal avsatt til felles lekeareal, planens felt fl-4. *Tiltaket vil ogs\u00e5 kunne fordre f\u00f8lgende dispensasjoner som ikke er oms\u00f8kt: \u2022 Reguleringsplan nr. 16870000 med hensyn til endret utforming og plassering av felt for felles lekeareal FL-4 og FL-5. \u2022 Reguleringsplan nr. 16870000 \u00a7 6.2 med hensyn til etablering av flere parkeringsplasser enn det planen tillater. Vi viser til at det av bestemmelsen fremg\u00e5r at hver boenhet skal ha 1,2 parkerings- plasser for bil. Felt B-D1 best\u00e5r av to bygg med totalt 42 boenheter, det absolutte parkingskravet er etter gammel praksis for avrunding 51 plasser. Dette er ogs\u00e5 det som er godkjent etablert i bebyggelsens kjellere. Parkering utover dette vil alts\u00e5 v\u00e6re i strid med parkingskravet i planen. \u2022 Reguleringsplan nr. 16870000 \u00a7 6.2 med hensyn til etablering av parkeringsplasser p\u00e5 terreng. Vi viser til at det av bestemmelsen fremg\u00e5r at parkering skal skje i felles underjordisk anlegg. \u2022 Reguleringsplan nr. 16870000 \u00a7 6.3 med hensyn til reduksjon i felles uteoppholds- areal, som f\u00f8lge av etablering av ca. 500 kvm felles lekeareal innenfor allerede eksiterende uteoppholdsareal / omr\u00e5de regulert til blokkbebyggelse, felt B-D1. Vi viser til at det av bestemmelsen fremg\u00e5r at det skal etableres 25 kvm uteareal pr. boenhet innenfor felt B-D1. Kravet til felles uteoppholdsareal er alts\u00e5 1050 kvm. Planen har omfattende kvalitetskrav som listet i \u00a7 2.1. Merk at samme areal som n\u00e5 s\u00f8kes bruksendret til felles lekeareal (eget form\u00e5l) allerede ved rammetillatelse ble lagt til grunn for oppfyllelsen av krav til bebyggelsens uteoppholdsareal, jf. sak 200701923-5. Endringen vil alts\u00e5 kunne stride mot bebyggelsen krav til uteareal jf. planens \u00a7 6.3. *Den tid tiltaket avsl\u00e5s, har vi valgt \u00e5 ikke ettersp\u00f8rre dokumentasjon som nevnt over. 2. VEDTAK S\u00f8knad om tillatelse til endret bruk av deler av regulert felles lekeareal (FL-4) p\u00e5 eiendom 10/819, fra \u00abfelles lekeareal\u00bb til \u00abg\u00e5rdsplass med mulighet for bilparkering\u00bb, avsl\u00e5s, jf. reguleringsplanen nr.16870000 \u00a7 17 med hensyn til regulert form\u00e5l og bruk. Videre avsl\u00e5s s\u00f8knaden med hjemmel i planens \u00a7 6.2 med hensyn til etablering av flere parkeringsplasser enn det planen tillater, og med hensyn til etablering av parkeringsplasser p\u00e5 terreng. Og da det hverken foreligger s\u00f8knad om- eller tillatelse til \u00f8kt bruk av avkj\u00f8rsel til kommunal vei, avsl\u00e5s s\u00f8knaden ogs\u00e5 med hjemmel i plan- og bygningsloven \u00a7 27-4 (kfr. veglova \u00a7\u00a7 40- 43), med hensyn til adkomst. Saksnummer BYGG-2024/10425 Side 2 av 13 2.1. Vedtak - Dispensasjon S\u00f8knad om dispensasjon fra reguleringsplan nr. 16870000 \u00a7 17 med hensyn til etablering av med hensyn til etablering av 6 biloppstillingsplasser innenfor areal avsatt til felles lekeareal, planens felt fl-4, avsl\u00e5s, jf. plan- og bygningsloven \u00a7 19-2. 2.2. Vedtak - Selvbyggeransvar S\u00f8knad om personlig ansvarsrett som selvbygger for prosjekterende og utf\u00f8rende fagomr\u00e5der i tiltaksklasse 1, avsl\u00e5s jf. byggesaksforskriften \u00a7 6-8 kfr. plan- og bygningsloven \u00a7 23-8. Sameiet Soria Moria Terrasse org.nr. 993325066 har s\u00f8kt om selvbyggeransvar i tiltaks- klasse 1, for fagomr\u00e5der som gjelder prosjektering og utf\u00f8relse av f\u00f8lgende arbeider: - Flytte avgrensing i form av benker og blomsterkasser - Fjerne gjerde mellom 10/819 og 10/818 Arbeidet skal gjennomf\u00f8res som dugnad. _________________________________ V\u00e5r kommentar: S\u00f8knaden feilaktig fremsatt. Det f\u00f8lger av byggesaksforskriften \u00a7 6-8 at selvbyggeransvar kan gis til person ved bygging av egen bolig eller fritidsbolig. Sameier faller derfor utenfor bestemmelsen, og kan ikke gis anledning til \u00e5 inneha personlig ansvarsrett som selvbygger. Det er alts\u00e5 krav til bruk av ansvarlige foretak jf. plan- og bygningsloven \u00a7 20-3. Ellers bemerker vi at s\u00f8knad om personlig ansvarsrett som selvbygger er vesentlig mangelfull. 3. BEGRUNNELSE FOR VEDTAKET 3.1. Planstatus Kommuneplanens arealdel (KPA2018), vedtatt i Bystyret 19.06.2019, viser tiltaket plassert innenfor areal avsatt til bebyggelse og anlegg- \u00f8vrig byggesone. Nyetablering av felles lekeareal i forlengelse av felt FL-5, ber\u00f8res av hensynssone H570_4 Historisk veifar. Tiltaket er ellers plassert innenfor reguleringsplan nr. 16870000 - FANA/\u00c5RSTAD. DEL AV GNR 7 OG 10, \u00d8VRE S\u00c6DAL, som vedtatt 20.06.2005. \u00abG\u00e5rdsplass med parkering\u00bb s\u00f8kes etablert innenfor deler av areal regulert til felles lekeareal, planens felt Fl-4. Nyetablering av felles lekeareal vises etablert innenfor areal regulert til blokkbebyggelse, planens felt B-D1. 3.2. Nabovarsling - mangel Ansvarlig s\u00f8ker har opplyst at de har unnlatt \u00e5 varsle naboer, fordi det foreligger avtale med nabosameiet (Sameiet Furerinden 1). Nabosameiet er deleier i eiendom 10/819. Saksnummer BYGG-2024/10425 Side 3 av 13 Plan- og bygningsloven \u00a7 21-3 \u00e5pner i f\u00f8rste ledd for at naboer ikke beh\u00f8ves varslet der hvor disse skriftlig har meddelt at de ikke har merknader til s\u00f8knaden. Vi anser dette til \u00e5 v\u00e6re tilfellet for eiendom 10/816, tilh\u00f8rende Sameiet Furerinden 1. Hva gjelder naboeiendom 10/79 og 10/926 tilh\u00f8rende Bergen Kommune, anser vi at varsling kan unnlates ettersom tiltaket liten grad ber\u00f8rer disse eiendommene utover hva som allerede er etablert i dag. Plan- og bygningsloven \u00a7 21-3 andre ledd \u00e5pner for \u00e5 unnlate varsling p\u00e5 slikt grunnlag. OBS! \u2013 manglende nabovarsling Hva gjelder gjenboereiendom 10/817, tilh\u00f8rende Sameiet Furerinden 2, er det ikke dokumentert varsling. Forholdet utgj\u00f8r en mangel, men den tid tiltaket avsl\u00e5s, har vi valgt \u00e5 ikke ettersp\u00f8rre ny varsling. 3.3. Erkl\u00e6ring om ansvarsrett - mangel F\u00f8lgende ansvarsretter er erkl\u00e6rt: Funksjon \u2013 Foretak Org.nr Ansvarsomr\u00e5de tiltaksklasse Ansvarlig s\u00f8ker \u2013 Tippetue Arkitekter AS 980043924 S\u00f8knad Tiltaksklasse 1 OBS! \u2013 manglende ansvarsbelegging S\u00f8knaden krever bruk av ansvarlige foretak. S\u00f8knaden mangler ansvarsbelegging av prosjekterende (og utf\u00f8rende) fagomr\u00e5der, jf. plan- og bygningsloven \u00a7 20-3. Den tid tiltaket avsl\u00e5s, har vi valgt \u00e5 ikke ettersp\u00f8rre nye ansvarsretter. 3.4. Atkomst og avkj\u00f8rsel - mangel Tiltaket forutsetter blant annet at det gis \u00f8kt bruk av avkj\u00f8rsel fra kommunal vei KV33780 \u2013 \u00d8vre S\u00e6dalsvegen, for etablering av nye parkingsplasser er i strid med reguleringsplanen. Av plan- og bygningsloven \u00a7 27-4 (kfr. veglova \u00a7\u00a7 40-43) f\u00f8lger det at avkj\u00f8rsel fra offentlig vei m\u00e5 v\u00e6re godkjent av vedkommende vegmyndighet. I dette tilfelle er det snakk om kommunal vei, hvor Bymilj\u00f8etaten er rette myndighet. S\u00f8knad om \u00f8kt bruk av avkj\u00f8rsel til kommunal vei med tilh\u00f8rende tegninger/dokumentasjon og dispensasjonss\u00f8knader skulle v\u00e6rt sendt inn i byggesaken, slik at vi kunne sendt s\u00f8knaden p\u00e5 uttale til Bymilj\u00f8etaten. Bymilj\u00f8etaten er rette faginstans for vurdering av avkj\u00f8rselens tekniske utforming og mulighet for \u00f8kt bruk. Den tid tiltaket f\u00f8rst og fremst avsl\u00e5s p\u00e5 annet grunnlag har vi valgt \u00e5 ikke ettersp\u00f8rre n\u00f8dvendig dokumentasjon. 3.5. Dispensasjon eller samtykke til plassering - mangel Plan- og bygningsloven \u00a7 29-4 fastsetter blant annet at tiltak skal ha en minste avstand til eiendomsgrense p\u00e5 4 meter, hvor annet ikke er fastsatt i plan. Saksnummer BYGG-2024/10425 Side 4 av 13 S\u00f8knad om endret bruk av deler av regulert felles lekeareal (FL-4) p\u00e5 eiendom 10/819, fra \u00abfelles lekeareal\u00bb til \u00abg\u00e5rdsplass med mulighet for bilparkering\u00bb krever at det foreligger samtykke til plassering evt. s\u00f8knad om dispensasjon mot naboeiendom 10/818. Vi registrerer at det foreligger rammetillatelse til \u00e5 sl\u00e5 sammen aktuelle eiendommer. S\u00e5ledes vil behovet for samtykke etter lovens \u00a7 29-4 eller dispensasjon etter lovens \u00a7 19-2 kunne falle bort. For etablering av nytt felles lekeareal innenfor eiendom 10/818 (forlengelse av Fl-5), vil det v\u00e6re behov for samtykke eller dispensasjon mot naboeiendommer 10/819 og 10/79. 3.6. Visuelle kvaliteter - mangel I f\u00f8lge plan- og bygningsloven \u00a7 29-2 skal ethvert tiltak prosjekteres og utf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering. S\u00f8knaden er ikke vedlagt tegninger som viser utf\u00f8relse av eksempelvis dekke ved parkeringsareal, eller apparater ved nytt lekeareal mv. S\u00f8knaden er vurdert mangelfull ift. tegningsdokumentasjon/ beskrivelse av kvaliteter i utformingen. Den tid tiltaket f\u00f8rst og fremst avsl\u00e5s p\u00e5 annet grunnlag har vi valgt \u00e5 ikke ettersp\u00f8rre n\u00f8dvendig dokumentasjon. 3.7. St\u00f8y Deler av eiendom 10/819 kan v\u00e6re st\u00f8yutsatt jf. Statens vegvesens kartlegging fra 2017. Den tid ber\u00f8rte arealer allerede er etablert som lekeareal i tr\u00e5d med tidligere regelverk og n\u00e5 s\u00f8kes benyttet til \u00abg\u00e5rdsplass med mulighet for parkering\u00bb, anser vi at det ikke er behov for st\u00f8yfaglig utredning i saken. 3.8. Andre uttalelser eller vedtak S\u00f8knaden er ikke sendt andre myndigheter for uttale den tid tiltaket avsl\u00e5s. Ved en evt. ny s\u00f8knad m\u00e5 Bymilj\u00f8etaten h\u00f8res ang. \u00f8kt bruk av avkj\u00f8rsel jf. plan- og bygningsloven \u00a7 27-4 kfr. veglova \u00a7\u00a7 40-43. Man kan ogs\u00e5 vurdere \u00e5 h\u00f8re Bergen Kommune v/Barn- og unges representant, ettersom at s\u00f8knaden gjelder nedbygging av felles lekeareal. S\u00f8knaden anses ikke \u00e5 avhenge av andre uttalelser/ vedtak enn de nevnt over jf. ny praksis ved oversende av saker til Statsforvalteren. 3.9. Oms\u00f8kte dispensasjon fra reguleringsplanens \u00a7 17 \u2013 med hensyn til etablering av biloppstillingsplasser innenfor areal avsatt til felles lekeareal - v\u00e5r dr\u00f8fting og vedtaksbegrunnelse Det er i denne saken s\u00f8kt om dispensasjon fra f\u00f8lgende bestemmelser: \u2022 Reguleringsplan nr. 16870000 \u00a7 17-1 med hensyn til etablering av 6 biloppstillingsplasser innenfor areal avsatt til felles lekeareal, planens felt fl-4. Saksnummer BYGG-2024/10425 Side 5 av 13 Hva m\u00e5 til for at kommunen skal kunne dispensere: Det f\u00f8lger av plan- og bygningsloven \u00a7 19-2 at dispensasjoner bare kan gis dersom f\u00f8lgende hensyn ikke blir vesentlig tilsidesatt*: - hensyn bak bestemmelsen det s\u00f8kes om \u00e5 dispenseres fra, - hensyn som gitt i lovens form\u00e5lsbestemmelse (\u00a71-1), - hensyn til nasjonale eller regionale interesser *I tillegg m\u00e5 fordelene ved \u00e5 gi dispensasjon v\u00e6re klart st\u00f8rre enn ulempene, etter en samlet vurdering. Av s\u00f8knaden er det blant annet gitt f\u00f8lgende begrunnelse for dispensasjon: Saksnummer BYGG-2024/10425 Side 6 av 13 Bygningsmyndighetens vurdering av s\u00f8knaden Om hensyn bak reguleringsplanens \u00a7 17 blir vesentlig tilsidesatt: Hovedhensynet bak krav til felles lekeareal er blant annet \u00e5 sikre barn og unges interesser ved \u00e5 avsette st\u00f8rre arealer forbeholdt samling og lek. Dette er arealer som kommer i tillegg til ordin\u00e6re uteoppholdsarealer, og hvor det ogs\u00e5 er gitt konkret krav til opparbeidelse med lekeinnretninger og utstyr. Arealene er ogs\u00e5 gitt en plassering som bidrar til trygg bruk, tydelig adskilt fra kj\u00f8reareal etc. Regulerte felles lekeareal sikrer bedre oppvekstsvilk\u00e5r for barn og unge. En annen fordel knyttet til at det i planen er laget et tydelig skille mellom felles lekeareal og felles uteoppholdsareal, er at man lettere klarer \u00e5 skjerme resterende uteoppholdsarealet for st\u00f8yende og forstyrrende lek, slik at man i st\u00f8rre grad kan benytte ordin\u00e6re utearealer til opphold og rekreasjon. I denne saken fjerner man ca. 400 av totalt 600 m2 felles lekeareal (innenfor felt Fl-4), til fordel for g\u00e5rdsplass med mulighet for parkering. Av s\u00f8knaden er det vist oppstillingsplass for 6 biler. Plasseringen av kj\u00f8re- og parkeringsarealer blir liggende tett opp i gjenv\u00e6rende del av lekearealet, og gj\u00f8r slik at det dette ikke kan n\u00e5s uten \u00e5 krysse trafikkareal. Dette er spesielt uheldig da gjenv\u00e6rende lekeareal er tilrettelagt for de aller minste barna (med sandkasse og huske etc.). Til motsetning vil man i dag kunne n\u00e5 dette arealet uten \u00e5 m\u00e5tte krysse trafikkareal. Oms\u00f8kte dispensasjon tilsidesetter derfor hensyn til barn- og unges interesser, blant annet ift. trafikksikker tilkomst. Ellers g\u00e5r ogs\u00e5 etableringen av parkingsplasser p\u00e5 bekostningen av mulighet for bruk av \u00abg\u00e5rdsplassen\u00bb til lek. Eksempelvis vil ball-lek v\u00e6re et konfliktpunkt ift. parkerte biler mv. Vi viser til at det er relativt langt til n\u00e6rmeste ballbane, og enda lenger til n\u00e6rmeste ballbane som er \u00e5pen for allmenheten. Arealet som s\u00f8kes beslaglagt til \u00abg\u00e5rdsplass med parkering\u00bb er per i dag et planert og gruset areal, som er et av de eneste arealene innenfor bebyggelsen egent for \u00e5 sparke ball eller gj\u00f8re tilsvarende aktiviteter som krever plass og fast underlag. Resten av uteomr\u00e5det er i stor grad mer oppdelt, med varierende underlag/dekke, varierende helning, og varierende grad av n\u00e6rhet til boliger og private uteplasser. Eksempelvis er foresl\u00e5tte erstatningsareal p\u00e5 ca. 500 m2 i forlengelsen av felt FL-5, en skr\u00e5nende gressmatte, hvor det er b\u00e5de stein og berg oppe i dagen flere plasser. Arealet er ogs\u00e5 vist opparbeidet kun med utsyr for de alle minste barna (sandkasse og huske mv.). Det er ingen tvil om at skisserte erstatningsareal ikke innehar tilsvarende kvaliteter og/eller muligheter som det arealet som s\u00f8kes omdisponert. Det er \u00e5 beslaglegge store deler av felt Fl-4, g\u00e5r helt klart p\u00e5 bekostning av barn- og unges interesser og oppvekstsvilk\u00e5r, som f\u00f8lge av de begrensinger som ligger erstatningsarealet. Oms\u00f8kte dispensasjon g\u00e5r direkte ut over barns mulighet for ut\u00f8velse av variert fysisk aktivitet og lek. Saksnummer BYGG-2024/10425 Side 7 av 13 I denne forbindelse never vi ogs\u00e5 at skisserte plassering av erstatningsareal per i dag omfatter et allerede opparbeidet uteareal. Dette blir fort konfliktfylt da arealet allerede utgj\u00f8r ogs\u00e5 en del av bebyggelsens godkjente uteoppholdsareal, jf. sak 200701923-5. I realiteten etablerer man alts\u00e5 ikke nytt uteareal, men heller omdisponerer areal som allerede tjener som felles uteareal til fordel for nytt felles lekeareal, hvor dette g\u00e5r tapt. Omdisponering av arealet kan derfor medf\u00f8re at bebyggelsen kommer i konflikt med gjeldende krav til felles uteoppholdsareal jf. planens \u00a7 6.3. Resultatet blir til syvende og sist tap av uteoppholdsareal til fordel for etablering av kj\u00f8re- og parkeringsareal. Basert p\u00e5 overst\u00e5ende dr\u00f8fting finner vi at de hensyn som ligger til grunn for regulert felles lekeareal, og planens \u00a7 17, etter v\u00e5rt skj\u00f8nn vil bli vesentlig tilsidesatt ved dispensasjon. Vilk\u00e5r for \u00e5 kunne innvilge dispensasjon er i denne saken derfor ikke til stedet. Om hensynet bak lovens form\u00e5lsbestemmelse blir vesentlig tilsidesatt: Det f\u00f8lger av form\u00e5lsbestemmelsen i plan- og bygningsloven at plan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet, barn og unges oppvekstmilj\u00f8, s\u00e5 vel som omgivelsenes estetiske utforming. Loven skal fremme en b\u00e6rekraftig utvikling, samt sikre at forholdet til likeverd og forsvarlighet er ivaretatt. Selv om forhold til \u00e5penhet og medvirkning delvis blir ivaretatt i s\u00f8knadsprosessen, vil en dispensasjon i dette tilfelle helt klart svekke forholdet til en forutsigbar forvaltning. Reguleringsplanen har blitt til gjennom en bred og omfattende prosess, og er vedtatt av kommunens \u00f8verste folkevalgte organ, Bystyret. Det skal f\u00f8lgelig ikke v\u00e6re en kurant sak \u00e5 fravike gjeldende plan. Og n\u00e5r det i dette tilfellet fremst\u00e5r som \u00e5penbart at en dispensasjon blant annet vil v\u00e6re til skade for barn- og unges interesser, og at det derfor normalt ikke vil v\u00e6re p\u00e5regnelig \u00e5 f\u00e5 tillatelse til tiltaket, b\u00f8r planen heller ikke fravikes. Dispensasjon vil ogs\u00e5 g\u00e5 p\u00e5 bekostning av hensynet til en b\u00e6rekraftig utvikling, da den vil fasilitere for ytterligere personbilparkering, fremfor \u00e5 stimulere til \u00f8kt bruk av offentlig transport, som buss og bane, eller til \u00f8kt bruk av gange og sykkel. Den \u00f8kte bilparkeringen er b\u00e5de i strid med planens \u00a7 6.2 og nasjonale/lokale f\u00f8ringer og m\u00e5l om redusert personbiltrafikk. Dispensasjon tilsidesetter dermed politiske m\u00e5l for langsiktig samfunnsplanlegging, p\u00e5 lik linje som hensynet til en b\u00e6rekraftig utvikling, da den sl\u00e5r ben under m\u00e5lsettinger om reduserte klimagassutslipp og \u00f8kt bruk av kollektive reiseformer. Som nevnt under forrige punkt tilsidesettes ogs\u00e5 hensyn til barn og unges oppvekstmilj\u00f8 den tid tilgjengelig leke- og uteareal reduseres til fordel for kj\u00f8re- og parkeringsareal. P\u00e5 samme m\u00e5te tilsidesettes ogs\u00e5 barns interesser og hensynet til forsvarlighet, n\u00e5r gjenv\u00e6rende deler av felles lekeareal Fl-4, som utelukkende er tilrettelagt for de aller minste barna, etter omdisponeringen kun kan n\u00e5s ved \u00e5 krysse trafikkarealet. Videre blir ogs\u00e5 barn- og unges oppvekstmilj\u00f8 tilsidesatt da skisserte erstatningsareal beslaglegger allerede opparbeidet uteareal, og at dette arealet ikke innehar tilsvarende kvaliteter- og/eller muligheter for bruk og lek, som det arealet som s\u00f8kes omdisponert til \u00abg\u00e5rdsplass med mulighet for parkering\u00bb. Saksnummer BYGG-2024/10425 Side 8 av 13 Ogs\u00e5 forholdet til omgivelsenes estetiske utforming blir tilsidesatt ved etablering av markparkering med kj\u00f8re- og oppstillingsareal innenfor omr\u00e5de avsatt til felles lekeareal. Dette er ogs\u00e5 i direkte strid med reguleringsplanens \u00a7 6.2 som fastsetter at parkering skal skje under terreng. Basert p\u00e5 overst\u00e5ende vurderes oms\u00f8kte dispensasjon til \u00e5 vesentlig tilsidesette de hensyn lovens form\u00e5lsbestemmelse skal ivareta, og vilk\u00e5r for \u00e5 kunne innvilge dispensasjon er derfor ikke til stedet. Om hensynet til nasjonale- og regionale interesser blir vesentlig tilsidesatt: Oms\u00f8kte dispensasjon tilsidesetter nasjonale- og regionale interesser, p\u00e5 lik linje med kommunale interesser, i den forstand at etablering av flere parkeringsplasser stimulerer til \u00f8kt personbiltrafikk, i motsetning til \u00e5 bygge opp under overordnede politiske m\u00e5lsetninger om en redusert privatbilisme, jf. f\u00f8ringer i nasjonal transportplan mv. Av kommunal- og moderniseringsdepartementets veileder fra 2021, om barn og unge i plan og byggesak, heter det i pkt. 3.2.29 at det ved omdisponering av areal alltids skal vurderes om arealet som \u00f8nskes omdisponert er til nytte-, eller kan ha nytteverdi for barn og unge i fremtiden. Og da det i denne sammenheng fremst\u00e5r som soleklart at det aktuelle arealet har slik nytteverdi, vil omdisponering ogs\u00e5 v\u00e6re i direkte strid med nasjonale f\u00f8ringer for forvaltning av slike arealer. Da vi anser at hensyn til nasjonale- og regionale interesser blir vesentlig tilsidesatt, er heller ikke vilk\u00e5rene for \u00e5 kunne innvilge dispensasjon til stede. Om fordelene er klart st\u00f8rre enn ulempene: I dette tilfellet anses fordelene ved \u00e5 dispensere i hovedsak \u00e5 v\u00e6re knyttet opp mot at beboere f\u00e5r anledning til \u00e5 parkere rett utenfor blokkene, hvor de ogs\u00e5 kan vedlikeholde bilene sine (vaske/ st\u00f8vsuge). Det vil ogs\u00e5 v\u00e6re fordelaktig for beboere at gjester enkelt kan komme og parkere utend\u00f8rs, uten \u00e5 m\u00e5tte inn i lukket garasjeanlegg. Ulempene vil i hovedsak v\u00e6re knyttet opp mot tapet av 400m2 leke- og uteoppholdsareal, hvor areal til parkering og kj\u00f8revei prioriteres fremfor barn- og unges behov for- og mulighet til \u00e5 ut\u00f8ve variert lek. Videre er det en betydelig ulempe at man ikke kan benytte gjenv\u00e6rende deler av felles lekeareal Fl-4 uten \u00e5 krysse trafikkareal. Forholdet blir ikke bedre av at gjenv\u00e6rende areal er programmert p\u00e5 for de alle minste barna, som ogs\u00e5 er de mest s\u00e5rbare. Videre blir dette heller ikke bedre av at erstatningsarealet ikke tilf\u00f8rer nytt uteareal, men heller beslaglegger eksisterende uteoppholdsarealer som i st\u00f8rre grad gjerne har v\u00e6rt forbeholdt opphold og rekreasjon. Dette arealet blir n\u00e5 omdisponert til st\u00f8yene lek. Det er ogs\u00e5 en ulempe at erstatningsarealet ikke innehar de samme kvalitetene- og/ eller mulighetene for bruk, som det areal som omdisponeres. Dette henger sammen med terrenget- og underlagets beskaffenhet. Blant annet nevnes en redusert mulighet for ballspill, men ogs\u00e5 en redusert mulighet for andre st\u00f8rre samlinger, i de tilfeller borettslaget Saksnummer BYGG-2024/10425 Side 9 av 13 arrangerer slikt. Den planerte og grusede flaten er ideell for nettopp slike ting. Tapet av en slik bilfri samlingsplass vil v\u00e6re til vesentlig ulempe for hele borettslaget. Det er ogs\u00e5 uheldig at stimulerer til \u00f8kt personbiltrafikk, i motsetning til \u00e5 bygge opp under overordnede politiske m\u00e5lsetninger om en redusert privatbilisme. Etter en samlet vurdering kan vi ikke se at fordelene ved \u00e5 gi dispensasjon vil v\u00e6re klart st\u00f8rre enn ulempene. Vilk\u00e5r for \u00e5 kunne innvilge dispensasjon er derfor ikke til stedet. Bygningsmyndighetens kan vurdering: Det f\u00f8lger av lovens \u00a7 19-2 at kommunen kan gi dispensasjon fra bestemmelser fastsatt i- eller i medhold av loven. Tiltakshaver har alts\u00e5 ikke et rettslig krav p\u00e5 dispensasjon, selv om vilk\u00e5rene for at kommunen skal kunne dispensere, skulle v\u00e6re oppfylt. Da vilk\u00e5rene for \u00e5 kunne innvilge dispensasjon, i denne saken ikke anses \u00e5 v\u00e6re oppfylt, beh\u00f8ver vi ikke \u00e5 vurdere hvorvidt dispensasjon b\u00f8r gis eller ikke. Likefult p\u00e5peker vi at vi ikke kan se at det foreligger s\u00e6rlige forhold som tilsier at det i dette tilfellet burde gis dispensasjon. Heller tvert om, i denne saken mener vi at det er tydelig at dispensasjon ikke b\u00f8r innvilges, den tid den tilsidesetter viktige hensyn, blant annet til barn- og unges interesser og til overordnede politiske m\u00e5lsetninger for fremtidig samfunnsutvikling. Vi mener ogs\u00e5 at det faktiske dispensasjonsbehovet som gj\u00f8r seg gjeldende, jf. vedtakets pkt. 1, alene b\u00f8r tilsi at oms\u00f8kte tiltak og dispensasjon b\u00f8r avsl\u00e5s. N\u00e5r et tiltak utl\u00f8ser et ras av dispensasjoner, slik som i denne saken, tilsier det at tiltaket er problematisk p\u00e5 flere fronter og at man da b\u00f8r v\u00e6re s\u00e6rlig varsom med \u00e5 dispensere. Oppsummering: S\u00f8knad om dispensasjon fra reguleringsplan nr. 16870000 \u00a7 17-1 med hensyn til etablering av 6 biloppstillingsplasser innenfor areal avsatt til felles lekeareal, planens felt fl-4, avsl\u00e5s da vilk\u00e5rene for \u00e5 innvilge dispensasjon etter plan- og bygningsloven \u00a7 19-2, ikke er oppfylt. Utklipp av oms\u00f8kte situasjonsplan som viser deler av Fl-4 omdisponert til \u00abg\u00e5rdsplass med mulighet for parkering\u00bb, samt deler av felles uteoppholdsareal omdisponert til felles lekeareal i forlengelsen av felt Fl-5. Saksnummer BYGG-2024/10425 Side 10 av 13 Bilde som viser Fl-4 benyttet til parkering. Bilde som viser terreng i forlengelsen av Fl-5 Oversiktsbilde som viser b\u00e5de Fl- 4 og Fl-5 mv. 3.10. Dispensasjoner som ikke er oms\u00f8kt eller behandlet: Som listet under vedtakets pkt. 1, anser vi at tiltaket avhenger av en rekke dispensasjonsforhold som ikke er oms\u00f8kt. Da vi har avsl\u00e5tt s\u00f8knaden og oms\u00f8kte dispensasjon fra reguleringsplanens \u00a7 17 med hensyn til etablering av biloppstillingsplasser innenfor areal avsatt til felles lekeareal, kan vi heller ikke anbefale en eventuell ny s\u00f8knad om \u00f8vrige dispensasjoner. 4. GENERELLE BESTEMMELSER OG KLAGEADGANG Vedtaket kan p\u00e5klages, se orientering om rett til \u00e5 klage og andre generelle bestemmelser p\u00e5 siste side. Med hilsen Plan- og bygningsetaten Remi Iversen saksbehandler Trond Haugen seksjonsleder Dette dokumentet er godkjent elektronisk. Saksnummer BYGG-2024/10425 Side 11 av 13 Kopi til SAMEIET SORIA MORIA TERRASSE c/o OBOS 0129 OSLO SAMEIET FURERINDEN 1 c/o Vestbo 5817 BERGEN Postboks 1947 Nordnes SAMEIET FURERINDEN 2 c/o Vestbo BBL 5817 BERGEN Postboks 1947 Nordnes Saksnummer BYGG-2024/10425 Side 12 av 13 Generelle bestemmelser: Saken er behandlet etter plan- og bygningsloven med tilh\u00f8rende Rettslig grunnlag: forskrifter; byggteknisk forskrift og byggesaksforskriften. Ferdigstillelse: N\u00e5r tiltaket er ferdigstilt skal det s\u00f8kes om ferdigattest. Ferdigattest (plan- og bygningsloven \u00a7 21- utstedes n\u00e5r det foreligger n\u00f8dvendig sluttdokumentasjon fra 10 og byggesaksforskriften ansvarlig s\u00f8ker. kapittel 8) Bortfall av tillatelse: Er tiltaket ikke satt i gang senest innen 3 \u00e5r etter at tillatelse er gitt, (plan- og bygningsloven \u00a7 21- faller tillatelsen bort. Tillatelsen faller ogs\u00e5 bort hvis tiltaket innstilles i 9) lengre tid enn 2 \u00e5r. Orientering om rett til \u00e5 klage p\u00e5 vedtaket: Den som er part eller har rettslig klageinteresse har rett til \u00e5 klage Klagerett: over vedtaket. Klagen sendes til: Bergen kommune, Plan- og (forvaltningslovens \u00a7 28) bygningsetaten, Postboks 7700, 5020 BERGEN, eller e-post: postmottak.planogbygg@bergen.kommune.no. Klagefristen er tre uker fra den dag underretningen om vedtaket kom Klagefrist: frem til vedkommende part. Det er tilstrekkelig at klagen er postlagt (forvaltningslovens \u00a7\u00a7 29, 30 innen fristens utl\u00f8p. Dersom klagen kommer inn etter fristens utl\u00f8p vil og 31) den bli avvist. Klagen kan imidlertid tas under behandling n\u00e5r det foreligger s\u00e6rlige grunner eller klager ikke kan lastes for forsinkelsen. Rett til \u00e5 kreve begrunnelse: Dersom en part mener at vedtaket ikke er begrunnet, kan det settes (forvaltningslovens \u00a7\u00a7 24 og frem krav om dette innen klagefristen utl\u00f8p. 25) Klagen m\u00e5 nevne det vedtaket det klages over, hva som \u00f8nskes Klagens innhold: endret og v\u00e6re undertegnet av klageren eller hans fullmektig. Klagen (forvaltningslovens \u00a7 32) b\u00f8r begrunnes. Vedtaket kan gjennomf\u00f8res selv om det er p\u00e5klaget. Klager kan Utsetting av gjennomf\u00f8ring imidlertid anmode om \u00e5 f\u00e5 utsatt iverksettingen av vedtaket, inntil av vedtaket: klagefristen er ute eller klagen er avgjort. Statsforvalteren kan p\u00e5 (forvaltningslovens \u00a7 42) selvstendig grunnlag ta stilling til anmodning om utsatt iverksetting av vedtaket. Rett til \u00e5 se sakens Med visse begrensninger har partene rett til \u00e5 se dokumentene i dokumenter: saken. Det m\u00e5 ved et slikt \u00f8nske tas kontakt med Kundesenteret til (forvaltningslovens \u00a7 11) Plan- og bygningsetaten i Johannes Bruns gate 12. Rett til \u00e5 f\u00e5 veiledning: Kommunen vil kunne gi n\u00f8dvendig veiledning for at alle parter skal (forvaltningslovens \u00a7 11) kunne ivareta sine interesser p\u00e5 best mulig m\u00e5te. Det er adgang til \u00e5 kreve dekning for n\u00f8dvendige og vesentlige kostnader, f. eks advokatbistand, i forbindelse med klagesaken der Kostnader ved klagen: vedtaket er endret til gunst for klager. Kravet m\u00e5 v\u00e6re fremsatt innen (forvaltningslovens \u00a7 36) tre uker etter at underretning om det nye vedtaket er kommet frem til klager. S\u00f8ksm\u00e5l om gyldigheten av vedtaket, eller krav om erstatning som Vilk\u00e5r for \u00e5 reise sak for f\u00f8lge av vedtaket, kan ikke reises uten at en har brukt sin adgang til \u00e5 klage p\u00e5 vedtaket og klagen er avgjort av h\u00f8yeste klageinstans. domstolene om vedtaket: S\u00f8ksm\u00e5l kan likevel reises n\u00e5r det er g\u00e5tt 6 m\u00e5neder fra klage f\u00f8rste (forvaltningsloven \u00a7 27 b) gang ble fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Saksnummer BYGG-2024/10425 Side 13 av 13 "
}