{
  "dokument_id": "ff60c256-063b-5412-883c-9bbd0a90b4af",
  "doc_type": "case_attachment",
  "kommune": 5501,
  "tittel": "Signert kj\u00f8pekontrakt mellom TK og SV8E",
  "url": "https://innsyn.tromso.kommune.no/application/getMoteDokument?dokid=2001578220",
  "tekst": " KJ\u00d8PEKONTRAKT mellom Troms\u00f8 kommune og Strandvegen 8 Eiendom AS vedr\u00f8rende salg av gnr. 200 bnr. 1694, 2347, 2287 og 2305 #8983027/1 1. PARTENE OG EIENDOMMEN 1.1 Troms\u00f8 kommune, org.nr. 940 101 808, (Selger) eier gnr. 200, bnr. 1694, 2347, 2287 og 2305 med p\u00e5st\u00e5ende bygninger og anlegg, samt sj\u00f8grunn (med n\u00e6rmere anvisning i Vedlegg 4) i Troms\u00f8 kommune. 1.2 Selger og Strandvegen 8 Eiendom AS, org.nr. 926 292 552, (Kj\u00f8per) er enige om at gnr. 200 bnr. 1694, 2347, 2287 og 2305 med p\u00e5st\u00e5ende bygninger og anlegg, samt sj\u00f8grunn og utfyllingsrett i sj\u00f8 (med n\u00e6rmere anvisning av arealer og sj\u00f8grunn i Vedlegg 4) foruten: veiareal (Hjalmar Johansens gate og Strandvegen); areal til avl\u00f8psrenseanlegg og overl\u00f8p i drift; areal som medg\u00e5r til ny offentlig VA-trase, herunder overl\u00f8psarrangement, pumpestasjon og \u00e5pen flomvei; og (iv) areal som allerede er ervervet av Kj\u00f8per i henhold til avtale datert 1. desember 2020, jf. Vedlegg 5. skal overdras fra Selger til Kj\u00f8per p\u00e5 de vilk\u00e5r som f\u00f8lger av denne avtalen. Gnr. 200 bnr. 1694, 2347, 2287 og 2305 med tillegg av angitt sj\u00f8grunn i Vedlegg 4 og med unntak av slike arealer og/eller forhold angitt i punkt (i)-(iv) ovenfor benevnes i det videre som Eiendommen. Kart over Eiendommen med n\u00e6rmere anvisning av Eiendommensareal, herunder blant annet sj\u00f8grunn fremg\u00e5r av Vedlegg 4. 1.3 Norsk Folkehjelp avdeling Troms\u00f8 fester areal til eget bygg p\u00e5 Eiendommen, helt konkret p\u00e5 eiendom gnr. 200 bnr. 2287 (Festeretten). Kj\u00f8per skal overta Eiendommen med Festeretten, men uten plikt til \u00e5 fremskaffe alternativ lokalisering ved opph\u00f8r av Festeretten. Denne plikten tilligger Selger alene. Selger har rett til \u00e5 forlenge Festeretten med maksimalt 2 \u00e5r regnet fra dato for inng\u00e5else av denne avtalen i p\u00e5vente av Selger og Norsk Folkehjelp avdeling Troms\u00f8 sin prosess med \u00e5 finne alternativ lokalisering for fester. 1.4 Kj\u00f8per og Selger er for \u00f8vrig enig om at alle areal som ikke omfattes av Eiendommen skal fradeles fra Eiendommen s\u00e5 snart mulig. Kj\u00f8per og Selger plikter, i den grad det er n\u00f8dvendig, \u00e5 medvirke til at slik fradeling finner sted. 1.5 Eiendommen forutsettes omregulert. Det antas at dette vil omfatte reguleringsplan med detaljregulering av delfelt. Med Delfelt menes en avgrenset del av Eiendommen som Kj\u00f8per eller datterselskap l\u00f8pende bygger ut, normalt angitt som delfelt i reguleringsplan. Med Delfeltets andel menes regulert BRA for delfeltet dividert p\u00e5 reguleringsplanens totale regulerte BRA. 1.6 Kj\u00f8per skal bes\u00f8rge og bekoste omreguleringen av Eiendommen og b\u00e6rer enhver risiko i tilknytning til omreguleringen. #8983027/1 ( 1 2. KJ\u00d8PESUMMEN OGEIENDOMMENSAVKASTNING OGKOSTNADER 2.1 Kj\u00f8pesummen ogomkostninger 2.1.1 Kj\u00f8pesummen for Eiendommen fastsettes til 10 % av total salgsomsetning som Kj\u00f8per eller Kj\u00f8pers rettsetterf\u00f8lger oppn\u00e5r ved utbygging av Eiendommen med fratrekk for: faktiske kostnader til utfylling for byggeklart areal i sj\u00f8; faktiske kostnader (eksklusive merverdiavgift) til opparbeidelse av rekkef\u00f8lgekrav utenfor Eiendommen; faktiske kostnader til erverv av arealer utenfor Eiendommen der hvor dette blir n\u00f8dvendig for \u00e5 oppfylle reguleringsplanens rekkef\u00f8lgekrav, ref. punkt. 1.5; og iv vederlag for bygg p\u00e5 festegrunn og eventuelt andre kostnader forbundet med avvikling av Festeretten, herunder f.eks. kostnader knyttet til tvist om Festeretten (Kj\u00f8pesummen). 2.1.2 Med total salgsomsetning menes: a) For boliger inkludert parkeringsplasser og parkeringsplasser som selges separat; faktisk oppn\u00e5dd brutto salgsinntekter som Kj\u00f8per oppn\u00e5r p\u00e5 det enkelte Delfelt enten ved \u00e5 bygge ut selv eller gjennom datterselskap. b) For areal p\u00e5 Eiendommen regulert til n\u00e6ringsbygg og/eller offentlige bygg; 10 % av en yieldbasert eiendomsverdi av areal regulert til n\u00e6ringsbygg og/eller offentlige bygg. Fastsettelse av den yieldbaserte eiendomsverdien skal fastsettes som gjennomsnittet av to separate markedsmessige vurderinger utf\u00f8rt av to uavhengige verdsettere, hvorav Kj\u00f8per og Selger velger hver sin verdsetter. 2.1.3 Med byggeklart areal menes: Utfylt og grovplanert areal i sj\u00f8 opp til koteh\u00f8yde p\u00e5 etablert fastmarksareal med plastring eller spunting mot sj\u00f8. 2.1.4 I tillegg skal Kj\u00f8per eller rettsetterf\u00f8lger betale dokumentavgift og tinglysingsgebyr for skj\u00f8tet og eventuelle pantedokumenter til Kj\u00f8pers l\u00e5ngiver. Dokumentavgiften som Kj\u00f8per, eller eventuelt rettsetterf\u00f8lgere, skal betale er p\u00e5 n\u00e5v\u00e6rende tidspunkt uavklart, idet Kj\u00f8pesummen er gjenstand for regulering, jf. ovenfor. 2.2 Betaling av Kj\u00f8pesummen 2.2.1 Oppgj\u00f8r av Kj\u00f8pesummen skal deles opp og skal skje til n\u00e6rmere avtalte tidspunkter slik angitt nedenfor: I NOK 50 000 000 skal gj\u00f8res opp ved Overtakelse (Up front betalingen). Up front betalingen g\u00e5r til fratrekk for delbetalinger, ref. punkt ii og iii nedenfor, for det eller de f\u00f8rste Delfelt som bygges ut; #8983027/1 Gjenst\u00e5ende andel av Kj\u00f8pesummen, etter Up front betalingen, skal gj\u00f8res opp ved delbetalinger for det enkelte Delfelt og skal skje ved \u00e5pning av byggel\u00e5n for det enkelte Delfeltet. Ill Ved fastsettelsen av delbetalinger skal det legges til grunn faktisk solgte enheter og estimerte salgsinntekter p\u00e5 gjenst\u00e5ende enheter basert p\u00e5 prisliste for boliger og parkeringsplasser, mens det for n\u00e6ringsbygg og offentlige bygg baseres p\u00e5 den yieldbaserte eiendomsverdien, jf. punkt. 2.1.2 litra b). For Delfelt p\u00e5 etablert fastmarksareal gj\u00f8res det fratrekk for Delfeltets andel av estimerte kostnader iht. punkt 2.1.1 ii.- iv.; v. For Delfelt p\u00e5 areal som skal fylles ut i sj\u00f8 gj\u00f8res det fratrekk for Delfeltets andel av estimerte kostnader iht. punkt 2.1.1 i., samt estimerte kostnader iht. punkt 2.1.1 ii. - iii. i den grad slike kostnader utl\u00f8ses av utbygging av det aktuelle Delfelt; og vi. Justerende oppgj\u00f8r for det enkelte Delfelt skal skje n\u00e5r alle enheter er solgt og faktiske kostnader, jf. punkt 2.1.1 i.-iv. er avklart. 2.2.2 For det tilfellet at Kj\u00f8per overdrar ikke utbygget Delfelt, uavhengig av hvem dette overdras til, skal forpliktelsen til \u00e5 betale vederlag for det aktuelle Delfeltet i henhold tit punkt 2.1 og gjennomf\u00f8ring av oppgj\u00f8r i henhold til punkt 2.2.1 overdras til det overtakende selskap. Kj\u00f8per er ansvarlig for overdragelsen av denne forpliktelsen. For utbygget Delfelt som det er betalt vederlag for i henhold til punkt 2.1 og hvor vederlaget er fullt oppgjort i henhold til punkt 2.2.1, anses Selgers krav p\u00e5 vederlag for det aktuelle Delfeltet som endelig oppgjort. 2.3 Sikkerhet for Selger 2.3.1 Som sikkerhet for Selgers krav p\u00e5 gjenst\u00e5ende andel av Kj\u00f8pesummen, utover Up front betalingen, jf. ovenfor, skal: a. ubetalt del av Kj\u00f8pesummen sikres ved at Selger beholder hjemmelen til Eiendommen eller det enkelte Delfelt n\u00e5r dette er fradelt, frem til Kj\u00f8pesummen er gjort opp; eller b ubetalt del av Kj\u00f8pesummen sikres ved pant i Eiendommen eller det enkelte Deltfett n\u00e5r dette er fradelt, men likevel etterst\u00e5ende Kj\u00f8pers finansiering av Up front betalingen. 2.3.2 For det tilfellet at Selgers krav p\u00e5 Kj\u00f8pesummen sikres ved at Selger beholder hjemmelen til Eiendommen, jf. bokstav a ovenfor, skal: Selger medvirke til at pant i Eiendommen tinglyses til fordel for Kj\u00f8pers bank til finansiering av Up front betalingen, jf. punkt 2.2.1 i. og omregulering av Eiendommen; Selger, i den grad dette er rimelig, medvirke til Kj\u00f8pers omregulering av Eiendommen, jf. punkt 1.5, herunder blant annet ved \u00e5 varsle Kj\u00f8per om eventuelle #8983027/1 4(11) innsigelser eller andre henvendelser som Selger mottar i forbindelse med omreguleringen; Ill Selger medvirke til at alle Delfelt fradeles s\u00e5 snart ny reguleringsplan for Eiendommen er rettskraftig vedtatt, jf. forutsetningene i punkt 1.5, likevel slik at kostnader forbundet med fradelingen b\u00e6res av Kj\u00f8per; IV Selger, ved oppgj\u00f8r av Delfelt iht. punkt 2.2.1 i. og ii., utstede generalfullmakt til Kj\u00f8per for det aktuelle Delfelt. Kj\u00f8per har samtidig rett til \u00e5 tinglyse ur\u00e5dighet p\u00e5 det aktuelle Delfelt. 2.3.3 For det tilfellet at Selgers krav p\u00e5 Kj\u00f8pesummen sikres ved pant i Eiendommen eller det enkelte Delfelt n\u00e5r dette er fradelt, jf. bokstav b ovenfor, skal: Kj\u00f8per medvirke til at pant i Eiendommen tinglyses, samtidig med tinglysing av skj\u00f8te {hjemmelsovergang fra Selger til Kj\u00f8per) til fordel for Selger til sikkerhet for Selgers krav p\u00e5 gjenst\u00e5ende del av Kj\u00f8pesummen, etterst\u00e5ende pant til fordel for Kj\u00f8pers bank til finansiering av Up front betalingen, jf. punkt 2.2.1 i.; Selger frafalle pant for det enkelte Delfelt senest ved delbetaling av Kj\u00f8pesummen i henhold til punkt 2.2.1 i. og ii., men likevel slik at pant beholdes for uoppgjorte Delfelt. 2.3.4 Kj\u00f8per st\u00e5r fritt til \u00e5 velge hvilken av oppgj\u00f8rsmodellene i punkt 2.3.1 litra a. og b. som skal benyttes. I begge tilfeller skal Kj\u00f8per s\u00f8rge for at pantet til fordel for Kj\u00f8pers finansiering av Up front betalingen slettes fra Eiendommen s\u00e5 snart hele Up front betalingen har g\u00e5tt til fratrekk for delbetalingene etter punkt 2.2.1 ii og iii. Dette gjelder dog ikke for pant Kj\u00f8per har etablert eller etablerer i allerede ervervet del av gnr 200 bnr 1 og bnr 1694, jf. Vedlegg 5 (Kj\u00f8pers areal). S\u00e5 lenge Kj\u00f8pers areal ikke er fradelt, skal pant i denne delen maksimalt tilsvare taksert verdi p\u00e5 31 MNOK. N\u00e5r Kj\u00f8pers areal fradeles og gis eget gnr/bnr, skal pant slettes i gnr 200 bnr 1 og bnr 1694. 2.3.5 Areal som ikke omfattes av Avtalen, jf. punkt 1.2 i.-iii. skal tilbakef\u00f8res til Selger vederlagsfritt s\u00e5 snart omfanget av arealet er avklart. Eventuelle tinglysingsgebyrer og dokumentavgift forbundet med tilbakef\u00f8ringen dekkes av Selger. Eventuelle nye pengeheftelser skal slettes fra arealene f\u00f8r de tilbakef\u00f8res til Selger. 2.4 Eiendommens avkastning og kostnader 2.4.1 Selger har rett til den avkastning Eiendommen gir frem til og med den dagen Kj\u00f8per overtar Eiendommen, jf. punkt 3.2.1. Til samme tid svarer Selger for kostnadene ved Eiendommen. 2.4.2 Senest 30 dager etter Overtakelse skal Selger og Kj\u00f8per direkte seg imellom foreta et pro & contra-oppgj\u00f8r for inntekter og utgifter knyttet til Eiendommen per Overtakelse. Hvispartene ikke blir enige om dette oppgj\u00f8ret innen fristen, kan hver av partene kreve at en revisor som partene i fellesskap oppnevner og bekoster, avgj\u00f8r hvordan oppgj\u00f8ret skal foretas, med bindende og endelig virkning for partene. #8983027/1 3. OVERTAKELSE, OPPGJ\u00d8R OG FORSINKELSE 3.1 Avtalt overtakelse Eiendommen skal overtas av Kj\u00f8per 10 bankdager etter at alle betingelsene i punkt 4.1 og 4.2 er oppfylt eller frafalt (Avtalt overtakelse). 3.2 Faktisk overtakelse. Oppgj\u00f8r 3.2.1 Eiendommen blir f\u00f8rst overtatt av Kj\u00f8per idet Up front betalingen er gjort opp i henhold til vilk\u00e5r i oppgj\u00f8rsavtale som partene skal inng\u00e5 (Overtakelse). Oppgj\u00f8rsavtalen skal f\u00f8lge meglerstandardmal. Valg av mal fastsettes ut fra behovet for oppgj\u00f8rsansvarlig og valg av oppgj\u00f8rsmodell etter punkt 2.3.1 litra a. eller b. 3.2.2 Selger og Kj\u00f8per p\u00e5tar seg herved \u00e5 oppfylle sine respektive plikter etter oppgj\u00f8rsavtalen. 3.3 Forsinkelse Hvis Overtakelse skjer p\u00e5 en senere dag enn Avtalt Overtakelse, (a) og forsinkelsen skyldes forhold p\u00e5 Kj\u00f8pers side, kan Selger kreve oppfyllelse, heving og erstatning, herunder forsinkelsesrente, etter punkt 6.1 til 6.3; (b) og forsinkelsen skyldes forhold p\u00e5 Selgers side, kan Kj\u00f8per kreve oppfyllelse, heving og erstatning samt holde Up front betalingen tilbake etter punkt 6.1 til 6.3 og punkt 8.1; (c) gjelder Selgers forpliktelser etter punkt 5 frem til Overtakelse, og en del av Selgers garantier i punkt 7.1 avgis per Overtakelse. 4 BETINGELSER FOR GJENNOMF\u00d8RING AV AVTALEN 4.1 Kj\u00f8pers betingelser Kj\u00f8pers forpliktelse til \u00e5 gjennomf\u00f8re denne avtalen er betinget av at f\u00f8lgende vilk\u00e5r er oppfylt eller frafalt av Kj\u00f8per: (a) Eiendommen eller dets tilbeh\u00f8r har ikke blitt skadet etter signering av denne avtalen med den f\u00f8lge at kostnadene til gjenoppf\u00f8ring/reparasjon og leietap som f\u00f8lge av skaden utgj\u00f8r mer enn 10 % av Kj\u00f8pesummen. (b) Kj\u00f8pers styre har godkjent at Kj\u00f8per erverver Eiendommen p\u00e5 de vilk\u00e5r som f\u00f8lger av denne avtalen. Hvis Kj\u00f8per ikke innen 1 m\u00e5ned etter signering av denne avtalen sender skriftlig melding til Selger om at slik godkjenning ikke er gitt, bortfaller avtalen. (c) Det er inng\u00e5tt bindende oppgj\u00f8rsavtale med omforent oppgj\u00f8rsansvarlig, signert av Kj\u00f8per, Selger og oppgj\u00f8rsansvarlig. 4.2 Selgers betingelser Selgers forpliktelse til \u00e5 gjennomf\u00f8re denne avtalen er betinget av at f\u00f8lgende vilk\u00e5r er oppfylt eller frafalt av Selger: #8983027/1 6 (11) (a) Formannskapet (evt. kommunestyret) har godkjent at Kj\u00f8per erverver Eiendommen p\u00e5 de vilk\u00e5r som f\u00f8lger av denne avtalen. Hvis Selger ikke innen 1 m\u00e5ned etter signering av denne avtalen sender skriftlig melding til Kj\u00f8per om at slik godkjenning ikke er gitt, bortfaller avtalen. (b) Det er inng\u00e5tt bindende oppgj\u00f8rsavtale med omforent oppgj\u00f8rsansvarlig, signert av Selger, Kj\u00f8per og oppgj\u00f8rsansvarlig. 4.3 Oppfyllelse av betingelsene Selger og Kj\u00f8per skal gj\u00f8re det som med rimelighet kan forventes av dem for at betingelsene for gjennomf\u00f8ring av avtalen oppfylles uten ugrunnet opphold. 4.4 Betydningen av at avtalen bortfaller Hvis avtalen bortfaller som f\u00f8lge av at Selgers eller Kj\u00f8pers betingelser ikke blir oppfylt eller frafalt, kan ingen av partene rette krav om kostnadsdekning eller annet mot den annen part. Hvis avtalen bortfaller som f\u00f8lge av at en part bryter sine plikter etter avtalen, kan den annen part likevel gj\u00f8re gjeldende erstatningskrav som f\u00f8lge av avtalebruddet. 5. SELGERS PLIKTER F\u00d8R OVERTAKELSE Frem til Overtakelse skal Selger s\u00f8rge for: (a) At Eiendommen vedlikeholdes p\u00e5 en forsvarlig m\u00e5te og i et omfang som ikke er mindre enn f\u00f8r signering av denne avtalen. (b) At Selger ikke inng\u00e5r nye avtaler av vesentlig betydning for Eiendommen, og at ingen avtaler av vesentlig betydning for Eiendommen heves, endres eller sies opp uten Kj\u00f8pers skriftlige samtykke. (c) Ikke \u00e5 tilskynde eller foreta noe som ville utgj\u00f8re brudd p\u00e5 Selgers garantier i punkt 7. (d) \u00c5 holde Eiendommen fullverdiforsikret. 6. PARTENESBEF\u00d8YELSER VED AVTALEBRUDD 6.1 B\u00e5de Selger og Kj\u00f8per kan fastholde kj\u00f8pet og kreve at avtalen gjennomf\u00f8res, med mindre den annen part rettmessig hever avtalen eller gj\u00f8r gjeldende at en betingelse for gjennom- f\u00f8ring av avtalen i punkt 4 ikke er oppfylt. Kj\u00f8per kan ikke kreve retting etter avhendingsloven \u00a7 4-10 (2), men Selger har rett til \u00e5 utf\u00f8re retting etter avhendingsloven \u00a7 4-10 (1). 6.2 Bryter Selger denne avtalen, har Kj\u00f8per rett til erstatning p\u00e5 de vilk\u00e5r som f\u00f8lger av punkt 8 og rett til \u00e5 holde kj\u00f8pesummen tilbake etter avhendingsloven \u00a7 4-15, men Kj\u00f8per har ikke rett til prisavslag etter avhendingsloven \u00a7 4-12. Bryter Kj\u00f8per denne avtalen, kan Selger kreve erstatning etter alminnelige regler, herunder avhendingsloven \u00a7 5-4 og forsinkelsesrente- loven. 6.3 B\u00e5de Selger og Kj\u00f8per kan heve denne avtalen f\u00f8r Overtakelse hvis det inntrer omstendigheter, herunder forsinkelse, som utgj\u00f8r vesentlig brudd av den annen parts #8983027/1 1 I forpliktelser etter denne avtalen. Etter Overtakelse kan Kj\u00f8per heve s\u00e5 fremt Kj\u00f8per har rett til det etter avhendingslovens regler. 6.4 Kj\u00f8per fraskriver seg herved, s\u00e5 langt gjeldende rett tillater det, enhver rett til \u00e5 gj\u00f8re krav gjeldende mot Selger som f\u00f8lge av at salgsobjektet ikke er som det skal v\u00e6re, i medhold av avhendingsloven \u00a7 3-7, 3-8 og 3-9, andre regler om ansvar for uriktige og manglende opp- lysninger og ethvert annet lovfestet eller ulovfestet grunnlag utenfor denne avtalen. 7 SELGERSGARANTIER 7.1 Selger garanterer det f\u00f8lgende overfor Kj\u00f8per ved signering av denne avtalen og ved Overtakelse, med mindre noe annet fremg\u00e5r av garantiene nedenfor: (a) Selger har opplyst Kj\u00f8per om de omstendighetene vedr\u00f8rende Eiendommen som Selger kjenner til ved signering av denne avtalen, og som Kj\u00f8per har grunn til \u00e5 regne med \u00e5 f\u00e5. \u00abGrunn til \u00e5 regne med \u00e5 f\u00e5\u00bb skal forst\u00e5s p\u00e5 samme m\u00e5te som i avhendings- loven \u00a7 3-7. (b} De opplysninger vedr\u00f8rende omstendigheter ved Eiendommen som Kj\u00f8per har mottatt fra Selgers side f\u00f8r signering av denne avtalen, er riktige. Denne garantien omfatter ikke opplysninger i dokumenter utarbeidet av andre enn Selger eller selskap i samme konsern som Selger, med mindre Selger kjenner til at opplysningene er uriktige ved signering av denne avtalen. (c) At Selger eier Eiendommen og er hjemmelshaver til denne. (d) At Selger ikke er kjent med at det eksisterer andre heftelser p\u00e5 Eiendommen (herunder l\u00f8sningsretter) enn de som er angitt i vedlegg 2 og vedlegg 3 og eventuelt slike angitt i punkt 2.3, og at alle eventuelle panteheftelser p\u00e5 Eiendommen vil slettes uten ugrunnet opphold etter Overtakelse. (e) At Selger ikke bryter leieavtalene med tilh\u00f8rende tilleggsavtaler angitt i vedlegg 3. Denne garantien gjelder ikke et vedlikeholdsetterslep eller andre tekniske forhold ved Eiendommen. (f) Eiendommen er ved signering av denne avtalen leiet ut i henhold til leieavtalene med tilh\u00f8rende tilleggsavtaler angitt i vedlegg 3, og disse avtalene er gyldige og gjengir alt som er avtalt med leietakerne. Ved signering av denne avtalen kjenner Selger ikke til at en leietaker bryter en leieavtale. (g) Ved signering av denne avtalen foreligger det ikke skriftlige p\u00e5legg mv. fra offentlige myndigheter som gjelder Eiendommen, og som ikke er betalt eller oppfylt p\u00e5 annen m\u00e5te. 7.2 Med forhold som Selger kjenner til i punkt 7.1, menes b\u00e5de de forhold som Selger faktisk kjenner til ved signering av denne avtalen, og de forhold som Selger ikke har en rimelig grunn til \u00e5 v\u00e6re uvitende om p\u00e5 dette tidspunktet. Selger hefter ikke for manglende opplysninger fra andre enn Selger selv. #8983027/1 I I I 8. RETT TIL ERSTATNING OG BEGRENSNINGER I SELGERS ANSVAR 8.1 Kj\u00f8pers rett til erstatning 8.1.1 Bryter Selger denne avtalen, herunder ved forsinkelse, har Kj\u00f8per bare rett til erstatning for det tapet Kj\u00f8per lider som f\u00f8lge av avtalebruddet. Retten til erstatning omfatter imidlertid bare tap som en med rimelighet kunne ha forutsett som en mulig f\u00f8lge av avtalebruddet. 8.1.2 Kj\u00f8pers tap skal beregnes netto etter fradrag for i) skatte- og avgiftsbesparelser som Kj\u00f8per kan nyttiggj\u00f8re seg, og ii) det Kj\u00f8per har rett til \u00e5 kreve erstattet fra tredjemann, herunder et forsikringsselskap. Hvis et tap er betinget, kan Selger f\u00f8rst holdes ansvarlig for tapet hvis og n\u00e5r tapet m\u00e5 dekkes av Kj\u00f8per. Kj\u00f8per kan overholde fristene i punkt 8.3 ved \u00e5 gi skriftlig melding om det betingede tapet f\u00f8r utl\u00f8pet av disse fristene. 8.2 Kj\u00f8pers kunnskap Kj\u00f8per kan ikke gj\u00f8re gjeldende som brudd p\u00e5 punkt 7 noe som han selv faktisk kjente til ved signeringen av denne avtalen, eller noe som rimelig klart og tydelig fremg\u00e5r av de skriftlige opplysningene som Kj\u00f8per har mottatt fra Selgers side f\u00f8r signering av denne avtalen. Denne begrensningen i Selgers ansvar gjelder ikke ved brudd p\u00e5 punkt 7.1(c) (om eierskap til Eiendommen). 8.3 Reklamasjon 8.3.1 Reklamasjon ved forsinkelse Enpart taper sitt krav p\u00e5 erstatning som f\u00f8lge av forsinkelse som skyldes forhold p\u00e5 den annen parts side, hvis parten ikke innen en m\u00e5ned etter Overtakelse gir den annen part skriftlig melding om at avtalebruddet vil bli gjort gjeldende og hva avtalebruddet best\u00e5r i (Reklamasjon). 8.3.2 Reklamasjon ved andre brudd p\u00e5 avtalen (a) Kj\u00f8per taper retten til \u00e5 gj\u00f8re brudd p\u00e5 garantien i punkt 7.1(c) gjeldende hvis Kj\u00f8per ikke sender en Reklamasjon til Selger innen 5 \u00e5r etter Overtakelse. For andre brudd p\u00e5 denne avtalen m\u00e5 Kj\u00f8per sende en Reklamasjon til Selger senest 18 m\u00e5neder etter Overtakelse. Hvis Kj\u00f8per selv oppdager et avtalebrudd innen utl\u00f8pet av en av disse fristene, men senere enn en m\u00e5ned f\u00f8r utl\u00f8pet av den, utvides fristen med en m\u00e5ned regnet fra fristens utl\u00f8p. (b) Dessuten skal Kj\u00f8per sende en Reklamasjon til Selger senest en m\u00e5ned etter at Kj\u00f8per selv oppdaget avtalebruddet. Fors\u00f8mmer Kj\u00f8per \u00e5 sende en Reklamasjon innen denne fristen, vil Kj\u00f8per bare tape sitt krav mot Selger hvis og i den utstrekning fors\u00f8mmelsen i) har \u00f8kt Kj\u00f8pers tap, eller ii) har medf\u00f8rt at Selger har mistet retten til \u00e5 kreve erstatning fra tredjemann, herunder et forsikringsselskap. 8.4 Bel\u00f8psmessige ansvarsbegrensninger 8.4.1 Selgers ansvar for brudd p\u00e5 punkt 7 er underlagt f\u00f8lgende begrensninger: #8983027/1 9 (1 (a) Kj\u00f8per kan ikke gj\u00f8re gjeldende enkeltst\u00e5ende brudd som medf\u00f8rer tap p\u00e5 mindre enn NOK 100.000,- og det skal ses bort fra slike brudd ved beregningen av Kj\u00f8pers tap, herunder ved vurderingen av om bel\u00f8psgrensen i bokstav (b) nedenfor er n\u00e5dd. (b) Kj\u00f8per kan ikke gj\u00f8re krav gjeldende med mindre Kj\u00f8pers samlede tap overstiger NOK 500.000,-, men hvis Kj\u00f8pers samlede tap overstiger denne bel\u00f8psgrensen, har Kj\u00f8per rett til erstatning fra f\u00f8rste krone. (c) Selgers samlede ansvar er begrenset oppad til 25 MNOK. 8.4.2 Ansvarsbegrensningene i punkt 8.4.1 gjelder ikke ved brudd p\u00e5 garantien i punkt 7.1(c) (om eierskap til Eiendommen). 8.4.3 Selgers samlede ansvar for brudd p\u00e5 denne avtalen (herunder garantien i punkt 7.1(c)) og punkt 5 eller 7) er begrenset til Kj\u00f8pesummen. 8.5 Ansvar ved forsett eller grov uaktsomhet Begrensningene i Selgers ansvar i punkt 8.3 og 8.4 gjelder ikke hvis avtalebruddet er forvoldt ved forsett eller grov uaktsomhet fra Selgers side. 9 REFUSJON AV MERVERDIAVGIFT I FORBINDELSE MED OFFENTLIG INFRASTRUKTUR Kj\u00f8per skal bygge ut offentlig infrastruktur (vei, vann, avl\u00f8p, overvann etc.) som inntas som rekkef\u00f8lgekrav i reguleringsplanen for Eiendommen. Dette inkluderer ogs\u00e5 rekkef\u00f8lgekrav utenfor Eiendommen. Kj\u00f8per kan fremforhandle avtale om justeringsrett og/eller -plikt i forbindelse med sluttf\u00f8ringen av den offentlige infrastrukturen. Avtalen utarbeidesi tr\u00e5d med vanlig kommunal praksis. 10. FRASKRIVELSE AVRETTEN TIL \u00c5 GJ\u00d8RE KRAV GJELDENDE MOT ANDRE ENN PARTENE 10.1 Kj\u00f8per p\u00e5 den ene side og Selger p\u00e5 den annen side fraskriver seg herved overfor den andre parten enhver rett til \u00e5 gj\u00f8re krav gjeldende mot n\u00e6rst\u00e5ende av den andre parten som f\u00f8lge av den n\u00e6rst\u00e5endes disposisjoner, handlinger eller unnlatelser til skade for Eiendommen frem til og med Overtakelse eller i forbindelse med inng\u00e5elsen eller gjennomf\u00f8ringen av denne avtalen. 10.2 B\u00e5de Kj\u00f8per og Selger (hver for seg Skadesl\u00f8sholderen) skal holde den annen part og hans n\u00e6rst\u00e5ende (i fellesskap de Beskyttede Parter) skadesl\u00f8s for det tilfelle n\u00e6rst\u00e5ende av Skadesl\u00f8sholderen gj\u00f8r krav gjeldende mot de Beskyttede Parter som f\u00f8lge av de Beskyttede Parters disposisjoner, handlinger eller unnlatelser til skade for Eiendommen frem til og med Overtakelse eller i forbindelse med inng\u00e5elsen eller gjennomf\u00f8ringen av denne avtalen. 10.3 Ansvarsfraskrivelsen og skadesl\u00f8sholdelsen i dette punkt 11 gjelder ikke i den grad kravet mot en person springer ut av hans forsettlige skadeforvoldeIse eller en avtale med ham som inng\u00e5s i tilknytning til denne avtalen. 10.4 Med n\u00e6rst\u00e5ende menes i) selskap i samme konsern (som definert i aksjeloven \u00a7 1-3) som en part, ii) en parts aksjeeiere (direkte og indirekte), iii) n\u00e5v\u00e6rende eller tidligere styremedlem- #8983027/1 1) mer eller ansatte hos en part eller selskap i samme konsern som parten, og iv) meglere, r\u00e5dgivere eller andre representanter for en part. 11 MEDDELELSER 11.1 Enhver meddelelse i forbindelse med denne avtalen skal skje per brev eller e-post til f\u00f8lgende adresser: For Selger: Erlend Losnegaard Mevik, e-post: Erlend.Losnegaard.Mevik@troms\u00f8.kommune.no For Kj\u00f8per: Andreas B\u00f8ifot, e-post: andreas@strandvegen8.no 12 LOVVALG OGTVISTEL\u00d8SNING 12.1 Denne avtalen er underlagt norsk rett. Norske lovvalgsregler skal ikke kunne lede til valg av et annet lands rett. 12.2 Enhver tvist som m\u00e5tte oppst\u00e5 med tilknytning til denne avtale, avgj\u00f8res ved ordin\u00e6r rettergang med Nord-Troms og Senja tingrett som eksklusivt verneting. Kretsen av kompetente domstoler i henhold til de alminnelige regler for midlertidig sikring begrenses ikke av det som er bestemt her. 13 VEDLEGG Vedlagt f\u00f8lger: 1 Registerutskrift for Selger og firmaattest for Kj\u00f8per 2 Grunnboksutskrifter for Eiendommen 3. Liste over kjente ikke-tinglyste heftelser, herunder leieavtaler 4. Kart over gnr. 200, bnr. 1694, 2347, 2287 og 2305 inkl. sj\u00f8grunn 5. Avtale datert 1. desember 2020 14 UNDERSKRIFT Denne avtalen er i dag underskrevet i to eksemplarer, hvorav partene beholder ett hver. Troms\u00f8, for Troms\u00f8 kommune for Strandvegen 8 Eiendom AS Gunnar Wilhelmsen or \u00f8re 7aler ( 3 1 v a r Didriksen, styreleder #8983027/1 11) "
}