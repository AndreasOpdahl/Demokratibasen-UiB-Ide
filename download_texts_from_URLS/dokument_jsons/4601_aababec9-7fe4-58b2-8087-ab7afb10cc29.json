{
  "dokument_id": "aababec9-7fe4-58b2-8087-ab7afb10cc29",
  "doc_type": "case_attachment",
  "kommune": 4601,
  "tittel": "18_ Mobilitetsplan datert 28.02.2023",
  "url": "https://bergen.kommune.no/politikere-utvalg/api/fil/bk360/11639185/18-Mobilitetsplan-datert-28-02-2023",
  "tekst": "RAPPORT Fager\u00e5shjemmet OPPDRAGSGIVER Bergen kommune EMNE Mobilitetsplan [BREEAM-NOR Tra01] 28. februar 2023 / 03 DATO / REVISJON: DOKUMENTKODE: 10219311-05-RIT-RAP-001 Dette dokumentet har blitt utarbeidet av Multiconsult p\u00e5 vegne av Multiconsult Norge AS eller selskapets klient. Klientens rettigheter til dokumentet er gitt for den aktuelle oppdragsavtalen eller ved anmodning. Tredjeparter har ingen rettigheter til bruk av dokumentet (eller deler av det) uten skriftlig forh\u00e5ndsgodkjenning fra Multiconsult. Enhver bruk av dokumentet (eller deler av det) til andre form\u00e5l, p\u00e5 andre m\u00e5ter eller av andre personer eller enheter enn de som er godkjent skriftlig av Multiconsult, er forbudt, og Multiconsult p\u00e5tar seg intet ansvar for slikt bruk. Deler av dokumentet kan v\u00e6re beskyttet av immaterielle rettigheter og/eller eiendomsrettigheter. Kopiering, distribusjon, endring, behandling eller annen bruk av dokumentet er ikke tillatt uten skriftlig forh\u00e5ndssamtykke fra Multiconsult eller annen innehaver av slike rettigheter. 10219311-05-RIT-RAP-001 28. februar 2023 / 03 Side 2 av 28 RAPPORT OPPDRAG Fager\u00e5shjemmet DOKUMENTKODE 10219311-05-RIT-RAP-001 EMNE Mobilitetsplan [BREEAM-NOR Tra01] TILGJENGELIGHET \u00c5pen OPPDRAGSGIVER Bergen kommune, Etat for utbygging OPPDRAGSLEDER Hallvard Einar H\u00f8stmark KONTAKTPERSON Dounia Boukhari UTARBEIDET AV Mari Sunniva Skaug Sem ANSVARLIG ENHET 10103052 Mobilitet og samfunnsanalyse SAMMENDRAG I Bergen kommune skal det bygges nytt sykehjem p\u00e5 Slettemarken, Fager\u00e5shjemmet. I forbindelse med detaljreguleringen av sykehjemmet, er det utarbeidet en mobilitetsplan. Mobilitetsplanen er gjennomf\u00f8rt i henhold til kriterium 1-5 i BREEAM-NOR Tra01 \u00abTransportkartlegging og mobilitetsplan\u00bb. Gjennomf\u00f8ring av Tra01 er et forkrav for \u00e5 kunne oppn\u00e5 poeng i Tra02 \u00abB\u00e6rekraftige transporttiltak\u00bb. Planomr\u00e5det ligger i bydel \u00c5rstad, omtrent 5 kilometer s\u00f8r for Bergen sentrum. Planomr\u00e5det omfatter blant annet Gamle Slettemarken sykehjem, Slettemarken omsorgsbolig, Land\u00e5s helsestasjon, legesenter, kommunale utleieboliger, samt omkringliggende veiinfrastruktur. Beliggenheten til sykehjemmet kan klassifiseres som et A- omr\u00e5de, som er omr\u00e5der med sv\u00e6rt god tilgjengelighet for kollektivtrafikk, g\u00e5ende og syklende. Sykehjemmet ligger n\u00e6rme b\u00e5de Bybane (\u00abSletten\u00bb holdeplass) og boligomr\u00e5der, og det ser dermed ut til \u00e5 kunne v\u00e6re et potensiale for \u00e5 oppn\u00e5 en h\u00f8y andel gr\u00f8nn mobilitet, spesielt for ansatte ved sykehjemmet. Det er en rekke servicetilbud som ligger innenfor en avstand p\u00e5 500 meter fra sykehjemmet, blant annet matbutikk, utend\u00f8rsomr\u00e5der, treningssentre og apotek. Land\u00e5s bibliotek og Land\u00e5storget seniorsenter ligger for \u00f8vrig ca. 600 meter unna sykehjemmet. Det viktigste kollektivknutepunktet i n\u00e6rheten, er holdeplassen \u00abSletten\u00bb, hvor Bybanen har i gjennomsnitt har 10 avganger i timen. Det nye sykehjemmet skal tilby totalt 100 sykehjemsplasser. Det skal etableres en parkeringskjeller med totalt 20 parkeringsplasser, hvorav tre skal v\u00e6re HC-plasser. Antallet parkeringsplasser er mindre enn maksimumskravet for byfortettingssoner i kommunens parkeringsveileder. Det er ogs\u00e5 satt av plass til to HC-plasser og \u00e9n plass til drop-off i umiddelbar n\u00e6rhet til hovedinngangen. Varelevering og renovasjon er plassert i \u00f8konomig\u00e5rden, nord p\u00e5 tomten, separert fra g\u00e5ende og syklende. Det er planlagt 14 sykkelparkeringsplasser i kjelleren, samt en ny sykkelvei med ensidig fortau s\u00f8r p\u00e5 tomten. I desember 2022 ble det gjennomf\u00f8rt en reisevaneunders\u00f8kelse blant de ansatte p\u00e5 sykehjemmet. Resultatene fra unders\u00f8kelsen viser at 53 % av de ansatte reiser med bil, 21 % reiser med kollektivtransport, 3 % sykler og 22 % g\u00e5r. Det p\u00e5pekes imidlertid at svarprosenten var noe lav, s\u00e5 beregnet reisemiddelfordeling kan avvike noe fra virkeligheten. For \u00e5 redusere bilf\u00f8rerandelen og s\u00f8rge for et godt universelt utformet omr\u00e5de, er det foresl\u00e5tt en rekke tiltak. Tiltakene m\u00e5 sees i sammenheng med reisemiddelfordelingen. P\u00e5 grunn av relativt lang reisevei blant flere ansatte, vil det trolig v\u00e6re utfordrende \u00e5 redusere bilandelen betraktelig, selv om det ikke skal tilbys parkeringsplasser til de ansatte. Det er viktig \u00e5 tilrettelegge for andre transportformer, slik at det blir mer attraktivt \u00e5 sykle, g\u00e5 eller reise kollektivt for dem som faktisk kan reise med disse reisemidlene. 03 28.02.2023 Oppdatering etter tilbakemelding fra oppdragsgiver Mari Sunniva Skaug Sem Pauline Galteland Lund Hallvard Einar H\u00f8stmark Endring av navn fra Slettemarken sykehjem til 02 10.02.2023 Mari Sunniva Skaug Sem Hallvard Einar H\u00f8stmark Hallvard Einar H\u00f8stmark Fager\u00e5shjemmet 01 16.01.2023 Kapittel 5.3 inkludert Mari Sunniva Skaug Sem Pauline Galteland Lund Hallvard Einar H\u00f8stmark 00 19.12.2022 Mobilitetsplan Mari Sunniva Skaug Sem Pauline Galteland Lund Hallvard Einar H\u00f8stmark REV. DATO BESKRIVELSE UTARBEIDET AV KONTROLLERT AV GODKJENT AV Multiconsult | Nedre Sk\u00f8yen vei 2 | Postboks 265 Sk\u00f8yen, 0213 Oslo | +47 21 58 50 00 | multiconsult.no NO 918 836 519 MVA Fager\u00e5shjemmet multiconsult.no Mobilitetsplan [BREEAM-NOR Tra01] INNHOLDSFORTEGNELSE 1 Innledning ............................................................................................................................................................................ 5 2 Situasjonsbeskrivelse ............................................................................................................................................................ 7 2.1 Planomr\u00e5det ......................................................................................................................................................................... 7 2.1.1 Virksomheter og boliger .......................................................................................................................................... 8 2.1.2 ABC-kategori ............................................................................................................................................................ 8 2.2 Veinett .................................................................................................................................................................................. 9 2.3 Adkomst, parkering, renovasjon og varelevering ............................................................................................................... 10 2.4 Forhold for g\u00e5ende og syklende ......................................................................................................................................... 11 2.4.1 Rekkevidde til fots og med sykkel .......................................................................................................................... 12 2.4.2 Universell utforming .............................................................................................................................................. 13 2.5 Antall og type servicetilbud innenfor 500 meter ................................................................................................................ 14 2.6 Kollektivtransportindeks (AI) .............................................................................................................................................. 15 2.6.1 Samsvarende knutepunkt og typer kollektivtransport .......................................................................................... 15 2.7 Trafikkulykker ..................................................................................................................................................................... 16 3 Fremtidige planer ............................................................................................................................................................... 17 3.1 Planforslag .......................................................................................................................................................................... 17 4 Reisevaner og holdninger ................................................................................................................................................... 19 4.1 Reisevaneunders\u00f8kelse (RVU) ............................................................................................................................................ 19 4.1.1 Reisetid .................................................................................................................................................................. 19 4.1.2 Reisemiddelfordeling ............................................................................................................................................. 19 4.1.3 Hvilke faktorer p\u00e5virker om de ansatte velger \u00e5 sykle, g\u00e5 eller reise kollektivt? ................................................... 20 4.1.4 Reisevaner blant bes\u00f8kende til sykehjemmet ....................................................................................................... 20 4.2 M\u00e5l for fremtidig transport ................................................................................................................................................. 21 4.3 Betydning av eiendommens fremtidige utforming ............................................................................................................. 21 5 Tiltak .................................................................................................................................................................................. 23 5.1 Tiltak for universell utforming ............................................................................................................................................ 23 5.2 Tiltak for mer b\u00e6rekraftig mobilitet ................................................................................................................................... 24 5.3 Betydningen av ulike tiltak i klimagassberegningen ........................................................................................................... 26 6 Referanser .......................................................................................................................................................................... 28 10219311-05-RIT-RAP-001 28. februar 2023 / 03 Side 4 av 28 Fager\u00e5shjemmet multiconsult.no Mobilitetsplan [BREEAM-NOR Tra01] 1 Innledning I Bergen kommune skal det bygges nytt sykehjem p\u00e5 Slettemarken, Fager\u00e5shjemmet, med til sammen 100 sykehjemsplasser. Gamle Slettemarken sykehjem og Slettemarken omsorgsbolig forutsettes revet. I forbindelse med detaljreguleringen av sykehjemmet, skal det utarbeides en mobilitetsplan. Planomr\u00e5det ligger i bydel \u00c5rstad, omtrent 5 kilometer s\u00f8r for Bergen sentrum. Figur 1 viser beliggenheten til dagens sykehjem i forhold til Bergen sentrum. Figur 1: Slettemarken sykehjems beliggenhet. (Flyfoto: Google Earth) Prosjektet har en ambisjon om \u00e5 oppn\u00e5 klassifiseringsniv\u00e5 \u00abVery good\u00bb i henhold til BREEAM-NOR (Gr\u00f8nn Byggallianse, 2022). Denne mobilitetsplanen er derfor gjennomf\u00f8rt i henhold til kriterium 1-5 i BREEAM-NOR Tra01 \u00abTransportkartlegging og mobilitetsplan\u00bb. Hvilke kapitler som besvarer de ulike kriteriene, kommer frem i tabell 1. Gjennomf\u00f8ring av Tra01 er et forkrav for \u00e5 kunne oppn\u00e5 poeng i Tra02 \u00abB\u00e6rekraftige transporttiltak\u00bb. Mobilitetsplanen skal legge til rette for at flest mulig brukere av Fager\u00e5shjemmet skal velge \u00e5 reise til og fra planomr\u00e5det p\u00e5 en m\u00e5te som skaper s\u00e5 lavt milj\u00f8fotavtrykk som mulig. For \u00e5 f\u00e5 til dette, m\u00e5 det tilrettelegges for ulike b\u00e6rekraftige transportl\u00f8sninger, sett i sammenheng med planomr\u00e5dets beliggenhet og infrastrukturen rundt. 10219311-05-RIT-RAP-001 28. februar 2023 / 03 Side 5 av 28 Fager\u00e5shjemmet multiconsult.no Mobilitetsplan [BREEAM-NOR Tra01] Tabell 1: Oversikt over besvarelse av kriterium 1-5 i BREEAM Tra01. Kriterium Beskrivelse Besvares i kapittel 1 Dokumentasjon p\u00e5 at transportkarteleggingen (kriterium 2) er en del av Vedlegg A* grunnlaget for utarbeidelse av utbyggingsomr\u00e5dets planl\u00f8sning og form. 2 Stedsspesifikk transportkartlegging a Reisevaner og holdninger til utbyggingsomr\u00e5dets eksisterende Kapittel 4.1 brukere (eller tilsvarende brukere) b Vurdering av eksisterende lokalmilj\u00f8 for g\u00e5ende og syklister, samt Kapittel 2.4 redegj\u00f8relse for universell utforming for brukere og gjester c Rapportering av antall og type eksisterende tilgjengelige Kapittel 2.5 servicetilbud innenfor 500 m fra utbyggingsomr\u00e5det d Beregning av eksisterende kollektivtransportindeks (AI) Kapittel 2.6 e Eksisterende fasiliteter for syklister, samt for transportdeling Kapittel 2.4 f Vurdering av hvordan bygningsbrukernes reisemiddelfordeling vil Kapittel 4.3 p\u00e5virkes av eiendommens fremtidige utforming g Utbyggingsomr\u00e5dets l\u00f8sninger for universell utforming og tiltak Kapittel 5.1 3 En stedsspesifikk mobilitetsplan med utgangspunkt i den Hele rapporten stedsspesifikke transportkartleggingen (se kriterium 2) som gir en langsiktig styringsstrategi inkludert en tiltakspakke som oppfordrer til mer b\u00e6rekraftige reiser, samt leveranser av varer og tjenester for bygget i drift. 4 Dokumentasjon p\u00e5 at tiltakshaver har en aktiv rolle i videreutvikling av Vedlegg B* utkastet for mobilitetsplanen. Dersom brukerne er kjent, skal de involveres i utviklingen av mobilitetsplanen. 5 Dokumentasjon p\u00e5 at mobilitetsplanen skal implementeres og st\u00f8ttes Vedlegg C* av byggets ledelse i driftsfasen. For boligprosjekter skal mobilitetsplanen implementeres og st\u00f8ttes av utbyggers/boligbyggelagets ledelse. * Det er forel\u00f8pig ingen vedlegg i rapporten. Disse vil legges til p\u00e5 et senere tidspunkt. 10219311-05-RIT-RAP-001 28. februar 2023 / 03 Side 6 av 28 Fager\u00e5shjemmet multiconsult.no Mobilitetsplan [BREEAM-NOR Tra01] 2 Situasjonsbeskrivelse 2.1 Planomr\u00e5det Planomr\u00e5det er vist i figur 2. Planomr\u00e5det omfatter blant annet Gamle Slettemarken sykehjem, Slettemarken omsorgsbolig, Land\u00e5s helsestasjon, legesenter, kommunale utleieboliger, samt omkringliggende veiinfrastruktur (Ramb\u00f8ll, 2021). Planomr\u00e5det ligger innenfor sentrumsform\u00e5l byfortettingssone (BY2) i kommuneplanens arealdel (KPA). Figur 2: Plangrense for Fager\u00e5shjemmet (Ramb\u00f8ll, 2021). 10219311-05-RIT-RAP-001 28. februar 2023 / 03 Side 7 av 28 Fager\u00e5shjemmet multiconsult.no Mobilitetsplan [BREEAM-NOR Tra01] 2.1.1 Virksomheter og boliger Tetthet av virksomheter og boliger er vist i figur 3. H\u00f8y tetthet av virksomheter og boliger gir et godt grunnlag for en h\u00f8y andel milj\u00f8vennlige reiser. H\u00f8y tetthet gir ogs\u00e5 bedre markedsgrunnlag for kollektivtransport og kortere avstander mellom reisem\u00e5l, som er spesielt viktig for at reisende skal velge \u00e5 g\u00e5 eller sykle. Slettemarken sykehjem ligger n\u00e6rme Bybanen og boligomr\u00e5der, og det er dermed et potensiale for \u00e5 oppn\u00e5 en h\u00f8y andel gr\u00f8nn mobilitet, spesielt for ansatte ved Fager\u00e5shjemmet. Figur 3: Tetthet av virksomheter (til venstre) og boliger (til h\u00f8yre), fra Titlestad i s\u00f8r til Eidsv\u00e5g i nord. Tettheten \u00f8ker med fargens styrke. Planomr\u00e5det er vist med r\u00f8d mark\u00f8r. (SSB, u.\u00e5.) 2.1.2 ABC-kategori For \u00e5 vurdere hvor god tilgjengelighet et omr\u00e5de har med ulike transportmidler, kan ABC- kategorisering benyttes. Metoden kan benyttes for \u00e5 sikre at ulike planomr\u00e5ders transportbehov m\u00f8tes p\u00e5 en b\u00e6rekraftig m\u00e5te. De ulike kategoriene beskrives p\u00e5 f\u00f8lgende m\u00e5te (Hordaland fylkeskommune, 2017): A-omr\u00e5der er omr\u00e5der med sv\u00e6rt god tilgjengelighet for kollektivtrafikk, syklister og g\u00e5ende. B-omr\u00e5der har middels god tilgjengelighet for kollektivtrafikk, syklister og g\u00e5ende. C-omr\u00e5der har god tilgjengelighet for bil- og tungtrafikk, men lav dekning for kollektivtrafikk, syklister og g\u00e5ende. D-omr\u00e5der er omr\u00e5der med lav tilgjengelighet for b\u00e5de bil, kollektivtrafikk, syklister og g\u00e5ende. 10219311-05-RIT-RAP-001 28. februar 2023 / 03 Side 8 av 28 Fager\u00e5shjemmet multiconsult.no Mobilitetsplan [BREEAM-NOR Tra01] Figur 4 viser et utsnitt av ABC-omr\u00e5dene i Bergensregionen. Slettemarken sykehjem ser ut til \u00e5 ligge s\u00f8r i omr\u00e5de A. Her er det sv\u00e6rt god tilgjengelighet for kollektivreisende, syklister og g\u00e5ende. Figur 4: ABC-omr\u00e5der i Bergensomr\u00e5det (Hordaland fylkeskommune, 2017). 2.2 Veinett Figur 5 viser en oversikt over trafikkmengder og fartsgrenser p\u00e5 veinettet rundt Slettemarken sykehjem. If\u00f8lge Norsk vegdatabank (Statens vegvesen, 2022) er \u00e5rsd\u00f8gntrafikken (\u00c5DT) 4400 kj\u00f8ret\u00f8y per d\u00f8gn p\u00e5 \u00f8stre del av Hagerups vei og 7400 kj\u00f8ret\u00f8y per d\u00f8gn p\u00e5 vestre del. Vilhelm Bjerknes\u2019 vei har en \u00c5DT p\u00e5 ca. 6800 kj\u00f8ret\u00f8y per d\u00f8gn frem til Wiers-Jenssens vei, og 3100 kj\u00f8ret\u00f8y per d\u00f8gn videre s\u00f8rover. Det er lave fartsgrenser p\u00e5 30-40 km/t p\u00e5 veinettet i n\u00e6rheten av Adolph Bergs vei, og boligveiene mellom de to fylkesveiene (Hagerups vei og Nattlandsveien) inng\u00e5r i en 30-sone. For kj\u00f8rende som kj\u00f8rer inn p\u00e5 Adolph Bergs vei fra s\u00f8r, er det imidlertid skiltet at 30-sonen oppheves, noe som i utgangspunktet tilsier at fartsgrensen forbi sykehjemmet er 50 km/t. Ved \u00e5 studere bilder fra Google Street View, ser det imidlertid ut til at dette skiltet har v\u00e6rt snudd feil vei i flere \u00e5r. Fra Hagerups vei, Nattlandsveien og de to andre kryssene med Wiers-Jenssens vei er 30-sonen skiltet p\u00e5 riktig m\u00e5te, som illustrert i figur 5. For \u00e5 unng\u00e5 misforst\u00e5elser og for h\u00f8ye hastigheter, m\u00e5 skiltet snus. Total veibredde p\u00e5 Adolph Bergs vei er ca. 6,3 meter. Det er langsg\u00e5ende gateparkering langs hele veien, som vil si at kj\u00f8refeltene har en bredde p\u00e5 omtrent 2,1 meter. 10219311-05-RIT-RAP-001 28. februar 2023 / 03 Side 9 av 28 Fager\u00e5shjemmet multiconsult.no Mobilitetsplan [BREEAM-NOR Tra01] Figur 5: Trafikkmengder [\u00c5DT - kj\u00f8ret\u00f8y per d\u00f8gn] og fartsgrenser p\u00e5 n\u00e6rliggende veinett. Andel tungtransport er angitt i parentes. Slettemarken sykehjem er vist med r\u00f8d mark\u00f8r. (Kartgrunnlag: vegkart.no) 2.3 Adkomst, parkering, renovasjon og varelevering Slettemarken sykehjem har i dag hovedadkomst fra Adolph Bergs vei. For bilister fra E39 er hovedadkomsten til sykehjemmet trolig via Minde all\u00e9, Hagerups vei og Wiers-Jenssens vei. Noen kj\u00f8rer sannsynligvis ogs\u00e5 via Nattlandsveien og videre nord- eller s\u00f8rover. Hovedinngangen til sykehjemmet er plassert nord p\u00e5 tomten, som illustrert med oransje pil i figur 6. Utenfor inngangen er det en snuplass, hvor ansatte, beboere og bes\u00f8kende kan slippes av. Det ser ogs\u00e5 ut til \u00e5 v\u00e6re etablert omtrent 10 parkeringsplasser rundt snuplassen og ved inngangen. Renovasjon og varelevering foreg\u00e5r i samme omr\u00e5de. P\u00e5 grunn av snuplassen, er det trolig ikke behov for at lastebiler m\u00e5 rygge i omr\u00e5det i dag. P\u00e5 \u00f8stsiden av bygget, ut mot Adolph Bergs vei, er inngangen til legesenteret, vist med m\u00f8rkebl\u00e5 pil i figuren. Bes\u00f8kende som reiser med bil, har mulighet til \u00e5 parkere s\u00f8r p\u00e5 tomten, som illustrert med lysebl\u00e5 pil i figuren. Legesenteret ser ut til \u00e5 disponere 8 parkeringsplasser. Det er ogs\u00e5 satt av 3 HC- plasser langs Adolph Bergs vei, rett ved parkeringen til legesenteret. 10219311-05-RIT-RAP-001 28. februar 2023 / 03 Side 10 av 28 Fager\u00e5shjemmet multiconsult.no Mobilitetsplan [BREEAM-NOR Tra01] Figur 6: Adkomst til Slettemark sykehjem (oransje og gul pil), legesenter (lyse- og m\u00f8rkebl\u00e5 pil) og tilh\u00f8rende parkeringsplasser. (Flyfoto: kart.finn.no) 2.4 Forhold for g\u00e5ende og syklende Figur 7 viser en oversikt over anlegg for g\u00e5ende og syklende i omr\u00e5det rundt Slettemarken sykehjem. Det er tosidig fortau fra Wiers-Jenssens vei og frem til Slettemarken sykehjem, men nord for sykehjemmet er det kun ensidig fortau frem til KIWI Birkeveien. Fortauene i Adolph Bergs vei har noe varierende bredde, ca. 1,5-2 meter. Ved butikken g\u00e5r fortauet over i et omr\u00e5de som deles med butikkens parkeringsplass. P\u00e5 de \u00f8vrige veiene mellom fylkesveiene er det i stor grad etablert fortau, men p\u00e5 noen av de mindre veiene er det lagt opp til blandet trafikk. Dette er vanlig praksis p\u00e5 boligveier med lave fartsgrenser og trafikkmengder. Det er ogs\u00e5 opparbeidet gang- og sykkeltras\u00e9er mellom noen av bilveiene, markert med gr\u00f8nne linjer i figuren. Tras\u00e9ene er av varierende standard, og noen strekninger er kun stier/snarveier. Ved \u00e5 studere flyfoto av omr\u00e5det, kommer det imidlertid tydelig frem at tras\u00e9ene mellom veiene brukes i relativt stor grad, og de fungerer dermed som viktige koblinger mellom veiene. Fra Slettemarken sykehjem g\u00e5r det gang- og sykkelveier til b\u00e5de bybanestoppet p\u00e5 Sletten og bussholdeplassen i Hagerups vei (\u00abFager\u00e5sen\u00bb). Disse tras\u00e9ene gj\u00f8r at g\u00e5ende og syklende i stor grad separeres fra bilveiene i omr\u00e5det, og gangavstanden mellom holdeplassene og sykehjemmet reduseres betraktelig sammenlignet med om det ikke hadde v\u00e6rt etablert egne gang- og sykkeltras\u00e9er her. I dagens situasjon er det ikke lagt opp til noen form for transportdeling. Det er satt opp en sykkelboks, hvor syklene kan l\u00e5ses inn, i n\u00e6rheten av sykehjemmets hovedinngang. Bergen kommune har en ordning med bysykler, men planomr\u00e5det ligger utenfor bysykkel-omr\u00e5det (Bergen Bysykkel, u.\u00e5.). N\u00e5r det gjelder leie av elsparkesykler, ligger Slettemarken sykehjem helt s\u00f8r i \u00abYtre urban sone\u00bb (Bergen kommune, u.\u00e5.). N\u00e6rmeste parkeringsplass er utenfor Sletten senter, og det er dermed muligheter for \u00e5 reise til og fra planomr\u00e5det med elsparkesykkel. 10219311-05-RIT-RAP-001 28. februar 2023 / 03 Side 11 av 28 Fager\u00e5shjemmet multiconsult.no Mobilitetsplan [BREEAM-NOR Tra01] Figur 7: Anlegg for g\u00e5ende og syklende, samt buss- og bybaneholdeplasser. Slettemarken sykehjem er vist med r\u00f8d mark\u00f8r. (Kartgrunnlag: vegkart.no) 2.4.1 Rekkevidde til fots og med sykkel Figur 8 viser hvor langt g\u00e5ende og syklende kan komme fra planomr\u00e5det innen en halvtime, gitt at det g\u00e5s eller sykles i medium hastighet, som er satt til henholdsvis 5 km/t og 17 km/t. Ved \u00e5 sammenligne rekkevidden med boligtettheten (se figur 3), ser det ut til at et relativt stort antall husholdninger har gode muligheter for \u00e5 n\u00e5 planomr\u00e5det innen en halvtime, b\u00e5de til fots og med sykkel. Med el-sykkel \u00f8ker rekkevidden ytterligere. 10219311-05-RIT-RAP-001 28. februar 2023 / 03 Side 12 av 28 Fager\u00e5shjemmet multiconsult.no Mobilitetsplan [BREEAM-NOR Tra01] Figur 8: Rekkevidde til fots (til venstre) og med sykkel (til h\u00f8yre) innen 10, 20 og 30 minutter fra planomr\u00e5det. Hastigheten er satt til middels, som vil si 5 km/t for g\u00e5ende og 17 km/t for syklende. Slettemarken sykehjem er vist med r\u00f8d mark\u00f8r. (SykleDit, u.\u00e5.) 2.4.2 Universell utforming Adolph Bergs vei er i liten grad universelt utformet, utover at det er etablert fortau og belysning. Det er imidlertid sv\u00e6rt vanlig at typiske boligveier er enkelt utformet, men kantstein kan likevel benyttes som ledelinjer for svaksynte. Det er ingen offentlige hvileplasser langs veien. P\u00e5 gang- og sykkeltras\u00e9ene vest for Slettemarken sykehjem, er det noe belysning og noen hvileplasser. Gresskanten fungerer som naturlig ledelinje. Bussholdeplassen i Hagerups vei (\u00abFager\u00e5sen\u00bb) har leskur med benk, men ingen taktil merking. De fleste gangfelt i omr\u00e5det mangler ogs\u00e5 taktil merking. I de tre gangfeltene n\u00e6r Bunnpris Sletten er det taktile heller p\u00e5 \u00e9n side av gangfeltet. Ukomplett tilrettelegging er lite hensiktsmessig og kan skape forvirring. Det ser ut til \u00e5 v\u00e6re trinnfri adkomst til Slettemarken sykehjem. Inngangspartiet til legesenteret er godt tilrettelagt med rampe og langsg\u00e5ende gjerde, se figur 9. Det kan se ut til at det er noe begrenset belysning ved inngangen, men inngangsd\u00f8ren har en tydelig kontrastfarge. 10219311-05-RIT-RAP-001 28. februar 2023 / 03 Side 13 av 28 Fager\u00e5shjemmet multiconsult.no Mobilitetsplan [BREEAM-NOR Tra01] Figur 9: Inngangspartiet til legesenteret. (Skjermbilde fra Google Street View, juni 2022) 2.5 Antall og type servicetilbud innenfor 500 meter Et viktig moment for \u00e5 oppn\u00e5 mest mulig b\u00e6rekraftig transport, er \u00e5 redusere transportbehovet til og fra bygget. Det er derfor generelt en fordel \u00e5 ha flest mulig servicetilbud tilgjengelig innenfor en avstand p\u00e5 500 meter fra planomr\u00e5det. Tilbudene m\u00e5 v\u00e6re tilgjengelige via egne gang- og sykkelanlegg, for eksempel fortau, gangfelt eller tilrettelagte kryssingspunkter, og avstanden skal derfor m\u00e5les i faktisk gangavstand. Tabell 2 viser en oversikt over eksisterende servicetilbud som er tilgjengelig innenfor 500 meter fra Slettemarken sykehjem. Land\u00e5s bibliotek og Land\u00e5storget seniorsenter ligger for \u00f8vrig ca. 600 meter fra sykehjemmet. Tabell 2: Antall og type eksisterende tilgjengelige servicetilbud innenfor 500 meter fra planomr\u00e5det. Servicetilbud Avstand, m\u00e5lt i faktisk gangavstand, ikke luftlinje Matbutikk/-utsalg 300 meter Tilgang til utend\u00f8rsomr\u00e5de 60 meter [Offentlig eller privat, stort nok og tilgjengelig for byggets brukere] Tilgang til fritids-, idretts- og treningsanlegg 210 meter (fotballbane) [For eksempel lokale fritidssentre, fotballbaner, helsestudio p\u00e5 300 meter (helsestudio) stedet og (for skoler og boligblokker) lokale lekeplasser] Tilgjengelige tjenester for varetransport og post 400 meter Samfunnshus 400 meter (bibliotek for barn og unge) Apotek 400 meter Fastlegekontor eller legesenter 50 meter Barnehage/barnepass/skole 320 meter (barnehage) 460 meter (barneskole) Sykkelbutikk og -verksted 400 meter (sportsbutikk) 10219311-05-RIT-RAP-001 28. februar 2023 / 03 Side 14 av 28 Fager\u00e5shjemmet multiconsult.no Mobilitetsplan [BREEAM-NOR Tra01] 2.6 Kollektivtransportindeks (AI) For \u00e5 beregne byggets kollektivtransportindeks (AI \u2013 Accessibility Index), benyttes informasjon om avstanden til samsvarende knutepunkt for kollektivtransport, hvilke typer kollektivtransport som betjener knutepunktet, samt gjennomsnittlig antall avganger per time i l\u00f8pet av byggets ordin\u00e6re \u00e5pningstider. Informasjon om samsvarende knutepunkt er n\u00e6rmere beskrevet i kapittel 2.6.1. Ved \u00e5 benytte Tra01-kalkulatoren (Gr\u00f8nn Byggallianse, 2022), kan kollektivtransportindeksen (AI) for bygget beregnes. Ved \u00e5 plotte inn kollektivtransporttype, avstand til knutepunkt og gjennomsnittlig frekvens p\u00e5 avganger, gir kalkulatoren f\u00f8lgende indeks: Kollektivtransportindeks = 8,72, som vil si at vektingen av poeng i Tra02 forblir uendret. 2.6.1 Samsvarende knutepunkt og typer kollektivtransport I henhold til BREEAM-NOR defineres samsvarende knutepunkt som alle buss-, trikk- og t-banestopp som ligger n\u00e6rmere enn 650 meter og alle jernbanestasjoner som ligger n\u00e6rmere enn 1000 meter fra det vurderte byggets hovedinngang (Gr\u00f8nn Byggallianse, 2022). Avstanden skal m\u00e5les i faktisk gangavstand via sikre gangtras\u00e9er. Tjenesten som betjener hvert knutepunkt skal tilby transport fra eller videre reise til en bykjerne, et st\u00f8rre transportknutepunkt eller til et felles samlingspunkt, for eksempel et legekontor, bibliotek, skole eller sentrum i et tettsted. Kollektivruter som betjener mer enn ett knutepunkt i n\u00e6rheten av bygningen, skal kun vurderes \u00e9n gang p\u00e5 knutepunktet som er n\u00e6rmest bygningen. Derfor inkluderes eksempelvis ikke bussholdeplassen \u00abSletten\u00bb, da denne holdeplassen betjenes av tilsvarende bussruter som \u00abFager\u00e5sen\u00bb. Informasjon om samsvarende knutepunkt innenfor 650 meter fra sykehjemmet er listet opp i tabell 3. Det er ingen jernbanestasjoner i n\u00e6rheten. I henhold til BREEAM-NOR, antas det at driftstiden p\u00e5 helseinstitusjoner er mellom klokken 08:00 og 20:00, det vil si 12 timer (Gr\u00f8nn Byggallianse, 2022). For \u00e5 beregne gjennomsnittlig antall avganger per time p\u00e5 en typisk dag, er totalt antall avganger i driftstiden ved hvert knutepunkt delt p\u00e5 antall driftstimer. Tabell 3: Samsvarende knutepunkt, typer kollektivtransport og gjennomsnittlig antall avganger i \u00e9n retning per time. Holdeplass Avstand fra Type Rute/linje Gjennomsnittlig antall hovedinngang kollektivtransport avganger per time Sletten 390 meter Bybane/trikk 1 Bergen lufthavn \u2013 10 avganger per time Bergen sentrum Fager\u00e5sen 160 meter Buss 5 Sletten \u2013 6 avganger per time Fyllingsdalen terminal 49 B\u00f8nestoppen \u2013 0,08 avganger per time Langhaugen vgs Erleveien 650 meter Buss 6 Lyngb\u00f8 \u2013 6 avganger per time Birkelundstoppen 3,58 avganger per time 20 Storavatnet terminal \u2013 Nesttun terminal 10219311-05-RIT-RAP-001 28. februar 2023 / 03 Side 15 av 28 Fager\u00e5shjemmet multiconsult.no Mobilitetsplan [BREEAM-NOR Tra01] 2.7 Trafikkulykker Figur 10 viser politiregistrerte trafikkulykker med personskade i n\u00e6rheten av planomr\u00e5det i perioden 2012-2021. P\u00e5 grunn av regler knyttet til personvern, er det ikke mulig \u00e5 si noe om ulykkenes skadeomfang. Det er kun noen av ulykkene som omtales n\u00e6rmere i dette kapittelet. Ved krysset mellom Adolph Bergs vei og Wiers-Jenssens vei ble en fotgjenger p\u00e5kj\u00f8rt av en personbil i forbindelse med kryssing av veien (02/14). I Vilhelm Bjerknes\u2019 vei er det registrert to fotgjengerulykker i l\u00f8pet av de ti siste \u00e5rene. I den ene ulykken (10/17) ble en fotgjenger p\u00e5kj\u00f8rt av Bybanen, mens i den andre (01/17) ble en fotgjenger p\u00e5kj\u00f8rt av personbil i gangfelt utenfor kryss. Bilulykken i Wiers-Jenssens vei (09/19) var en kollisjon mellom personbil og Bybanen. I krysset mellom Hagerups vei og Vilhelm Bjerknes\u2019 vei, er det ogs\u00e5 registrert en fotgjengerulykke (10/21). Fotgjengeren ble p\u00e5kj\u00f8rt av en personbil i forbindelse med kryssing av kj\u00f8rebanen. Den andre ulykken i krysset (09/20) involverte et kj\u00f8ret\u00f8y som veltet i kj\u00f8rebanen. Det er uklart hva slags kj\u00f8ret\u00f8y som veltet, men det er grunn til \u00e5 tro at det kan v\u00e6re en syklist, da sykkelfeltet svinger opp p\u00e5 fortauet i dette omr\u00e5det. I \u00f8stre del av Hagerups vei har tre fotgjengere blitt p\u00e5kj\u00f8rt av personbil, b\u00e5de mens de gikk langs veien (04/13) og ved kryssing av veien (11/12 og 06/12). De to fotgjengerulykkene i Nattlandsveien involverer ogs\u00e5 fotgjengere som har blitt p\u00e5kj\u00f8rt av personbil i forbindelse med kryssing av veibanen (12/14 og 12/14). I sykkelulykken i Nattlandsveien (12/19), ble en syklist p\u00e5kj\u00f8rt av personbil i forbindelse med h\u00f8yresving i samme kj\u00f8reretning. Figur 10: Politiregistrerte trafikkulykker med personskade i perioden 2012-2021 (Statens vegvesen, 2022). Tallene angir i hvilken m\u00e5ned og \u00e5r ulykkene skjedde. Slettemarken sykehjem er vist med r\u00f8d mark\u00f8r. 10219311-05-RIT-RAP-001 28. februar 2023 / 03 Side 16 av 28 Fager\u00e5shjemmet multiconsult.no Mobilitetsplan [BREEAM-NOR Tra01] 3 Fremtidige planer 3.1 Planforslag Planene for Fager\u00e5shjemmet inneb\u00e6rer \u00e5 bygge et nytt sykehjem med til sammen 100 sykehjemsplasser. Planene forutsetter at det gamle sykehjemmet og Slettemarken omsorgsbolig rives. Bakgrunnen for \u00e5 bygge et nytt sykehjem er at dagens utforming av sykehjemmet ikke kan gi n\u00f8dvendig omsorg, og den er heller ikke tilpasset effektiv drift. P\u00e5 grunn av krevende og vanskelige arbeidsforhold, vurderes det heller ikke attraktivt for ansatte \u00e5 jobbe p\u00e5 dagens sykehjem. Fremtidsprognoser tilsier at kapasitet og dekningsgrad p\u00e5 sykehjemsplasser i Bergen kommune m\u00e5 \u00f8kes for \u00e5 kunne ta vare p\u00e5 den kommende eldregenerasjonen. (Ramb\u00f8ll, 2021) Forel\u00f8pig utomhusplan er vist i figur 11. Figur 11: Skjermbilde av utomhusplan. Forel\u00f8pig skisse, datert 14.10.2022 (LINK Arkitektur, 2022). I parkeringskjelleren er det planlagt \u00e5 etablere totalt 20 parkeringsplasser, hvorav tre skal v\u00e6re HC- plasser (LINK Arkitektur, 2022). Antallet er mindre enn maksimumskravet for byfortettingssoner i kommunens parkeringsveileder (Bergen kommune, 2021). Parkeringsplassene skal forbeholdes bes\u00f8kende, med unntak av \u00e9n plass til driftstekniker. I tillegg viser planen \u00e5tte plasser forbeholdt el- scooter, moped og motorsykkel. Adkomst til parkeringskjeller skjer via rampe, nord p\u00e5 tomten, som vist i figuren over. Det er ogs\u00e5 planlagt \u00e5 plassere to HC-plasser i en parkeringslomme rett utenfor hovedinngangen. Her er det ogs\u00e5 satt av \u00e9n plass til drop-off. 10219311-05-RIT-RAP-001 28. februar 2023 / 03 Side 17 av 28 Fager\u00e5shjemmet multiconsult.no Mobilitetsplan [BREEAM-NOR Tra01] Varelevering og renovasjon er plassert i \u00f8konomig\u00e5rden, nord p\u00e5 tomten. Denne plasseringen virker fornuftig, da det generelt vil v\u00e6re lite gang- og sykkeltrafikk i dette omr\u00e5det, med unntak av syklister som skal ned til parkeringskjelleren. Det vil v\u00e6re f\u00e5 g\u00e5ende og syklende rundt kj\u00f8ret\u00f8yenes man\u00f8vreringsomr\u00e5der ved selve vareleverings- og renovasjonsomr\u00e5det. Vare- og renovasjonsbiler vil benytte samme adkomst som \u00f8vrig biltrafikk fra Adolph Bergs vei. Det er ogs\u00e5 satt av plass til oppstilling av brannbil i \u00f8konomig\u00e5rden, samt ved parkeringslommen i Adolph Bergs vei, foran hovedinngangen. S\u00f8r p\u00e5 tomten skal det etableres en ny sykkelvei med ensidig fortau, se figur 11. Denne tras\u00e9en ligger inne som en del av sykkelnettet i Bergen kommunes sykkelstrategi (Milj\u00f8l\u00f8ftet, 2020). I dag fungerer denne tras\u00e9en som adkomstvei til boligblokker s\u00f8r for sykehjemmet, adkomst til dagsenter og som gang- og sykkelvei. I fremtidig situasjon vil det ikke v\u00e6re trafikk til dagsenteret, men kj\u00f8ring til boligblokkene m\u00e5 fortsatt tillates. Det er planlagt 14 sykkelparkeringsplasser i parkeringskjelleren. Kommunens parkeringsveileder (2021) stiller kun krav om 10 plasser per 100 senger p\u00e5 sykehjem. I veilederen nevnes det at det tidligere har blitt p\u00e5pekt at dette kravet oppleves noe lavt, og det er derfor positivt at prosjektet planlegger flere sykkelparkeringsplasser enn parkeringsveilederen stiller krav om. Det p\u00e5pekes imidlertid at sykkelparkeringsplassene i kjelleren ikke ser ut til \u00e5 v\u00e6re tilgjengelige for bes\u00f8kende. 10219311-05-RIT-RAP-001 28. februar 2023 / 03 Side 18 av 28 Fager\u00e5shjemmet multiconsult.no Mobilitetsplan [BREEAM-NOR Tra01] 4 Reisevaner og holdninger 4.1 Reisevaneunders\u00f8kelse (RVU) I henhold til kriterium 2 i Tra01 (Gr\u00f8nn Byggallianse, 2022) skal tiltakspakken for mer b\u00e6rekraftig mobilitet baseres p\u00e5 reisevanene og holdningene til fremtidige brukere av bygget. Det er derfor gjennomf\u00f8rt en reisevaneunders\u00f8kelse blant de ca. 50 faste ansatte p\u00e5 dagens Slettemarken sykehjem. De ansatte fikk blant annet sp\u00f8rsm\u00e5l om hvor ofte de reiser med ulike reisemidler til planomr\u00e5det, hvilke faktorer som er viktig for at de skal velge \u00e5 g\u00e5 eller sykle til jobb, samt hva som er viktig for at de skal reise mer kollektivt. Sp\u00f8rreunders\u00f8kelsen hadde en svarprosent p\u00e5 ca. 32 %. Svarprosenten er noe lav, men vurderes likevel til \u00e5 gi et godt nok innblikk i de ansattes reisevaner. Det p\u00e5pekes imidlertid at det vil v\u00e6re betraktelig flere ansatte p\u00e5 et sykehjem med 100 sykehjemsplasser enn p\u00e5 dagens sykehjem med 30 sykehjemsplasser. 4.1.1 Reisetid For \u00e5 vurdere potensialet for \u00e5 \u00f8ke andelen g\u00e5ende, syklende og kollektivreisende, er det interessant \u00e5 vite hvor lang reisetid de ansatte har til jobb med ulike reisemidler. Figur 12 viser fordelingen av reisetid p\u00e5 ulike reisemidler. Selv om det er relativt f\u00e5 respondenter, er det tydelig at det virker urealistisk \u00e5 g\u00e5, sykle eller reise kollektivt for omtrent halvparten av de ansatte som har svart, da denne andelen oppgir at reiseveien tar over \u00e9n time med disse reisemidlene. Resultatene viser imidlertid at det er noen ansatte som kan komme seg til jobb innen en halvtime b\u00e5de til fots, med sykkel og med kollektivtransport. Figur 12: Reisetid til jobb blant de ansatte ved Slettemarken sykehjem, fordelt p\u00e5 ulike reisemidler. 4.1.2 Reisemiddelfordeling I reisevaneunders\u00f8kelsen ble de ansatte bedt om \u00e5 svare p\u00e5 hvor ofte de tror de vil reise med ulike reisemidler til jobb p\u00e5 vinteren og sommeren. Resultatene viser kun marginale forskjeller i reisemiddelfordeling mellom vinter og sommer, s\u00e5 i tabell 4 vises derfor reisemiddelfordelingen kombinert for hele \u00e5ret. Det p\u00e5pekes at tallene er usikre p\u00e5 grunn av relativt lav svarprosent, og det m\u00e5 derfor forventes at reell reisemiddelfordeling avviker noe fra tabellen. Til sammenligning vises ogs\u00e5 reisemiddelfordelingen p\u00e5 arbeidsreiser i hele Norge. 10219311-05-RIT-RAP-001 28. februar 2023 / 03 Side 19 av 28 Fager\u00e5shjemmet multiconsult.no Mobilitetsplan [BREEAM-NOR Tra01] Tabell 4: Reisemiddelfordeling p\u00e5 arbeidsreiser blant ansatte ved Slettemarken sykehjem og i hele Norge (T\u00d8I, 2021). Arbeidsreiser Til fots Sykkel Bilf\u00f8rer Bilpassasjer Kollektivt Slettemarken sykehjem 22 % 3% 53 % 0% 21 % (ansatte) Norge (2018/2019) 12 % 7% 58 % 4% 18 % 4.1.3 Hvilke faktorer p\u00e5virker om de ansatte velger \u00e5 sykle, g\u00e5 eller reise kollektivt? P\u00e5 sp\u00f8rsm\u00e5l om hva som har betydning for om de ansatte velger \u00e5 sykle/g\u00e5, kommer det tydelig frem at avstand og tid er sv\u00e6rt viktige faktorer, i tillegg til at tras\u00e9ene er godt tilrettelagte og oppleves trygge. En del av respondentene svarer ogs\u00e5 at milj\u00f8hensynet og positive helseeffekter er av betydning, men for mange vil ikke dette veie tungt nok n\u00e5r reisetiden er opp mot eller over \u00e9n time med disse reisemidlene. To av de ansatte kommenterer for eksempel at det er uaktuelt \u00e5 g\u00e5 eller sykle fra en annen kommune. N\u00e5r det gjelder fasiliteter p\u00e5 arbeidsplassen, kan tilgang til garderober og t\u00f8rkeskap for v\u00e5te kl\u00e6r se ut til \u00e5 v\u00e6re gode virkemidler for \u00e5 f\u00e5 noen flere til \u00e5 sykle/g\u00e5. N\u00e5r det gjelder hva som er viktigst for at de ansatte skal reise mer med kollektivtransport, er hyppigere avganger en viktig faktor. I tillegg anser flere ansatte det som viktig at kollektivtilbudet n\u00e6rt hjemstedet forbedres, samt at kollektivtransporten blir raskere og mer p\u00e5litelig. Noen av respondentene kommenter at det er uaktuelt \u00e5 reise kollektivt p\u00e5 grunn av lang reisetid og vanskeligheter med \u00e5 kombinere arbeidsreisen med andre \u00e6render, blant annet \u00e5 levere barn til barnehage og skole. Resultatene fra reisevaneunders\u00f8kelsen tyder p\u00e5 at det er sv\u00e6rt f\u00e5 ansatte som har arbeidsoppgaver som krever bruk av privatbil i arbeidstiden, noe som i utgangspunktet vil si at det kan v\u00e6re et potensiale for at flere skal velge gr\u00f8nn mobilitet p\u00e5 reisen til og fra jobb i fremtidig situasjon. Den st\u00f8rste utfordringen med \u00e5 f\u00e5 flere til \u00e5 sykle, g\u00e5 eller reise kollektivt, ser ut til \u00e5 v\u00e6re avstand/tid. Denne faktoren er imidlertid vanskelig \u00e5 gj\u00f8re noe med. Det er uansett viktig \u00e5 tilrettelegge for andre transportformer, slik at det blir attraktivt \u00e5 sykle, g\u00e5 eller reise kollektivt for dem som faktisk kan reise med disse reisemidlene. 4.1.4 Reisevaner blant bes\u00f8kende til sykehjemmet Det er ikke gjennomf\u00f8rt en reisevaneunders\u00f8kelse blant bes\u00f8kende til sykehjemmet. Grunnen til dette er at hvem som bes\u00f8ker sykehjemmet trolig vil variere i st\u00f8rre grad enn hvem som er ansatte p\u00e5 sykehjemmet. Stor variasjon og utskiftning i bes\u00f8kende vil kunne p\u00e5virke reisemiddelfordelingen. For \u00e5 estimere antall fremtidige bes\u00f8kende, er det benyttet erfaringstall fra tillegg B i \u00abMetode for klimagassberegninger\u00bb (Standard Norge, 2018). Her ansl\u00e5s det at hver \u00abvarm seng\u00bb genererer 0,25 bes\u00f8k per d\u00f8gn, og at hvert bes\u00f8k genererer 2 turer per d\u00f8gn. Med 100 sykehjemsplasser, tilsvarer dette 25 bes\u00f8kende og 50 turer per d\u00f8gn. For \u00e5 ansl\u00e5 reisemiddelfordelingen blant de fremtidige bes\u00f8kende, tas det utgangspunkt i en analyse over reisevaner og utviklingstrekk i de fire st\u00f8rste byomr\u00e5dene i Norge, basert p\u00e5 data fra reisevaneunders\u00f8kelser fra 2013/2014, 2018 og 2019 (Urbanet Analyse, 2019). I analysen skilles det mellom daglige reiser og arbeidsreiser. N\u00e5r det gjelder reisemiddelfordeling til bes\u00f8kende til sykehjemmet, tas det utgangspunkt i daglige reiser i Bergen kommune, som er vist i tabell 5. 10219311-05-RIT-RAP-001 28. februar 2023 / 03 Side 20 av 28 Fager\u00e5shjemmet multiconsult.no Mobilitetsplan [BREEAM-NOR Tra01] Tabell 5: Reisemiddelfordeling p\u00e5 daglige reiser i Bergen kommune (Urbanet Analyse, 2019) og i hele Norge (T\u00d8I, 2021). Daglige reiser Til fots Sykkel Bilf\u00f8rer Bilpassasjer Kollektivt Bergen kommune (2019) 24 % 4% 42 % 10 % 18 % Norge (2018/2019) 20 % 5% 53 % 10 % 11 % Som det kommer frem av tabellen, har Bergen kommune generelt en lavere bilandel p\u00e5 daglige reiser enn gjennomsnittet i resten av landet. I Bergen er det en st\u00f8rre andel daglige reiser som skjer med kollektivtransport eller til fots, mens det er omtrent en like stor andel som sykler som i Norge for \u00f8vrig. 4.2 M\u00e5l for fremtidig transport I henhold til Nasjonal Transportplan (Samferdselsdepartementet, 2021) er det et m\u00e5l om nullvekst i personbiltrafikken i byomr\u00e5der, noe som inneb\u00e6rer at all vekst i persontransport skal tas med kollektivtransport, sykkel og gange. If\u00f8lge byvekstavtalen for Bergensomr\u00e5det (2020) er omtrent hver tredje bilreise i Bergensomr\u00e5det i dag kortere enn tre kilometer, noe som vil si at det er et stort potensiale for \u00e5 \u00f8ke andelen som reiser med kollektivtransport, sykkel og gange. Byvekstavtalen, Milj\u00f8l\u00f8ftet, er et virkemiddel som er utarbeidet for \u00e5 oppn\u00e5 dette m\u00e5let. Partene i Milj\u00f8l\u00f8ftet har utviklet egne g\u00e5- og sykkelstrategier, som blant annet har f\u00f8lgende m\u00e5l (Milj\u00f8l\u00f8ftet, 2021; Milj\u00f8l\u00f8ftet, 2020): - Sykkelandelen i Bergen skal \u00f8ke til 10 % innen 2030. Til sammenligning var sykkelandelen i Bergen ca. 3-4 % i 2020. - Gangandelen i Bergen skal \u00f8ke til 30 % innen 2030. Til sammenligning er dagens andel p\u00e5 25 %. - Trafikksikkerhetsarbeid rettet mot g\u00e5ende og syklende skal prioriteres. - Bergen skal ha et sammenhengende og sikkert sykkelnett med god tilgjengelighet og sykkelvennlig utforming. - Vei- og sykkelnettet skal driftes og vedlikeholdes slik at det er enkelt, forutsigbart og sikkert \u00e5 g\u00e5 og sykle hele \u00e5ret. N\u00e5r det gjelder kollektivtransport, trekkes h\u00f8y frekvens, god fremkommelighet og tilstrekkelig kapasitet frem som viktige suksessfaktorer (Byvekstavtale Bergensomr\u00e5det, 2020). For \u00e5 legge til rette for et sammenhengende og attraktivt kollektivtilbud, er det spesielt behov for utvikling av gode kollektivterminaler i regionsentrene i Bergensomr\u00e5det. Det er ogs\u00e5 behov for \u00e5 etablere et tilstrekkelig antall oppstillings- og venteplasser. Gjennom blant annet innf\u00f8ring av parkeringsrestriksjoner, rushtidsavgift og en satsing p\u00e5 kollektivtransport, kan Bergen kommune vise til at biltrafikken gjennom bomringen er redusert med 10 % siden 2012, mens antall kollektivreisende \u00f8kte med hele 6 % fra 2016 til 2017 (Byvekstavtale Bergensomr\u00e5det, 2020). Nylig \u00e5pnet ogs\u00e5 den nye Bybane-linjen til Fyllingsdalen, noe som forventes \u00e5 ha positiv innvirkning p\u00e5 andelen kollektivreisende. 4.3 Betydning av eiendommens fremtidige utforming I dag disponerer Slettemarken sykehjem og legesenteret i underkant av 20 parkeringsplasser totalt. Dersom parkeringsplassene er fulle, m\u00e5 ansatte og bes\u00f8kende parkere langs Adolph Bergs vei. Med totalt 20 parkeringsplasser i parkeringskjelleren, vil Fager\u00e5shjemmet i utgangspunktet ha tilsvarende parkeringsdekning i fremtidig situasjon, men parkeringsplassene vil v\u00e6re forbeholdt bes\u00f8kende, med unntak av plass til driftstekniker. Dersom ansatte ved Fager\u00e5shjemmet \u00f8nsker \u00e5 benytte bil, m\u00e5 de 10219311-05-RIT-RAP-001 28. februar 2023 / 03 Side 21 av 28 Fager\u00e5shjemmet multiconsult.no Mobilitetsplan [BREEAM-NOR Tra01] finne andre parkeringsmuligheter i n\u00e6rheten. P\u00e5 grunn av de strenge parkeringsbegrensningene for ansatte, er det viktig at det tilrettelegges godt for bruk av andre transportformer. Antall, plassering og utforming av sykkelparkeringsplasser kan ha stor betydning for hvor mange som velger \u00e5 sykle til jobb. Syklister har ulike behov, s\u00e5 det anbefales generelt \u00e5 tilrettelegge b\u00e5de for tyverisikker sykkelparkering og enkel sykkelparkering, hvor det kreves minimalt med tid for \u00e5 plassere og l\u00e5se sykkelen sin. Det er planlagt \u00e5 etablere 14 sykkelparkeringsplasser i kjelleren (LINK Arkitektur, 2022). Disse vil v\u00e6re plassert i et eget rom og vil dermed v\u00e6re beskyttet b\u00e5de mot tyveri og v\u00e6r. I kjelleren vil ansatte ha tilgang til dame- og herregarderober, hvor det vil v\u00e6re b\u00e5de dusj og t\u00f8rkerom. I tillegg etableres det ladeskap til sykkelbatterier i kjelleren. Dette er generelt meget gode tiltak for \u00e5 f\u00e5 flere til \u00e5 velge \u00e5 sykle til jobb. Det b\u00f8r imidlertid ogs\u00e5 etableres sykkelparkeringsplasser n\u00e6rmere hovedinngangen. Dette kan v\u00e6re enkle sykkelstativer hvor det er enkelt og lite tidkrevende \u00e5 sette fra seg sykkelen. Den nye sykkelveien med fortau s\u00f8r p\u00e5 tomten vil trolig oppleves som et betydelig l\u00f8ft sammenlignet med dagens gang- og sykkeltras\u00e9. Selv om tras\u00e9en fortsatt vil benyttes av kj\u00f8rende til/fra boligblokkene s\u00f8r for sykehjemmet, vil trafikk i forbindelse med dagens legesenter fjernes. Biltrafikken p\u00e5 tras\u00e9en vil dermed reduseres sammenlignet med i dag. Tras\u00e9en er et viktig bindeledd mellom gang- og sykkeltras\u00e9er \u00f8st og vest for sykehjemmet. P\u00e5 grunn av dette, kan det forventes at flere g\u00e5ende og syklende vil benytte den fremtidige tras\u00e9en. For brukere av bygget, kan sykkelveien og fortauet v\u00e6re positivt med tanke p\u00e5 \u00e5 komme seg fra hovedinngangen til det \u00f8vrige gang- og sykkelveinett. En ulempe som trekkes frem i Ramb\u00f8lls beskrivelse av reguleringsplanen (2021), er at syklister kan oppn\u00e5 relativt h\u00f8y fart p\u00e5 grunn av den nye utformingen av sykkelveien. En sykkelvei med god geometri og som er separert fra g\u00e5ende, kan gi syklister relativt h\u00f8y hastighet. Dette kan v\u00e6re uheldig, spesielt dersom beboerne p\u00e5 sykehjemmet havner p\u00e5 sykkelveien n\u00e5r de benytter tilst\u00f8tende uteomr\u00e5der. En l\u00f8sning som kan redusere syklistenes hastighet noe, er \u00e5 etablere en gang- og sykkelvei fremfor en sykkelvei med fortau. P\u00e5 steder hvor det er mange g\u00e5ende og/eller syklende, anbefales imidlertid sykkelvei med fortau, da dette generelt gir bedre fremkommelighet og f\u00e6rre konflikter mellom g\u00e5ende og syklende (Statens vegvesen, 2014). For \u00e5 redusere syklistenes hastighet noe, samt gj\u00f8re dem oppmerksomme p\u00e5 at dette er et omr\u00e5de hvor det m\u00e5 vises varsomhet, kan det for eksempel etableres riller i sykkelbanen i hver ende av sykkelveien. Helt nord\u00f8st p\u00e5 tomten er det planlagt \u00e5 etablere en gangtras\u00e9 i form av en trapp mellom Adolph Bergs vei og eksisterende gangvei i nord. Siden denne tras\u00e9en ligger rett ved siden av nedkj\u00f8ringen til parkeringskjelleren, kan det v\u00e6re grunn til \u00e5 tro at en del syklister ville \u00f8nsket \u00e5 benytte denne tras\u00e9en for \u00e5 komme seg videre til gang- og sykkelnettet vest for sykehjemmet, dersom det var mulig. Da ville de sluppet \u00e5 sykle forbi hovedinngangen og drop-off-omr\u00e5det p\u00e5 vei til og fra parkeringskjelleren. Stigningen p\u00e5 en eventuell sykkeltras\u00e9 her vil imidlertid trolig bli for h\u00f8y i forhold til kravene (Statens vegvesen, 2014), spesielt p\u00e5 grunn av at det er begrenset areal. For \u00e5 gj\u00f8re det mulig for syklister \u00e5 benytte tras\u00e9en, kan det vurderes \u00e5 etablere en trillerampe for sykkel p\u00e5 siden av trappen. Det p\u00e5pekes imidlertid at det er usikkert hvor stor p\u00e5virkning dette tiltaket vil ha p\u00e5 sykkelandelen. Selv om hovedinngangen til sykehjemmet flyttes ut mot Adolph Bergs vei, blir avstanden til kollektivholdeplasser omtrent lik som i dagens situasjon. Det forventes derfor ikke at utformingen av selve sykehjemmet vil medf\u00f8re en spesiell \u00f8kning i antall reisende med kollektivtransport. Den nye sykkelveien med fortau p\u00e5 s\u00f8rsiden av tomten, er imidlertid en attraktiv forbindelse til gang- og sykkelveien som g\u00e5r videre mot b\u00e5de bybane- og bussholdeplass. 10219311-05-RIT-RAP-001 28. februar 2023 / 03 Side 22 av 28 Fager\u00e5shjemmet multiconsult.no Mobilitetsplan [BREEAM-NOR Tra01] 5 Tiltak 5.1 Tiltak for universell utforming For \u00e5 vurdere universell utforming, tas det utgangspunkt i NS-EN 17210:2021 Tilgjengelighet og brukbarhet i det bygde milj\u00f8et \u00a75.3 og \u00a76.8 (Standard Norge, 2021). Tiltakene som vurderes som aktuelle for planomr\u00e5det baseres p\u00e5 situasjonsbeskrivelsen i kapittel 2. Generelt skal Fager\u00e5shjemmet v\u00e6re tilgjengelig for alle brukergrupper, og det skal ikke v\u00e6re redusert fremkommelighet selv om brukere har fysiske funksjonsnedsettelser. Ettersom planene for fremtidig situasjon kan endres, foresl\u00e5s tiltak uavhengig av hva planene tilsier for \u00f8yeblikket. Aktuelle tiltak er beskrevet i tabell 6. Tabell 6: Tiltak for universell utforming. Tema Tiltak Etablere taktil merking ved holdeplasser, spesielt ved \u00abFager\u00e5sen\u00bb i Hagerups vei. Utenfor planomr\u00e5det Etablere taktil merking ved gangfelt, spesielt i n\u00e6rheten av planomr\u00e5det og p\u00e5 tras\u00e9er som leder til holdeplasser. S\u00f8rge for at det etableres trinnfrie adkomst- og inngangspartier til sykehjemmet, spesielt hovedinngangen. Foran d\u00f8rer m\u00e5 det i tillegg v\u00e6re tilstrekkelig areal for at en rullestolbruker kan man\u00f8vrere seg rundt. D\u00f8rer b\u00f8r ha tilstrekkelig bredde og v\u00e6re lette \u00e5 betjene, for eksempel ved at de kan \u00e5pnes via en sensor eller en bryter som er enkel \u00e5 n\u00e5. Taktil merking b\u00f8r ogs\u00e5 etableres ved innganger. Bruke visuelle kontraster som tydeliggj\u00f8r inn- og utganger og gj\u00f8r det enklere \u00e5 finne frem. God belysning p\u00e5 internveier og uteomr\u00e5der, slik at omr\u00e5dene oppleves tryggere og det blir enklere \u00e5 finne frem. P\u00e5 planomr\u00e5det Etablere tilstrekkelig belysning langs fortau, gangtras\u00e9er, p\u00e5 sykkelvei med fortau og ved gangfelt. Sette opp benker langs adkomstveiene til sykehjemmet, slik at det er mulig \u00e5 hvile ved behov. Etablere taktil merking ved gangfelt, spesielt i n\u00e6rheten av planomr\u00e5det og p\u00e5 tras\u00e9er som leder til holdeplasser. God skilting og oppmerking, b\u00e5de for brukere av bygget og for trafikanter som krysser planomr\u00e5det. Parkeringsplasser for forflytningshemmede skal plasseres s\u00e5 n\u00e6rme inngangen som mulig. Adkomst fra HC-parkering m\u00e5 v\u00e6re trinnfri og uten hindre. Adkomst fra HC-plasser i parkeringskjeller b\u00f8r v\u00e6re enkel. 10219311-05-RIT-RAP-001 28. februar 2023 / 03 Side 23 av 28 Fager\u00e5shjemmet multiconsult.no Mobilitetsplan [BREEAM-NOR Tra01] 5.2 Tiltak for mer b\u00e6rekraftig mobilitet Tabell 7 viser ulike tiltak som kan bidra til \u00e5 redusere bilbruken p\u00e5 reiser til og fra planomr\u00e5det, og som dermed vil medf\u00f8re en st\u00f8rre andel reiser med gr\u00f8nn mobilitet. Gjennomf\u00f8ring av flere av tiltakene vil \u00f2g f\u00f8re til poeng i BREEAM-NOR Tra02 \u00abB\u00e6rekraftige transporttiltak\u00bb (Gr\u00f8nn Byggallianse, 2022). Antall poeng hvert tiltak kan gi, er angitt i h\u00f8yre kolonne i tabellen. I tillegg til tiltakene som nevnes i Tra02, kan det ogs\u00e5 gis opptil tre poeng for \u00e5 gjennomf\u00f8re ett stedsspesifikt forbedringstiltak. Det stedsspesifikke tiltaket skal sendes inn for gjennomgang av Gr\u00f8nn Byggallianse. Tiltakene som ikke er angitt med poeng i tabellen kan derfor v\u00e6re minst like viktige for prosjektet som tiltakene hvor antall mulige poeng er angitt. Tabell 7: Tiltak som legger til rette for \u00f8kt bruk av b\u00e6rekraftige reisemidler. Tema Tiltak Poeng Prosjekt uten parkering. 2 Tilrettelegging av elektriske ladestasjoner for alle bilparkeringsplasser. Dette er Bilbruk 1 et krav i \u00a717.3 i kommunens parkeringsveileder (Bergen kommune, 2021). Begrensning av eller innf\u00f8ring av betaling for bilparkering. Eksisterende servicetilbud: 1 Minst tre tilgjengelige servicetilbud skal v\u00e6re til stede. Forbedret servicetilbud: Etablere ett (2 poeng) eller mer enn ett (3 poeng) nytt, tilgjengelig servicetilbud i Redusert n\u00e6rheten av planomr\u00e5det. transportbehov Det er for eksempel ingen sykkelverksteder i n\u00e6rheten. Ved \u00e5 etablere dette p\u00e5 2-3 omr\u00e5det, kan sykkel bli et mer attraktivt transportmiddel, da ansatte i st\u00f8rre grad f\u00e5r mulighet til \u00e5 vedlikeholde sykkelen sin. Det er en fordel om det er mulig \u00e5 vaske sykkelen sin, slik at det tilrettelegges for sykling om vinteren. R\u00e5df\u00f8ring med lokale myndigheter om tilstanden til det lokale sykkelveinettet og offentlige tilgjengelige gangveier. Fokuset skal rettes mot alternativene som de lokale myndighetene anser som mest relevante for prosjektet og hvordan de kan forbedres. 2 Det skal avtales og iverksettes et forslag valgt i samarbeid med lokale myndigheter. Forslaget som st\u00f8ttes av utbyggingen skal v\u00e6re et tillegg til eksisterende lokale planer og ha betydelig innvirkning p\u00e5 det lokale sykkelveinettet eller offentlige tilgengelige gangveier. Etablere et tilstrekkelig antall sykkelparkeringsplasser. I henhold til kommunens parkeringsveileder (Bergen kommune, 2021), vil det si minimum 10 Aktiv transport sykkelparkeringsplasser. Syklene skal blant annet sikres i sykkelstativ med 1 overbygg, og minst 30 % av sykkelparkeringsplassene skal tilrettelegges for alle typer sykler. Etablere minst to samsvarende sykkelfasiliteter for brukerne av bygget, for eksempel garderober, t\u00f8rkeomr\u00e5der, oppbevaringsskap og dusjer. Tilstrekkelig 1 antall sykkelparkeringsplasser er et forkrav til dette tiltaket. Belysning, utforming av uteomr\u00e5der og ly for \u00e5 gj\u00f8re omr\u00e5der for g\u00e5ende og venteomr\u00e5der for kollektivtransport mer behagelige. God tilretteleggelse for g\u00e5ende og syklende (for alle typer brukere uavhengig av grad av nedsatt mobilitet eller synshemminger) ved etablering av sykkeltras\u00e9er, sikre overganger, direkteruter, egnede taktile overflater, god belysning, samt 10219311-05-RIT-RAP-001 28. februar 2023 / 03 Side 24 av 28 Fager\u00e5shjemmet multiconsult.no Mobilitetsplan [BREEAM-NOR Tra01] Tema Tiltak Poeng skilting til andre servicetilbud, knutepunkter for kollektivtransport og tilknyttede gang- og sykkeltras\u00e9er utenfor utbyggingsomr\u00e5det. Tilrettelegge b\u00e5de for tyverisikker sykkelparkering og enkel sykkelparkering, hvor det kreves minimalt med tid \u00e5 plassere og l\u00e5se sykkelen sin. Enkel sykkelparkering kan skje i sykkelstativer n\u00e6r innganger, og vil trolig v\u00e6re spesielt aktuelle for bes\u00f8kende. Tyverisikker sykkelparkering plasseres under tak. Flere har dyre sykler og \u00f8nsker en trygg plassering der syklene ikke er utsatt for v\u00e6r og vind. De ansatte kan ha tilgang til dette rommet med adgangskort. Her kan det for eksempel v\u00e6re ladestasjon for elsykler. Etablere innend\u00f8rs sykkelparkering p\u00e5 gateplan fremfor i kjeller. Gode ramper med lav stigning kan minske ulempene av \u00e5 ha sykkelparkering i kjeller. Sette opp enkle verkstedfunksjoner for sykkel med mulighet for blant annet vask av sykkel. Igangsette \u00abSykle til jobben\u00bb-kampanjer og andre mosjons- og idrettskampanjer som motiverer de ansatte. Ansatte kartlegger bruk av sykkel til jobb/i arbeidstiden og blir premiert for sykling i x antall dager. Adkomstveien for fotgjengere og syklister b\u00f8r i st\u00f8rst mulig grad separeres fra kj\u00f8ret\u00f8y for \u00e5 \u00f8ke trafikksikkerheten og komforten. Et fysisk skille i form av for eksempel lav beplantning, b\u00f8r etableres. Gangveiene p\u00e5 tomten b\u00f8r v\u00e6re tilknyttet de utenfor tomten og gi adkomst til transportknutepunkter. Disse b\u00f8r v\u00e6re universelt utformet og ha belysning. Tilstrekkelig sn\u00f8rydding ved adkomstparti og -tras\u00e9 i vinterhalv\u00e5ret. Unders\u00f8ke mulighetene for \u00e5 utvide bysykkelomr\u00e5det siden planomr\u00e5det ligger utenfor. Prosjektere trillerampe for sykkel p\u00e5 siden av trappen, nord\u00f8st p\u00e5 tomten. Forbedre kollektivtransportindeksen (AI) ved \u00e5: Dokumentere \u00f8kning i den eksisterende kollektivtransportindeksen gjennom forhandlinger med Skyss for \u00e5 \u00f8ke frekvensen til det lokale tjenestetilbudet til 2 utbyggingen. ELLER Sette opp en egen tjeneste, for eksempel en busstjeneste. 3 Kollektivtransport Sette opp et kollektivtransport-informasjonssystem i et offentlig tilgjengelig omr\u00e5de, slik at byggets brukere har tilgang til oppdatert informasjon om 1 tilgjengelig kollektivtransport og infrastruktur. Dette kan inkludere skilting for kollektivtransport, sykling, ganginfrastruktur og lokalt tjenestetilbud. Utvikling av adkomsten skal legge vekt p\u00e5 utforming som gj\u00f8r det attraktivt \u00e5 g\u00e5 til/fra kollektivknutepunkt og bygget. Utl\u00e5n av reisekort til ansatte for bruk av kollektivtransport i arbeidstiden. Etablering av hensiktsmessige avstignings-/venteomr\u00e5der for drosjer. Skilt 366 \u00abFartsgrensesone\u00bb, s\u00f8r i Adolph Bergs vei, er vendt feil vei. Skiltet m\u00e5 snus for \u00e5 unng\u00e5 misforst\u00e5elser og h\u00f8ye hastigheter forbi sykehjemmet. Andre tiltak Etablere riller i hver ende av sykkelveien s\u00f8r p\u00e5 tomten, for \u00e5 redusere syklistenes hastighet, samt gj\u00f8re syklister oppmerksomme p\u00e5 at dette er et omr\u00e5de hvor det m\u00e5 vises varsomhet. 10219311-05-RIT-RAP-001 28. februar 2023 / 03 Side 25 av 28 Fager\u00e5shjemmet multiconsult.no Mobilitetsplan [BREEAM-NOR Tra01] 5.3 Betydningen av ulike tiltak i klimagassberegningen Det skal gj\u00f8res klimagassberegninger for beregnet transport i driftsfasen (Standard Norge, 2018). Totalt utslipp fra transport er summen av utslipp fra personbiler, kollektivtrafikk og vare- og avfallstransport. Sykkel og gange gir neglisjerbare utslipp. Klimagassberegningene skal gj\u00f8res med bakgrunn i dagens reisemiddelfordeling og for fremtidig reisemiddelfordeling, hvor betydningen av foresl\u00e5tte tiltak fra tiltakspakken i kapittel 5.2 er hensyntatt. Bil Resultatene fra RVU viser en bilf\u00f8rerandel p\u00e5 53 % blant de ansatte ved sykehjemmet i dag. Det st\u00f8rste potensialet for \u00e5 kutte utslipp ligger derfor i \u00e5 redusere bilf\u00f8rerandelen, spesielt med fossilbiler. If\u00f8lge Urbanet Analyse (2019) hadde 24 % av bileiere i Bergen kommune elbil i 2019. Dersom det antas at dette ogs\u00e5 gjelder blant de ansatte ved sykehjemmet, gir det en andel p\u00e5 13 % elbil-f\u00f8rere og 40 % fossilbil-f\u00f8rere blant de ansatte. [53 % bilf\u00f8rerandel x 24 % med elbil = 13 % elbil-andel] Med utgangspunkt i den generelle utviklingen i bilparken, samt at det tilrettelegges med elbil-ladere p\u00e5 sykehjemmet, kan det antas at elbil-andelen vil \u00f8ke i fremtidig situasjon. Prosjektet skal ikke tilby parkeringsplasser til ansatte. Det vil i utgangspunktet si at ingen ansatte kommer til \u00e5 kj\u00f8re til parkeringskjelleren i fremtidig situasjon. Det m\u00e5 imidlertid forventes at noen ansatte fortsatt vil kj\u00f8re til jobb, men at de vil benytte andre parkeringsmuligheter i n\u00e6rheten av sykehjemmet. Reduksjonen i antall parkeringsplasser for ansatte vil forh\u00e5pentligvis ogs\u00e5 medf\u00f8re at flere ansatte samkj\u00f8rer til/fra jobb. Det forventes derfor at bilf\u00f8rerandelen blant de ansatte vil reduseres i fremtidig situasjon. Videre vil sannsynligvis flere bli kj\u00f8rt til jobb som f\u00f8lge av at parkeringsplassene er fjernet. Bilpassasjerandelen settes derfor noe opp. Sykkel og gange I Bergen er det satt m\u00e5l om at sykkel- og gangandelen skal \u00f8ke til henholdsvis 10 % og 30 % (Milj\u00f8l\u00f8ftet, 2020; Milj\u00f8l\u00f8ftet, 2021). Det anses som lite realistisk \u00e5 oppn\u00e5 disse andelene p\u00e5 Fager\u00e5shjemmet, da flere av dagens ansatte svarte at de bodde langt unna og at tid/avstand er den st\u00f8rste grunnen til at de ikke g\u00e5r, sykler eller reiser kollektivt til jobb. Det vil imidlertid ikke tilbys parkeringsplasser til ansatte i fremtidig situasjon, noe som kan gj\u00f8re at f\u00e6rre aktuelle s\u00f8kere som bor langt unna vil s\u00f8ke jobb p\u00e5 sykehjemmet. Dette kan \u00f8ke sykkel- og gangandelen noe. Utskiftning av ansatte skjer imidlertid generelt over lang tid, og \u00f8kningen vil derfor trolig v\u00e6re relativt liten. Som f\u00f8lge av begrensede parkeringsmuligheter og forbedrede sykkelfasiliteter, antas det at sykkel- og gangandelen kan settes til henholdsvis 5 % og 24 %. Kollektivt Kollektivandelen \u00f8kes til 25 %, hovedsakelig med bakgrunn i etableringen av den nye Bybanetras\u00e9en mellom Fyllingsdalen og Bergen sentrum, samt som f\u00f8lge av reduserte parkeringsmuligheter for personbiler p\u00e5 sykehjemmet. Forslag til fremtidig reisemiddelfordeling i klimagassberegningene Tabell 8 viser et forslag til fremtidig reisemiddelfordeling blant de ansatte ved Fager\u00e5shjemmet. Foresl\u00e5tt reisemiddelfordeling er basert p\u00e5 p\u00e5virkningen av ulike foresl\u00e5tte tiltak i tiltakspakken. 10219311-05-RIT-RAP-001 28. februar 2023 / 03 Side 26 av 28 Fager\u00e5shjemmet multiconsult.no Mobilitetsplan [BREEAM-NOR Tra01] Tabell 8: Forslag til fremtidig reisemiddelfordeling blant de ansatte ved sykehjemmet. Ansattes reiser Til fots Sykkel Bilf\u00f8rer Bilpassasjer Kollektivt I dag (RVU) 22 % 3% 53 % 0% 21 % Med tiltak 24 % 5% 41 % 5% 25 % Endring +2% +2% - 12 % +5% +4% Bes\u00f8kende til sykehjemmet utgj\u00f8r i utgangspunktet en relativt liten andel av det totale antallet reiser. Det antas derfor at foresl\u00e5tte tiltak vil ha mindre p\u00e5virkning p\u00e5 reisemiddelfordelingen blant bes\u00f8kende enn blant ansatte. Det forventes for eksempel ikke at tiltakene vil medf\u00f8re noen s\u00e6rlig \u00f8kning i andelen g\u00e5ende og syklende blant de bes\u00f8kende. Med bakgrunn i reduserte parkeringsmuligheter og et forbedret kollektivtilbud, antas det imidlertid at bilf\u00f8rerandelen vil reduseres noe, mens kollektivandelen \u00f8kes med tilsvarende antall prosentpoeng. Tabell 9 viser et forslag til fremtidig reisemiddelfordeling blant de bes\u00f8kende ved Fager\u00e5shjemmet Tabell 9: Forslag til fremtidig reisemiddelfordeling blant de bes\u00f8kende til sykehjemmet. Bes\u00f8kendes reiser Til fots Sykkel Bilf\u00f8rer Bilpassasjer Kollektivt I dag (Bergen kommune 24 % 4% 42 % 10 % 18 % (2019)) Med tiltak 24 % 4% 33 % 10 % 27 % Endring 0% 0% -9% 0% +9% 10219311-05-RIT-RAP-001 28. februar 2023 / 03 Side 27 av 28 Fager\u00e5shjemmet multiconsult.no Mobilitetsplan [BREEAM-NOR Tra01] 6 Referanser Bergen Bysykkel. (u.\u00e5.). Stasjoner. Hentet fra https://bergenbysykkel.no/stasjoner Bergen kommune. (2021). Veileder om parkering til kommuneplanens arealdel KPA2018. Plan- og bygningsetaten. Bergen kommune. (u.\u00e5.). Bergenskart. Hentet fra https://www.bergenskart.no/portal/apps/sites/#/bergenskart/ Byvekstavtale Bergensomr\u00e5det. (2020). Byvekstavtale mellom kommunane Bergen, Alver, Ask\u00f8y, Bj\u00f8rnafjorden og \u00d8ygarden, Vestland fylkeskommune og Staten v/ Samferdselsdepartementet og Kommunal- og moderniseringsdepartementet. Gr\u00f8nn Byggallianse. (2022). BREEAM-NOR v6.0 for nybygg. Teknisk manual SD5076NOR. Hordaland fylkeskommune. (2017). Regional areal- og transportplan for bergensomr\u00e5det 2017-2028. Vedteken i fylkestinget juni 2017. LINK Arkitektur. (2022). Fager\u00e5shjemmet. Kjeller. Forel\u00f8pig. LINK Arkitektur. (2022). Fager\u00e5shjemmet. Utomhusplan. Forel\u00f8pig. Milj\u00f8l\u00f8ftet. (2020). Sykkelstrategi for Bergen 2020-2030. Bergen kommune. Milj\u00f8l\u00f8ftet. (2021). G\u00e5strategi for Bergen 2020-2030. Bergen kommune. Ramb\u00f8ll. (2021). Reguleringsplan Fager\u00e5shjemmet. Avklaringsm\u00f8te ang. hensyn til kulturmilj\u00f8, volum, takform, bruk av gamle bygg og b\u00e6reevne til tomten. Samferdselsdepartementet. (2021). Nasjonalt transportplan 2022-2033. Meld.St.20 (2020-2021). SSB. (u.\u00e5.). Kart. Statistisk sentralbyr\u00e5. Hentet fra https://kart.ssb.no/ Standard Norge. (2018). NS3720:2018 Metode for klimagassberegninger for bygninger. Standard Norge. (2021). NS-EN 17210:2021 Tilgjengelighet og brukbarhet i det bygde milj\u00f8et. Funksjonskrav. Norsk Standard. Statens vegvesen. (2014). H\u00e5ndbok V122 - Sykkelh\u00e5ndboka. Vegdirektoratet. Statens vegvesen. (2022). Vegkart. Hentet fra https://vegkart.atlas.vegvesen.no SykleDit. (u.\u00e5.). Sykle dit. Hentet fra https://app.targomo.com/sykledit/?fbclid=IwAR39KRhXedr2XbLGrYWl6PtYXkmUFDagfAi6FthuCodVj RSTRAYjqfbRvb4 T\u00d8I. (2021). Den nasjonale reisevaneunders\u00f8kelsen 2018/19 - N\u00f8kkelrapport. Transport\u00f8konomisk institutt. Urbanet Analyse. (2019). Reisevaner og utviklingstrekk i de fire st\u00f8rste byomr\u00e5dene. Basert p\u00e5 RVU- data for 2013/14, 2018 og 2019. Hentet fra https://miljopakken.no/wp- content/uploads/2020/11/RVU-2019_Byomrader.pdf 10219311-05-RIT-RAP-001 28. februar 2023 / 03 Side 28 av 28 "
}