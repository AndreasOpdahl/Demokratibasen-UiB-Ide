{
  "dokument_id": "901dc98a-1e9a-5c08-abf1-456eec9e56db",
  "doc_type": "case_attachment",
  "kommune": 4601,
  "tittel": "Avslag datert 05.02.2024",
  "url": "https://bergen.kommune.no/politikere-utvalg/api/fil/bk360/10734038/Avslag-datert-05-02-2024",
  "tekst": " Plan- og bygningsetaten Alutec AS V\u00e5r referanse: BYGG-2023/17265-11 Industrivegen 43 Saksbehandler: Gerd Soldal Dato: 05.02.2024 5210 OS AVSLAG P\u00c5 S\u00d8KNAD Eiendom : Gnr 105 Bnr 303 Adresse : Mildevegen 62 Tiltakshaver : Ronald Toppe Tiltaket : Flytebrygge med landgang Kontaktperson: \u00d8yvind Pedersen Vi viser til s\u00f8knad mottatt 13.11.2023. S\u00f8knaden er etter avtale med s\u00f8ker endret fra ett- trinns behandling til rammes\u00f8knad. 1. S\u00f8knaden gjelder: \u2022 Plassering av flytebrygge med landgang. Flytebryggen har m\u00e5l 2x12 meter, mens landgangen m\u00e5ler 1x7 meter. Tiltaket er avhengig av dispensasjon fra kommuneplanens bestemmelser \u00a7 3.1 Plankrav, \u00a7 6.1 Byggegrenser om byggegrense langs sj\u00f8 og fra arealform\u00e5let Kombinerte form\u00e5l i sj\u00f8 og vassdrag, jf. \u00a7 32.9. Det er s\u00f8kt dispensasjon bestemmelse om byggegrense og arealform\u00e5l, men ikke fra plankrav. 2. VEDTAK S\u00f8knad om tillatelse til plassering av flytebrygge med landgang avsl\u00e5s, jf. kommuneplanens bestemmelser \u00a7 3.1 Plankrav, \u00a7 6.1 Byggegrenser om byggegrense langs sj\u00f8 og fra arealform\u00e5let Kombinerte form\u00e5l i sj\u00f8 og vassdrag, jf. \u00a7 32.9 og plan- og bygningsloven \u00a7 29-2 Visuelle kvaliteter. 2.1. Dispensasjoner S\u00f8knad om dispensasjon fra kommuneplanens arealdel \u00a7 6.1 Byggegrenser om byggegrense langs sj\u00f8 og fra arealform\u00e5let Kombinerte form\u00e5l i sj\u00f8 og vassdrag, jf. \u00a7 32.9, avsl\u00e5s, jf. plan- og bygningsloven \u00a7 19-2. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 3. BEGRUNNELSE FOR VEDTAKET 3.1. Planstatus Eiendommen er ikke detaljregulert og tiltaket inng\u00e5r derfor kun i kommuneplanen: KOMMUNEPLANENS AREALDEL 2018, planID 65270000, ikrafttr\u00e5dt 19.06.2019 Arealform\u00e5l: Kombinert form\u00e5l i sj\u00f8 og vassdrag 3.2. Nabovarsling Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og det er mottatt merknad fra g\u00e5rdsnummer 105 bruksnummer 22 ved Hans Fredrik Lind\u00f8en- Kjellnes. Lind\u00f8en-Kjellnes skriver: Jeg vil med dette bekrefte det som er er beskrevet i s\u00f8knaden. Vi har vederlagsfritt f\u00e5tt benytte oms\u00f8kte flytebrygge til v\u00e5r landstedb\u00e5t. Dette setter jeg stor pris p\u00e5, da v\u00e5r eiendom (Mildevegen 60), tross lang strandlinje, ikke har egnet b\u00e5tfort\u00f8yningsplass. Slik jeg oppfatter loven for nabogrenser i sj\u00f8, vil flytebryggen delvis ligge innenfor det som regnes som eiendomsgrensene til Mildevegen 60. Dette har vi avtalt med s\u00f8ker om at vi l\u00f8ser ved at det tinglyses en bruksrett for flytebryggen p\u00e5 aktuellt areal. Det tinglyses ogs\u00e5 at Mildevegen 60 har bruksrett for en landstedsb\u00e5t, samt tilkomst til flytebryggen. Jeg h\u00e5per dette er med \u00e5 styrke s\u00f8knaden, da jeg m\u00e5 vurdere andre tiltak for b\u00e5tfort\u00f8yning dersom flytebryggen m\u00e5 fjernes. S\u00f8ker har ikke kommentert merknaden og vi ser heller ikke grunn for \u00e5 kommentere merknaden. 3.3. Erkl\u00e6ring om ansvarsrett F\u00f8lgende ansvarsretter er erkl\u00e6rt: Funksjon \u2013 Foretak Org.nr Ansvarsomr\u00e5de tiltaksklasse Ansvarlig s\u00f8ker \u2013 Alutec AS 941935400 Ansvarlig s\u00f8ker Tiltaksklasse 1 Ansvarlig prosjekterende \u2013 ALUTEC AS 941935400 Alle fagomr\u00e5der Tiltaksklasse 1 Ansvarlig utf\u00f8rende \u2013 ALUTEC AS 941935400 Alle fagomr\u00e5der Tiltaksklasse 1 3.4. Visuelle kvaliteter I f\u00f8lge plan- og bygningsloven \u00a7 29-2 skal ethvert tiltak prosjekteres og utf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering. Saksnummer BYGG-2023/17265 Side 2 av 8 B\u00e5de byggeforbudet langs sj\u00f8 og arealform\u00e5let Kombinert form\u00e5l i sj\u00f8 og vassdrag har som m\u00e5l \u00e5 sikre landskap, natur og allment friluftsliv. Det er med andre ord et \u00f8nske om \u00e5 bevare sj\u00f8 og landskap uten nye tiltak som ikke medvirker til \u00e5 bedre disse forholdene. Vi vurderer flytebryggen som et omfattende tiltak som blant annet vil forringe b\u00e5de landskap og som dermed ikke ivareta plan- og bygningsloven \u00a7 29-2. 3.5. Andre uttalelser eller vedtak Bymilj\u00f8etaten skriver f\u00f8lgende den 12.01.2024: Grunnlag Planforutsetninger: Eiendommen er uregulert og vist med arealform\u00e5l Kombinert form\u00e5l i sj\u00f8 og vassdrag. Eiendommen omfattes av hensynssone for funksjonell strandsone. Andre overordnete registreringer: Eiendommen ligger innenfor Sj\u00f8omr\u00e5de rundt Milde og Hjellestad med deler av Raunefjorden, strandsone med tilh\u00f8rende sj\u00f8 og vassdrag og er vurdert som sv\u00e6rt viktig friluftslivsomr\u00e5de, Kartlegging av friluftslivsomr\u00e5der i Bergen kommune i regi av Bymilj\u00f8etaten 2016. Det er ikke gjort registreringer i \u00f8vrige databaser n\u00e5r det gjelder naturmangfold for den aktuelle eiendommen. Vurderinger Bymilj\u00f8etaten skal vurdere tiltakets konsekvenser for interesser knyttet til natur, biologisk mangfold, landskap og friluftsliv. Saken gjelder en etter f\u00f8lging av ulovlighetssak fra 2013 jf. ULOV-2022/25779, utf\u00f8rt i tidsrommet 2014-2016. Tiltaket er etablert etter innskjerpet strandsonevern 2011. I henhold til Nasjonalt strandsonevern og Statlige planretningslinjer for differensiert forvaltning av strandsonen langs sj\u00f8 (2011) er det en overordnet m\u00e5lsetning \u00e5 sikre strandsonen med de n\u00e6re sj\u00f8arealer for allmennhetens praktisering av friluftsliv, hensynet til natur- og kulturmilj\u00f8, landskap og andre allmenne interesser. Omr\u00e5det omfattes ogs\u00e5 av bestemmelse i KPA 2018 \u00a7 32.9.1, som ikke tillater faste inngrep eller installasjoner. I retningslinjene til KPA 2018 st\u00e5r det: Tiltak som er til betydelig ulempe for andre reelle interesser, permanent eller for et lengre tidsrom, er ikke i samsvar med arealform\u00e5let. Hovedhensynet bak byggeforbudet langs sj\u00f8 og vassdrag er \u00e5 verne strandsonen mot byggetiltak og terrenginngrep for \u00e5 sikre natur- og kulturmilj\u00f8, friluftsliv, landskap og allmennhetens interesser, samt \u00e5 hindre at tilgjengeligheten til sj\u00f8 og vassdrag reduseres. Etablering av flytebrygge vil p\u00e5virke opplevelsen av tilgjengelighet til strandsonen i dette omr\u00e5det. Etter en samlet vurdering mener Bymilj\u00f8etaten at landgangen med tilh\u00f8rende flytebrygge ved \u00e5 strekke seg langt ut i sj\u00f8en og \u00e5 ligge tett p\u00e5 innfallsporten til viken innenfor eiendommen, bidrar til privatisering. Det kan gi redusert opplevelse av tilgjengelighet for allmennheten til viken. Omr\u00e5det med viken Saksnummer BYGG-2023/17265 Side 3 av 8 har fremdeles noen f\u00e5 arealer med kvaliteter i strandsonen for allmennheten \u00e5 oppholde seg p\u00e5. Bymilj\u00f8etatens anbefaling Tiltaket er i strid med bestemmelser i kommuneplanens arealdel, jf. \u00a7\u00a7 6.1 og 32.9.1. For \u00e5 f\u00e5 dispensasjon er det krav om at hensynet bak bestemmelsen ikke blir vesentlig tilsidesatt og at fordelene med \u00e5 gi dispensasjon er klart st\u00f8rre enn ulempene etter en samlet vurdering, jf. PBL \u00a7 19-2. Plan- og bygningsetaten m\u00e5 ta stilling til om det her foreligger en overvekt av grunner som taler for at dispensasjon kan gis. Bymilj\u00f8etaten vil p\u00e5 bakgrunn av overst\u00e5ende vurdering frar\u00e5 at det gis dispensasjon for det oms\u00f8kte tiltaket. S\u00f8knaden er sendt Statsforvalteren for uttalelse, men det er ikke mottatt noen tilbakemelding. 3.6. Dispensasjon Det s\u00f8kes om dispensasjon fra kommuneplanens arealdel \u00a7 6.1 Byggegrenser om byggegrense langs sj\u00f8 og fra arealform\u00e5let Kombinerte form\u00e5l i sj\u00f8 og vassdrag, jf. \u00a7 32.9. Dispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. Det kan ikke dispenseres fra saksbehandlingsregler. Plan og vedtak skal if\u00f8lge form\u00e5lsbestemmelsen i plan- og bygningsloven sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet, likeverd, barn og unges oppvekstmilj\u00f8 og estetisk utforming av omgivelsene. S\u00f8ker begrunner s\u00f8knad om dispensasjon slik: V\u00e5r vurdering: Hovedhensynet bak byggeforbudet langs sj\u00f8 og vassdrag er \u00e5 verne strandsonen mot byggetiltak og terrenginngrep for \u00e5 sikre natur- og kulturmilj\u00f8, friluftsliv, landskap og allmennhetens interesser, samt \u00e5 hindre at tilgjengeligheten til sj\u00f8 og vassdrag reduseres. Saksnummer BYGG-2023/17265 Side 4 av 8 Tilsvarende skal arealform\u00e5let Kombinert form\u00e5l i sj\u00f8 sikre natur og allment friluftsliv. If\u00f8lge kommuneplanens bestemmelse \u00a7 32.9.1 tillates ikke inngrep og faste installasjoner i dette form\u00e5let. Som Bymilj\u00f8etaten skriver, er dette omr\u00e5det, Vestrepollen, et sv\u00e6rt viktig og popul\u00e6rt friluftsomr\u00e5de. Det f\u00f8lger videre av v\u00e5re kartgrunnlag at Vestrepollen har forekomst av \u00f8sters, kamskjell og \u00e5legress som er sv\u00e6rt viktige marine naturtyper. Strandsonen og det n\u00e6re sj\u00f8omr\u00e5de i Bergen er under sterkt press for utbygging og privatisering. Etter v\u00e5rt skj\u00f8nn, vil dette tiltaket privatisere b\u00e5de strandsonen, ber\u00f8rt sj\u00f8omr\u00e5de og n\u00e6rliggende sj\u00f8omr\u00e5de. Flytebryggen vil ogs\u00e5 hindre tilgjengeligheten til sj\u00f8 og bruk av sj\u00f8omr\u00e5det som allment friluftsomr\u00e5de. Med 19 meter lengde m\u00e5 tiltaket regnes som omfattende. Tiltaket vil v\u00e6re godt synlig i landskapet, og vil etter v\u00e5rt skj\u00f8nn forringe landskapet. Selv om landgang og brygge kun er forankret i sj\u00f8bunnen, vil tiltaket f\u00f8re til at havbunnen f\u00e5r mindre lys. Det ikke redegjort for om tiltaket vil ha negative konsekvenser for naturforekomster. Vi har mottatt uttale fra Bymilj\u00f8etaten som er negativ til tiltaket. Statsforvalteren har ikke gitt tilbakemelding, men vi vurderer at tiltaket vil komme i strid med Nasjonalt strandsonevern og Statlige planretningslinjer for differensiert forvaltning av strandsonen langs sj\u00f8 (2011) som skal sikre strandsonen og n\u00e6re sj\u00f8arealer for allmennhetens praktisering av friluftsliv, hensynet til natur- og kulturmilj\u00f8, landskap og andre allmenne interesser. Tiltaket vurderes til \u00e5 vesentlig tilsidesette de hensyn bestemmelsene i kommuneplanen og form\u00e5lsbestemmelsen i plan- og bygningsloven skal ivareta. Vi ser at tiltaket har fordeler for tiltakshaver som f\u00e5r lettere tilkomst til sj\u00f8. Personlige \u00f8nsker og behov kan imidlertid ikke tillegges vesentlig vekt p\u00e5 ved vurdering av dispensasjon. Det er s\u00e6rlig samfunnsmessige fordeler som er relevant i denne forbindelse. Vi mener at en dispensasjon vil v\u00e6re negativt for samfunnet som f\u00f8lge av ytterligere privatisering og nedbygging av strandsone og det n\u00e6re sj\u00f8omr\u00e5det. Ulempene vil etter dette v\u00e6re klart st\u00f8rre enn fordelene. 3.7. Andre forhold Etter kommuneplanens bestemmelse \u00a7 3.1 Plankrav skal alle tiltak etter pbl \u00a7 20-1 bokstav a, d, g, k, og l inng\u00e5 i reguleringsplan. Tiltak som inng\u00e5r i kommuneplanen \u00a7 3.2 og \u00a7 3.3 kan unntas fra plankravet. Vi vurderer tiltaket i kraft av sin funksjon og st\u00f8rrelse som omfattende og at det dermed ikke faller inn under noen av unntaksbestemmelsene. Tiltaket vil dermed v\u00e6re avhengig av dispensasjon fra plankravet. Det er ikke s\u00f8kt om dispensasjon og vi har derfor ikke tatt stilling til en dispensasjon. Vi mener imidlertid p\u00e5 generelt grunnlag, at flytebrygger b\u00f8r plasseres i omr\u00e5der som er avsatt til slike form\u00e5l. 4. GENERELLE BESTEMMELSER OG KLAGEADGANG Vedtaket kan p\u00e5klages, se orientering om rett til \u00e5 klage og andre generelle bestemmelser p\u00e5 siste side. Saksnummer BYGG-2023/17265 Side 5 av 8 Med hilsen Plan- og bygningsetaten Gerd Soldal Saksbehandler Trond Haugen Seksjonsleder Dette dokumentet er godkjent elektronisk. Kopi til Ronald Toppe Starefossveien 51 5019 BERGEN Hans Fredrik Lind\u00f8en- 5221 NESTTUN Kjellnes Sundts Veg 156 B Saksnummer BYGG-2023/17265 Side 6 av 8 Generelle bestemmelser: Saken er behandlet etter plan- og bygningsloven med tilh\u00f8rende Rettslig grunnlag: forskrifter; byggteknisk forskrift og byggesaksforskriften. Ferdigstillelse: N\u00e5r tiltaket er ferdigstilt skal det s\u00f8kes om ferdigattest. Ferdigattest (plan- og bygningsloven \u00a7 21-10 utstedes n\u00e5r det foreligger n\u00f8dvendig sluttdokumentasjon fra ansvarlig og byggesaksforskriften kapittel s\u00f8ker. 8) Er tiltaket ikke satt i gang senest innen 3 \u00e5r etter at tillatelse er gitt, faller Bortfall av tillatelse: tillatelsen bort. Tillatelsen faller ogs\u00e5 bort hvis tiltaket innstilles i lengre (plan- og bygningsloven \u00a7 21-9) tid enn 2 \u00e5r. Orientering om rett til \u00e5 klage p\u00e5 vedtaket: Den som er part eller har rettslig klageinteresse har rett til \u00e5 klage over Klagerett: vedtaket. Klagen sendes til: Bergen kommune, Plan- og bygningsetaten, (forvaltningslovens \u00a7 28) Postboks 7700, 5020 BERGEN, eller e-post: postmottak.planogbygg@bergen.kommune.no. Klagefristen er tre uker fra den dag underretningen om vedtaket kom Klagefrist: frem til vedkommende part. Det er tilstrekkelig at klagen er postlagt (forvaltningslovens \u00a7\u00a7 29, 30 og innen fristens utl\u00f8p. Dersom klagen kommer inn etter fristens utl\u00f8p vil 31) den bli avvist. Klagen kan imidlertid tas under behandling n\u00e5r det foreligger s\u00e6rlige grunner eller klager ikke kan lastes for forsinkelsen. Rett til \u00e5 kreve begrunnelse: Dersom en part mener at vedtaket ikke er begrunnet, kan det settes (forvaltningslovens \u00a7\u00a7 24 og 25) frem krav om dette innen klagefristen utl\u00f8p. Klagen m\u00e5 nevne det vedtaket det klages over, hva som \u00f8nskes endret Klagens innhold: og v\u00e6re undertegnet av klageren eller hans fullmektig. Klagen b\u00f8r (forvaltningslovens \u00a7 32) begrunnes. Vedtaket kan gjennomf\u00f8res selv om det er p\u00e5klaget. Klager kan Utsetting av gjennomf\u00f8ring imidlertid anmode om \u00e5 f\u00e5 utsatt iverksettingen av vedtaket, inntil av vedtaket: klagefristen er ute eller klagen er avgjort. Statsforvalteren kan p\u00e5 (forvaltningslovens \u00a7 42) selvstendig grunnlag ta stilling til anmodning om utsatt iverksetting av vedtaket. Rett til \u00e5 se sakens Med visse begrensninger har partene rett til \u00e5 se dokumentene i saken. dokumenter: Det m\u00e5 ved et slikt \u00f8nske tas kontakt med Kundesenteret til Plan- og (forvaltningslovens \u00a7 11) bygningsetaten i Johannes Bruns gate 12. Rett til \u00e5 f\u00e5 veiledning: Kommunen vil kunne gi n\u00f8dvendig veiledning for at alle parter skal (forvaltningslovens \u00a7 11) kunne ivareta sine interesser p\u00e5 best mulig m\u00e5te. Det er adgang til \u00e5 kreve dekning for n\u00f8dvendige og vesentlige Kostnader ved klagen: kostnader, f. eks advokatbistand, i forbindelse med klagesaken der (forvaltningslovens \u00a7 36) vedtaket er endret til gunst for klager. Kravet m\u00e5 v\u00e6re fremsatt innen tre uker etter at underretning om det nye vedtaket er kommet frem til klager. S\u00f8ksm\u00e5l om gyldigheten av vedtaket, eller krav om erstatning som f\u00f8lge Vilk\u00e5r for \u00e5 reise sak for av vedtaket, kan ikke reises uten at en har brukt sin adgang til \u00e5 klage p\u00e5 vedtaket og klagen er avgjort av h\u00f8yeste klageinstans. S\u00f8ksm\u00e5l kan domstolene om vedtaket: likevel reises n\u00e5r det er g\u00e5tt 6 m\u00e5neder fra klage f\u00f8rste gang ble (forvaltningsloven \u00a7 27 b) fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Saksnummer BYGG-2023/17265 Side 7 av 8 Saksnummer BYGG-2023/17265 Side 8 av 8 "
}