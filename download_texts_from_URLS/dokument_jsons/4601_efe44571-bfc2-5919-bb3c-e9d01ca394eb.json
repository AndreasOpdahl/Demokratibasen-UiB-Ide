{
  "dokument_id": "efe44571-bfc2-5919-bb3c-e9d01ca394eb",
  "doc_type": "case_attachment",
  "kommune": 4601,
  "tittel": "H\u00f8ringsbrev - forslag til endringer i bost\u00f8tteloven om behandling av personopplysninger og automatiserte avgj\u00f8relser",
  "url": "https://bergen.kommune.no/politikere-utvalg/api/fil/bk360/11308057/Horingsbrev-forslag-til-endringer-i-bostotteloven-om-behandling-av-personopplysninger-og-automatiserte-avgjorelser",
  "tekst": "Deres ref V\u00e5r ref Dato 24/2718-12 10. oktober 2024 H\u00f8ring \u2013 forslag til endringer i bost\u00f8tteloven om behandling av personopplysninger og automatiserte avgj\u00f8relser Om h\u00f8ringsforslaget Kommunal- og distriktsdepartementet sender med dette p\u00e5 h\u00f8ring forslag til endringer i bost\u00f8tteloven. Forslagene omhandler Husbankens innhenting og videre behandling av personopplysninger. Bost\u00f8tten er en statlig st\u00f8tteordning, og form\u00e5let er \u00e5 sikre personer med lav inntekt og h\u00f8ye boutgifter et egnet bosted. Husbanken har det statlige forvaltningsansvaret for ordningen. Husbanken treffer i perioder i overkant av 1,5 millioner automatiserte enkeltvedtak i \u00e5ret og utbetaler om lag 3-4 milliarder kroner \u00e5rlig i bost\u00f8tte. Endringen av \u00a7 8 tydeliggj\u00f8r hvilke personopplysninger Husbanken kan innhente og behandle, og gir et klart behandlingsgrunnlag for helautomatiserte avgj\u00f8relser i saker om bost\u00f8tte, \u00a7 8 d omhandler Husbankens adgang til \u00e5 behandle personopplysninger til forskning, statistikk og analyse og \u00a7 8 e Husbankens mulighet til \u00e5 behandle personopplysninger n\u00e5r det er n\u00f8dvendig for \u00e5 teste, drifte eller utvikle sine IT-system. Vi viser til vedlagte h\u00f8ringsnotat for mer informasjon om endringene vi foresl\u00e5r. Forslagene til lovendringer skal sikre at Husbanken har det tilstrekkelige rettslige grunnlag for \u00e5 behandle personopplysninger. Dette er viktig for at Husbanken skal kunne ivareta sitt forvaltningsansvar og oppfylle sin nasjonale kunnskapsrolle. Postadresse Kontoradresse Telefon* Avdeling Saksbehandler Postboks 8112 Dep Akersg. 59 22 24 90 90 Bolig- og Amund Berg Falch 0032 Oslo Org.nr. bygningsavdelingen 22 24 71 85 postmottak@kdd.dep.no www.kdd.dep.no 972 417 858 H\u00f8ringsfrist og innsending av h\u00f8ringsuttalelse Departementet tar sikte p\u00e5 at lovendringen skal tre i kraft 1. juli 2025, og sender forslaget om endringer i bost\u00f8tteloven p\u00e5 h\u00f8ring med en frist p\u00e5 tre m\u00e5neder. H\u00f8ringsfrist er 10.01.2025. H\u00f8ringsuttalelser skal sendes inn elektronisk p\u00e5 regjeringen.no. Dette gj\u00f8res under \u00abSend inn h\u00f8ringssvar\u00bb p\u00e5 regjeringen.no/id3055906 (nederst p\u00e5 denne siden). Her ligger ogs\u00e5 dette h\u00f8ringsbrevet, h\u00f8ringsnotat, og oversikt over h\u00f8ringsinstanser. Alle kan gi h\u00f8ringsuttalelse. H\u00f8ringsuttalelser er offentlige etter offentleglova og blir publisert p\u00e5 regjeringen.no. Med hilsen Ingrid-Therese \u00d8verland (e.f.) fung. avdelingsdirekt\u00f8r Amund Berg Falch seniorr\u00e5dgiver Dokumentet er elektronisk signert og har derfor ikke h\u00e5ndskrevne signaturer Side 2 "
}