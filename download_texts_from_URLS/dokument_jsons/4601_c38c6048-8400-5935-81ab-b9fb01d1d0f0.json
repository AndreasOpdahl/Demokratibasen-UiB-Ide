{
  "dokument_id": "c38c6048-8400-5935-81ab-b9fb01d1d0f0",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 04092024, Sak 271/24, Bergen ROS 2024 \u2013 helhetlig risiko- og s\u00e5rbarhetsanalyse",
  "url": "https://bergen.kommune.no/politikere-utvalg/api/fil/bk360/11096500/Innstilling-vedtak-Bergen-ROS-2024-helhetlig-risiko-og-sarbarhetsanalyse",
  "tekst": "Bergen ROS 2024 \u2013 helhetlig risiko- og s\u00e5rbarhetsanalyse Bergen bystyre behandlet saken i m\u00f8tet 04.09.2024 sak 271/24 og fattet f\u00f8lgende vedtak: Bystyret tar Bergen ROS 2024 \u2013 helhetlig risiko- og s\u00e5rbarhetsanalyse til orientering. Merknad Bystyret ber byr\u00e5det sikre at fremtidige Kommune-ROS samordnes med Brann-Ros. Bergen bystyres behandling F\u00f8lgende representanter tok ordet: Rune Bakervik (A), Diane Alexandra Berbain (SV), Anne-Margrete Bollmann (BL), Even S\u00f8rland (A). Forslag fremsatt i bystyret: Diane Alexandra Berbain (SV) fremsatte p\u00e5 vegne av SV f\u00f8lgende tilleggsforslag i 4 punkt: 1. Totalberedskapskommisjonen leverte NOU\u2019en \u201cN\u00e5 er det alvor\u201d i 2023. Den f\u00f8rste hovedanbefalingen for \u00e5 styrke beredskapen i Norge er en motstandsdyktig og utholdende befolkning, som omhandler blant annet husholdningenes egenberedskap. Hver enkelt av oss skal forberede seg p\u00e5 \u00e5 h\u00e5ndtere u\u00f8nskede hendelser. Gjeldende r\u00e5d om egenberedskap er at befolkningen b\u00f8r v\u00e6re i stand til \u00e5 ta vare p\u00e5 seg selv i syv d\u00f8gn ved kriser som rammer kritisk infrastruktur. Innkj\u00f8p av varer til syv dagers egenberedskap inneb\u00e6rer en stor kostnad for husholdningene og spesielt for \u00f8konomisk vanskeligstilte. Bystyret ber byr\u00e5det st\u00f8tte \u00f8konomisk innkj\u00f8p av egenberedskapslager for husholdningene i n\u00e6rheten av Haakonsvern og for \u00f8konomisk vanskeligstilte i hele kommunen. 2. ROS--analysen i sin helhet gj\u00f8res tilgjengelig under Innbyggerhjelpen-siden p\u00e5 Bergen kommunes nettsider under Beredskap, og det legges ut en bydelsvis beskrivelse av hvert fenomen samt forebygging, beredskap og varsling, sikkerhetsr\u00e5d f\u00f8r, under og etter, samt adresser og nyttige lenker. 3. N\u00f8dvendig informasjon om tjenester og r\u00e5d i en krise oversettes i flere spr\u00e5k. 4. Tillegg til 7.3.4. \u00abSU-04 Arrangementsulykke med masseskade\u00bb under \u00abEksisterende barrierer for \u00e5 redusere sannsynlighet:\u00bbTilstedev\u00e6relse fra frivillige organisasjoner ved demonstrasjoner er en viktig barriere for \u00e5 redusere sannsynlighet. Dette er spesielt virkningsfullt der tilstedev\u00e6relse fra politi kan f\u00f8re til en eskalerende situasjon. Merknader fremsatt i bystyret: Anne-Margrete Bollmann (BL) fremsatte p\u00e5 vegne av H, FRP, BL, INP, SP og PP f\u00f8lgende merknad: Bystyret ber byr\u00e5det sikre at fremtidige Kommune-ROS samordnes med Brann-Ros. Rune Bakervik (A) fremsatte p\u00e5 vegne av A f\u00f8lgende merknad: Bystyret merker seg at ROS-analyse 2024 p\u00e5peker en rekke nye faktorer, blant annet en vesentlig endret sikkerhetspolitisk situasjon i Europa som p\u00e5virker risiko og s\u00e5rbarhetssituasjonen i Bergen. Samfunnssikkerhetens Hus ble etablert i mars 2021 for \u00e5 styrke kommunal beredskap og for \u00e5 im\u00f8tekomme st\u00f8rre og mer komplekse utfordringer i regionen v\u00e5r. Deres hovedoppgave er \u00e5 skape et tryggere samfunn ved \u00e5 styrke det forebyggende arbeidet og regionens reelle beredskapsevne. Byr\u00e5dspartiene har satt i gang en oppgavegjennomgang der det skal gj\u00f8res besparelser i kommunens organisasjon p\u00e5 95 millioner kroner allerede f\u00f8rste \u00e5r. Oppgavegjennomgangen omfatter hele kommunens administrasjon. I m\u00f8te i UFKN 21.08. bekrefter byr\u00e5dsleder Meyer (H) p\u00e5 sp\u00f8rsm\u00e5l at Samfunnssikkerhetens Hus i denne sammenhengen ogs\u00e5 kan bli omfattet av besparelser. I lys av en ny situasjon med vesentlig flere faktorer som kan p\u00e5virke risiko og s\u00e5rbarhet i Bergen og regionen for \u00f8vrig finner bystyret det bekymringsfullt at byr\u00e5det \u00e5pner for \u00e5 kutte kostnader hos Samfunnssikkerhetens Hus Votering: Innstillingen ble vedtatt enstemmig. Tilleggsforslag punkt 1 og 4 fra SV fremsatt av Diane Alexandra Berbain (SV), fikk 16 stemmer (SV, MDG, R, KrF), og var dermed falt. Tilleggsforslag punkt 2 fra SV fremsatt av Diane Alexandra Berbain (SV), fikk 17 stemmer (SV, MDG, V, R), og var dermed falt. Tilleggsforslag punkt 3 fra SV fremsatt av Diane Alexandra Berbain (SV), fikk 32 stemmer (A, SV, MDG, V, R, KrF), og var dermed falt. Merknad fra H, FrP, BL, INP, SP og PP fremsatt av Anne-Margrete Bollmann (BL), ble vedtatt med 44 stemmer (H, FrP, MDG, BL, V, INP, KrF, Sp, PP). Merknad fra A fremsatt av Rune Bakervik (A), fikk 32 stemmer (A, SV, MDG, V, R, KrF), og var dermed falt. Utvalg for finans, kultur og n\u00e6ring behandlet saken i m\u00f8tet 21.08.2024 sak 104/24 og avga f\u00f8lgende innstilling: Med unntak av merknaden er utvalgets innstilling likelydende med bystyrets vedtak. Utvalg for finans, kultur og n\u00e6ring behandlet saken i m\u00f8tet 05.06.2024 sak 78/24 og avga f\u00f8lgende innstilling: Saken sendes tilbake til byr\u00e5det, og vi ber om at relevante opplysninger unntatt offentlighet tilf\u00f8res saken som et tilleggsnotat. Byr\u00e5det behandlet saken i m\u00f8tet 16.05.2024 sak 128/24 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende 2 "
}