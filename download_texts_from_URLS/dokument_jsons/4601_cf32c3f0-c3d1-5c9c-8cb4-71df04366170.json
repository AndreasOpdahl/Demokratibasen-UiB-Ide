{
  "dokument_id": "cf32c3f0-c3d1-5c9c-8cb4-71df04366170",
  "doc_type": "case_attachment",
  "kommune": 4601,
  "tittel": "Fagnotat, datert 22.11.24",
  "url": "https://bergen.kommune.no/politikere-utvalg/api/fil/bk360/11584895/Fagnotat-datert-22-11-24",
  "tekst": " Plan- og bygningsetaten Til Fagnotat BBU - Seksjon byutvikling (Arbeidssted) V\u00e5r referanse: PLAN-2023/10880-51 Saksbehandler: Malin Aasen Dato: 22.11.2024 Fra Plan- og bygningsetaten Forslag til oppheving anbefales vedtatt Oppheving av eldre reguleringsplaner i \u00c5rstad og Fana bydel, Arealplan-ID 3950000 med flere Om opphevingsforslaget Plan- og bygningsetaten foresl\u00e5r p\u00e5 vegne av Bergen kommune oppheving av 20 eldre reguleringsplaner (vedtatt f\u00f8r 1985) med 5 mindre endringer, samt 1 ubestemt plan, i bydelene \u00c5rstad og Fana, vist i figur 1. Reguleringsplanene som foresl\u00e5s opphevet i denne saken er i hovedsak veldig sm\u00e5, s\u00e5kalt \u00abrestplaner\u00bb. De eldre reguleringsplanene er i stor grad blitt erstattet av nyere planer. Det ligger dermed kun sm\u00e5 deler igjen av opprinnelig plan. I tillegg er det foresl\u00e5tt \u00e5 oppheve mindre eldre reguleringsplaner som ikke er realisert og mindre vegplaner som ikke er helt i samsvar med utbygget situasjon. Intensjonen med opphevingsforslaget er \u00e5 f\u00e5 et plangrunnlag som er mer relevant for dagens situasjon og lovverk. Hensikten er \u00e5 oppheve eldre reguleringsplaner som ikke egner seg som styringsverkt\u00f8y i byggesaksbehandling av nye byggetiltak eller til \u00e5 vektoriseres (\u00e5 gj\u00f8re plandataene digitale). Hovedform\u00e5let med opphevingen er \u00e5 forenkle plangrunnlaget i byggesaksbehandling for s\u00f8knad om Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN nye tiltak, og rydde planregisteret for utdaterte og fragmenterte reguleringsplaner. I tillegg vil det redusere antall tolkningssp\u00f8rsm\u00e5l og dispensasjonss\u00f8knader knyttet til planene, samt bidra til \u00e5 legge til rette for digitalisering av plan- og byggesaksprosessen. De aktuelle omr\u00e5dene blir som en konsekvens av opphevingen uregulerte (uten en reguleringsplan). Overordnende planer, forskrifter, f\u00f8ringer og retningslinjer vil v\u00e6re tilfredsstillende plangrunnlag for saksbehandling av nye tiltak, inntil det eventuell utarbeides ny reguleringsplan. Utnyttingsgrad blir gitt i overordnet plan. Plan- og bygningsloven \u00a7 29-4 fastsetter byggverkets plassering, h\u00f8yde og avstand fra nabogrense. Vegloven \u00a7 29 fastsetter byggegrensen mot offentlig veg, og vegmyndigheten f\u00e5r vedtakskompetanse for dispensasjon fra byggegrensen mot offentlig veg, og for ny og endret avkj\u00f8rselstillatelse, s\u00e5 lenge forholdene er uregulerte. Opphevingsforslaget omfattes ikke av forskrift om konsekvensutredninger. Se planbeskrivelsen med vedlegg for utfyllende opplysninger. Opphevingsprosess og medvirkning Det er ikke planlagt ny reguleringsplan eller nye byggetiltak i opphevingsprosessen. Oppheving av eldre reguleringsplaner saksbehandles etter de samme bestemmelser som for utarbeiding av ny plan, jf. \u00a7 pbl. 12-14 f\u00f8rste ledd, herunder varsel om oppstart, offentlig ettersyn og vedtak i Bystyret. Merknader og uttalelser ved offentlig ettersyn Opphevingsforslaget var p\u00e5 h\u00f8ring og offentlig ettersyn i perioden 14.09.2024\u201329.10.2024. Det ble mottatt 5 h\u00f8ringsuttalelser. Disse er oppsummert og kommentert i merknadsskjema datert 01.11.2024. Det ble ikke mottatt private merknader. I uttalelsene blir det i hovedtrekk pekt p\u00e5 f\u00f8lgende: \u2022 Ingen vesentlige merknader. Vurdering av opphevingsforslaget Plan- og bygningsetaten kommenterer sakens sentrale problemstillinger. \u00d8vrige tema anses som tilfredsstillende l\u00f8st og belyst. Forhold til de eldre reguleringsplanene og overordnet plan Det foresl\u00e5s \u00e5 oppheve 20 eldre reguleringsplaner (vedtatt f\u00f8r 1985) med 5 mindre endringer, samt 1 ubestemt plan, i \u00c5rstad og Fana bydeler. Av disse er 19 av dem s\u00e5kalte \u00abrestplaner\u00bb, hvor kun sm\u00e5 deler eller kun arealplan-ID-nummeret er igjen av eldre plan, tre av dem er mindre ikke realiserte planer som anses uaktuelle \u00e5 realisere i dag, tre av dem er mindre vegplaner og \u00e9n er ubestemt plan uten dokumenter. Fremstillingen av planene er opplistet i planbeskrivelsen punkt 1.3. Reguleringsplanene som er foresl\u00e5tt opphevet er evaluert, og f\u00f8lger saken i vedleggene \u00abEvalueringsskjema Fana\u00bb og \u00abEvalueringsskjema \u00c5rstad\u00bb, samt vedlegg \u00abUbestemt plan\u00bb. Hensikten med arbeidet er \u00e5 oppheve eldre reguleringsplaner som vi ikke lenger anser behov for, og som ikke egner seg som styringsverkt\u00f8y i byggesaksbehandling av nye Saksnummer PLAN-2023/10880 Side 2 av 6 byggetiltak eller vektorisering (digitalisering av plandata). Ryddearbeidet omfatter i hovedsak sv\u00e6rt sm\u00e5 areal i ferdig etablerte omr\u00e5der hvor nyere overordnet plan er et bedre styringsverkt\u00f8y enn de eldre reguleringsplanene for s\u00f8knad om nye tiltak. Tiltakene i reguleringsplanene er enten ferdig etablert, eller gir en arealstatus som ikke stemmer med dagens situasjon. Opphevingen p\u00e5virker plangrunnlaget for nye byggetiltak, ved at reguleringsplanene bortfaller, og nye tiltak blir kun behandlet etter overordnet plan. Det vil i hovedsak v\u00e6re de samme byggetiltakene det \u00e5pnes opp for, ogs\u00e5 etter at planene er opphevet, jamf\u00f8r bestemmelser og f\u00f8ringer i kommuneplanens arealdel (KPA) 2018, samt at plankrav med unntak (\u00a7 3) inntrer i de aktuelle omr\u00e5dene. Vestland fylkeskommune forutsetter at bestemmelser og f\u00f8ringer i kommuneplanens arealdel (KPA) 2018, planID 65270000, og gjeldende kommunedelplaner vil v\u00e6re utfyllende som grunnlag for saksbehandling p\u00e5 den enkelte eiendom innenfor planomr\u00e5dene. Plan- og bygningsetaten vurderer at bestemmelser og f\u00f8ringer i KPA 2018 og gjeldende kommunedelplaner er tilfredsstillende plangrunnlag for nye tiltak innenfor de aktuelle planomr\u00e5dene. Vurdering av vegforhold I regulerte omr\u00e5der er det plan- og bygningsloven som gjelder og kommunen har kompetanse til \u00e5 gi dispensasjon, ogs\u00e5 fra byggegrense mot offentlig veg. Ved oppheving av reguleringsplanene vil vegloven sin generelle byggegrense mot offentlig veg bli gjeldende, og kompetansen til \u00e5 behandle s\u00f8knader om dispensasjon vil ligge hos vegmyndighet. Dette gjelder ogs\u00e5 tillatelse til nye avkj\u00f8rsler og utvidet bruk av avkj\u00f8rsler. Bymilj\u00f8etaten i Bergen kommune vil f\u00e5 vedtaksmyndighet i saker som gjelder kommunale veger, og Vestland fylkeskommune vil f\u00e5 vedtaksmyndighet i sakene som gjelder fylkesveger. Vestland fylkeskommune er positiv til kommunen sitt arbeid med oppheving av eldre planer som ikke lengre egner seg som styringsverkt\u00f8y i byggesaksbehandling. Bymilj\u00f8etaten har ingen vesentlige merknader til forslaget om oppheving med unntak av en reguleringsplan. I reguleringsplan \u00c5rstad. Gnr. 15 Bnr. 7 og 107 og Gnr. 17 Bnr. 157, Kristianborg (Televerkets anlegg) vil opphevingen fjerne b\u00e5ndlegging av regulerte vegarealer som ikke er bygd. Til varsel om oppstart ba Bymilj\u00f8etaten om at det ble gjort en vurdering av eksisterende vegnett og gangm\u00f8nsteret i omr\u00e5det. Plan- og bygningsetaten har gjort en vurdering av dette forholdet, og konkluderer med at byggegrense mot kommunal veg i hovedsak vil ivareta det samme som den eldre reguleringsplanen. Bymilj\u00f8etaten har ingen merknad til denne vurderingen. Plan- og bygningsetaten vurderer at vegforhold innenfor de aktuelle planomr\u00e5dene er tilstrekkelig ivaretatt i overordnet plan og vegloven. Vurdering av bl\u00e5gr\u00f8nne verdier Naturforhold og gr\u00f8ntomr\u00e5der er viktige verdier \u00e5 ivareta og videref\u00f8re. Reguleringsplanene som er foresl\u00e5tt opphevet anses ikke \u00e5 ha naturforhold av vesentlig verdier som bortfaller ved oppheving. Dette fremg\u00e5r av evalueringsskjemaene som er vedlagt saken. Saksnummer PLAN-2023/10880 Side 3 av 6 Bymilj\u00f8etaten har i sin uttalelse til varsel om oppstart gitt naturfaglig vurdering til hver enkelt plan. Bymilj\u00f8etaten hadde ingen merknad til selve opphevingen ang\u00e5ende natur. Plan- og bygningsetaten vurderer at bl\u00e5gr\u00f8nne verdier innenfor de aktuelle planomr\u00e5dene er tilstrekkelig ivaretatt i overordnet plan. Vurdering av kulturminner Kulturminner er bedre ivaretatt i overordnet plan og kulturminneloven enn i de eldre reguleringsplanene. Vestland fylkeskommune har ingen merknader til temaet kulturminner. Byantikvaren omtaler hensynssone for kulturmilj\u00f8 i KPA 2018 i sin uttale til offentlig ettersyn. Av de 20 eldre sm\u00e5 reguleringsplanene (vedtatt f\u00f8r 1985) med fem mindre endringer, samt \u00e9n ubestemt plan i Fana og \u00c5rstad bydeler, som er foresl\u00e5tt opphevet i denne saken, er det \u00e9n plan som er omfattet av hensynssone kulturmilj\u00f8 i KPA 2018. I vegplan arealplan-ID 5430000 er 35,1 % av arealet omfattet av hensynssone for kulturmilj\u00f8 for historiske veifar i KPA 2018. Vegplanen er en fylkeveg. Statens vegvesen skal h\u00f8res i saker som ang\u00e5r postvegene, jf. KPA 2018 \u00a7 35.5 retningslinjer. Dette forholdet er sikret i overordnet plan, og ikke i den eldre reguleringsplanen. Plan- og bygningsetaten vurderer at kulturminner innenfor de aktuelle planomr\u00e5dene er tilstrekkelig ivaretatt i overordnet plan og kulturminneloven. Vurdering av andre forhold Naturmangfold skal vurderes i alle plan- og byggesaker, og rikspolitiske retningslinjer for barn og unge skal legges til grunn for arealplanleggingen, samt universell utforming skal omtales i fagnotatet. Temaene er omtalt i planbeskrivelsen vedlagt saken. Forslaget om oppheving av eldre reguleringsplaner vurderes ikke \u00e5 gi negative konsekvenser for disse temaene. Temaene er bedre ivaretatt i overordnet plan, byggteknisk forskrift og plan- og bygningsloven, samt annet lovverk. Tematiske f\u00f8ringer i planarbeid skal ogs\u00e5 omtales i fagnotatet. I og med at dette arbeidet er et opphevingsarbeid, og ikke ny planlegging, vurderes disse f\u00f8ringene ikke som relevant \u00e5 omtale i denne saken. Plan- og bygningsetaten etterstreber imidlertid god involvering og medvirkning i forbindelse med opphevingsarbeidet. Anbefalt vedtak: 1. I medhold av plan- og bygningsloven \u00a7\u00a7 12-12, jf. 12-14, vedtas f\u00f8lgende forslag til oppheving: a. Oppheving av eldre reguleringsplaner i \u00c5rstad og Fana bydeler, vist p\u00e5 oversiktskart, sist datert 19.01.2024. Oppheving av f\u00f8lgende eldre reguleringsplaner: i. Arealplan-ID 3950000 ii. Arealplan-ID 10320000 iii. Arealplan-ID 10320001 iv. Arealplan-ID 10320002 v. Arealplan-ID 10810000 vi. Arealplan-ID 10810001 Saksnummer PLAN-2023/10880 Side 4 av 6 vii. Arealplan-ID 11470000 viii. Arealplan-ID 11610000 ix. Arealplan-ID 11650000 x. Arealplan-ID 11660000 xi. Arealplan-ID 3150000 xii. Arealplan-ID 3150100 xiii. Arealplan-ID 3150101 xiv. Arealplan-ID 5570000 xv. Arealplan-ID 30020100 xvi. Arealplan-ID 30550000 xvii. Arealplan-ID 92170000 xviii. Arealplan-ID 30480000 xix. Arealplan-ID 3100100 xx. Arealplan-ID 30920000 xxi. Arealplan-ID 5430000 xxii. Arealplan-ID 5430001 xxiii. Arealplan-ID 3054000 xxiv. Arealplan-ID 31900000 xxv. Arealplan-ID 3080000 xxvi. Arealplan-ID 3160000 b. Med tilh\u00f8rende reguleringsbestemmelser Plan- og bygningsetaten Tarje Iversen Wanvik Etatsdirekt\u00f8r Aslaug Aalen Avdelingsleder Dette dokumentet er godkjent elektronisk. Vedlegg: Oversiktskart datert 19.01.2024 Planbeskrivelse datert 01.11.2024 Merknadsskjema datert 01.11.2024 Evalueringsskjema \u00c5rstad datert 24.05.2024 Evalueringsskjema Fana datert 24.05.2024 Ubestemt plan Saksnummer PLAN-2023/10880 Side 5 av 6 Fullstendig dokumentoversikt og saksgang, se https://www.bergen.kommune.no/omkommunen/offentlig- innsyn/innsynplanogbyggesak saksnr PLAN-2023/10880 Saksnummer PLAN-2023/10880 Side 6 av 6 "
}