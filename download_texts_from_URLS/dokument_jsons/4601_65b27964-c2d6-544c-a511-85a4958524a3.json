{
  "dokument_id": "65b27964-c2d6-544c-a511-85a4958524a3",
  "doc_type": "case_minutes",
  "kommune": 4601,
  "tittel": "Saksprotokoll UBSI, 13052025, Sak 40/25, Eventuelt utvalg for barnehage, skole og idrett 13.05.2025",
  "url": "https://bergen.kommune.no/politikere-utvalg/api/fil/bk360/12697500/Innstilling-vedtak-Eventuelt-utvalg-for-barnehage-skole-og-idrett-13-05-2025-",
  "tekst": "Eventuelt utvalg for barnehage, skole og idrett 13.05.2025 Utvalg for barnehage, skole og idrett behandlet saken i m\u00f8tet 13.05.2025: EVENTUELT SAK 1 - Tilbakekalling av Skolebehovsplanen Utvalg for barnehage, skole og idretts behandling F\u00f8lgende representanter tok ordet: Thor Haakon Bakke (MDG), Vasan Singaravel (H), Linn Kristin Eng\u00f8 (A), Mikkel Gr\u00fcner (SV), Asgeir Eide-Olsen (BL), Sunniva Andresdottir Vik (R), Joel Ysteb\u00f8 (KrF), Eduardo Andersen (A). Forslag fremmet i m\u00f8tet: Thor Haakon Bakke (MDG) fremsatte p\u00e5 vegne av A, SV, MDG, V, R og KrF, f\u00f8lgende forslag til vedtak: Begrunnelse: Den f\u00f8rste av de syv skolene som er foresl\u00e5tt potensielt lagt ned av H/Frp/Sp-byr\u00e5det, Salhus skule, ble bes\u00f8kt av et bredt spekter av bystyrepolitikere 9. mai. Et flertall i Bergen bystyre har i ettertid gjort det klart at det ikke er aktuelt \u00e5 legge ned skolen. Med bakgrunn i at deler av Skolebehovsplanen allerede er utdatert b\u00f8r saken trekkes tilbake, bearbeides, og legges frem p\u00e5 nytt. Det er meningsl\u00f8st for byens innbyggere \u00e5 bruke enormt med tid og energi p\u00e5 noe som ikke er et reelt alternativ. Det samme byr\u00e5det har ogs\u00e5 gjort det tydelig at de skal gj\u00f8re alt i sin makt for at det skal bli langt flere bergensere i \u00e5rene fremover, sammenlignet med hva som fremkommer av befolkningsframskrivingene fra SSB. Det er disse framskrivningene som ligger til grunn for analysene og forslagene i byr\u00e5dets forslag til skolebehovsplan. I tillegg til disse forholdene har det v\u00e6rt en rekke lekkasjer fra byr\u00e5dskonferanser med informasjon som har svekket prosessen knyttet til planen, og omd\u00f8mmet til Bergen kommune. Forslag til vedtak: Utvalg for barnehage, skole og idrett anmoder byr\u00e5det om \u00e5 trekke tilbake Skolebehovsplan for Bergen 2025-2045 for bearbeiding og ny behandling. Vasan Singaravel (H) fremsatte p\u00e5 vegne av H, FrP og BL, f\u00f8lgende alternative forslag: Motsetter realitetsbehandling av forslaget fra MDG med 1/3 flertall i utvalget. Votering: 6 representanter motsatte seg at saken ble realitetsbehandlet (H, FrP, BL). Forslag til vedtak ble derfor ikke votert over, jf. kommuneloven \u00a7 11-3. EVENTUELT SAK 2 - Tilslutning til Redd Barnas prosjekt Utvalg for barnehage, skole og idretts behandling F\u00f8lgende representanter tok ordet: Linn Kristin Eng\u00f8 (A), Vasan Singaravel (H). Forslag fremmet i m\u00f8tet: Linn Kristin Eng\u00f8 (A) fremsatte p\u00e5 vegne av A, f\u00f8lgende forslag til vedtak: Utvalg for barnehage, skole og idrett ber Bystyrets kontor vurdere om det er kapasitet til at Utvalg for barnehage, skole og idrett kan ta del i Redd Barnas prosjekt HELT \u00c6RLIG! Ungdom som endringsakt\u00f8r etter valget 2025. Votering: Forslag til vedtak fra A, fremsatt av Linn Kristin Eng\u00f8 (A) ble vedtatt enstemmig. 2 "
}