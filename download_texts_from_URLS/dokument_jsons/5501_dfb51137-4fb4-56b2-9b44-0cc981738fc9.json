{
  "dokument_id": "dfb51137-4fb4-56b2-9b44-0cc981738fc9",
  "doc_type": "case_presentation",
  "kommune": 5501,
  "tittel": "Valg av varamedlemmer til styret i Troms\u00f8badet KF - Vedtektsendringer",
  "url": "https://innsyn.tromso.kommune.no/application/getMoteDokument?dokid=2001653067",
  "tekst": "Arkivsaksnr. 24/04586-1 Saksbehandler Trond Eliassen Saksgang M\u00f8tedato Formannskapet 12.03.2024 Kommunestyret 20.03.2024 Valg av varamedlemmer til styret i Troms\u00f8badet KF - Vedtektsendringer Kommunedirekt\u00f8rens innstilling til vedtak: 1. Troms\u00f8 kommune fastsetter vedtekter for Troms\u00f8badet KF som vist i vedlegg 1 til denne sak med f\u00f8lgende endringer: \u00a7 4 Styrets sammensetning Endring i avsnitt 2: Styret skal best\u00e5 av syv medlemmer. Leder, nestleder og fire styremedlemmer velges av kommunestyret for minimum to \u00e5r, maksimalt fire \u00e5r per valgperiode. Det velges fem varamedlemmer i nummerert rekkef\u00f8lge for minimum to \u00e5r, men maksimalt fire \u00e5r. Styremedlemmene kan gjenvelges for nye valgperioder. Et medlem velges av og blant de ansatte. Endring i avsnitt 3: Daglig leder, kommunedirekt\u00f8ren i Troms\u00f8 kommune eller dennes stedfortreder kan ikke v\u00e6re medlem av styret. Vedtektenes \u00a7 9 endres i helhet til: \u00a7 9 Forholdet til kommunens kommunedirekt\u00f8r Innenfor foretakets myndighetsomr\u00e5de har Troms\u00f8 kommunes kommunedirekt\u00f8r ingen instruksjons- eller omgj\u00f8ringsmyndighet ovenfor styret eller daglig leder. Kommunens kommunedirekt\u00f8r kan likevel instruere foretakets ledelse om at iverksettelsen av en sak skal utsettes til Troms\u00f8 kommunestyre har behandlet saken. Foruten sitt alminnelige tilsynsansvar etter kommuneloven har kommunedirekt\u00f8r rett til \u00e5 uttale seg om foretakets saker som skal behandles av kommunestyret. Kommunedirekt\u00f8r er rett til \u00e5 uttale seg f\u00f8r styret treffer vedtak. Kommunedirekt\u00f8r skal gis anledning til \u00e5 redegj\u00f8re for sitt syn p\u00e5 saken slik at styret ogs\u00e5 kan ta det med i sin vurdering. 1 2. Det oppnevnes f\u00f8lgende varamedlemmer til styret for Troms\u00f8badet KF i numerisk rekkef\u00f8lge: Medlemmer valgt av kommunestyret: 1. .......................... Valgt for en periode p\u00e5...... 2. ..................... Valgt for en periode p\u00e5 ...... 3. ...................... Valgt for en periode p\u00e5 ...... 4. ............... ....... Valgt for en periode p\u00e5 ...... 5. ...................... Valgt for en periode p\u00e5 ...... Mari Enoksen Hult Konst. kommunedirekt\u00f8r 2 Hva saken gjelder Valg av varamedlemmer til styret i Troms\u00f8badet KF med tilh\u00f8rende vedtektsendringer. Saksutredning Kommunestyret har i k-sak 21/24 den 14 feb. 24 vedtatt f\u00f8lgende: Kommunestyret \u00f8nsker at det skal velges fem varamedlemmer til styret i Troms\u00f8badet KF. Kommunestyret ber om at vedtektsendringer som ivaretar dette behovet, samt eventuelle andre behov for endringer i foretaket, behandles i kommunestyrets m\u00f8te 20. mars. I forbindelse med valg av varamedlemmer til styret i Troms\u00f8badet KF er det n\u00f8dvendig \u00e5 gj\u00f8re endringer i foretakets vedtekter. I \u00a74 m\u00e5 det \u00e5pnes for valg av fem varamedlemmer til styret i Troms\u00f8badet KF i numerisk rekkef\u00f8lge. N\u00e5r f\u00f8rst vedtektenes endres anbefales det at benevnelsen administrasjonssjef i vedtektenes \u00a79 erstattes med kommunedirekt\u00f8r. Under kommunestyrets behandling av styrevalg i Troms\u00f8badet KF (k-sak 21/24) ble det vedtatt at varamedlemmer skulle honoreres med kr. 2000 pr. m\u00f8te. Formannskapet har for \u00f8vrig i sak 7/24 den 16.01.24 vedtatt \u00e5 nedsette en valgkomit\u00e9 for valg av styrer til KF i Troms\u00f8 kommune som skal best\u00e5 av: a. Marta Hofs\u00f8y (leder) b. P\u00e5l Julius Skogholt c. Anne Berit Figenschau Konklusjon Kommunedirekt\u00f8ren fremmer sak om valg av varamedlemmer i Troms\u00f8badet KF i samsvar nye vedtekter for foretaket. Vedtakskompetanse Kommunestyret Vedlegg Forslag til nye vedtekter Troms\u00f8badet KF Saksprotokoll KST sak 21_24, Styrevalg i Troms\u00f8badet KF, 14.02.2024 3 "
}