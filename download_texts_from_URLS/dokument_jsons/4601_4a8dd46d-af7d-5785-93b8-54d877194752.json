{
  "dokument_id": "4a8dd46d-af7d-5785-93b8-54d877194752",
  "doc_type": "case_attachment",
  "kommune": 4601,
  "tittel": "omstilling av service og sikkerhet",
  "url": "https://bergen.kommune.no/politikere-utvalg/api/fil/bk360/11478927/omstilling-av-service-og-sikkerhet",
  "tekst": "Bergen 11.11.2024 Viser til deres referanse 2024/161870-1 Videre organisering av etaten Samfunnssikkerhetens hus Vi, Parat Bergen kommune, Fagforbundet Bergen kommune og Delta Bergen kommune \u00f8nsker \u00e5 dele noen tanker og bekymringer med dere knyttet til saken om videre organisering av service og sikkerhetssenteret. Saken gjelder forslag til omorganisering av Service- og sikkerhetssenteret. I saken st\u00e5r det; Service- og sikkerhetssenteret er i dag en del av etaten Samfunnssikkerhetens hus. Dersom etaten avvikles, er det fortsatt behov for at oppgavene som Service- og sikkerhetssenteret i dag utf\u00f8rer blir utf\u00f8rt. Samtidig skiller disse oppgavene seg fra oppgavene som er knyttet til konsernansvaret for samfunnssikkerhet og beredskap. Byr\u00e5det ser det derfor som naturlig at Service- og sikkerhetssenterets organisatoriske plassering flyttes til R\u00e5dhusforvaltningen istedenfor den nye seksjonen for samfunnssikkerhet og beredskap. R\u00e5dhusforvalter har, etter det vi forst\u00e5r, ansvar for r\u00e5dhuset, derav tittel R\u00e5dhusforvalter. Oppgaver som pr i dag er knyttet til service og sikkerhetssenteret er; \u25aa Vaktsentral for R\u00e5dhuskvartalet, Autog\u00e5rden, Rosenkrantzgate 3, Allehelgensgate 5, Magistraten, Manufakturhuset, Neumannsgate, Byantikvaren Skostredet 3-5, Str\u00f8mgaten 1, Str\u00f8mgaten 10, Gamle R\u00e5dhus, Gamle hovedbrannstasjon, Kaigaten 4/EBE/Innbyggerservice/EBF, samt vektertjenester for Biblioteket. Hjelpemiddelsentralen Kokstaddalen 43, Leirvik\u00e5sen 17, NX tilknytning hos Inkluderingssenteret i Land\u00e5ssvingen 15 \u25aa Mottak av trussel alarmer flere bygg \u25aa Mottak av panikkalarmer flere bygg \u25aa Alarmmottak via Starwatch for ovennevnte bygg \u25aa Programmering av og p\u00e5slag av alarmer. \u25aa Kamerastyring og sikring av opptak \u25aa Lovlig, trygg og sikker forvaltning av kamera etter personvernloven m.m. for de ovennevnte bygg \u25aa D\u00f8rstyring og alarmstyring for ovennevnte bygg via Starwatch \u25aa Kortproduksjon for Bergen kommune \u25aa Organisering av eksterne vekter- og alarmtjenester \u25aa Utl\u00e5n av tilganger/kort n\u00f8kler til eksterne bygg \u25aa Sikring og oppf\u00f8lging av sikringstiltak \u25aa R\u00e5dgivning ved behov, men ogs\u00e5 i prosjekt \u25aa Analyse og risikostyring \u25aa Hendelsesh\u00e5ndtering mot u\u00f8nsket aktivitet \u25aa Anmeldelser av innbrudd og skadeverk \u25aa Sikring av video-opptak, instrukser, rutiner og lovverk \u25aa Forvalter brukergrupper og brukertilganger i Starwatch \u25aa Ansvarlig for \u00e5 feilmelde kamera og andre sensorer som slutter \u00e5 fungere eller trenger vedlikehold. \u25aa Ansvar for \u00e5 feilmelde nedetid og tekniske problemer med servere p\u00e5 Spelhaugen. \u25aa Feilmelder svikt p\u00e5 servere, kamerasystemer, alarmanlegg og adgangskontroll i ovennevnte bygg. \u25aa S\u00f8rger for korrekt oppf\u00f8lging av sviktintensitet \u25aa S\u00f8rger for korrekte meldelinjer ved feil p\u00e5 ovennevnte systemer. Ved en eventuell endring slik at service og sikkerhetssenteret plasseres organisatorisk under r\u00e5dhusforvaltning, s\u00e5 m\u00e5 man ogs\u00e5 v\u00e6re oppmerksom p\u00e5 at det vil naturlig vil f\u00f8re til en endring i enten r\u00e5dhusforvalters ansvar/portef\u00f8lje, eller for de som mottar tjenester fra service og sikkerhetssenteret i dag. En konsekvens av beslutningen vil da v\u00e6re at EBE og andre ber\u00f8rte tjenesteder og etater sannsynligvis m\u00e5 benytte seg av kommunens rammeavtaler innen vektertjenester, resepsjonstjenester og alarmtjenester, eller etablere egne l\u00f8sninger for \u00e5 ivareta de nevnte oppgaver og systemer. Noe som da naturlig vil f\u00f8re til en kostnads\u00f8kning andre steder i kommunen, eks EBE. Bemanningen i dag er ogs\u00e5 knapp, med tanke p\u00e5 at det bare er 4 vektere utenom leder. Det er viktig for oss at byens innbyggere, v\u00e6re seg politiker, samarbeidspartnere til kommunen eller den vanlige mannen i gaten, fortsatt skal kunne g\u00e5 inn i R\u00e5dhusets resepsjonsomr\u00e5de og v\u00e6re trygg s\u00e5 lenge det man har behov for \u00e5 v\u00e6re der, v\u00e6re seg 10 min eller 3 timer. "
}