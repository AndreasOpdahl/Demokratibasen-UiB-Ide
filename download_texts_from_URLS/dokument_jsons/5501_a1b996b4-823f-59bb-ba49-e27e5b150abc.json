{
  "dokument_id": "a1b996b4-823f-59bb-ba49-e27e5b150abc",
  "doc_type": "case_attachment",
  "kommune": 5501,
  "tittel": "1932_BN_planinitiativ_20241121",
  "url": "https://innsyn.tromso.kommune.no/application/getMoteDokument?dokid=2001948420",
  "tekst": " PB1247 / Gr\u00f8nnegata 38-46 N-9262 Troms\u00f8 tlf: +47 917 85 725 e-post: joar.lillerust@70n.no www.70n.no www.70n.blogspot.com bank: 7560 05 18550 foretaksnr: 974281325 Dato: 21.11.2024 Troms\u00f8 kommune Byutvikling R\u00e5dhuset 9008 TROMS\u00d8 Plan 1932 - planinitiativ for reguleringsendring etter forenklet prosess Forslagsstiller: Coop Nord SA Plankonsulent: 70\u00b0N arkitektur as Planinitiativet er utformet iht. Forskrift om behandling av private forslag til detaljregulering etter plan- og bygningsloven, \u00a7 1. Krav til planinitiativ, og kommunens veileder for reguleringsendring etter forenklet prosess. a) Form\u00e5l med planendringen Gjeldende reguleringsplan er plan 1932 \u2013 BK13 Nordmannsg\u00e5rden, vedtatt 25.01.2023. Det \u00f8nskes ny bestemmelser om hvordan areal for rom med stor h\u00f8yde skal regnes i planen. Bestemmelse om kjeller er ikke aktuell og kan strykes. If\u00f8lge H-2300 B \u00abGrad av utnytting\u00bb skal det for bygninger med stor romh\u00f8yde regnes BRA som om det var lagt et tenkt plan for hver tredje meter. Minste tellende h\u00f8yde er 1,9 meter s\u00e5 rom med fri h\u00f8yde 4,9 meter f\u00e5r to m\u00e5lverdige plan, rom med fri h\u00f8yde 7,9 meter f\u00e5r tre m\u00e5lverdige plan osv. Det kan fastsettes i bestemmelser til arealplan at bruksarealet skal regnes uten tillegg for tenkte plan. Uteromsplan i gjeldende plan viser en bygning med ca. 830 m2 BRA pr. etasje, og i planbeskrivelsen er det vist illustrasjoner hvor det er tydelig at n\u00e6ringsbebyggelsen er tenkt i to fulle etasjer. Tillatt BRA er satt til 1750 m2 s\u00e5 det er ikke rom i planen for at det legges til flere enn to plan. H\u00f8ydeforskjellen mellom Solstrandvegen og Elveslettvegen er p\u00e5 ca. 6 meter, beregningsreglene for areal gj\u00f8r det nesten uunng\u00e5elig at 1. etasje teller to ganger. Uten bestemmelse om at det ikke regnes arealtillegg for tenkte plan vil det dermed ikke v\u00e6re mulig \u00e5 bygge ut eiendommen slik det var tenkt i planen. b) Planomr\u00e5det og planarbeidets virkning utenfor planomr\u00e5det Planomr\u00e5det er en del av boligomr\u00e5det Nordmannsg\u00e5rd p\u00e5 fastlandet s\u00f8r for Troms\u00f8 sentrum. Plan 1932 f\u00f8lger opp kommunestyrets vedtak fra 2016 om \u00e5 endre form\u00e5l i felt BK13 for \u00e5 tillate n\u00e6rbutikk m.m. Side: 1/4 Fig 1. Oversiktskart. Fig 2. Gjeldende reguleringsplan, Plan 1932 \u2013 BK13 Nordmannsg\u00e5rden. Side: 2/4 Fig 3. Snitt av planlagt n\u00e6ringsbygg. c) Planlagt bebyggelse, anlegg og andre tiltak Det \u00f8nskes ny reguleringsbestemmelse under punkt 1.2 c) med f\u00f8lgende ordlyd: \u2022 BRA beregnes uten tillegg for tenkte plan hver tredje meter. F\u00f8lgende reguleringsbestemmelse under punkt 1.2 c) strykes: \u2022 Plan som har himling lavere enn terrenget (kjelleretasje) regnes ikke med i bygningens i bruksareal. d) Utbyggingsvolum og byggeh\u00f8yder Det aktuelle byggeomr\u00e5det (BN) er regulert til N\u00e6ringsbebyggelse. Tillatt areal er BRA=1750 m2 og tillatt byggeh\u00f8yde er k+24,5. Reguleringsform\u00e5l, areal og byggeh\u00f8yder endres ikke. e) Funksjonell og milj\u00f8messig kvalitet Endres ikke. f) Tiltakets virkning p\u00e5, og tilpasning til, landskap og omgivelser Endres ikke. g) Forholdet til kommuneplan, eventuelle gjeldende reguleringsplaner og retningslinjer, og p\u00e5g\u00e5ende planarbeid Ikke p\u00e5g\u00e5ende planarbeid i omr\u00e5det. h) Vesentlige interesser som ber\u00f8res av planinitiativet P\u00e5virkes ikke. i) Samfunnssikkerhet og forebygging av risiko og s\u00e5rbarhet Planendringen ber\u00f8rer ikke planens ROS-tema. j) Hvilke ber\u00f8rte offentlige organer og andre interesser som skal varsles om planoppstart Ber\u00f8rte naboer, kommunale avdelinger og andre offentlige etater. Side: 3/4 k) Prosesser for samarbeid og medvirkning fra ber\u00f8rte fagmyndigheter, grunneiere, festere, naboer og andre ber\u00f8rte Kommunens byggesaksavdeling varsler ber\u00f8rte parter. l) Vurdering av om planen omfattes av forskrift om konsekvensutredning, og hvordan kravet i tilfelle vil bli ivaretatt Endringen er ikke av en slik karakter at det er grunnlag for \u00e5 vurdere krav om KU for planen p\u00e5 ny. j) Vurdering av om planendringen kan g\u00e5 som forenklet prosess Reguleringsendring etter forenklet prosess forutsetter at alle f\u00f8lgende vilk\u00e5r er til stede: \u2022 Endringen m\u00e5 i liten grad p\u00e5virke gjennomf\u00f8ring av planen for \u00f8vrig. \u2022 Endringen m\u00e5 ikke g\u00e5 ut over hovedrammene i planen. \u2022 Ikke ber\u00f8rer hensynet til viktige natur og friluftsomr\u00e5der. Endringen gjelder innvendig areal i bebyggelse og vil f\u00f8lgelig ikke p\u00e5virke gjennomf\u00f8ring av planen for \u00f8vrig. Alle andre forhold enn reglene for arealberegning beholdes, hovedrammene i planen endres derfor ikke. Hensynet til viktige natur og friluftsomr\u00e5der er ikke aktuelt tema. Kommunen v/byggesak har i dette tilfellet gjort en forh\u00e5ndsvurdering av at vilk\u00e5rene for forenklet prosess er oppfylt (ref. M\u00f8tereferat av 15.11.2024). Side: 4/4 "
}