{
  "dokument_id": "87c4d52d-e7a1-59b7-974d-c3b3f77c243e",
  "doc_type": "case_presentation",
  "kommune": 5501,
  "tittel": "Evaluering av seks\u00e5rsreformen- en kartlegging om lek skolehverdagen p\u00e5 f\u00f8rstetrinn. ",
  "url": "https://innsyn.tromso.kommune.no/application/getMoteDokument?dokid=2001956279",
  "tekst": "Arkivsaksnr. 24/17236-1 Saksbehandler G\u00f8rill Kjeldsen Kasberg Saksgang M\u00f8tedato Oppvekst- og utdanningsutvalget 28.02.2025 Kommunalt r\u00e5d for mennesker med nedsatt 21.02.2025 funksjonsevne Evaluering av seks\u00e5rsreformen- en kartlegging om lek skolehverdagen p\u00e5 f\u00f8rstetrinn. Kommunedirekt\u00f8rens innstilling til vedtak: Oppvekst- og utdanningsutvalget tar saken til orientering. Stig Tore Johnsen Kari Henriksen Kommunedirekt\u00f8r Direkt\u00f8r, avdeling for oppvekst, utdanning og kultur 1 Hva saken gjelder Oppvekst- og utdanningsutvalget ba i vedtak av 08.12.2023, sak 46/23 Bestilling av politiske saker fra administrasjonen til oppvekst- og utdanningsutvalget, om en kartlegging av hvordan seks\u00e5ringene blir tatt imot i skolen, og om det er behov eller \u00f8nskelig \u00e5 gj\u00f8re endringer for \u00e5 inkludere mer lek og f\u00f8rskolepedagogikk. Saksutredning Pr\u00f8veprosjektet med seks\u00e5ringene i Troms\u00f8 kommune Troms\u00f8 kommune opprettet p\u00e5 begynnelsen av 1990-tallet et pr\u00f8veprosjekt med 6-\u00e5rigene, hvor m\u00e5let var lette overgangen fra barnehage til skole. I prosjektet ble det ansatt b\u00e5de l\u00e6rere og f\u00f8rskolel\u00e6rere for \u00e5 ivareta overgangspedagogikken. Overgangspedagogikk1 er \u00e5 videref\u00f8re elementer fra barnehagen slik at f\u00f8rskolel\u00e6rere og grunnskolel\u00e6rere sammen kan tilby det beste fra begge pedagogiske milj\u00f8er \u2013 en f\u00f8rskole. Her ser man p\u00e5 innredning av rom, pedagogiske verkt\u00f8y og lekens betydning. Samtidig ble SFO etablert for \u00e5 gi et heldagstilbud til alle seks\u00e5ringer. F\u00f8rskoletilbudet og SFO skulle bidra til \u00e5 utjevne sosiale forskjeller. Historikken og intensjonen om 6 \u00e5ringene i skolen Reform 97, som ble innf\u00f8rt i 1997, hadde som m\u00e5l \u00e5 utvide grunnskolel\u00f8pet fra ni til ti \u00e5r og \u00e5 starte skolegangen ved seks \u00e5rs alder i stedet for syv. Reformen introduserte ogs\u00e5 en ny l\u00e6replan og la vekt p\u00e5 lek og f\u00f8rskolepedagogiske aktiviteter i de tidlige skole\u00e5rene. Hovedintensjonen med Reform 97 var \u00e5 sikre at lek fikk en sentral plass i skolehverdagen for sm\u00e5trinnet (1. til 4. trinn). Reformen skulle \u00ablegge grunnlaget for et tilbud preget av fri og naturlig lek, samt f\u00f8rskolepedagogiske aktiviteter\u00bb2, spesielt for 1. trinn. Det ble lagt vekt p\u00e5 at skoledagen for seks\u00e5ringene skulle bygge p\u00e5 det beste fra b\u00e5de barnehage og skole, og at hele sm\u00e5trinnet skulle preges av \u00abovergangspedagogikk\u00bb Siden ikke alle barn p\u00e5 den tiden hadde mulighet til \u00e5 delta i skoleforberedende tiltak i barnehagen, skulle reformen gi alle barn de samme mulighetene. L\u00e6replanverket (L-97) la tydelige f\u00f8ringer for at elever i f\u00f8rsteklasse skulle ha et f\u00f8rskolepreg med l\u00e6ring gjennom lek og aldersblandede aktiviteter. Lek ble sett p\u00e5 som en kilde til l\u00e6ring, der l\u00e6ring og lek var likestilte. Skolel\u00f8pet ble utvidet til \u00e5 bli en 10-\u00e5rig grunnskole. Evalueringer av Reform 97 har vist blandede resultater3. Selv om reformen hadde som m\u00e5l \u00e5 gi like utdanningsmuligheter og tilpasse undervisningen til individuelle behov, har den ikke i vesentlig grad redusert utdanningsforskjellene. Mange elever mottar fortsatt lik behandling 1 Overgangspedagogikk er et begrep som brukes i rapporten \u00abEit steg hit, og eit steg dit\u00bb for \u00e5 beskrive pedagogikken mellom barnehage og skole 2 \u00abHit exit steg, og dit et steg\u00bb, side 18 3 Mer fag for f\u00f8rsteklassingene, men fortsatt mye lek 2 uavhengig av deres ferdigheter. I tillegg har de forventede fordelene ved tidligere skolestart og integrering av lek i l\u00e6replanen ikke blitt fullt ut realisert4. Lek og l\u00e6ring Lek og l\u00e6ring i et nevroperspektiv5, som beskrevet av Per Brodal og Charlotte Lunde i deres bok \u00abLek og l\u00e6ring i nevroperspektiv\u00bb (2022), understreker viktigheten av lek i barndommen for \u00e5 fremme sunn utvikling og forebygge psykiske utfordringer senere i livet. I et utdrag fra boka fremhever de at lek er uten m\u00e5l eller resultater, og at den er spontan og egenmotivert. P\u00e5 et dypere plan handler lek om \u00e5 l\u00e6re og mestre ferdigheter som er viktige for barnas liv. Lek kan v\u00e6re angstforebyggende ved at barn engasjerer seg i aktiviteter som tester deres fysiske grenser, som \u00e5 sykle i full fart, balansere p\u00e5 steiner eller klatre h\u00f8yt i tr\u00e6r. Lekens egenart, med sin spontane og utforskende natur, bidrar til \u00e5 bygge robusthet som kan v\u00e6re avgj\u00f8rende i voksen alder. Ved \u00e5 delta i lek l\u00e6rer barn \u00e5 h\u00e5ndtere risiko og utfordringer, noe som kan forebygge angst og andre psykiske utfordringer, samt motvirke utenforskap. Forfatterne argumenterer for at lekens rolle i barndommen er essensiell for \u00e5 utvikle motstandskraft og sosial tilh\u00f8righet, noe som er viktig for et sunt og balansert liv. \u00abLek blir anses som en b\u00e6rebjelke i barndommens egenverdi, der barn utvikler strategier og robusthet. Det er i leken man finner p\u00e5 noe, samhandler, bearbeider opplevelser og forhandler i leken. Barn sin lek trenger plass til \u00e5 v\u00e6re i aktivitet, spontan, og rom til \u00e5 holde p\u00e5 med flere ting p\u00e5 samme tid.\u00bb (L\u00e6ringsmilj\u00f8teamet i Troms\u00f8 kommune). Lovkrav og f\u00f8ringer Troms\u00f8 kommune har ansvar for \u00e5 gi et barnehage- og skoletilbud til alle barn i tr\u00e5d med barnehageloven, rammeplanen for barnehagen og oppl\u00e6ringsloven med gjeldende forskrifter. Oppvekst- og utdanningsutvalget har i tillegg gitt f\u00f8ringer for barnehagesektoren gjennom bl.a. Kvalitetsutviklingsplanen for barnehage og skole 2021-20256- \u00abDu og jeg og vi to\u00bb - VI VIL! Sak 30/20. Disse dokumentene gir forpliktende rammer for arbeidet i sektoren n\u00e5r det gjelder lovgrunnlaget, planlegging, gjennomf\u00f8ring og vurdering av innholdet i barnehagene og skolene. Kvalitetsutviklingsplan for barnehage og skole 2021-2025 Kvalitetsutviklingsplanen for barnehage og skole 2021 -2025 inng\u00e5r som en sentral del av Troms\u00f8 kommunes arbeid med kvalitet i barnehage og skole. Kvalitetsutviklingsplanen er et redskap for \u00e5 sikre at kvalitetsutviklingen sees i sammenheng med kommunens m\u00e5lsettinger jf. Kommuneplanens samfunnsdel for 2020-2032, Strategisk oppvekstplan 2019-2026 \u00abVil du 4 Resultatene fra evalueringen av Reform 97 er klar (hivolda.no) 5 Utdrag fra boka: \"Lek og l\u00e6ring i nevroperspektiv\" 6 Kvalitetsutviklingsplanen for barnehage og skole 2021-2025 3 v\u00e6re lamme?\u00bb og Se meg, lik meg, l\u00e6r meg - Inkluderende og helhetlig praksis i barnehage, skole og PPT. Planen st\u00f8tter samtidig opp om f\u00f8ringer gitt i Rammeplan for barnehagen, 2017. Overgang fra barnehage til skole Det \u00e5 slutte i barnehage for \u00e5 begynne p\u00e5 skole og i SFO representerer overganger p\u00e5 ulike omr\u00e5der, og kan v\u00e6re en kritisk periode i et barns liv. Overgangen mellom barnehage og skole skal skje i n\u00e6rt samarbeid med barn, foreldre, barnehage og skole \u2013 der barnet er den viktigste akt\u00f8ren. Barnet har ofte meninger og tanker om det \u00e5 forlate barnehagen hvor den er den st\u00f8rste, i overgangen til \u00e5 g\u00e5 i f\u00f8rste. Barnet har med erfaringer som kan danne et godt grunnlag for skolestart, og det er viktig at denne overgangen skjer p\u00e5 en m\u00e5te som st\u00f8tter barnets emosjonelle og sosiale behov. Troms\u00f8 kommune som skoleeier har hovedansvaret for samarbeidet mellom barnehage, skole og SFO jf. lov om grunnskolen og den vidareg\u00e5ande oppl\u00e6ringa \u00a7 13-5. Skoleeier er forpliktet til \u00e5 utarbeide en plan for dette. Barnehagens plikt ligger i \u00e5 bidra til at samarbeidet gir barna en trygg og god overgang. Dette er hjemlet i lov om barnehager \u00a7 2A. Plan for overgang og sammenheng mellom barnehage, skole og SFO\u00bb har som intensjonen \u00e5 s\u00f8rge for velutviklede strukturer for samarbeid mellom barnehager, skoler og SFO, og at tiltak iverksettes slik at barns faglige og sosiale utvikling det siste \u00e5ret i barnehagen og det f\u00f8rste \u00e5ret p\u00e5 skole og SFO er preget av kontinuitet og trygghet. Planen skal sikre et sammenhengende oppl\u00e6ringsl\u00f8p. Planen skal revideres vinterhalv\u00e5ret 2024/25. Overgangsplanen er forpliktende for alle kommunens skoler og barnehager, private som offentlige, og m\u00e5let med planen er: \u2022 Alle barn i Troms\u00f8 kommune skal oppleve en god og trygg overgang mellom barnehage, skole og SFO med kontinuitet, helhet i oppl\u00e6ring og oppf\u00f8lging. \u2022 Voksne i barnehage, skole og SFO skal ha gjensidig kjennskap til hverandres arenaer og legge til rette for godt samarbeid til beste for det enkelte barn i overgang til skole vil det v\u00e6re viktig med tydelige samhandlingsstrukturer og en god og avklarende kommunikasjon mellom skolen og hjemmet. Dette inneb\u00e6rer \u00e5pen d\u00f8r og at foreldre vet hvor, og hvordan, de kan henvende seg til skolen og SFO. \u00abInformerte, positive og deltakende foreldre kan bidra til \u00e5 trygge og motivere barnet slik at det m\u00f8ter skolen med p\u00e5gangsmot og entusiasme\u00bb 7 Troms\u00f8 kommune har i planen synliggjort 4 former for overganger i form av sammenhenger (kontinuiteter) som har betydning for barnet og for hvordan voksne samarbeider: \u2022 Den kommunikasjonsmessige sammenhengen kjennetegnes ved at barnehage og skole/SFO forst\u00e5r hverandre sine fagfelter, kommuniserer godt og har et godt samarbeid i forkant av skolel\u00f8pet. Foresatte og barn skal etter behov og s\u00e5rbarhet v\u00e6re innlemmet i dette samarbeidet. 7 Fra eldst til yngst 4 \u2022 Den filosofiske sammenhengen kjennetegnes ved barnets m\u00f8te med nye krav og forventninger til l\u00e6ring. Det forventes et tett samarbeide mellom skole/SFO og barnehage for \u00e5 gj\u00f8re overgangen s\u00e5 lett som mulig for barnet. \u2022 Den fysiske sammenhengen kjennetegnes ofte med overgangen til nye bygg, andre leke- og oppl\u00e6ringsarena og materialer. \u2022 Den sosiale sammenhengen kjennetegnes ved \u00e5 nye relasjoner og forventninger til adferd. Det kan v\u00e6re \u00e5 l\u00e6re sosiale kommunikasjon i form av spr\u00e5k og koder. Overgangsobjekter Overgangsobjekter kan spille en viktig rolle i \u00e5 sikre en trygg og god overgang fra barnehage til skole. Disse objektene er kjente og kj\u00e6re ting som barna har et forhold til fra barnehagen, og som de ogs\u00e5 vil m\u00f8te igjen i skolen. I Troms\u00f8 kommune er dette en felles bok, et spill, en lek og en sang. Overgangsobjekter for samiske barn som begynner p\u00e5 Prestvannet skole skal v\u00e6re kjent for alle barna som begynner i klassene med samisk som hovedspr\u00e5k. Dagens f\u00f8rsteklassinger Rapporten \u00abEit blikk inn i f\u00f8rsteklasserommet\" (2023) viser at de fleste f\u00f8rsteklassingene har det bra p\u00e5 skolen. De fleste barna \u00f8nsker \u00e5 leke mer p\u00e5 skolen, og det viktigste er vennskap. For dagens seks\u00e5ringer starter ofte overgangen til skolen med en periode p\u00e5 SFO, hvor de tilbringer opptil tre uker f\u00f8r selve skolestarten. P\u00e5 noen skoler holdes seks\u00e5ringene adskilt fra de andre barna som bruker SFO. M\u00e5let er \u00e5 bygge relasjoner til de voksne som ogs\u00e5 skal v\u00e6re med i undervisningen i klasserommet. Disse voksne fungerer som kontinuitetsb\u00e6rere, og er til stede b\u00e5de i skole og SFO. Andre skoler bruker fadderelever og lekegrupper for \u00e5 st\u00f8tte overgangen. Skolene samarbeider tett med barnehagene for \u00e5 sikre en god overgang, jf. overgangsplanen. N\u00e5r barna kommer til skole/SFO, legges det til rette for at omgivelsene skal f\u00f8les mest mulig som barnehagen, slik at elevene kan bli trygge i de nye fysiske rommene og etablere gode relasjoner til de voksne. Skolene vektlegger en myk overgang mellom barnehage og SFO med bes\u00f8k og lek i forkant av oppstarten. Kartlegging om hvordan elever blir mottatt i skolen I forbindelse med saksutredningen om hvordan dagens 1.klassinger mottas i skolen, ble det gjennomf\u00f8rt en kartlegging. Unders\u00f8kelsen inkluderte sp\u00f8rreskjema og samtaler med 31 l\u00e6rere som har ansvar for undervisningen p\u00e5 1. trinn, hvor flertallet av l\u00e6rerne hadde mer enn fem \u00e5rs erfaring. I tillegg ble det gjennomf\u00f8rt elevsamtaler med mindre grupper av elever fra to ulike skoler for \u00e5 f\u00e5 innsikt i elevenes opplevelser og perspektiver. Som en del av kartleggingen ble det ogs\u00e5 avholdt samtaler med l\u00e6rerne for \u00e5 utdype funnene og diskutere praksis og erfaringer knyttet til overgangen fra barnehage til skole. Denne helhetlige tiln\u00e6rmingen sikret at b\u00e5de ansattes og elevers stemmer ble tatt i betraktning i saksutredningen. 5 Resultat elevsamtalene Resultatene fra unders\u00f8kelsen viser at elevene er klare for skolen og at de gleder seg til \u00e5 l\u00e6re mer om bokstaver og tall. N\u00e5r de leker p\u00e5 skolen, tegner de, klatrer i tr\u00e6r eller leker i klatrestativ. Elevene forteller ogs\u00e5 at de startet med \u00abskoleforberedende aktiviteter\u00bb i barnehagen. N\u00e5r de fritt beskriver hva de liker best med skole og barnehage, nevner de ofte vennskap og tilh\u00f8righet. Elevene skiller tydelig mellom aktivitetene i klasserommet, p\u00e5 SFO og ute. I klasserommet deltar de ofte i lekbaserte aktiviteter som spill, tegning, samlinger og arbeid med arbeidshefter. P\u00e5 SFO og ute har de st\u00f8rre frihet til \u00e5 velge aktiviteter selv, som \u00e5 spille spill, klatre, tegne eller leke p\u00e5 lekerommet. Rommene er innredet for b\u00e5de l\u00e6ring og lek. P\u00e5 sp\u00f8rsm\u00e5l om hva de ville gjort hvis de kunne velge fritt en hel dag, svarte en elev: \u00abJeg ville v\u00e6rt i gymsalen hele dagen, med alle lekene der.\u00bb Elevene virker trygge sammen med de voksne. Resultat l\u00e6rerunders\u00f8kelsen Resultatene presenteres som tekst, og noen illustrasjoner. Barn trenger ofte tid for \u00e5 komme inn i lek og for \u00e5 kunne opprettholde leken over tid. Dette skyldes flere faktorer, inkludert behovet for \u00e5 forst\u00e5 leken, utvikle relasjoner med andre barn, og f\u00f8le seg trygge i lekeomgivelsene. Sp\u00f8rsm\u00e5l i figur 1 har til hensikt \u00e5 unders\u00f8ke om elevene f\u00e5r nok tid til lek. Resultat fra unders\u00f8kelsen, illustrert i figur 1, viser at elevene er i lek eller lekbaserte aktiviteter mellom 30-90 minutter om dagen. Omtrent 20 % av de som svarer sier at elever er mer enn 90 minutt i lek om dagen. De som utdyper, nevner faste leke\u00f8kter p\u00e5 trinnet, praktisk undervisning, fri lek, l\u00e6ring i friluft og aktiviteter. Flere svarer at det er sv\u00e6rt viktig med lek, og at lekbaserte aktiviteter kan gj\u00f8res integrert i stasjonsarbeid. Figur 1: Oversikt over hvor mange minutters pause eller frilek elevene har per skoledag Figur 2: Oversikt over hvor stor del av skoledagen 1. trinnet benyttes til lek 6 Unders\u00f8kelsen viser videre at elever i stor grad har tilgang til varierte uteomr\u00e5der med n\u00e6rhet til skog. Alle melder om tilgang til lekeutstyr, klatrestativ og mange muligheter for b\u00e5de fri og organiserte aktiviteter. Pausene er en blanding av fri lek, organisert lek av voksne og trivselslederprogram hvor det aktiviteter og leker som ledes av andre barn p\u00e5 skolen (TL). Unders\u00f8kelsen viser at voksenes rolle under pauser varierer. Mange beskriver at l\u00e6rere f\u00f8lger med p\u00e5 at barn har noen \u00e5 v\u00e6re sammen med, og hjelpe elever inn i lek. Andre har en mer observant tiln\u00e6rming, mens noen aktivt veileder og tilrettelegger for lek og aktiviteter. Dette kan indikere ulik oppfatning av den voksne sin rolle i barns lek og aktiviteter. Figur 3: Oversikt over hva l\u00e6rerne vet om barnets dag p\u00e5 SFO Figur 4: Oversikt tid og kompetanse om lek i skolen L\u00e6rerne gir tilbakemelding under samtale at lek er en viktig del av barndommens egenverdi, og avgj\u00f8rende for at overgangen mellom barnehage og skole ikke skal bli for br\u00e5. \u00abAt barnet blir sett, og leken er en viktig del av l\u00e6ring og utvikling. barn ford\u00f8yer sorger, gleder og kunnskap gjennom leken\u00bb. (L\u00e6rer 1. trinn) Det er variasjon i utformingen av rommene elevene bruker. Noen har delt opp hovedrommet i undervisnings- og lekeomr\u00e5de, mens andre har stasjoner i hovedrommet. Noen bruker SFO- lokalene til lek. En l\u00e6rer svarer at frilek er satt opp p\u00e5 timeplanen. 7 Figur 5: Oversikt over i hvor stor grad l\u00e6rer/barnehagel\u00e6rer tilrettelegger for bruk av materialer, leker og aktiviteter i veiledende lek i l\u00e6ringssammenheng Illustrasjonen at det er forskjeller i hvor stor grad l\u00e6rere legger til rette for veiledende lek i l\u00e6ringssammenheng. De fleste gj\u00f8r det hver dag til noen ganger hver m\u00e5ned. Konklusjon Kartleggingen av hvordan seks\u00e5ringene tas imot p\u00e5 1. trinn i Troms\u00f8skolen viser at overgangen fra barnehage til skole fungerer godt. Unders\u00f8kelsen fremhever at lek er en del av oppl\u00e6ringen, b\u00e5de som metode og som en egenverdi i skolehverdagen. Samtidig avdekkes det variasjon i forst\u00e5elsen av lekens betydning og hvordan den praktiseres blant de ansatte. Det er ikke avdekket brudd p\u00e5 lovverk, og kartleggingen identifiserer heller ikke et umiddelbart behov for \u00e5 iverksette tiltak. Samtidig \u00e5pner funnene for en diskusjon om hvorvidt det er \u00f8nskelig \u00e5 styrke den lekbaserte l\u00e6ringen og gi leken en mer fremtredende rolle i undervisningen. For \u00e5 opprettholde og videreutvikle kvaliteten i oppl\u00e6ringen p\u00e5 1. trinn, kan kompetanseheving for l\u00e6rere og andre ansatte med fokus p\u00e5 lekens betydning v\u00e6re et aktuelt tiltak. Vedtakskompetanse Oppvekst- og utdanningsutvalget 8 "
}