{
  "dokument_id": "0e479b2d-a5de-533e-aab5-482423e542af",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 27112024, Sak 466/24, H\u00f8ringsuttalelse - Forslag om hjemmel til kommunale klimakrav i byggeplasser eller bygge- og anleggsplasser",
  "url": "https://bergen.kommune.no/politikere-utvalg/api/fil/bk360/11615384/Innstilling-vedtak-Horingsuttalelse-Forslag-om-hjemmel-til-kommunale-klimakrav-i-byggeplasser-eller-bygge-og-anleggsplasser",
  "tekst": "H\u00f8ringsuttalelse - Forslag om hjemmel til kommunale klimakrav i byggeplasser eller bygge- og anleggsplasser Bergen bystyre behandlet saken i m\u00f8tet 27.11.2024 sak 466/24 og fattet f\u00f8lgende vedtak: Bergen kommune avgir h\u00f8ringsuttalelse til Forslag om hjemmel til kommunale klimakrav i byggeplasser eller bygge- og anleggsplasser slik den fremkommer av byr\u00e5dets forslag med f\u00f8lgende endring: Tilleggssetning under byr\u00e5dets vurdering og h\u00f8ringsinnspill Bergen kommune peker p\u00e5 at en eventuell forskrift utformes slik at ikrafttredelse skyves ut to \u00e5r i tid, eller p\u00e5 annen m\u00e5te gir fleksibilitet for gradvis innfasing. Bergen bystyres behandling F\u00f8lgende representanter tok ordet: Torstein Gya (SV), Eline Aresdatter Haakestad (MDG), Trond Tystad (BL). Forslag fremsatt i bystyret: Torstein Gya (SV) fremsatte p\u00e5 vegne av A, SV, MDG og R f\u00f8lgende alternative forslag: Bergen kommune avgir h\u00f8ringsuttalelse til Forslag om hjemmel til kommunale klimakrav i byggeplasser eller bygge- og anleggsplasser slik den fremkommer i Klimaetatens forslag, med f\u00f8lgende tillegg: Hjemmelen til \u00e5 stille klimakrav skal gjelde for alle kommuner, slik det foresl\u00e5s i modell 1B. Trond Tystad (BL) fremsatte p\u00e5 vegne av BL, INP og PP f\u00f8lgende alternative forslag: Bystyret i Bergen mener at klimakrav i byggeplasser eller bygge- og anleggsplasser b\u00f8r v\u00e6re en ens nasjonal standard. Votering: Alternativt forslag fra BL, INP og PP fremsatt av Trond Tystad (BL), fikk 11 stemmer (BL, INP, R, PP), og var dermed falt. Alternativt forslag fra A, SV, MDG og R fremsatt av Torstein Gya (SV), fikk 32 stemmer (A, SV, MDG, V, R, KrF), og var dermed falt. Innstillingen ble vedtatt med 35 stemmer (H, FrP, BL, INP, Sp, PP). Utvalg for milj\u00f8 og byutvikling behandlet saken i m\u00f8tet 14.11.2024 sak 387/24 og avga f\u00f8lgende innstilling: Utvalgets innstilling og bystyrets vedtak er likelydende. Byr\u00e5det behandlet saken i m\u00f8tet 31.10.2024 sak 318/24 Byr\u00e5det innstiller til bystyret \u00e5 fatte f\u00f8lgende vedtak: Bergen kommune avgir h\u00f8ringsuttalelse til Forslag om hjemmel til kommunale klimakrav i byggeplasser eller bygge- og anleggsplasser slik den fremkommer av byr\u00e5dets forslag. 2 "
}