{
  "dokument_id": "fa8d89f6-4ca6-5d75-be5a-026dc74d904f",
  "doc_type": "case_presentation",
  "kommune": 4601,
  "tittel": "Oppf\u00f8lging av bystyrets vedtak i sak 287/24 - valg av arbeidsutvalg",
  "url": "https://bergen.kommune.no/politikere-utvalg/api/fil/bk360/11094337/Framstilling-Oppfolging-av-bystyrets-vedtak-i-sak-287-24-valg-av-arbeidsutvalg",
  "tekst": " Forretningsutvalget Saksframstilling V\u00e5r referanse: 2024/137260-1 Saksbehandler: Trine Pettersen Gr\u00f8nbech Oppf\u00f8lging av bystyrets vedtak i sak 287/24 - valg av arbeidsgruppe Hva saken gjelder: 4. september 2024 vedtok bystyret (sak 287/24) Evaluering av sp\u00f8rreordning og nytt reglement for Bergen bystyre og utvalgene 2023 \u2013 2027 f\u00f8lgende: Bystyret ber forretningsutvalget om \u00e5 nedsette en tverrpolitisk arbeidsgruppe. Arbeidsgruppen bes om \u00e5 utarbeide forslag til retningslinjer som tydeliggj\u00f8r ut\u00f8velsen av forretningsutvalgets rolle. Videre bes arbeidsgruppen om \u00e5 se p\u00e5 rammebetingelsene for gode debattformer og effektivisering av gjennomf\u00f8ringen av bystyrem\u00f8tene. Grunnlaget for vedtaket er utdypet i saksutredningen, som derfor ogs\u00e5 ligger til grunn for arbeidet i gruppen. Arbeidsgruppen m\u00e5 formelt opprettes som et folkevalgt organ, i medhold av kommunelovens \u00a7 5-7, som sier at forretningsutvalget kan opprette et arbeidsutvalg med medlemmer som er valgt blant forretningsutvalgets medlemmer. Samme bestemmelse sl\u00e5r fast at utvalget m\u00e5 minst best\u00e5 av tre medlemmer, og det gjelder krav til kj\u00f8nnsbalanse, jf. kommuneloven \u00a7 7-7. Utover det gir ikke bestemmelsen f\u00f8ringer for sammensetningen av utvalget. Reglement for Bergen bystyre og bystyreutvalgene 2023 \u2013 2027 omtaler ogs\u00e5 sammensetning av arbeidsgrupper. Her er det sl\u00e5tt fast at \u00ab(a)lle partier som er representert i et utvalg har rett til \u00e5 v\u00e6re representert i en nedsatt arbeidsgruppe\u00bb. Det inneb\u00e6rer ikke at alle partier m\u00e5 v\u00e6re representert, men gir en rett for partiene. Bystyrets kontor vil v\u00e6re sekretariat for arbeidsgruppen. Forslag til vedtak: Forretningsutvalget oppnevner en tverrpolitisk arbeidsgruppe, jf. kommuneloven \u00a7 5-7, i samsvar med Bergen bystyrets vedtak i sak 287/24 F\u00f8lgende medlemmer velges: - - - Som leder velges: 1 Dato: 5. september 2024 Trine Pettersen Gr\u00f8nbech - Bystyredirekt\u00f8r Dokumentet er godkjent elektronisk. Vedlegg: Bergen bystyrets sak 287/24: Evaluering av sp\u00f8rreordning og nytt reglement for Bergen bystyre og utvalgene 2023-2027 Vedtak bystyresak 287/24 2 "
}