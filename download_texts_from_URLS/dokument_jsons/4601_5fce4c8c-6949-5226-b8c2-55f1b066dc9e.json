{
  "dokument_id": "5fce4c8c-6949-5226-b8c2-55f1b066dc9e",
  "doc_type": "case_attachment",
  "kommune": 4601,
  "tittel": "Fagnotat, datert 06.02.2025",
  "url": "https://bergen.kommune.no/politikere-utvalg/api/fil/bk360/12069651/Fagnotat-datert-06-02-2025",
  "tekst": " Plan- og bygningsetaten Til Fagnotat BBU - Seksjon byutvikling (Arbeidssted) V\u00e5r referanse: PLAN-2022/20705-98 Saksbehandler: Randi Karin Tveit Dato: 06.02.2025 Fra Plan- og bygningsetaten Forslag til detaljregulering anbefales vedtatt Fana. Gnr. 44, bnr. 572 mfl., Sl\u00e5tthaug skole, Arealplan-ID 70870000 Om planforslaget HENNING LARSEN ARCHITECTS AS foresl\u00e5r p\u00e5 vegne av Bergen kommune ved Etat for utbygging detaljregulering for et omr\u00e5de som omfatter Sl\u00e5tthaug ungdomsskole, Sl\u00e5tthaug videreg\u00e5ende skole og n\u00e6rliggende arealer, s\u00f8r for Skjoldskiftet i Fana bydel, jf. fig. 1. Figur 1: Oversiktsbilde og skr\u00e5foto av planomr\u00e5det. Intensjonen med planforslaget er \u00e5 oppn\u00e5 tilfredsstillende undervisningsarealer for Sl\u00e5tthaug ungdomsskole ved \u00e5 tilrettelegge for nybygg. Anlegget skal ogs\u00e5 kunne benyttes av n\u00e6rmilj\u00f8et utenom skoletiden. Elevantallet skal ikke \u00f8kes. Det legges ogs\u00e5 til rette for tilbygg/p\u00e5bygg til Sl\u00e5tthaug videreg\u00e5ende skole. Viktige tema i planprosessen har v\u00e6rt bevaring av byggets historiske s\u00e6rpreg, uteoppholdsareal og ivaretakelse av gr\u00f8nnstruktur, trafikksikkerhet, varelevering og renovasjonsl\u00f8sning. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN Planforslaget omfattes ikke av forskrift om konsekvensutredninger. Se planbeskrivelsen med vedlegg for utfyllende opplysninger. Planprosess og medvirkning Merknader og uttalelser ved offentlig ettersyn Planforslaget var p\u00e5 h\u00f8ring og offentlig ettersyn i perioden 17.06.2023\u201312.09.2023. Det ble mottatt 8 private merknader og 15 h\u00f8ringsuttalelser. Disse er oppsummert og kommentert av forslagsstiller i merknadsskjema datert 12.12.2024. Materialet er gjennomg\u00e5tt og vurderes som dekkende. I uttalelsene og merknadene blir det i hovedtrekk pekt p\u00e5 f\u00f8lgende: \u2022 Trafikk: o Kryss Sl\u00e5tthaugvegen/Sl\u00e5tthaug isbane/Sl\u00e5tthaug skole b\u00f8r utbedres med hensyn til fotgjengere. Krysset brukes av mange g\u00e5ende/syklende (inkl. mange skolebarn) og er per dags dato veldig uoversiktlig. Det er ikke overgangsfelt og kj\u00f8rem\u00f8nsteret er uklart. o Vegen f_KV4 fremst\u00e5r i dag som en offentlig veg, og driftes av offentlige midler. Vi ber om at denne reguleres til o_KV4. o Avkj\u00f8rselen fra o_KV3 til f_KV4 er ikke tilfredsstillende utformet, og b\u00e6rer preg av at f_KV4 er nedgradert i forhold til o_KV3. o Hovedtyngden av gangtrafikk til og fra skolene og idrettsanleggene p\u00e5 Sl\u00e5tthaug f\u00f8lger private kj\u00f8reveg p\u00e5 eiendom med gnr. 44 bnr. 684. o Det fremg\u00e5r ikke av planforslaget hvor busser skal parkere. o Ved idrettsarrangementer er det trafikkaos i omr\u00e5det. o Mellomrommet (gatetun f_GT) mellom Sl\u00e5tthaug ungdomsskole, den videreg\u00e5ende skolen og idrettshall/sv\u00f8mmehall fremst\u00e5r i dag som et udefinert asfaltert restareal. o Statens vegvesen ber om planforslaget omarbeides slik at trafikksikkerhet i forbindelse med varelevering og renovasjon blir ivaretatt. o Privat merknad om at postkassestativ og plassering av s\u00f8ppelspann p\u00e5 t\u00f8mmedager flyttes noen meter lengre mot \u00f8st slik at det ikke kommer rett i krysset med f_KV4 og f_V3. \u2022 Byggeh\u00f8yder, volum og kulturmilj\u00f8: o Mer innsyn til b\u00e5de hus og hage, samtidig som utsikten blir redusert. o Utvidelsen av Sl\u00e5tthaug ungdomsskole tilpasser seg eksisterende bygningsstrukturer p\u00e5 en god m\u00e5te, med et godt samspill mellom eksisterende bygninger og nye volum. o Volumene for mulige tilbygg p\u00e5 Sl\u00e5tthaug videreg\u00e5ende skole er h\u00f8ye, og bryter med den opprinnelige langstrakte og lave bygningsstrukturen. Volum A og B er plassert i en mye brukt akebakke. o Det anbefales at man vurderer en lignende medvirkningsprosess som har v\u00e6rt gjennomf\u00f8rt for Sl\u00e5tthaug ungdomsskole for utvidelsen av Sl\u00e5tthaug videreg\u00e5ende skole. Det vil si utvidet medvirkning knyttet til volum og formgivning. o Hensyn til eksisterende strukturer m\u00e5 vektlegges i valg av arkitektonisk uttrykk. Saksnummer PLAN-2022/20705 Side 2 av 13 \u2022 Overvann: o VA-rammeplan m\u00e5 inkludere dagens parkeringsplass mot vest der det er planlagt redusert parkering og opparbeiding av lekearealer. o Det er overvannsproblematikk p\u00e5 utearealene/asfalterte flater ved Sl\u00e5tthaug ungdomsskole og Sl\u00e5tthaug videreg\u00e5ende skole ved store nedb\u00f8rsmengder. \u2022 Gr\u00f8ntarealer: o Det planlagte tilbygget til Sl\u00e5tthaug ungdomsskole vil beslaglegge deler av et gr\u00f8ntareal. Bymilj\u00f8etaten ber derfor om at det vurderes om inngrepet kan reduseres. Det fremg\u00e5r av naturmangfoldsrapporten at det er mange store tr\u00e6r i planomr\u00e5det og at disse b\u00f8r bevares. o Det er et godt grep at tilbygget til Sl\u00e5tthaug ungdomsskole er lagt p\u00e5 et areal som er vurdert som lite egnet for uteoppholdsareal. o Det er h\u00f8y forekomst av fremmede, skadelige arter i planomr\u00e5det. Endringer etter offentlig ettersyn Endringene som er foretatt etter offentlig ettersyn, fremg\u00e5r av merknads- og endringsskjema datert 12.12.2024. Planmaterialet er oppdatert i henhold til endringene. Kort oppsummert inneb\u00e6rer endringene: \u2022 En del av arealform\u00e5let bl\u00e5/gr\u00f8nnstruktur (o_BG2) er endret til samferdselsform\u00e5l (ST). \u2022 P\u00e5f\u00f8rt flere bredder p\u00e5 veg, fortau og gangveger i plankartet. \u2022 Nye delfelt i plankartet: BF3, ST, f_TV2, f_GN1, f_GN2, f_GG05, f_GG06. \u2022 Mindre endringer av byggegrenser og byggeh\u00f8yde for tilbygg i felt o_UN1 og o_UN2. \u2022 Mindre endringer av utnyttelsesgrad for o_UN1 og o_UN2. \u2022 Lagt inn bestemmelsesomr\u00e5de #4, kjelleranlegg under bakken (der det i dag er tilfluktsrom). \u2022 Avkj\u00f8rsel V1 er fjernet og erstattet med gjennomg\u00e5ende fortau (o_FO1 og FO2). Det er lagt inn et bestemmelsesomr\u00e5de (#5) som \u00e5pner for midlertidig anleggsavkj\u00f8rsel under utvikling av isbanen p\u00e5 Sl\u00e5tthaug. Etter offentlig ettersyn har det v\u00e6rt arbeidet videre med renovasjon- og vareleveringsl\u00f8sningen, volumene til foresl\u00e5tte tilbygg til Sl\u00e5tthaug videreg\u00e5ende (o_UN1) og hvilke konkrete konsekvenser de foresl\u00e5tte tilbyggene har for viktige friluftsverdier, gr\u00f8nnstruktur og gode uteoppholdsarealer. Medvirkning Forslagsstiller har i planprosessen vektlagt en grundig medvirkningsprosess gjennom m\u00f8ter, workshops, sp\u00f8rreunders\u00f8kelser og befaring med blant annet kommunale instanser, brukere og naboer (se vedlegg Medvirkningsrapport og Planbeskrivelse kap. 2.3.3). Saksnummer PLAN-2022/20705 Side 3 av 13 Vurdering av planforslaget Plan- og bygningsetaten kommenterer sakens sentrale problemstillinger. \u00d8vrige tema anses som tilfredsstillende l\u00f8st og belyst. Vi slutter oss til hovedform\u00e5let undervisning og det planfaglige grepet i planforslaget. Forslaget til detaljregulering vurderes \u00e5 v\u00e6re tilfredsstillende og anbefales vedtatt. Bebyggelse Sl\u00e5tthaug videreg\u00e5ende skole (o_UN1) Deler av Sl\u00e5tthaug videreg\u00e5ende skole (A-bygget) er inkludert i reguleringsplanen p\u00e5 bakgrunn av behov for helhetlig planlegging av parkering, veginfrastruktur og uteomr\u00e5der. A- bygget b\u00e6rer preg av stor slitasje, og har behov for rehabilitering og oppgradering etter mange \u00e5rs bruk. Det \u00e5pnes for at A-bygget kan utvides med tilbygg i nord og/eller s\u00f8r for \u00e5 blant annet kunne utbedre inneklima og krav til universell utforming/tilgjengelighet. Skolen mangler helseverngodkjenning. Figur 2 viser plassering av fire mulige tilbygg og maksimalt volum av disse. Figur 2: Oversiktsillustrasjon som viser plassering og volum av fire tilbygg (A, B, C og D) regulert i planforslaget. Til offentlig ettersyn ble det pekt p\u00e5 at volumene for mulige tilbygg til Sl\u00e5tthaug videreg\u00e5ende skole var h\u00f8ye, og bryter med den opprinnelige langstrakte og lave bygningsstrukturen til eksisterende skolebygg. Volum A og B er plassert i en mye brukt akebakke. Det ble ogs\u00e5 anbefalt at man har en lignende prosess som har v\u00e6rt gjennomf\u00f8rt for Sl\u00e5tthaug ungdomsskole knyttet til volum og formgivning. P\u00e5 bakgrunn av dette har det v\u00e6rt arbeidet videre med volumene og reguleringsbestemmelser. V\u00e5ren 2024 ble det gjennomf\u00f8rt m\u00f8ter og befaring sammen med Plan- og bygningsetaten, Vestland fylkeskommune, Byarkitekten og Byantikvaren. Etter offentlig ettersyn er det gjort justeringer i volumene. Byggegrensen er trukket tilbake med ca. 5 meter for \u00abB-volumet\u00bb, og 3 meter for \u00abA-volumet\u00bb. Vi vurderer at dette er et positivt grep fordi mer av eksisterende plen og akebakke bevares. Volum A, B og C er regulert med en maksimal gesimsh\u00f8yde rett under topp gesims for eksisterende bygg. Dette vil bidra til at disse tilbyggene vil underordne seg eksisterende bygg, og skolebyggets karakteristiske takform og uttrykk vil i liten grad bli p\u00e5virket. Totalt \u00e5pnes det opp for 2550 m2 BRA og en utnyttelsesgrad p\u00e5 %-BRA 127. Saksnummer PLAN-2022/20705 Side 4 av 13 Seksjon for kulturarv i Vestland fylkeskommune vurderer at den s\u00f8rlige delen av skolen kan t\u00e5le et h\u00f8yere volum, blant annet siden bygget henvender seg mot andre h\u00f8ye konstruksjoner. P\u00e5 bakgrunn av at volum A-C er redusert og underordner seg eksisterende bygg kan plan- og bygningsetaten akseptere en h\u00f8yere byggeh\u00f8yde for volum D. Dette muliggj\u00f8r at det kan etableres nye klasserom og etablering av universell tilkomst til skolen. Felt o_UN1 er omfattet av hensynssone kulturmilj\u00f8, H570_3. Konkret utbygging m\u00e5 vurderes n\u00e6rmere i byggesak. I bestemmelsene er det sikret at hovedstruktur og det opprinnelige eller karakteristiske uttrykket i utforming, materialbruk, farger og utf\u00f8relse skal tas vare p\u00e5 i st\u00f8rst mulig grad. Ventilasjonskanaler kan legges p\u00e5 tak, men slik at de er minst mulig synlig fra bakkeplan. Vi vurderer at hensyn til kulturmilj\u00f8 er tilfredsstillende sikret i planforslaget. Sl\u00e5tthaug ungdomsskole (o_UN2) Hovedgrepet i reguleringsplanen er \u00e5 tilrettelegge for tilfredsstillende undervisningsarealer for Sl\u00e5tthaug ungdomsskole, iht. gjeldende skolebruksplan. Nytt tilbygg for ungdomsskolen plasseres i nordenden av planomr\u00e5det, vinkelrett p\u00e5 eksisterende bygg. Se figur 3 for plassering av tilbygg. I den nordlige delen av skolen \u00e5pnes det for p\u00e5bygg med \u00e9n etasje. Siden 2007 har midlertidig paviljong/brakkebygg ved innkj\u00f8ring til skolen blitt brukt som et tilleggsareal for skolen. En viktig del av plangrepet er at paviljongen skal fjernes og omr\u00e5det der den st\u00e5r skal tilbakef\u00f8res som gr\u00f8ntomr\u00e5de/uteoppholdsareal for ungdomsskolen. Utnyttingsgraden er satt til 92 %-BRA for felt o_UN2. I KPA er det for sone 3, ytre fortettingssone angitt en utnyttelsesgrad p\u00e5 mellom 30-% og 120-% BRA. Foresl\u00e5tt utnyttelse er i samsvar med KPA. Figur 3: Illustrasjonsplan over Sl\u00e5tthaug ungdomsskole som viser plassering av nybygg. Saksnummer PLAN-2022/20705 Side 5 av 13 Det er i planforslaget vektlagt at tilbygget og p\u00e5bygget skal tilpasses eksisterende bygg, landskap og omgivelser. Det er videre lagt til grunn at n\u00f8dvendige terrenginngrep skal utf\u00f8res mest mulig sk\u00e5nsomt. Plan- og bygningsetaten slutter seg til forslagstiller sin vurdering. Det er et positivt grep at omr\u00e5det der den midlertidige st\u00e5r i dag blir tilbakef\u00f8rt til uteoppholdsareal. Dette \u00e5pner ogs\u00e5 opp inngangen til Sl\u00e5tthaug ungdomsskole. Tilbygget er foresl\u00e5tt p\u00e5 et omr\u00e5de som er lite brukt i dag. Formingsveilederen er et vedlegg til reguleringsplanen for Sl\u00e5tthaug ungdomsskole. Denne m\u00e5 ses i sammenheng med planbeskrivelsen og reguleringsbestemmelsene. Formingsveilederen er retningsgivende for utforming av bebyggelse og landskapsrom. Enkelte elementer i formingsveilederen er gjort juridisk bindende gjennom bestemmelsene. Sl\u00e5tthaughallen (o_ID) og snusl\u00f8yfe Sl\u00e5tthaughallen reguleres til idrettsform\u00e5l i samsvar med dagens funksjon og bruk. Hallen regnes som utbygd, men det tillates mindre tilbygg innenfor byggegrenser avmerket i plankartet. Det tilrettelegges for endret kj\u00f8rem\u00f8nster, og en generell opprydding i de trafikale forholdene utenfor hallen med det form\u00e5l \u00e5 forbedre trafikksikkerheten for myke trafikanter. Det skal etableres en snusl\u00f8yfe utenfor Sl\u00e5tthaughallen Denne vil medf\u00f8re inngrep i eksisterende trappekonstruksjon og det vil v\u00e6re behov for \u00e5 bearbeide omr\u00e5det utenfor idrettshallen i sin helhet. HC-parkering og parkering for driftsbiler opprettholdes tilsvarende dagens situasjon. Byarkitekten uttalte til offentlig ettersyn at snuhammer/- sl\u00f8yfe s\u00f8r i planomr\u00e5det griper inn i den eksisterende gr\u00f8nne bufferen mellom parkeringsplassen og forarealet til sv\u00f8mmehallen/idrettshallen. Sett i sammenheng med det samlede enhetlige parkmilj\u00f8et fremst\u00e5r etablering av muren som noe uheldig. Forslagstiller har vurdert ulike utforminger av snuplass. Foresl\u00e5tt l\u00f8sning er den som er vurdert som best etter en helhetlig vurdering. Plan- og bygningsetaten st\u00f8tter denne vurderingen. Uteoppholdsarealer og bl\u00e5gr\u00f8nn struktur Begge skolene benytter omkringliggende naturomr\u00e5der til utearealer/skoleg\u00e5rd og disse omr\u00e5dene er ogs\u00e5 mye benyttet av lokalbefolkning og barnehager i n\u00e6romr\u00e5det. Planforslaget videref\u00f8rer prinsippet om at naturomr\u00e5dene skal v\u00e6re allment tilgjengelige og omr\u00e5det som omtales som kollen, vest for ungdomskolen, reguleres til form\u00e5l offentlig friomr\u00e5de og offentlig park. Omr\u00e5det som reguleres til park kan tilrettelegges for aktivitet som kan inng\u00e5 i skolens utearealer. Nordlig del av kollen reguleres som bl\u00e5/gr\u00f8nnstruktur (o_BG3), av hensyn til naturmangfoldet. Dette gjelder ogs\u00e5 et mindre areal bak Sl\u00e5tthaughallen hvor det er registrert en \u00f8kologisk korridor (o_BG1). Sl\u00e5tthaug videreg\u00e5ende skole, felt o_UN1 Uteoppholdsareal knyttet til Sl\u00e5tthaug videreg\u00e5ende skole er spredt, blant annet fordi skolen er fordelt p\u00e5 flere bygg. Elevene i A-bygget har sitt prim\u00e6re uteoppholdsareal i tilknytning til hovedinngangen i \u00f8st, men bruker ogs\u00e5 deler av friomr\u00e5dene. Nord for skolen er det et omr\u00e5de som er registrert som et sv\u00e6rt viktig friluftsomr\u00e5de i naturbase. Dette omr\u00e5det er registrert og kartlagt av Bymilj\u00f8etaten i 2016. Tilbygg i nordvest vil medf\u00f8re at en mindre del plenarealet beslaglegges. Samtidig er det utearealene \u00f8st for bygget som er mest i bruk blant elevene. Saksnummer PLAN-2022/20705 Side 6 av 13 Vi vurderer det som positivt at tilbygg A og B er trukket tilbake etter offentlig ettersyn. Slik bevares st\u00f8rre deler av plenen, og muligheter for aking i skr\u00e5ningen ved bygget opprettholdes. If\u00f8lge medvirkningsrapporten viser funn til at plenarealet nord for Sl\u00e5tthaug videreg\u00e5ende skole er en viktig uteplass med gode solforhold p\u00e5 sommerstid. Det flate omr\u00e5det blir ogs\u00e5 brukt til ballspill. Elevene ved den videreg\u00e5ende skolen vil ogs\u00e5 kunne bruke felles nye aktivitetsomr\u00e5der (f_LEK1 og f_LEK2). N\u00e6rmere disponering og detaljering av skolens utearealer m\u00e5 utredes i byggesak, og ses i sammenheng med nye tiltak p\u00e5 bygningsmassen. Sl\u00e5tthaug ungdomsskole, felt o_UN2 Det planlegges ikke for en elevtalls\u00f8kning ved ungdomsskolen, men tiltaket skal rette seg etter dagens standarder og arealkrav for uteoppholdsarealer. Anbefalt uteoppholdsareal er 15 000 m2 for skoler med inntil 300 elever, med et tillegg p\u00e5 25 m2 per elev over 300, i henhold til statlige anbefalinger. For Sl\u00e5tthaug ungdomsskole inneb\u00e6rer dette et krav p\u00e5 20 000 m2, hvilket tilsier 40 m2 pr elev i gjennomsnitt. B\u00e5de dagens og foresl\u00e5tt ny situasjon for mengden uteareal til Sl\u00e5tthaug ungdomsskole er langt under anbefalingen. Det oppgis i planbeskrivelsen at Sl\u00e5tthaug ungdomsskole har 8 700 m2 uteoppholdsareal. Deler av arealet oppn\u00e5r ikke kvalitetskravene i KPA2018. Det er derfor sikret minimum 6 600 m2 uteoppholdsareal innenfor form\u00e5lene undervisning (o_UN2), friomr\u00e5de p\u00e5 kollen og park. Dette tilsier et gjennomsnitt p\u00e5 henholdsvis 17,4 m2 og 13,2 m2 per elev. For \u00e5 kompensere for mangelen p\u00e5 areal, er det lagt til grunn h\u00f8y kvalitet, god variasjon og flerbruk i skolens aktivitets- og oppholdsomr\u00e5der. Det er krevende \u00e5 oppn\u00e5 anbefalt mengde uteoppholdsareal ved ombygging av eksisterende bygningsmasse. Plan- og bygningsetaten vurderer at det er gjort gode grep for \u00e5 tilf\u00f8re skolen mer uteoppholdsareal enn dagens situasjon. F\u00f8ringene i formingsveilederen som angir h\u00f8y kvalitet i utforming, materialbruk og utrustning i skolens aktivitets- og oppholdsomr\u00e5der kan regnes som kompenserende tiltak for manglende uteareal. Lekeplassene (f_LEK1-2) er plassert noe langt unna ungdomsskolen, og vil derfor ikke medregnes i mengdekravet for uteoppholdsareal. Dette arealet vil v\u00e6re et supplement som kan benyttes av Sl\u00e5tthaug ungdomsskole og Sl\u00e5tthaug videreg\u00e5ende skole. Plan- og bygningsetaten er positive til at lekeplassene f\u00e5r en endret bruk fra parkeringsareal og at arealene vil kunne fungere som n\u00e6rmilj\u00f8anlegg. Varelevering og renovasjonsl\u00f8sning Til offentlig ettersyn kom det flere merknader p\u00e5 foresl\u00e5tt l\u00f8sning for varelevering og renovasjon. Statens vegvesen ba om at planforslaget omarbeides slik at trafikksikkerhet i forbindelse med varelevering og renovasjon blir ivaretatt. Barn og unges representant vurderte foresl\u00e5tt l\u00f8sning som uheldig da den kan medf\u00f8re farlige situasjoner for barn og unge, og at hensynet til barn og unge ikke anses \u00e5 v\u00e6re tilfredsstillende ivaretatt. I etterkant av offentlig ettersyn har det v\u00e6rt vurdert ulike hentesteder for varelevering og renovasjon, viser til mulighetsstudie for varelevering- og renovasjonsl\u00f8sning datert 04.06.2024. Forslagstiller anbefaler at vareleveringsl\u00f8sning slik som til offentlig ettersyn videref\u00f8res med flere avb\u00f8tende tiltak. Denne l\u00f8sningen er gjennomf\u00f8rbar, mer trafikksikker, mindre arealkrevende og har lavere kostnad. Ingen av de andre vurderte alternativene er gjennomf\u00f8rbare. Saksnummer PLAN-2022/20705 Side 7 av 13 Figur 4: Illustrasjon som viser sporingskurver for store kj\u00f8ret\u00f8y med lengde p\u00e5 inntil 10,5m. F\u00f8lgende avb\u00f8tende tiltak er sikret etter offentlig ettersyn: \u2022 Omr\u00e5det ved renovasjonsl\u00f8sningen og varemottaket utvides slik at kj\u00f8ret\u00f8y opptil 10,5 m kan snu uten \u00e5 rygge, jf. figur 4. \u2022 Tilkomstvegen til skolens \u00f8stside utvides, og arealform\u00e5let endres til et gatetun (f_GT2). Innenfor gatetun f_GT2 skal det etableres et minimum 1,5 meter bredt gangareal, som er visuelt adskilt fra kj\u00f8rebane. \u2022 Gangaksen fra krysset Osvegen x Elvenesvegen til Solli DPS (f_GS2, f_GS3 og f_GG10) gj\u00f8res gjennomg\u00e5ende. \u2022 Det etableres en gruset snarveg (f_TV2) som kobler sammen gang- og sykkelveg f_GS3 og gatetun f_GT2. Etter grundige vurderinger, anbefaler Plan- og bygningsetaten foresl\u00e5tt varelevering og renovasjonsl\u00f8sning. L\u00f8sningen er optimalisert etter offentlig ettersyn og det er sikret flere avb\u00f8tende tiltak. Det er en vurdering mellom ulike hensyn som trafikksikkerhet, minimering av terrenginngrep og bevegelsesm\u00f8nsteret til skoleelevene. Foresl\u00e5tt l\u00f8sning legger til rette for at vareleverings- og renovasjonskj\u00f8ret\u00f8y p\u00e5 inntil 10,5 m kan snu uten rygging. Mobilitetsplanen datert 04.06.2024 viser at 40 % av de g\u00e5ende og syklende ungdomsskoleelevene kommer fra omr\u00e5der \u00f8st for planomr\u00e5det. Det har derfor v\u00e6rt viktig \u00e5 sikre trygge gangsoner som er visuelt adskilt fra kj\u00f8rebanen og snarveger som reduserer konflikpunkter mellom g\u00e5ende og store kj\u00f8ret\u00f8y. Dette er sikret i bestemmelsene. Vi forutsetter at gangarealet langs gatetun f_GT2 p\u00e5 minimum 1,5 m som skal v\u00e6re visuelt adskilt etableres med ulike taktile materialer slik som vist i formingsveilederen. Gjennomf\u00f8ring av reguleringsplanen vil medf\u00f8re en forbedret trafikksituasjon i forhold til i dag. Ny hente- og leveringssone utenfor Sl\u00e5tthaughallen bidrar til et tydeligere kj\u00f8rem\u00f8nster og \u00f8kt trafikksikkerhet. Det er sikret rekkef\u00f8lgekrav om at f\u00f8lgende tiltak skal v\u00e6re opparbeidet f\u00f8r det gis midlertid brukstillatelse for felt o_UN2: omr\u00e5de for renovasjon/varelevering tilknyttet o_UN2, f_TV2, f_GT2 og f_GG10. F\u00f8r det gis ferdigattest skal f\u00f8lgende tiltak v\u00e6re ferdig opparbeidet: bom mellom kj\u00f8reveg o_KV3 og gatetun f_GT1. Saksnummer PLAN-2022/20705 Side 8 av 13 Vi har vurdert at dette er viktige tiltak \u00e5 sikre s\u00e6rlig med hensyn til trafikksikkerheten for barn og unge, og at dette er skoleveg. Forslagsstiller anbefaler at dagens avfallsl\u00f8sning oppgraderes til nedgravd beholderl\u00f8sning med hydraulisk lift (lift-o-mat). Det er sikret at det skal etableres nedgravd l\u00f8sning for renovasjon for o_UN2 innenfor bestemmelsesomr\u00e5de #2. Renovasjonsl\u00f8sningen skal ikke inneb\u00e6re kranl\u00f8ft. Vi slutter oss til foresl\u00e5tt avfallsl\u00f8sning. Parkering og sykkelparkering Innenfor felt PP5 og PP6 kan det etableres inntil 21 parkeringsplasser for Sl\u00e5tthaug ungdomsskole. Dette er i samsvar med parkeringsdekning for ytre fortettingssone i KPA2018, og anbefalinger i mobilitetsplan datert 04.06.2024. For en skole p\u00e5 60 \u00e5rsverk \u00e5pner KPA2018 for mellom 18-30 parkeringsplasser. Parkeringsplassene som utg\u00e5r erstattes av n\u00e6rmilj\u00f8anlegg, sykkelparkering, vegetasjon og lekeareal. Plan- og bygningsetaten slutter seg til foresl\u00e5tt parkeringsdekning for Sl\u00e5tthaug ungdomsskole. Parkeringsplassene ved Sl\u00e5tthaug videreg\u00e5ende skole reduseres fra ca. 60 for bil og 30-40 for motorsykkel til ca. 30 for bil og 40 til motorsykkel. Parkeringsdekningen for en skole p\u00e5 50 \u00e5rsverk i byfortettingssone er mellom 7,5 \u2013 12,5 parkeringsplasser i henhold til KPA2018. Parkeringsdekningen for den videreg\u00e5ende skolen er h\u00f8yere enn KPA2018. Forslagstiller har ikke redusert parkeringsplassene ytterligere, siden det er form\u00e5lstjenlig at disse plassene kan vurderes som fremtidig sykkelparkering for Sl\u00e5tthaughallen ved behov. Plan- og bygningsetaten slutter seg til foresl\u00e5tt parkeringsdekning til den videreg\u00e5ende skolen. Planforslaget rydder opp i parkeringssituasjon ved skolene, og f\u00f8rer til bedre forhold for myke trafikanter. Antall parkeringsplasser er redusert i forhold til dagens situasjon. Sl\u00e5tthaug ungdomsskole og Sl\u00e5tthaug videreg\u00e5ende skole oppfyller kravet om 10 % HC parkering. For Sl\u00e5tthaug videreg\u00e5ende skole og Sl\u00e5tthaug ungdomsskole skal sykkelparkeringen bygges ut etappevis. For begge skolene er det sikret i bestemmelsene at det skal sikres areal innenfor planomr\u00e5det til at sykkelparkeringen kan utvides til 32 sykkelparkeringsplasser pr. 10. \u00e5rsverk tilknyttet undervisningsbygg i o_UN1 og o_UN2. Dette er i samsvar med KPA. For Sl\u00e5tthaug videreg\u00e5ende skole skal det etableres minimum 10 sykkelparkeringsplasser pr. tilbygg. For Sl\u00e5tthaug ungdomsskole skal det etableres minimum 21 sykkelparkeringsplasser pr. 10. \u00e5rsverk tilknyttet undervisningsbygg i o_UN2. Plan- og bygningsetaten slutter seg til foresl\u00e5tt sykkelparkeringsdekning. Naturmangfold Fagkyndige har etter offentlig ettersyn vurdert at naturmangfoldsrapporten gir et godt nok grunnlag for \u00e5 vurdere konsekvensen ved de foresl\u00e5tte tilbyggene til Sl\u00e5tthaug videreg\u00e5ende skole. Konklusjonen er at konsekvensene for naturmangfoldet vil v\u00e6re sv\u00e6rt begrenset, siden tilbyggene vil v\u00e6re knyttet til eksisterende bygningsmasse. Det er gjort en faglig vurdering p\u00e5 at det er lite verdier i omr\u00e5det som f\u00e5r negative konsekvenser av eventuell utbygging av den videreg\u00e5ende skolen i felt o_UN1. Saksnummer PLAN-2022/20705 Side 9 av 13 Vurdering av naturmangfoldlovens \u00a7\u00a7 8-12 \u00a7 8. kunnskapsgrunnlaget Offentlige beslutninger som ber\u00f8rer naturmangfold, skal bygge p\u00e5 et kunnskapsgrunnlag som st\u00e5r i forhold til sakens karakter og risiko for skade p\u00e5 naturmangfoldet. Utredning i naturmangfoldrapport og vurdering av planomr\u00e5det er basert p\u00e5 vitenskapelig kunnskap innhentet etter gjeldende metodikk. Kunnskapsgrunnlaget er basert p\u00e5 offentlig tilgjengelige kartdatabaser og befaring utf\u00f8rt 9. juni 2022 og september 2022. Kunnskapsgrunnlaget er vurdert som tilstrekkelig. \u00a7 9. F\u00f8re-var-prinsippet F\u00f8re-var prinsippet skal blant annet sikre at dersom det: \u00abForeligger en risiko for alvorlig eller irreversibel skade p\u00e5 naturmangfoldet, skal ikke mangel p\u00e5 kunnskap brukes som begrunnelse for \u00e5 utsette eller unnlate \u00e5 treffe forvaltningstiltak.\u00bb Konklusjonen i naturmangfoldsrapporten er at dersom avb\u00f8tende tiltak sikres i planforslaget er det lav sannsynlighet for at tiltakene kan medf\u00f8re uforutsett alvorlig eller irreversibel skade p\u00e5 naturmangfoldet. Flere avb\u00f8tende tiltak er sikret i reguleringsbestemmelsene. Ved s\u00f8knad om tiltak skal det legges ved gjennomf\u00f8rt kartlegging av fremmede arter innenfor tiltaksomr\u00e5det, og tiltaksplan for h\u00e5ndtering av disse. Innm\u00e5lte tr\u00e6r som vist p\u00e5 illustrasjonsplan datert 12.12.2024 skal tilstrebes bevart. Innm\u00e5lte tr\u00e6r som eventuelt m\u00e5 fjernes, skal erstattes med nye tr\u00e6r av tilsvarende art, st\u00f8rrelse og plassering. Tr\u00e6r som skal bevares/flyttes skal kartlegges og inng\u00e5 i marksikringsplanen. Etter Plan- og bygningsetaten sin vurdering foreligger det tilstrekkelig kunnskap om naturmangfoldet og virkninger p\u00e5 naturmangfoldet. F\u00f8re-var-prinsippet kommer dermed ikke til anvendelse, jf. naturmangfoldloven \u00a7 9. \u00a7 10 \u2013 \u00d8kosystemtiln\u00e6rming og samlet belastning P\u00e5virkning av et \u00f8kosystem skal vurderes ut fra den samlede belastning som \u00f8kosystemet blir utsatt for. Utbyggingen er sett i sammenheng med andre planlagte tiltak i n\u00e6romr\u00e5det samt den samlede belastningen p\u00e5 gr\u00f8ntdraget over kollen. Det er ikke vurdert at tiltaket vil v\u00e6re av vesentlig samlet belastning, da sammenhengende gr\u00f8nnstruktur bevares. \u00a7 11 - Kostnadene ved milj\u00f8forringelse skal b\u00e6res av tiltakshaver. Det er implementert avb\u00f8tende tiltak som er n\u00f8dvendige for \u00e5 begrense potensielle skader p\u00e5 naturmangfoldet. Dette omfatter blant annet bevaring av vegetasjon, tr\u00e6r og tiltak som motvirker spredning av fremmede arter. Disse anses ikke som urimelige ut fra tiltaket, og tiltakshaver skal bekoste gjennomf\u00f8ringen. \u00a7 12 \u2013 Milj\u00f8forsvarlige teknikker og driftsmetoder For \u00e5 unng\u00e5 eller begrense skade p\u00e5 naturmangfoldet skal det tas utgangspunkt i driftsmetoder, teknikk og lokalisering som gir beste samfunnsmessige resultater. Forslagstiller opplyser i planbeskrivelsen om at milj\u00f8forsvarlige teknikker og driftsmetoder skal benyttes. Det skal lages milj\u00f8strategi og milj\u00f8program, og prosjektegen milj\u00f8oppf\u00f8lgingsplan for \u00e5 sikre dette. Plassering av nybygg beslaglegger et gr\u00f8ntareal som er funksjonsomr\u00e5de for flere livskraftige vanlige arter, men arealet har i dag begrenset funksjon fordi det er preget av menneskelig p\u00e5virkning og forurensing av fremmede arter. Milj\u00f8forsvarlige teknikker og driftsmetoder vurderes med dette som ivaretatt. Saksnummer PLAN-2022/20705 Side 10 av 13 Plan- og bygningsetaten foresl\u00e5r at det ogs\u00e5 blir sikret at anleggsarbeid blir utf\u00f8rt utenom hekketid. Det er registrert flere r\u00f8dlistede fugler i n\u00e6rliggende omr\u00e5der som her vurderes som influensomr\u00e5der. Arter som er registrert er fiskem\u00e5ke (s\u00e5rbar, VU) og gr\u00e5spurv (n\u00e6r truet, NT), st\u00e6r (NT) og tyrkerdue (NT). Det er sannsynlig at disse artene ogs\u00e5 forekommer innenfor planomr\u00e5det. Sl\u00e5tthaug ungdomsskole har bekreftet at m\u00e5ker hekker p\u00e5 tak og i omr\u00e5det. Plan- og bygningsetaten vurderer at omsynet til r\u00f8dlistede arter og hekkeperioden m\u00e5 hensyntas i byggefasen, og sikres i bestemmelsene. Vi anbefaler f\u00f8lgende supplering av bestemmelsene: \u00abDet tillates ikke anleggsarbeid i perioden april til juni, av hensyn til hekkende fugl.\u00bb Forslagstiller \u00f8nsker ikke en begrensning av anleggsperioden. \u00c5rsaken er at dette vil hindre en effektiv byggeprosess, og forsinke byggeprosjektet. De viser ogs\u00e5 til at hekking av fugler er dekket av naturmangfoldsloven, og at det derfor ikke er n\u00f8dvendig \u00e5 sikre det i bestemmelsene. Plan- og bygningsetaten fastholder v\u00e5r vurdering om at dette b\u00f8r sikres med en bestemmelse i reguleringsplanen. Fiskem\u00e5ke er en s\u00e5rbar art med tanke p\u00e5 st\u00f8y i hekkeperioden, og det er vurdert som n\u00f8dvendig at anleggsarbeidene opph\u00f8rer i artens hekkeperiode. Dette forholdet m\u00e5 sikres i bestemmelsene for at naturmangfoldloven skal v\u00e6re ivaretatt. Overvannsh\u00e5ndtering og marin grense Det er utarbeidet VA-rammeplan, datert 26.04.2024. Det er sikret rekkef\u00f8lgekrav om at flomveg innenfor hensynsone H190_1 og H190_2 og avskj\u00e6rende flomveg mot Solli DPS, gnr. 44, bnr. 9, skal v\u00e6re ferdig opparbeidet f\u00f8r det gis midlertidig brukstillatelse. Vi vurderer at overvannsh\u00e5ndteringen er ivaretatt med f\u00f8lgende tiltak. Deler av planomr\u00e5det er under marin grense. Det er i premissnotat geoteknikk datert 11.12.2024 utf\u00f8rt vurdering av fare for omr\u00e5deskred for hele planomr\u00e5det. Med bakgrunn i utf\u00f8rte grunnunders\u00f8kelser og observasjoner av berg i dagen er det vurdert at det ikke er fare for omr\u00e5deskred i reguleringsplanomr\u00e5det. Klima og energi Det er utarbeidet klimanorm og klimaregnskap for planforslaget. If\u00f8lge forslagstiller er det utf\u00f8rt en rekke klimagassberegninger i prosjektet, hvor blant annet tiltaket har m\u00e5l om minimum 40 % utslippsreduksjon iht. BREEAM-NOR 2016 Mat 01 krit. 11-14. Det oppfordres til \u00e5 aktivt arbeide med \u00e5 redusere klimagassutslipp i videre prosjektering og byggefase. Utslippene kan reduseres ved \u00e5 blant annet vurdere materialmengder, materialtyper, energiambisjon og energiproduksjon. I bestemmelsene er det \u00e5pnet for at solenergiproduksjon og vegetasjonstak skal etableres p\u00e5 egnede takflater, s\u00e5 langt det er form\u00e5lstjenlig. Forslagstiller opplyser i planbeskrivelsen at \u00abDet skal tilstrebes utslippsfri byggeplass. Kj\u00f8ret\u00f8y for betong- og massetransport skal som minimum v\u00e6re fossilfrie, men m\u00e5l om \u00e5 v\u00e6re utslippsfrie.\u00bb I klimanorm er det lagt inn full fossilfri byggeplass. I klimanorm er det oppgitt at det er gjennomf\u00f8rt ombrukskartlegging, og gjort en vurdering av gjenbruk for bygningsmassen. Eksisterende b\u00e6rekonstruksjoner skal bevares i tillegg til enkelte andre bygningsdeler. I tillegg skal prosjektet prosjekteres for ombruk. Dette for \u00e5 Saksnummer PLAN-2022/20705 Side 11 av 13 tilrettelegge for fremtidig ombruk ved \u00e5 benytte materialer og produkter det er mulig \u00e5 demontere. Vi viser til planbeskrivelsen kap. 4.9.1 og formingsveilederen for n\u00e6rmere beskrivelser. Plan- og bygningsetaten synes det er positivt at forslagstiller har fokus p\u00e5 utslippsfri/fossilfri byggeplass og ombruk i prosjektet. Anbefalt vedtak: 1. I medhold av plan- og bygningsloven \u00a7\u00a7 12-12, jf. 12-11, vedtas f\u00f8lgende forslag til detaljregulering: a. Fana. Gnr. 44, bnr. 572 mfl., Sl\u00e5tthaug skole, arealplan-ID 70870000 vist p\u00e5 plankart, sist datert 04.12.2024. b. Tilh\u00f8rende reguleringsbestemmelser, sist datert 24.01.2025. 2. med f\u00f8lgende endringer. a. Ny bestemmelse: \u00abDet tillates ikke anleggsarbeid i perioden april til juni, av hensyn til hekkende fugler.\u00bb b. F\u00f8r kunngj\u00f8ring m\u00e5 reguleringsbestemmelser rettes i samsvar med bystyrets vedtak. Plan- og bygningsetaten Aslaug Aalen Avdelingsleder Tarje I. Wanvik Etatsleder Dette dokumentet er godkjent elektronisk. Saksnummer PLAN-2022/20705 Side 12 av 13 Vedlegg: Plankart 04.12.2024 Reguleringsbestemmelser 24.01.2025 Planbeskrivelse 12.12.2024 Merknadsskjema 12.12.2024 Formingsveileder 12.12.2024 Illustrasjonsplan datert 12.12.2024 Fasadetegninger Sl\u00e5tthaug ungdomsskole 09.01.2025 Illustrasjoner Sl\u00e5tthaug ungdomsskole 08.01.2025 Snitt Sl\u00e5tthaug ungdomsskole 04.06.2024 Terrengprofiler Sl\u00e5tthaug ungdomsskole 04.06.2024 Volumstudie Sl\u00e5tthaug VGS 29.04.2024 Snitt Sl\u00e5tthaug VGS 29.04.2024 Sol- og skyggeillustrasjoner 13.05.2024 Oversiktsplan landskap 01.06.2024 Landskapsplan 01.06.2024 Snitt landskap 01.06.2024 Naturmangfoldrapport 26.09.2022 Redegj\u00f8relse arkitektur og byformingsstrategi 04.06.2024 Kulturminnedokumentasjon 18.08.2022 Medvirkningsrapport 12.12.2022 Mobilitetsplan 04.06.2024 Notat om regulerte veganlegg 13.12.2024 Trafikkanalyse 04.06.2024 Vegtegninger 13.12.2024 Renovasjonsteknisk notat 04.06.2024 Mulighetsstudie for varelevering og renovasjon 04.06.2024 ROS-analyse datert 10.06.2024 St\u00f8yrapport 19.04.2024 Skredfarerapport 29.09.2022 Milj\u00f8geologisk grunnunders\u00f8kelse 30.09.2022 Premissnotat geoteknikk 11.12.2024 VA-rammeplan 26.04.2024 Bergen Vanns uttale til VA rammeplan 21.05.2024 Klimagassberegninger 30.04.2024 Klimanorm Bergen 30.04.2024 Stedsanalyse 19.08.2021 Fullstendig dokumentoversikt og saksgang, se https://www.bergen.kommune.no/omkommunen/offentlig- innsyn/innsynplanogbyggesak saksnr PLAN-2022/20705 Saksnummer PLAN-2022/20705 Side 13 av 13 "
}