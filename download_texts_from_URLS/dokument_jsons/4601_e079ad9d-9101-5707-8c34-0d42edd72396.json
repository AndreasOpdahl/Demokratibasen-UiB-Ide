{
  "dokument_id": "e079ad9d-9101-5707-8c34-0d42edd72396",
  "doc_type": "case_attachment",
  "kommune": 4601,
  "tittel": "_ KLAGE-2023_13813-22 Stadfesting gnr 13 bnr 644 klagesak 1128090_1_1",
  "url": "https://bergen.kommune.no/politikere-utvalg/api/fil/bk360/9862261/-KLAGE-2023-13813-22-Stadfesting-gnr-13-bnr-644-klagesak-1128090-1-1",
  "tekst": " V\u00e5r dato: V\u00e5r ref: 10.01.2024 2023/15988 Deres dato: Deres ref: SANDS ADVOKATFIRMA DA AVD BERGEN Saksbehandler, innvalgstelefon Nyg\u00e5rdsgaten 95 Marte Ruvang Karlsen, 5557 2116 5008 BERGEN Bergen kommune gnr. 13 bnr. 644, Stavekirkevegen 11B. Oppf\u00f8ring av nye boenheter. Vi viser til oversendelse av klagesak fra Bergen kommune, mottatt her den 20.10.2023. Vedtak Statsforvalteren i Vestland stadfester Bergen kommunes vedtak av 15.05.2023. Sakens bakgrunn Bergen kommune ga i vedtak datert 15.05.2023 tillatelse til oppf\u00f8ring av to leilighetsbygg med tilh\u00f8rende utomhusanlegg p\u00e5 gnr. 13 bnr. 644. Vedtaket ble p\u00e5klaget av SANDS advokatfirma ved advokat Lars Selmar Alsaker, p\u00e5 vegne av Brennhaugen og Omegn vel, ved brev datert 12.06.2023. I klagen anf\u00f8res det i hovedsak at tiltaket er i strid med de hensyn som Bystyret har fremmet ved planvedtaket n\u00e5r det gjelder byggeh\u00f8yder, grad av utnytting, terrengbehandling og takutforming. Klagen ble behandlet i Utvalg for milj\u00f8 og byutvikling i m\u00f8te den 16.10.2023. Klagen ble ikke tatt til f\u00f8lge, med elleve mot seks stemmer. Saken ble etter dette sendt over til Statsforvalteren i Vestland for endelig avgj\u00f8relse. Vi har etter dette mottatt b\u00e5de telefonsamtale og merknader fra klagersiden ang\u00e5ende tolkning av reguleringsplanen. Dette gjelder i hovedsak det samme som er anf\u00f8rt tidligere. Klager mener at utbygger har endret prosjektet ved \u00e5 flytte store deler av bygningsvolumet under bakkeniv\u00e5, og at dette tilsidesetter Bystyrets intensjon og planvedtak. Vi viser for \u00f8vrig til sakens dokumenter som vi forutsetter at parten er kjent med. Statsforvalteren finner saken tilstrekkelig opplyst jf. forvaltningsloven (fvl.) \u00a7 33 siste ledd. Regelverk Forvaltningsloven gjelder for Statsforvalterens saksbehandling jf. plan- og bygningsloven (pbl.) \u00a7 1-9 f\u00f8rste ledd. Statsforvalteren har kompetanse til \u00e5 pr\u00f8ve alle sider av saken, herunder \u00e5 ta hensyn til E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Statens hus, Kaigaten 9, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/4 nye omstendigheter. Ved pr\u00f8ving av det frie skj\u00f8nn skal Statsforvalteren legge stor vekt p\u00e5 hensynet til det kommunale selvstyret jf. fvl. \u00a7 34 andre ledd. Kommuneplaner og reguleringsplaner, med bestemmelser, er bindende jf. pbl. \u00a7\u00a7 11-6 og 12-4. Videre fremg\u00e5r det av pbl. \u00a7 1-9 andre ledd at det i byggesaken \u00abikke (kan) klages p\u00e5 forhold som er avgjort i bindende reguleringsplan\u00bb. Det f\u00f8lger av pbl. \u00a7 29-2 at tiltaket etter kommunens skj\u00f8nn skal inneha gode \u00abvisuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering\u00bb. Planstatus Gjeldende eiendom er omfattet av reguleringsplan \u00abFANA. GNR 13 BNR 644 MFL., STAVKIRKEVEGEN, BOLIGER\u00bb, PlanID 66460000, hvor den er regulert til bolig- og blokkbebyggelse. I Kommuneplanens arealdel (KPA2018) ligger eiendommen i omr\u00e5de som er satt av til bebyggelse og anlegg, i ytre fortettingssone, innenfor hensynssonene konsesjonsomr\u00e5de fjernvarme, veist\u00f8y gul sone og kulturmilj\u00f8. Statsforvalterens vurdering Samsvar med reguleringsplan Dere mener at tiltaket er i strid med de hensyn som Bystyret har lagt til grunn ved planvedtaket. Dere viser i denne forbindelse til at Bystyret i deres vedtak av reguleringsplanen den 22.06.2022 uttalte f\u00f8lgende i deres begrunnelse for endring av bestemmelser om byggeh\u00f8yder, og om utnyttingsgrad: \u00abN\u00e5r det gjelder at byggeh\u00f8yden reduseres er det vesentlig at dette ogs\u00e5 medf\u00f8rer at bebyggelsens st\u00f8rrelse / volum reduseres tilsvarende slik at dette volumet ikke bare flyttes til andre deler av prosjektet. Derfor justeres grad av utnyttelse tilsvarende det areal som utg\u00e5r ved byggeh\u00f8ydereduksjonen\u00bb. Dere har anf\u00f8rt utbygger har endret prosjektet og flyttet store deler av bygningsvolumet under bakkeniv\u00e5, og dermed omg\u00e5r intensjonen bak reguleringsbestemmelsene. Det fremg\u00e5r av sakens dokumenter at oms\u00f8kt tiltak er i tr\u00e5d med reguleringsplanens materielle bestemmelser om byggeh\u00f8yder og utnyttelsesgrad. Det klare utgangspunktet er da at kommunen har plikt til \u00e5 gi tillatelse dersom det \u00abikke er i strid med bestemmelser gitt i eller i medhold av (plan- og bygningsloven)\u00bb jf. pbl. \u00a7 21-4 jf. \u00a7 12-4. Dette er ogs\u00e5 en konsekvens av legalitetsprinsippet, om at offentlige inngrep i borgernes rettsstilling krev klar hjemmel i lov, eller i bestemmelse gitt med hjemmel i lov. Statsforvalteren er av den oppfatning at Bystyrets uttalelse i vedtaket av 22.06.2022 ikke er en klar nok hjemmel til \u00e5 gi avslag p\u00e5 oms\u00f8kte tiltak, all den tid tiltaket oppfyller reguleringsplanens materielle bestemmelser om utnyttelsesgrad. Visuelle kvaliteter Dere har anf\u00f8rt at synlig volum i liten grad reduseres fordi mesteparten av volumreduksjonene skjer i ikke-synlig sokkel, og at bygget derfor fortsatt vil fremst\u00e5 som sv\u00e6rt dominerende i forhold til dets bygde og naturgitte omgivelser. Side: 3/4 Selv om tiltaket oppfyller de materielle bestemmelser i reguleringsplanen, kan kommunen gi avslag med hjemmel i plan- og bygningslovens krav om visuelle kvaliteter jf. pbl. \u00a7 29-2. Som det fremg\u00e5r av ordlyden i bestemmelsen, skal vurderingen av tiltakets visuelle kvaliteter baseres p\u00e5 kommunens frie skj\u00f8nn. Det er lovgivers oppfatning at lokale bygningsmyndigheter er best egnet til \u00e5 foreta denne skj\u00f8nnsmessige vurderingen. Selv om Statsforvalteren kan pr\u00f8ve alle sider av saken, m\u00e5 vi f\u00f8lgelig legge stor vekt p\u00e5 hensynet til det kommunale selvstyret jf. fvl. \u00a7 34 andre ledd. Bergen kommune har vurdert at de visuelle kvalitetene er tilfredsstillende, b\u00e5de i seg selv og med hensyn til omgivelsene. Vi viser her til Fagetatens vurdering: \u00abEksisterende villa fra 1979 av arkitektene Faaland er vedtatt revet og kulturminnedokumentasjon til Byantikvaren er godkjent i 2020. Byggesaksavdelingen vurderer at de to nye punkthusene tilpasser seg terrenget og omgivelsene p\u00e5 en god m\u00e5te og med sine former og vinkler, og ogs\u00e5 henspiller p\u00e5 villaens historie. Byggene har i hovedsak skr\u00e5tak, foruten en mindre del av heishusenes tak, som kan ansees som en ofte brukt l\u00f8sning som takopplett p\u00e5 skr\u00e5taksbebyggelse. Gjenbruk av byggematerialer bidrar til en videref\u00f8ring og foredling av byggets egenart, samt gir kvaliteter videre til et s\u00e6regent og stedstilpassede uttrykk og karakter. Det er redegjort for at solceller vil v\u00e6re i konflikt med det arkitektoniske uttrykket og lite gunstig med valgt takvinkel. Valg av materialer og fargebruk fremst\u00e5r generelt godt gjennomarbeidet og planlagt for \u00e5 tilpasse seg sine omgivelser, samtidig som byggene er fundamentert p\u00e5 sine egne premisser. Etter v\u00e5r vurdering er bestemmelsene tilstrekkelig ivaretatt for oms\u00f8kte tiltak.\u00bb Statsforvalteren er av den oppfatning at kommunens konklusjon er saklig begrunnet ut ifra de skj\u00f8nnsmessige vurderingene som de har adgang til \u00e5 foreta. Vi har derfor ingen innvendinger mot deres avgj\u00f8relse om at tiltaket er i tr\u00e5d med plan- og bygningslovens krav til visuelle kvaliteter. Vi har ved v\u00e5r vurdering lagt stor vekt p\u00e5 hensynet til det kommunale selvstyret jf. fvl. \u00a7 34 andre ledd. Annet Statsforvalteren er enig med kommunen i at n\u00f8dvendig utsprengning og terrengtilpasninger i forbindelse med oms\u00f8kte tiltak ikke inneb\u00e6rer \u00abun\u00f8dvendig utsprengning\u00bb, jf. planbestemmelsen \u00a7 2.3. Vi slutter oss ogs\u00e5 til at tiltaket er i samsvar med planbestemmelse \u00a7 2.2 om at \u00abbyggene skal hovedsakelig ha skr\u00e5taksform med en helning p\u00e5 mellom 20 og 30 grader\u00bb selv om heishusene har flatt tak. Vi finner etter dette ikke grunnlag for \u00e5 sette til side Bergen kommunes vedtak av 15.05.2023. Klagen blir ikke tatt til f\u00f8lge. Statsforvalterens vedtak er endelig og kan ikke p\u00e5klages jf. fvl. \u00a7 28 tredje ledd. Med hilsen Anne Kjersti Sande Marte Ruvang Karlsen fagdirekt\u00f8r seniorr\u00e5dgiver Dokumentet er elektronisk godkjent Side: 4/4 Kopi til: BERGEN KOMMUNE Postboks 7700 5020 BERGEN EN TIL EN ARKITEKTER AS Vaskerelven 8 5014 BERGEN STAVKIRKEVEIEN 11B AS Postboks 449 Nesttun 5853 BERGEN "
}