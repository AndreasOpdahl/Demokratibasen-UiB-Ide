{
  "dokument_id": "6d17c9ed-c7c9-5266-b805-c05b047ebd59",
  "doc_type": "case_attachment",
  "kommune": 4601,
  "tittel": "Tilleggsnotat om n\u00e6rmilj\u00f8pakken til bystyresak 62/24 Forslag til nye retningslinjer og kriterier for tilskuddsordninger innen barnehage og skole",
  "url": "https://bergen.kommune.no/politikere-utvalg/api/fil/bk360/9940928/Tilleggsnotat-om-naermiljopakken-til-bystyresak-62-24-Forslag-til-nye-retningslinjer-og-kriterier-for-tilskuddsordninger-innen-barnehage-og-skole",
  "tekst": " Byr\u00e5dsavdeling for barnehage og skole Til Notat Bystyrets kontor V\u00e5r referanse: 2024/00253-6 Nadine Viktoria Lunde Saksbehandler: Bratholmen Fra Dato: 22. februar 2024 Byr\u00e5det Tilleggsnotat om n\u00e6rmilj\u00f8pakken til bystyresak 62/24 Forslag til nye retningslinjer og kriterier for tilskuddsordninger innen barnehage og skole Utvalg for barnehage, skole og idrett behandlet i m\u00f8te 13. februar 2024 sak med forslag til nye kriterier og retningslinjer for tilskuddsordninger ved byr\u00e5dsavdeling for barnehage og skole. I utvalgsm\u00f8tet ble byr\u00e5det bedt om \u00e5 informere om f\u00f8lgende: \u2022 hvordan n\u00e6rmilj\u00f8pakken har oppst\u00e5tt \u2022 hvordan den er finansiert \u2022 hva som ble tildelt av midler i 2023 \u2022 utdype forslaget om at det ikke skal tas ut egenandel for deltakelse i aktiviteter som det s\u00f8ker om tilskudd til Opprettelsen av n\u00e6rmilj\u00f8pakken og endring av kriterier og retningslinjer I forbindelse med budsjettbehandlingen for 2007 ble det i bystyret fremmet et helhetlig forslag til budsjett for 2007 og \u00f8konomiplan for 2007 \u2013 2010 fra partiene H, Krf, V og Frp. Avtalen inneholdt blant annet et tekstforslag om \u00abN\u00e6rmilj\u00f8pakke \u2013 \u00c5pen skole\u00bb som ogs\u00e5 fikk tilslutning fra A, SV, RV SP og Demokratene: Bystyret ber byr\u00e5det arbeide for \u00e5 legge til rette for et mangfoldig fritidstilbud som favner alles behov og som kan bidra til et levende n\u00e6rmilj\u00f8. For \u00e5 kunne gi et tilbud til de barn og unge som faller utenfor de organiserte tilbudene i n\u00e6rmilj\u00f8et, ber bystyret byr\u00e5det fremlegge sak hvor skolene tas i bruk som en \u00e5pen arena i n\u00e6rmilj\u00f8et. Til bruk p\u00e5 ulike uorganiserte prosjekter i n\u00e6rmilj\u00f8et ber bystyret byr\u00e5det om \u00e5 avsette frie midler som barn, unge og andre initiativtakere i n\u00e6rmilj\u00f8et kan s\u00f8ke om. Det ble lagt inn kr. 6. mill. til n\u00e6rmilj\u00f8pakken i budsjettbehandling for 2007. Det ble lagt frem en prinsippsak til bystyret, med avklaringer rundt hvordan midlene til n\u00e6rmilj\u00f8pakken skulle fordeles og hvordan tiltaket skulle organiseres. Saken ble behandlet og vedtatt i Bergen bystyre juni 2007. F\u00f8lgende prinsipper ble vektlagt i saken ved tildeling av midler: \u2022 \u00d8ke tilsynsordningen til \u00e5 omfatte alle skoler som har behov for dette. \u2022 Skoleanleggene sees som en helhet hvor b\u00e5de ute- og inneomr\u00e5dene legges til rette for aktiviteter. \u2022 Tilstedev\u00e6relse av voksne ansvarlige som kan v\u00e6re tilretteleggere og bist\u00e5 brukerne etter behov. \u2022 Styrke aktivitetsniv\u00e5et i omr\u00e5der med lav grad av organisert aktivitet og/eller vanskelig oppvekst og d\u00e5rlige levek\u00e5r. \u2022 Ta hensyn til innvandrere/etniske grupper og se p\u00e5 hvordan ulike kulturer krever ulik tilrettelegging av aktivitetstilbud og derigjennom legge grunnlag for gode integreringsvilk\u00e5r. \u2022 Flere skoler kan samarbeide om tiltak der dette er naturlig \u2013 diskutere omr\u00e5der, alderssammensetning, ungdom, aktivitetstilbud i omr\u00e5der som geografisk kan sees under ett. I bystyresaken fra 2007 (vedtakspunkt 6) ba bystyret om at det skulle foretas en evaluering av ordningen innen 2 \u00e5r. I 2011 ble ordningen evaluert1, og kriterier for tildeling ble justert. I saken fra 2011 ble det vedtatt f\u00f8lgende kriterium i tillegg til de opprinnelige kriteriene: Tilsyn p\u00e5 skoler som ikke har ordin\u00e6rt tilsyn fra f\u00f8r, tilsyn og aktiviteter p\u00e5 skoleanlegg i omr\u00e5der med utfordringer mht. levek\u00e5r, og/eller hvor det er en h\u00f8y andel minoritetsspr\u00e5klige, og i omr\u00e5der med lav grad av organisert aktivitet og fritidstilbud. \u00d8vrige skoler vil deretter bli vurdert. I 2020 ble det innf\u00f8rt et nytt kriterium i n\u00e6rmilj\u00f8pakken knyttet til aktivitet p\u00e5 skoler i omr\u00e5det som omfattes av omr\u00e5desatsingen. I tillegg ble det spesifisert i retningslinjene at det er \u00f8nskelig at det tas lav eller ingen egenandel for deltakelse i aktivitet som det s\u00f8kes om. Kriteriene i 2020 var som f\u00f8lger: \u2022 Ved gjennomf\u00f8ring av aktiviteter forutsettes det at ansvarlige voksne er tilstede og kan tilrettelegge og bist\u00e5 barn og unge ved behov. Det er ikke n\u00f8dvendig \u00e5 oppfylle samtlige kriterier under for \u00e5 motta tilskudd, men det m\u00e5 i s\u00f8knaden angis hvilke kriterier det s\u00f8kes etter. Ved behandling av s\u00f8knad vektlegges f\u00f8lgende: \u2022 Aktivitet p\u00e5 skoler i omr\u00e5der med levek\u00e5rsutfordringer. \u2022 Aktivitet p\u00e5 skoler i omr\u00e5der som omfattes av omr\u00e5desatsingen. \u2022 Aktivitet p\u00e5 skoler i omr\u00e5der hvor det er en h\u00f8y andel minoritetsspr\u00e5klige. \u2022 Aktivitet p\u00e5 skoler i omr\u00e5der med lav grad av organisert aktivitet og fritidstilbud \u2022 \u00d8vrige s\u00f8knader blir deretter vurdert. Retningslinjene i 2020: \u2022 Det gis ikke tilskudd til 17. mai arrangementer, ulike veldedighetsarrangement eller sv\u00f8mmekurs. Det er \u00f8nskelig at det tas ingen eller lav egenandel for deltakelse i aktivitet som det s\u00f8kes om tilskudd til. Finansiering av n\u00e6rmilj\u00f8pakken I 2007 var budsjettet kr. 6. mill. til n\u00e6rmilj\u00f8pakken. Budsjettet er betydelig redusert siden n\u00e6rmilj\u00f8pakken ble innf\u00f8rt, og i vedtatt budsjett for 2024 er ordningen tildelt kr. 761 000,-. 1 I evalueringen blir det oppgitt at vedtatt budsjett i 2007 var kr. 4. mill. til n\u00e6rmilj\u00f8pakken. Det riktige bel\u00f8pet er kr. 6. mill. Tabell 1. N\u00e6rmilj\u00f8pakken, vedtatt budsjett Vedtatt budsjett, Budsjett\u00e5r oppgitt i 1000 kroner 2007 6 000* 2008 4 000* 2009 4 000 2010 3 800 2011 2 800 2012 2 800 2013 1 800 2014 1 800 2015 1 800 2016 1 800 2017 1 800 2018 1 300 2019 1 320 2020 1 342 2021 742 2022 742 2023 761 2024 761 Kilde: \u00d8konomiplan/handlings- og \u00f8konomiplan tilbake til 2009. Fordeling av tilskuddsmidler I 2023 var det avsatt kr. 761 222,- i tilskuddsmidler til n\u00e6rmilj\u00f8pakken. Dette omfatter midler for b\u00e5de tilsyn og ettermiddagsaktiviteter ved de kommunale grunnskolene i Bergen. Fordeling av midlene var kr. 515 000,- til ettermiddagsaktiviteter og kr. 246 222,- til tilsyn. I 2023 var det 32 akt\u00f8rer som til sammen s\u00f8kte om kr. 2 003 400,- i midler til ettermiddagsaktiviteter. 28 akt\u00f8rer har til sammen f\u00e5tt tildelt kr. 515 000,-. P\u00e5 grunn av begrensede budsjettmidler fikk de fleste s\u00f8kerne innvilget mindre i tilskuddsmidler enn midlene de hadde s\u00f8kt om. To s\u00f8knader ble avvist p\u00e5 grunn av de ikke oppfylte kriteriene til tilskuddsordningen. I tilfeller hvor det ble s\u00f8kt midler til samme skole av flere akt\u00f8rer ble FAU prioritert foran de andre s\u00f8kerne. 11 skoler s\u00f8kte om kr. 466 120,- i midler for tilsyn eller utvidet tilsyn. Det ble tildelt kr 246 222,- i tr\u00e5d med avsatte midler for tilsyn. En s\u00f8knad ble avsl\u00e5tt da s\u00f8knaden ble levert etter s\u00f8knadsfristen. I fordelingen av tilsynsmidlene har skoler som kommer inn under kriterier for n\u00e6rmilj\u00f8pakken og som ikke har tilsynsmidler i ordin\u00e6rt budsjett blitt prioritert. Til sammen ble det s\u00f8kt om kr. 2 469 520,- i midler til b\u00e5de tilsyn og ettermiddagsaktiviteter. Endring av tildelte midler er et budsjettsp\u00f8rsm\u00e5l, og m\u00e5 tas opp i forbindelse med Handlings- og \u00f8konomiplanen. Hvorfor det anbefales at det ikke skal tas ut egenandel for deltakelse i aktiviteter som det s\u00f8kes om tilskudd til Bergen kommune \u00f8nsker at aktivitetene som tildeles midler via n\u00e6rmilj\u00f8pakken skal v\u00e6re tilgjengelig for alle. If\u00f8lge folkehelseoversikten for Bergen kommune var det i 2022 10,3 prosent barn og unge i alderen 0-17 \u00e5r som bodde i lavinntektshusholdninger2 i Bergen. En stor andel (60,2 prosent) er innvandrere eller norskf\u00f8dte med innvandrerforeldre. En oppvekst i lavinntekt kan f\u00f8re til lavere deltakelse i aktiviteter, som kan f\u00f8re til at barn blir st\u00e5ende utenfor. I handlingsplan mot fattigdom st\u00e5r det at \u00abBergen kommune skal bidra til at alle barn skal ha et fritidstilbud\u00bb, og at \u00abBarns oppvekstmilj\u00f8 skal sikres gjennom inkludering og deltakelse uavhengig av foreldrenes \u00f8konomi\u00bb. Derfor foresl\u00e5r byr\u00e5det at det ikke skal tas ut egenandel for deltakelse i aktiviteter som det s\u00f8kes om tilskudd til i n\u00e6rmilj\u00f8pakken. En mulig konsekvens kan v\u00e6re at noen f\u00e6rre s\u00f8kere f\u00e5r tilskudd dersom det koster mer \u00e5 gjennomf\u00f8re aktiviteten enn det de f\u00e5r i tilskudd. Dersom et tilbud ikke f\u00e5r tilskuddsmidler, kan egenandelen for deltakerne \u00f8ke. I saken er det foresl\u00e5tt i vedtakspunkt to at \u00abByr\u00e5det gis myndighet til \u00e5 gj\u00f8re mindre endringer av ikke-prinsipiell karakter i retningslinjene for tilskuddsordningen.\u00bb Hvis endringen av retningslinjene f\u00f8rer til at f\u00e6rre s\u00f8kere f\u00e5r tildelt tilskudd, kan det for eksempel settes et tak p\u00e5 egenandelen for at flere s\u00f8kere skal kvalifisere til \u00e5 f\u00e5 innfridd tilskudd. Med \u00abegenandel\u00bb henviser vi til egenandelen til den individuelle deltakeren i tilbudet. Med hilsen Christine B. Meyer - Byr\u00e5dsleder Daniel C. E. H\u00e4gglund - Byr\u00e5d for barnehage og skole Dokumentet er godkjent elektronisk. 2 Husholdninger har lavinntekt dersom disponibel ekvivalensinntekt er under 60 prosent av medianinntekten (EU60). EU-skalaen tilordner f\u00f8rste voksne i husholdningen vekt=1, deretter de neste voksne vekt=0,5 og barn under 17 \u00e5r vekt=0,3. "
}