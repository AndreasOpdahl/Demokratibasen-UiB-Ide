{
  "dokument_id": "b537fc30-cdb3-5cdf-af87-ac6c834d40f2",
  "doc_type": "case_attachment",
  "kommune": 5501,
  "tittel": "1 - Lovnorm TSK",
  "url": "https://innsyn.tromso.kommune.no/application/getMoteDokument?dokid=2001653058",
  "tekst": "LOVNORM FOR IDRETTSLAG Vedtatt av Idrettsstyret 23. oktober 2019. LOV FOR TROMS\u00d8 SKIKLUB Stiftet 23. Mars 1897. Vedtatt 10. februar 2020. I. INNLEDENDE BESTEMMELSER \u00a71 Form\u00e5l (1) Idrettslagets form\u00e5l er \u00e5 drive idrett organisert i Norges idrettsforbund og olympiske og paralympiske komit\u00e9 (NIF). (2) Arbeidet skal preges av frivillighet, demokrati, lojalitet og likeverd. All idrettslig aktivitet skal bygge p\u00e5 grunnverdier som idrettsglede, fellesskap, helse og \u00e6rlighet. \u00a72 Organisasjon (1) Idrettslaget er selveiende og frittst\u00e5ende med utelukkende personlige medlemmer. (2) Idrettslaget er medlem av Norges Skiforbund (3) Idrettslaget er medlem av NIF gjennom Troms Skikrets og er tilsluttet Troms\u00f8 Idrettsr\u00e5d. (4) Idrettslaget skal overholde overordnede organisasjonsledds regelverk og vedtak. NIFs regelverk gjelder for idrettslaget uavhengig av hva som m\u00e5tte st\u00e5 i idrettslagets egen lov. \u00a73 Medlemmer (1) For at en person skal opptas i idrettslaget m\u00e5 vedkommende: a) Akseptere \u00e5 overholde idrettslagets og overordnede organisasjonsledds regelverk og vedtak. b) Ha gjort opp eventuelle \u00f8konomiske forpliktelser til idrettslaget og andre organisasjonsledd i NIF. (2) Styret i idrettslaget kan i s\u00e6rlige tilfeller nekte en person medlemskap. F\u00f8r vedtak treffes, skal personen gj\u00f8res kjent med bakgrunnen for saken og gis en frist p\u00e5 to uker til \u00e5 uttale seg. Vedtaket skal v\u00e6re skriftlig og begrunnet samt informere om klageadgang. Vedtaket kan p\u00e5klages til idrettskretsen innen tre uker etter at det er mottatt. Klagen skal sendes til idrettslagets styre, som eventuelt kan omgj\u00f8re vedtaket. Dersom vedtaket opprettholdes, sendes klagen til idrettskretsen innen to uker. Lovnorm for Troms\u00f8 Skiklub, stiftet 23. Mars 1897. Side 1 av 12 (3) Medlemskap i idrettslaget er f\u00f8rst gyldig fra den dag kontingent er betalt. (4) Medlemmet plikter \u00e5 overholde idrettslaget og overordnede organisasjonsledds regelverk og vedtak. (5) Utmelding skal skje skriftlig og f\u00e5r virkning n\u00e5r den er mottatt. (6) Idrettslaget kan frata medlemskap fra medlem som etter purring ikke betaler fastsatt medlemskontingent. Medlem som skylder kontingent for to \u00e5r, taper automatisk sitt medlemskap i idrettslaget og skal strykes fra lagets medlemsliste. (7) a) Styret i idrettslaget kan i s\u00e6rlige tilfeller frata et medlem medlemskapet for en periode p\u00e5 inntil ett \u00e5r. F\u00f8r vedtak treffes, skal vedkommende gj\u00f8res kjent med bakgrunnen for saken og gis en frist p\u00e5 to uker til \u00e5 uttale seg. Vedtaket skal v\u00e6re skriftlig og begrunnet samt informere om klageadgang. b) Ved fratakelse av medlemskap kan den saken gjelder kreve at vedtaket behandles av ordin\u00e6rt/ekstraordin\u00e6rt \u00e5rsm\u00f8te, og har rett til \u00e5 v\u00e6re til stede ved \u00e5rsm\u00f8tets behandling av saken. Kravet m\u00e5 fremsettes innen \u00e9n uke etter at vedtaket er mottatt, og \u00e5rsm\u00f8tet m\u00e5 deretter avholdes innen \u00e9n m\u00e5ned. c) Ved fratakelse av medlemskap kan idrettslagets vedtak p\u00e5klages til idrettskretsen innen tre uker etter at vedtaket er mottatt. Klagen skal sendes til idrettslagets styre, som eventuelt kan omgj\u00f8re vedtaket dersom det er fattet av styret selv. Dersom vedtaket opprettholdes, sendes klagen til idrettskretsen innen to uker. Idrettslagets vedtak trer ikke i kraft f\u00f8r klagefristen er utl\u00f8pt, eventuelt n\u00e5r klagesaken er avgjort. (8) Idrettslaget skal f\u00f8re elektroniske medlemslister i idrettens nasjonale medlemsregister i tr\u00e5d med forskrift gitt av Idrettsstyret. II. TILLITSVALGTE \u00a74 Kj\u00f8nnsfordeling (1) Idrettslaget skal arbeide for lik kj\u00f8nnsfordeling ved valg/oppnevning til styrer, komiteer mv. og representasjon til \u00e5rsm\u00f8te/ting. Ved valg/oppnevning av styre, r\u00e5d, utvalg/komit\u00e9 mv. og ved representasjon til \u00e5rsm\u00f8te/ting i overordnet organisasjonsledd, skal begge kj\u00f8nn v\u00e6re representert. Sammensetningen skal v\u00e6re forholdsmessig i forhold til kj\u00f8nnsfordelingen i medlemsmassen, dog slik at ved valg/oppnevning av mer enn tre personer, skal det velges/oppnevnes minst to personer fra hvert kj\u00f8nn. Bestemmelsen gjelder ogs\u00e5 der det velges mer enn ett varamedlem. Ansattes representant teller ikke med ved beregningen av kj\u00f8nnsfordelingen. (2) Ved valg/oppnevning til styre, r\u00e5d, utvalg/komit\u00e9 mv. i strid med bestemmelsen, skal styret innen \u00e9n m\u00e5ned etter \u00e5rsm\u00f8tet sende ut innkalling til ekstraordin\u00e6rt \u00e5rsm\u00f8te der nytt valg Lovnorm for Troms\u00f8 Skiklub, stiftet 23. Mars 1897. Side 2 av 12 foretas. Eksisterende medlemmer i det aktuelle styret, komiteen mv. blir sittende til nytt styre, komit\u00e9 mv. er valgt/oppnevnt. (3) Idrettsstyret kan p\u00e5legge idrettslaget \u00e5 oppfylle bestemmelsen, herunder innkalle til nytt \u00e5rsm\u00f8te eller foreta ny oppnevning. (4) Idrettsstyret kan, n\u00e5r det foreligger s\u00e6rlige forhold, gi dispensasjon fra denne bestemmelsen for et valg/oppnevning. \u00a75 Generelle regler om stemmerett, valgbarhet, forslagsrett mv. (1) For \u00e5 ha stemmerett, v\u00e6re valgbar til \u00e5rsm\u00f8te-/tingvalgte organer og kunne velges/oppnevnes som representant til \u00e5rsm\u00f8te/ting i overordnet organisasjonsledd, m\u00e5 man ha fylt 15 \u00e5r i l\u00f8pet av kalender\u00e5ret, v\u00e6rt medlem av idrettslaget i minst \u00e9n m\u00e5ned og ha gjort opp sine \u00f8konomiske forpliktelser til idrettslaget. (2) Et medlem kan ikke samtidig inneha mer enn et av f\u00f8lgende verv i idrettslaget: medlem av styret, valgkomit\u00e9, kontrollutvalg, lovutvalg, revisor, utvalg som ilegger sanksjoner. (3) Et medlem kan ikke ha styreverv i flere idrettslag som deltar i samme konkurranse. Tilsvarende gjelder andre tillitsverv som gir p\u00e5virkningsmulighet over den aktuelle konkurranseaktiveten, eller tilgang p\u00e5 informasjon som kan benyttes til ett av idrettslagenes fordel. (4) Forslagsrett: a) Et medlem har forslagsrett til og p\u00e5 \u00e5rsm\u00f8tet i idrettslaget. b) Styret i idrettslaget har forslagsrett til og p\u00e5 \u00e5rsm\u00f8tet i idrettslaget. c) M\u00f8teberettiget komit\u00e9/utvalg har forslagsrett til \u00e5rsm\u00f8tet i saker som ligger innenfor sitt arbeidsomr\u00e5de, og dets representant(er) har forslagsrett p\u00e5 \u00e5rsm\u00f8tet innenfor komiteens/utvalgets arbeidsomr\u00e5de. (5) M\u00f8te- og talerett: a) Representant fra overordnet organisasjonsledd har m\u00f8te- og talerett p\u00e5 \u00e5rsm\u00f8tet i idrettslaget. [b) Revisor har m\u00f8te- og talerett p\u00e5 \u00e5rsm\u00f8tet i saker som ligger innenfor sitt arbeidsomr\u00e5de.] \u00a76 Stemmerett, valgbarhet og representasjonsrett for arbeidstaker (1) Med arbeidstaker etter denne bestemmelsen menes person som: a) utf\u00f8rer l\u00f8nnet arbeid for idrettslaget tilsvarende en stillingsbr\u00f8k p\u00e5 mer enn 20 %, eller b) mottar mer enn 1 G i l\u00f8nn/andre ytelser fra idrettslaget i l\u00f8pet av et kalender\u00e5r. (2) En arbeidstaker i idrettslaget har ikke stemmerett p\u00e5 idrettslagets \u00e5rsm\u00f8te, og er ikke valgbar til styre, r\u00e5d, utvalg/komit\u00e9 mv. i idrettslaget eller overordnede organisasjonsledd. Lovnorm for Troms\u00f8 Skiklub, stiftet 23. Mars 1897. Side 3 av 12 Tillitsvalgt som f\u00e5r relevant ansettelse, plikter \u00e5 fratre tillitsvervet ved tiltredelse av stillingen, og kan ikke gjeninntre f\u00f8r ansettelsesforholdet er opph\u00f8rt. (3) En arbeidstaker i idrettslaget kan ikke velges eller oppnevnes som representant til \u00e5rsm\u00f8te/ting eller lederm\u00f8te i overordnede organisasjonsledd. Det kan heller ikke velges eller oppnevnes representant som er arbeidstaker i det organisasjonsledd representasjonen skjer. (4) Bestemmelsen er ikke til hinder for at idrettslaget gir de ansatte rett til \u00e5 utpeke ansattrepresentant(er) til idrettslagets styre. (5) En person som er valgt eller oppnevnt i strid med bestemmelsen anses ikke som valgt eller oppnevnt. (6) Idrettsstyret kan, n\u00e5r det foreligger s\u00e6rlige forhold, gi dispensasjon fra bestemmelsen for et valg/oppnevning. \u00a77 Valgbarhet og representasjonsrett for andre personer med tilknytning til idrettslaget (1) Et medlem som har en \u00f8konomisk s\u00e6rinteresse i driften av idrettslaget som overstiger 1 G i l\u00f8pet av kalender\u00e5ret, er ikke valgbar til styre, r\u00e5d, utvalg/komit\u00e9 mv. i idrettslaget eller overordnet organisasjonsledd. Det samme gjelder styremedlem, ansatt eller aksjon\u00e6r med vesentlig innflytelse, i en juridisk person som har slik \u00f8konomisk s\u00e6rinteresse som nevnt i f\u00f8rste setning. Begrensningen gjelder ikke for styremedlem oppnevnt av idrettslaget. Tillitsvalgt som f\u00e5r slik \u00f8konomisk s\u00e6rinteresse, styreverv, ansettelse eller eierandel, plikter \u00e5 fratre tillitsvervet, og kan ikke gjeninntre f\u00f8r ansettelsesforholdet mv. er opph\u00f8rt. (2) Person som i henhold til f\u00f8rste ledd ikke er valgbar, kan heller ikke velges eller oppnevnes som representant til \u00e5rsm\u00f8te/ting eller lederm\u00f8te i overordnede organisasjonsledd. Det kan heller ikke velges eller oppnevnes representant med tilsvarende tilknytning til det organisasjonsledd representasjonen skjer. (3) En person som er valgt eller oppnevnt i strid med bestemmelsen anses som ikke valgt eller oppnevnt. (4) Idrettsstyret kan, n\u00e5r det foreligger s\u00e6rlige forhold, gi dispensasjon fra bestemmelsen for et valg/oppnevning. \u00a78 Inhabilitet (1) En tillitsvalgt, oppnevnt representant eller ansatt i idrettslaget er inhabil til \u00e5 tilrettelegge grunnlaget for en avgj\u00f8relse eller til \u00e5 treffe avgj\u00f8relse: a) n\u00e5r vedkommende selv er part i saken, b) n\u00e5r vedkommende er i slekt eller svogerskap med en part i opp- eller nedstigende linje eller i sidelinje s\u00e5 n\u00e6r som s\u00f8sken, c) n\u00e5r vedkommende er eller har v\u00e6rt gift med eller er forlovet eller samboer med en part, d) n\u00e5r vedkommende leder eller har ledende stilling i, eller er medlem av styret i et Lovnorm for Troms\u00f8 Skiklub, stiftet 23. Mars 1897. Side 4 av 12 organisasjonsledd eller annen juridisk person som er part i saken. (2) Likes\u00e5 er vedkommende inhabil n\u00e5r andre s\u00e6regne forhold foreligger som er egnet til \u00e5 svekke tilliten til vedkommendes upartiskhet; blant annet skal det legges vekt p\u00e5 om avgj\u00f8relsen i saken kan inneb\u00e6re s\u00e6rlig fordel, tap eller ulempe for vedkommende selv eller noen som vedkommende har n\u00e6r personlig tilknytning til. Det skal ogs\u00e5 legges vekt p\u00e5 om inhabilitetsinnsigelse er reist av en part. (3) Er en overordnet inhabil, kan avgj\u00f8relse i saken heller ikke treffes av direkte underordnet i idrettslaget. (4) Inhabilitetsreglene f\u00e5r ikke anvendelse dersom det er \u00e5penbart at den tillitsvalgte, oppnevnte representanten eller ansattes tilknytning til saken eller partene ikke vil kunne p\u00e5virke vedkommendes standpunkt og idrettslige interesser ikke tilsier at vedkommende viker sete. (5) Med part menes i denne bestemmelsen person, herunder juridisk person, som en avgj\u00f8relse retter seg mot eller som saken ellers direkte gjelder. (6) I styrer, komiteer og utvalg treffes avgj\u00f8relsen av organet selv, uten at vedkommende medlem deltar. Dersom det i en og samme sak oppst\u00e5r sp\u00f8rsm\u00e5l om inhabilitet for flere medlemmer, kan ingen av dem delta ved avgj\u00f8relsen av sin egen eller et annet medlems habilitet, med mindre organet ellers ikke ville v\u00e6re vedtaksf\u00f8rt i sp\u00f8rsm\u00e5let. I sistnevnte tilfelle skal alle m\u00f8tende medlemmer delta. Medlemmet skal i god tid si fra om forhold som gj\u00f8r eller kan gj\u00f8re vedkommende inhabil. F\u00f8r sp\u00f8rsm\u00e5let avgj\u00f8res, b\u00f8r varamedlem eller annen stedfortreder innkalles til \u00e5 m\u00f8te og delta ved avgj\u00f8relsen dersom det kan gj\u00f8res uten vesentlig tidsspille eller kostnad. (7) I \u00f8vrige tilfeller avgj\u00f8r vedkommende selv om vedkommende er inhabil. Dersom en part krever det og det kan gj\u00f8res uten vesentlig tidsspille, eller vedkommende ellers finner grunn til det, skal vedkommende selv forelegge sp\u00f8rsm\u00e5let for sin n\u00e6rmeste overordnede til avgj\u00f8relse. (8) Bestemmelsen gjelder ikke p\u00e5 \u00e5rsm\u00f8tet i idrettslaget. \u00a79 Vedtaksf\u00f8rhet, flertallskrav og protokoll (1) Styrer, komiteer og utvalg i idrettslaget er vedtaksf\u00f8re n\u00e5r et flertall av medlemmene er til stede. Vedtak fattes med flertall av de avgitte stemmene. Ved stemmelikhet er m\u00f8teleders stemme avgj\u00f8rende. (2) Vedtak kan fattes ved skriftlig behandling eller ved fjernm\u00f8te, dersom et flertall av medlemmene gir sin tilslutning til dette. Ved skriftlig behandling sendes kopier av sakens dokumenter samtidig til alle medlemmer med forslag til vedtak. Ved fjernm\u00f8te skal alle m\u00f8tedeltakerne kunne kommunisere med hverandre. Lovnorm for Troms\u00f8 Skiklub, stiftet 23. Mars 1897. Side 5 av 12 (3) Det skal f\u00f8res protokoll fra styrem\u00f8ter. Protokollene skal v\u00e6re tilgjengelige for idrettslagets medlemmer, med mindre styret bestemmer noe annet i den enkelte sak. \u00a7 10 Tillitsvalgtes refusjon av utgifter. Godtgj\u00f8relse (1) Tillitsvalgt kan motta refusjon for n\u00f8dvendige, faktiske utgifter som p\u00e5f\u00f8res vedkommende i forbindelse med utf\u00f8relsen av vervet. (2) Tillitsvalgt kan motta en rimelig godtgj\u00f8relse for sitt arbeid. (3) Godtgj\u00f8relse til styret og daglig leder skal klart fremg\u00e5 av vedtatt budsjett og regnskap. III. \u00d8KONOMI \u00a7 11 Regnskaps- og revisjonsplikt mv. (1) Idrettslaget er regnskaps- og revisjonspliktig, og skal utarbeide et \u00e5rsregnskap som vedtas av \u00e5rsm\u00f8tet. \u00c5rsregnskapet skal undertegnes av samtlige styremedlemmer. Dersom idrettslaget har daglig leder, skal ogs\u00e5 daglig leder undertegne. (2) Idrettslaget skal f\u00f8lge alminnelig lovgivning for regnskap og revisjon der dette gjelder. Idrettslag med en \u00e5rlig omsetning p\u00e5 fem millioner kroner eller mer, skal engasjere revisor og f\u00f8lge alminnelig lovgivning for regnskap og revisjon selv om de ikke er forpliktet til dette etter alminnelig lovgivning. For idrettslag som ikke har regnskapsplikt etter alminnelig lovgivning, gjelder uansett f\u00f8lgende: a) Regnskapet skal vise en oppstilling over inntekter og kostnader i regnskaps\u00e5ret og skal omfatte hele idrettslagets aktivitet. Dersom idrettslaget er inndelt i flere grupper/avdelinger, skal de enkelte grupper/avdelingers aktiviteter ogs\u00e5 vises i regnskapet. b) Alle transaksjoner skal dokumenteres p\u00e5 en m\u00e5te som viser deres berettigelse. c) Regnskapet skal bokf\u00f8res og spesifiseres s\u00e5 ofte som opplysningenes karakter og idrettslagets art og omfang tilsier. d) Regnskapet med alle bilag, bokf\u00f8rte opplysninger og underdokumentasjon skal oppbevares p\u00e5 en trygg m\u00e5te i minimum fem \u00e5r etter regnskaps\u00e5rets slutt. e) Bankkonti skal v\u00e6re knyttet til idrettslaget, og skal disponeres av minimum to personer i fellesskap. Alle utbetalingstransaksjoner skal v\u00e6re godkjent av minimum to personer i fellesskap. (3) Idrettslaget skal ha underslagsforsikring. \u00a7 12 Budsjett (1) P\u00e5 \u00e5rsm\u00f8tet skal det vedtas et budsjett som inneholder alle hovedposter i resultatregnskapet. Eventuelle midler avsatt til kontrollutvalgets arbeid skal spesifiseres s\u00e6rskilt. (2) Budsjettet skal v\u00e6re realistisk, og resultatet skal ikke vise underskudd med mindre det dekkes av positiv egenkapital. Lovnorm for Troms\u00f8 Skiklub, stiftet 23. Mars 1897. Side 6 av 12 (3) Det vedtatte budsjettet b\u00f8r fremkomme i egen kolonne n\u00e5r \u00e5rsregnskapet fremlegges. \u00a7 13 Utl\u00e5n og garanti Idrettslaget kan ikke gi l\u00e5n eller stille garantier for l\u00e5n hvis ikke l\u00e5net eller garantien er sikret med betryggende pant eller annen betryggende sikkerhet. Sikkerheten for l\u00e5n og garantier skal opplyses i note til \u00e5rsoppgj\u00f8ret. IV. \u00c5RSM\u00d8TE, STYRE, UTVALG MV. \u00a7 14 \u00c5rsm\u00f8tet (1) \u00c5rsm\u00f8tet er idrettslagets h\u00f8yeste myndighet, og avholdes hvert \u00e5r innen utgangen av mars m\u00e5ned. (2) \u00c5rsm\u00f8tet innkalles av styret med minst \u00e9n m\u00e5neds varsel direkte til medlemmene eventuelt p\u00e5 annen forsvarlig m\u00e5te, herunder ved kunngj\u00f8ring i pressen, eventuelt p\u00e5 idrettslagets internettside. Innkallingen kan henvise til at saksdokumentene gj\u00f8res tilgjengelig p\u00e5 idrettslagets internettside eller p\u00e5 annen forsvarlig m\u00e5te. I s\u00e5 fall skal det fremg\u00e5 at dokumentene vil bli gjort tilgjengelige senest \u00e9n uke f\u00f8r \u00e5rsm\u00f8tet. Forslag som skal behandles p\u00e5 \u00e5rsm\u00f8tet, m\u00e5 v\u00e6re sendt til styret senest to uker f\u00f8r \u00e5rsm\u00f8tet. Fullstendig sakliste og andre n\u00f8dvendige saksdokumenter med forslag til \u00e5rsm\u00f8tet m\u00e5 v\u00e6re gjort tilgjengelig senest \u00e9n uke f\u00f8r \u00e5rsm\u00f8tet. (3) Ved innkalling i strid med bestemmelsen, avgj\u00f8r \u00e5rsm\u00f8tet hhv. under godkjenning av innkalling og godkjenning av saklisten, om \u00e5rsm\u00f8tet er lovlig innkalt og om det er saker som ikke kan behandles. (4) Alle idrettslagets medlemmer har adgang til \u00e5rsm\u00f8tet. \u00c5rsm\u00f8tet kan beslutte at andre personer og/eller media kan v\u00e6re til stede, eventuelt at \u00e5rsm\u00f8tet kun er \u00e5pent for medlemmer og andre med m\u00f8terett. (5) \u00c5rsm\u00f8tet er vedtaksf\u00f8rt dersom det m\u00f8ter et antall stemmeberettigede medlemmer som minst tilsvarer antall styremedlemmer som skal velges av \u00e5rsm\u00f8tet. Dersom \u00e5rsm\u00f8tet ikke er vedtaksf\u00f8rt, kan det innkalles til \u00e5rsm\u00f8te p\u00e5 nytt uten krav til minimumsdeltakelse. (6) P\u00e5 \u00e5rsm\u00f8tet kan ikke behandles forslag om endring i lov eller bestemmelser som ikke er oppf\u00f8rt p\u00e5 den saklisten som er gjort tilgjengelig eller sendt ut. Andre saker kan behandles n\u00e5r 2/3 av de fremm\u00f8tte stemmeberettigede vedtar det ved godkjenning av saklisten. \u00a7 15 Ledelse av \u00e5rsm\u00f8tet \u00c5rsm\u00f8tet ledes av valgt(e) dirigent(er). Verken dirigent eller protokollf\u00f8rer beh\u00f8ver \u00e5 v\u00e6re medlem. Lovnorm for Troms\u00f8 Skiklub, stiftet 23. Mars 1897. Side 7 av 12 \u00a7 16 \u00c5rsm\u00f8tets oppgaver \u00c5rsm\u00f8tet skal: 1. Godkjenne de stemmeberettigede. 2. Velge dirigent(er). 3. Velge protokollf\u00f8rer(e). 4. Velge to medlemmer til \u00e5 underskrive protokollen. 5. Godkjenne innkallingen. 6. Godkjenne saklisten. 7. Godkjenne forretningsorden. 8. Behandle idrettslagets \u00e5rsberetning. 9. Behandle idrettslagets regnskap, styrets \u00f8konomiske beretning, kontrollutvalgets beretning [og revisors beretning]. 10. Behandle forslag og saker. 11. Fastsette medlemskontingent p\u00e5 minst kr 50, og treningsavgift, eller gi fullmakt til \u00e5 fastsette treningsavgifter. 12. Vedta idrettslagets budsjett. 13. Behandle idrettslagets organisasjonsplan. 14. Foreta f\u00f8lgende valg: a) Styre med leder, nestleder, [antall] styremedlem og [antall, (minst ett)] varamedlem(mer). b) Kontrollutvalg med [antall, (minst to)] medlemmer og [antall, (minst ett)] varamedlem(mer). c) Representanter til ting og m\u00f8ter i de organisasjonsledd idrettslaget har representasjonsrett eller gi styret fullmakt til \u00e5 oppnevne representantene. d) Valgkomit\u00e9 med leder, to medlemmer og ett varamedlem. e) Eventuelt \u00f8vrige valg i henhold til idrettslagets organisasjonsplan. Ledere og nestledere velges enkeltvis. \u00d8vrige medlemmer velges samlet. Deretter velges varamedlemmene samlet. Der det velges flere varamedlemmer skal det velges 1. varamedlem, 2. varamedlem osv. [15. Engasjere revisor til \u00e5 revidere idrettslagets regnskap.] \u00a7 17 Stemmegivning p\u00e5 \u00e5rsm\u00f8tet (1) Med mindre annet er bestemt i denne lov, skal et vedtak, for \u00e5 v\u00e6re gyldig, v\u00e6re truffet med alminnelig flertall av de avgitte stemmer. Ingen representant har mer enn \u00e9n stemme, og ingen kan stemme p\u00e5 vegne av andre. Blanke stemmer skal anses som ikke avgitt. (2) Valg foreg\u00e5r skriftlig hvis det foreligger mer enn ett forslag eller det fremmes krav om det. Blanke stemmer, eller stemmer p\u00e5 kandidater som ikke er foresl\u00e5tte, eller som inneholder flere kandidater enn det antall som skal velges, teller ikke, og stemmene anses som ikke avgitt. Lovnorm for Troms\u00f8 Skiklub, stiftet 23. Mars 1897. Side 8 av 12 (3) N\u00e5r et valg foreg\u00e5r enkeltvis og ingen kandidat oppn\u00e5r mer enn halvparten av de avgitte stemmer, foretas omvalg mellom de to kandidater som har oppn\u00e5dd flest stemmer. Er det ved omvalg stemmelikhet, avgj\u00f8res valget ved loddtrekning. (4) N\u00e5r det ved valg skal velges flere ved en avstemning, m\u00e5 alle, for \u00e5 anses valgt, ha mer enn halvparten av de avgitte stemmer. Dette gjelder ikke ved valg av varamedlem. Hvis ikke tilstrekkelig mange kandidater har oppn\u00e5dd dette i f\u00f8rste omgang, anses de valgt som har f\u00e5tt mer enn halvparten av stemmene. Det foretas s\u00e5 omvalg mellom de \u00f8vrige kandidater og etter denne avstemning anses de valgt som har f\u00e5tt flest stemmer. Er det ved omvalg stemmelikhet, avgj\u00f8res valget ved loddtrekning. \u00a7 18 Ekstraordin\u00e6rt \u00e5rsm\u00f8te (1) Ekstraordin\u00e6rt \u00e5rsm\u00f8te i idrettslaget innkalles av idrettslagets styre med minst 2 ukers frist etter: a) vedtak av idrettslagets styre eller \u00e5rsm\u00f8te, b) vedtak av styre eller \u00e5rsm\u00f8te/ting i overordnet organisasjonsledd, eller c) skriftlig krav fra 1/4 eller 50 av idrettslagets stemmeberettigede medlemmer. (2) Saklisten og andre n\u00f8dvendige dokumenter skal vedlegges innkallingen eller v\u00e6re gjort tilgjengelig p\u00e5 forsvarlig m\u00e5te og dette skal fremg\u00e5 av innkallingen. (3) Ekstraordin\u00e6rt \u00e5rsm\u00f8te er vedtaksf\u00f8rt dersom det m\u00f8ter et antall stemmeberettigede medlemmer som minst tilsvarer antall medlemmer av styret iht. denne lov. Dersom det ekstraordin\u00e6re \u00e5rsm\u00f8tet ikke er vedtaksf\u00f8rt, kan det innkalles til \u00e5rsm\u00f8te p\u00e5 nytt uten krav til minimumsdeltakelse. (4) Ekstraordin\u00e6rt \u00e5rsm\u00f8te i idrettslaget skal bare behandle de saker som er angitt i vedtaket eller i kravet/kravene om innkalling av det ekstraordin\u00e6re \u00e5rsm\u00f8tet. (5) Ved innkalling i strid med bestemmelsen, avgj\u00f8r det ekstraordin\u00e6re \u00e5rsm\u00f8tet hhv. under godkjenning av innkalling og godkjenning av saklisten, om det ekstraordin\u00e6re \u00e5rsm\u00f8tet er lovlig innkalt og om det er saker som ikke kan behandles. \u00a7 19 Disposisjoner av vesentlig betydning, ekstraordin\u00e6r karakter eller betydelig omfang Disposisjoner av vesentlig betydning, ekstraordin\u00e6r karakter eller betydelig omfang i forhold til idrettslagets st\u00f8rrelse eller virksomhet, kan kun vedtas av \u00e5rsm\u00f8tet. \u00a7 20 Idrettslagets styre (1) Idrettslaget ledes og forpliktes av styret som representerer idrettslaget utad. Styret er idrettslagets h\u00f8yeste myndighet mellom \u00e5rsm\u00f8tene. (2) Styret skal blant annet: a) Iverksette \u00e5rsm\u00f8tets og overordnede organisasjonsledds regelverk og vedtak. Lovnorm for Troms\u00f8 Skiklub, stiftet 23. Mars 1897. Side 9 av 12 b) P\u00e5se at idrettslagets midler brukes og forvaltes p\u00e5 en forsiktig m\u00e5te i samsvar med de vedtak som er fattet p\u00e5 \u00e5rsm\u00f8tet eller i overordnede organisasjonsledd, og s\u00f8rge for at idrettslaget har en tilfredsstillende organisering av regnskaps- og budsjettfunksjonen samt en forsvarlig \u00f8konomistyring. c) Oppnevne komiteer/utvalg, og utarbeide mandat/instruks for disse. d) Oppnevne en ansvarlig for politiattestordningen og en ansvarlig for barneidretten. e) Oppnevne representanter til \u00e5rsm\u00f8ter/ting i overordnede organisasjonsledd dersom \u00e5rsm\u00f8tet ikke har valgt representanter. f) Rapportere organisasjonsdata i samsvar med krav fastsatt av Idrettsstyret. (3) Styret skal avholde m\u00f8ter n\u00e5r lederen bestemmer det eller minst to av styrets medlemmer forlanger det. \u00a7 21 Kontrollutvalg (1) Kontrollutvalget har f\u00f8lgende oppgaver: a) P\u00e5se at idrettslagets virksomhet drives i samsvar med idrettslagets og overordnet organisasjonsledds regelverk og vedtak. b) Ha et s\u00e6rlig fokus p\u00e5 at idrettslaget har forsvarlig forvaltning og \u00f8konomistyring, at dets midler benyttes i samsvar med lover, vedtak, bevilgninger og \u00f8konomiske rammer. c) Forelegges alle forslag til vedtak som skal behandles p\u00e5 \u00e5rsm\u00f8tet, og avgi en uttalelse til de saker som ligger innenfor sitt arbeidsomr\u00e5de. d) F\u00f8re protokoll over sine m\u00f8ter, avgi en beretning til \u00e5rsm\u00f8tet, og foreta regnskapsrevisjon, med mindre idrettslaget har engasjert revisor. I s\u00e5 fall skal utvalget minst ha et \u00e5rlig m\u00f8te med revisor, og kan ved behov engasjere revisor for \u00e5 utf\u00f8re de revisjonsoppgaver utvalget finner n\u00f8dvendig. e) [Utf\u00f8re de oppgaver som fremg\u00e5r av vedtatt instruks.] (2) Kontrollutvalget skal ha tilgang til alle opplysninger, redegj\u00f8relser og dokumenter som utvalget anser n\u00f8dvendig for \u00e5 utf\u00f8re sine oppgaver. \u00a7 22 Valgkomit\u00e9 Valgkomiteen velges p\u00e5 \u00e5rsm\u00f8tet p\u00e5 fritt grunnlag, etter innstilling fra styret, og skal legge frem innstilling p\u00e5 kandidater til alle \u00f8vrige tillitsverv som skal velges p\u00e5 \u00e5rsm\u00f8tet. Medlem av valgkomit\u00e9 som selv blir kandidat til verv, plikter \u00e5 tre ut av valgkomiteen med mindre vedkommende skriftlig meddeler valgkomiteen og forslagsstiller at vedkommende ikke er aktuell for vervet. Lovnorm for Troms\u00f8 Skiklub, stiftet 23. Mars 1897. Side 10 av 12 \u00a7 23 Grupper (1) Idrettslagets \u00e5rsm\u00f8te kan beslutte \u00e5 opprette og nedlegge grupper, og hvordan disse skal organiseres og ledes. Dette vedtas i forbindelse med \u00e5rlig behandling av idrettslagets organisasjonsplan, jf. \u00a7 16 pkt. 13. (2) Dersom idrettslagets \u00e5rsm\u00f8te ved behandlingen av organisasjonsplanen har vedtatt \u00e5 opprette grupper med gruppestyrer, gjelder f\u00f8lgende: a) Hver gruppe skal ha et gruppestyre p\u00e5 minst tre medlemmer. Gruppestyret velges p\u00e5 \u00e5rsm\u00f8tet. Gruppen foresl\u00e5r kandidater til gruppestyret til valgkomiteen. Eventuelt kan \u00e5rsm\u00f8tet gi hovedstyret fullmakt til \u00e5 oppnevne gruppestyrer etter forslag p\u00e5 kandidater fra gruppen. b) Gruppen avholder et \u00e5rlig m\u00f8te f\u00f8r \u00e5rsm\u00f8tet i idrettslaget. Hovedstyret fastsetter en siste frist for avholdelse av det \u00e5rlige m\u00f8tet. M\u00f8tet innkalles av gruppestyret med minst \u00e9n ukes frist. Det \u00e5rlige m\u00f8tet skal behandle gruppens regnskap, og kan fremme innspill til hovedstyret om blant annet idrettslagets regnskap, \u00e5rsberetning, treningsavgift, budsjett og \u00e5rsplan. c) Gruppestyret konstituerer seg selv, med mindre annet er besluttet av \u00e5rsm\u00f8tet. d) Gruppestyret fastsetter eventuell \u00e5rlig treningsavgift innenfor rammen av fullmakt gitt av \u00e5rsm\u00f8tet. (3) Gruppestyret eller representanter for grupper kan ikke inng\u00e5 avtaler eller p\u00e5 annen m\u00e5te forplikte idrettslaget uten fullmakt fra hovedstyret. V. \u00d8VRIGE BESTEMMELSER \u00a7 24 Lovendring (1) Styret skal oppdatere loven i samsvar med eventuelle endringer i NIFs lov/lovnorm, og gj\u00f8re endringene kjent for idrettslagets medlemmer s\u00e5 snart de er vedtatt av styret. (2) \u00d8vrige lovendringer kan bare foretas p\u00e5 ordin\u00e6rt eller ekstraordin\u00e6rt \u00e5rsm\u00f8te i idrettslaget etter \u00e5 ha v\u00e6rt oppf\u00f8rt p\u00e5 saklisten, og krever 2/3 flertall av de avgitte stemmer. Endringene trer i kraft straks, med mindre \u00e5rsm\u00f8tet vedtar noe annet. Dersom \u00e5rsm\u00f8tet vedtar lovendringer, sendes protokollen til idrettskretsen. Ved eventuell motstrid mellom idrettslagets regelverk og NIFs regelverk, g\u00e5r NIFs regelverk foran. Idrettskretsen kan, som overordnet organisasjonsledd, p\u00e5legge n\u00f8dvendig endring for \u00e5 unng\u00e5 motstrid med NIFs regelverk. (3) Endringer i \u00a7\u00a7 24 og 25 kan ikke vedtas av idrettslaget selv med mindre endringene f\u00f8lger av NIFs regelverk eller lovnorm. Lovnorm for Troms\u00f8 Skiklub, stiftet 23. Mars 1897. Side 11 av 12 \u00a7 25 Oppl\u00f8sning, sammenslutning, utmelding og annet opph\u00f8r (1) Forslag om oppl\u00f8sning m\u00e5 vedtas med 2/3 flertall p\u00e5 to p\u00e5f\u00f8lgende \u00e5rsm\u00f8ter, der det etterf\u00f8lgende \u00e5rsm\u00f8te m\u00e5 avholdes minimum tre m\u00e5neder og maksimum 6 m\u00e5neder senere. Dersom idrettslagets \u00e5rsm\u00f8te vedtar oppl\u00f8sning ved enstemmighet, er idrettslaget oppl\u00f8st uten p\u00e5f\u00f8lgende \u00e5rsm\u00f8te. Idrettslaget skal skriftlig varsle idrettskrets og s\u00e6rforbund senest 14 dager f\u00f8r idrettslagets \u00e5rsm\u00f8te behandler forslag om oppl\u00f8sning. (2) Sammenslutning med andre idrettslag anses ikke som oppl\u00f8sning av idrettslaget. Vedtak om sammenslutning eller utmelding fra s\u00e6rforbund og/eller NIF treffes i samsvar med bestemmelsene om lovendring, jf. \u00a7 24. (3) Ved utmelding tilfaller idrettslagets eiendeler NIF eller form\u00e5l godkjent av Idrettsstyret hvis det er ytet offentlig st\u00f8tte/spillemidler til disse eiendeler. Ved oppl\u00f8sning eller annet opph\u00f8r av idrettslaget tilfaller lagets overskytende midler etter avvikling et form\u00e5l godkjent av idrettskretsen. Underretning om at idrettslaget skal oppl\u00f8ses, skal sendes til idrettskretsen 14 dager f\u00f8r idrettslaget holder sitt ordin\u00e6re \u00e5rsm\u00f8te for behandling av saken. Lovnorm for Troms\u00f8 Skiklub, stiftet 23. Mars 1897. Side 12 av 12 "
}