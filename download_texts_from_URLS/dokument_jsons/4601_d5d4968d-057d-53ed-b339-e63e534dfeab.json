{
  "dokument_id": "d5d4968d-057d-53ed-b339-e63e534dfeab",
  "doc_type": "case_presentation",
  "kommune": 4601,
  "tittel": "Gjennomf\u00f8ringsvedtak for UV-anlegg p\u00e5 Stendafjell h\u00f8ydebasseng",
  "url": "https://bergen.kommune.no/politikere-utvalg/api/fil/bk360/10532522/Framstilling-Gjennomforingsvedtak-for-UV-anlegg-pa-Stendafjell-hoydebasseng",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2022/194703-2 Gjennomf\u00f8ringsvedtak for UV-anlegg p\u00e5 Stendafjell h\u00f8ydebasseng Hva saken gjelder: Saken gjelder gjennomf\u00f8ringsvedtak for UV-anlegg p\u00e5 nedre utl\u00f8psr\u00f8r fra Stendafjell h\u00f8ydebasseng i Fana. Unders\u00f8kelser har bekreftet innlekking av forurenset vann til Stendafjell h\u00f8ydebasseng (bergsprengt). Som et risikoreduserende tiltak med hensyn til sykdomsfremkallende organismer, er det \u00f8nskelig \u00e5 bygge UV-anlegg p\u00e5 nedre utl\u00f8psr\u00f8r. Midlertidig sikringstiltak i dag er at vannet tilsettes klor f\u00f8r det blir levert p\u00e5 nett. Bergen Vann benytter egne ressurser til prosjekt- og byggeledelse. Fagetatens vurdering og anbefaling: Vannmagasinet ligger i et omr\u00e5de med mye diverse aktivitet, jf. vedlagt dokument Funn av forurensning sone s\u00f8r 10.08. Det er bekreftet innlekking av forurenset vann til Stendafjell h\u00f8ydebasseng, og Bergen Vann \u00f8nsker i den anledning \u00e5 etablere UV-anlegg p\u00e5 nedre utl\u00f8psr\u00f8r som risikoreduserende tiltak med hensyn til sykdomsfremkallende organismer. Vannet tilsettes i dag klor som midlertidig sikringstiltak f\u00f8r det blir levert p\u00e5 nett. Usikkerhet i prosjektet Det er gjennomf\u00f8rt usikkerhetsanalyse p\u00e5 kostnadsestimat. Prosjektets grunnkalkyle p\u00e5lydende 20,1 mill. er lagt til grunn. Beregnet P50 for prosjektet er 31,5 mill. og P85 er 39,7 mill. De st\u00f8rste usikkerhetene er relatert til beskrivelse og kontrakt, markedet og entrepren\u00f8rens gjennomf\u00f8ringsevne. Fremdrift Oppgitt fremdriftsplan viser oppstart i april 2024 og ferdigstillelse februar 2025. Planlagt oppstart beror p\u00e5 politisk godkjenning av budsjett. Utlysning av konkurranse gjennomf\u00f8res n\u00e5r godkjenning foreligger, og prosjektet er da planlagt ferdigstilt innen 10 m\u00e5neder. \u00d8konomiske konsekvenser: Investeringsprosjektet er ikke innarbeidet i vedtatt handlings- og \u00f8konomiplan (H\u00d8P) 24-27. Totalrammen p\u00e5 39,7 mill. dekkes av budsjettpost 800400 Distribusjon av vann. Prosjektet er periodisert slik i H\u00d8P 24-27: Budsjettpost Prosjekt 2024 2025 2026 2027 Sum 800400 \u2013 Distribusjon 822077 \u2013 Stendafjellet 9,3 13,2 - 17,2 39,7 av vann h\u00f8ydebasseng UV- anlegg Tall i mill. 1 I gjeldende H\u00d8P er midler til sluttoppgj\u00f8r og usikkerhetsavsetning lagt til 2027. Siden prosjektet n\u00e5 har antatt ferdigstillelse tidlig i 2025, vil det flyttes midler fra 2027 til tidligere \u00e5r. Periodiseringen vil bli foresl\u00e5tt oppdatert i tr\u00e5d med fremdriftsplan p\u00e5 prosjektet, ved neste rullering av H\u00d8P. Renter og avdrag av investeringen f\u00f8lger avskrivningstiden p\u00e5 40 \u00e5r og belastes abonnentene over fremtidige VA-gebyr. I henhold til selvkostforskriften skal det for gebyrfinansierte investeringer benyttes en kalkylerente som er lik \u00e5rets gjennomsnittlige 5- \u00e5rig swaprente pluss et tillegg p\u00e5 1\u20442 prosentpoeng. Renter og avdrag oppsummert (bel\u00f8p i mill.) 2024-2027 2028 -> Sum Renter 1,5 27,9 29,5 Avdrag 0,8 38,9 39,7 Sum renter og avdrag 2,3 66,8 69,2 Bel\u00f8pene i tabellen er basert p\u00e5 de rentesatsene som ligger til grunn i H\u00d8P 24-27 og gir f\u00f8lgelig bare et estimat p\u00e5 hva kapitalkostnadene vil bli. Byr\u00e5dets vurdering og anbefaling/konklusjon: Prosjektet er forankret i hovedplanene for vannforsyning 2019-2028 og hovedplanene for avl\u00f8p og vannmilj\u00f8 2019-2019, begge vedtatt av bystyret i m\u00f8tet 19.06.2019 sak 205/19. Det omtales i hovedplan for vannforsyning pkt. 5.3.4.4 at \u00abforurensning av drikkevannet ved innlekking av forurenset vann i h\u00f8ydebasseng medf\u00f8rer fare for at mange kan bli syke\u00bb. Det er videre et m\u00e5l i hovedplanene om at milj\u00f8gifter og andre skadelige stoffer skal fjernes ved kilden, dvs. f\u00f8r de kommer inn p\u00e5 kommunalt ledningsnett. Dette springer ut av kommunens lovp\u00e5lagte plikt til \u00e5 sikre at drikkevannet beskyttes mot forurensning, jf. drikkevannsforskriften \u00a7 12 f\u00f8rste ledd. Det er p\u00e5vist innlekking av forurenset vann til Stendafjell h\u00f8ydebasseng. Dette skaper fare for sykdomsframkallende organismer i drikkevannet. Som et midlertidig sikringstiltak tilsettes vannet i dag klor f\u00f8r det blir levert p\u00e5 nett. UV-anlegget som et risikoreduserende tiltak anses f\u00f8lgelig som et n\u00f8dvendig og viktig tiltak for \u00e5 sikre at beboerne i omr\u00e5det gis trygg og sikker vannforsyning. Byr\u00e5det anbefaler at prosjektet gjennomf\u00f8res. Vedtakskompetanse: I henhold til Bergen kommunes \u00f8konomireglement og budsjettfullmakter pkt. 2.3 bokstav g er det utvalg for finans, kultur og n\u00e6ring som fatter gjennomf\u00f8ringsvedtak for investerings- prosjekt med en kostnadsramme mellom 20 til 50 millioner. Byr\u00e5det innstiller til utvalg for finans, kultur og n\u00e6ring \u00e5 fatte f\u00f8lgende vedtak: 1. Prosjektet for etablering av UV-anlegg p\u00e5 nedre utl\u00f8psr\u00f8r fra Stendafjell h\u00f8ydebasseng i Fana gjennomf\u00f8res med en kostnadsramme p\u00e5 39,7 mill. 2. Prosjektkostnaden dekkes over investeringsbudsjettet p\u00e5 f\u00f8lgende budsjettposter og tjenester: Tjeneste 34510 Distribusjon av vann: \u2022 Budsjettpost 800400 Distribusjon av vann med 39,7 mill. 2 Dato: 25. juni 2024 Christine B. Meyer Christine Kahrs Byr\u00e5dsleder Byr\u00e5d for byutvikling Dokumentet er godkjent elektronisk. Vedlegg: Fagetatens notat av 21.03.2024 med f\u00f8lgende vedlegg: 1. Funn av forurensning sone s\u00f8r 10.08 3 "
}