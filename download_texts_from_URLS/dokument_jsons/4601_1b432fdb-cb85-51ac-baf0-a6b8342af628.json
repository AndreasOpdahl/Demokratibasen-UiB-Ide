{
  "dokument_id": "1b432fdb-cb85-51ac-baf0-a6b8342af628",
  "doc_type": "case_attachment",
  "kommune": 4601,
  "tittel": "Svar p\u00e5 henvendelse om vedlikeholds-og utbedringsarbeid p\u00e5 Bergensbanen.pdf",
  "url": "https://bergen.kommune.no/politikere-utvalg/api/fil/bk360/12371226/Svar-pa-henvendelse-om-vedlikeholds-og-utbedringsarbeid-pa-Bergensbanen-pdf",
  "tekst": " Statsr\u00e5den Vestland fylkeskommune Postboks 7900 5020 BERGEN Deres ref V\u00e5r ref Dato 2022/877-59 25/1206- 21. februar 2025 Svar p\u00e5 henvendelse om vedlikeholds- og utbedringsarbeid p\u00e5 Bergensbanen Jeg viser til brev av 13. februar hvor dere ber om at Bergensbanen prioriteres h\u00f8yere i vedlikeholds- og utbedringsarbeidet. Jeg har stor forst\u00e5else for deres frustrasjon, og utbedring av infrastrukturen p\u00e5 jernbanen st\u00e5r h\u00f8yt p\u00e5 v\u00e5r agenda. I Nasjonal transportplan 2025-2036 har Samferdselsdepartementet satt de langsiktige m\u00e5lene og den strategiske retningen for transportsektorene i Norge, herunder fastsatt rammevilk\u00e5r for utviklingen av jernbanen. Regjeringens viktigste prioritering for jernbanen i Nasjonal transportplan er \u00e5 \u00f8ke innsatsen til drift, vedlikehold og fornying. I tr\u00e5d med regjeringens forslag til \u00e5rets statsbudsjett, har Stortinget bevilget 6,6 mrd. kroner til drift og vedlikehold og 5,5 mrd. kroner til fornying av jernbanen. Dette er en \u00f8kning p\u00e5 henholdsvis 26 prosent og 38 prosent fra 2024. Bane NOR forvalter infrastrukturen for det nasjonale jernbanenettet og har ansvaret for vedlikehold og utbygging av jernbanen. I NTP 2025-2036 la regjeringen frem prinsipper for innsatsen til drift, vedlikehold og fornyelse av jernbanen. Blant annet at innsatsen tydeligere skal prioriteres mot strekningene der trafikken er st\u00f8rst og konsekvensene for feil er st\u00f8rst, og at hensyn til sikkerhet alltid skal ivaretas f\u00f8rst i prioriteringen av tiltak. Med bakgrunn i regjeringens prinsipper, rammevilk\u00e5r og budsjettbevilgninger legger Bane NOR planer for vedlikehold og fornying av de ulike strekningene p\u00e5 jernbanenettet, b\u00e5de p\u00e5 kort og lang sikt, ut fra hvor de mener at behovet er st\u00f8rst og at tiltakene vil ha st\u00f8rst effekt Postadresse: Postboks 8010 Dep 0030 Oslo Kontoradresse: Akersg. 59 Telefon* 22 24 90 90 Org no.: 972 417 904 p\u00e5 driftsstabiliteten. For 2025 inneb\u00e6rer det flere tiltak p\u00e5 Bergensbanen, som blant annet fornyelse av sn\u00f8overbygg, dreneringsanlegg og bruer, KL-anlegg og sporfornyelse. Med hilsen Jon-Ivar Nyg\u00e5rd Side 2 "
}