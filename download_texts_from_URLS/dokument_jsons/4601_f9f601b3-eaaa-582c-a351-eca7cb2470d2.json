{
  "dokument_id": "f9f601b3-eaaa-582c-a351-eca7cb2470d2",
  "doc_type": "case_attachment",
  "kommune": 4601,
  "tittel": "D-rap-001_Innspill_ utredning_institusjonskj\u00f8kken_p\u00e5_sykehjem",
  "url": "https://bergen.kommune.no/politikere-utvalg/api/fil/bk360/3138475/D-rap-001-Innspill-utredning-institusjonskjokken-pa-sykehjem",
  "tekst": "Beregnet til Bergen kommune Dokument type Rapport Dato Mai 2020 INNSPILL TIL UTREDNING OM INSTITUSJONSKJ\u00d8KKEN I SYKEHJEM INNSPILL TIL UTREDNING OM INSTITUSJONSKJ\u00d8KKEN I SYKEHJEM AREAL-ST\u00d8RRELSE /KOSTNADER Oppdragsnavn Institusjonskj\u00f8kken sykehjem Ramb\u00f8ll Prosjekt nr. 1350017214-018 Folke Bernadottes vei 50 Mottaker Bergen kommune PB 3705 Fyllingsdalen Dokument type Rapport 5845 Bergen Versjon [1] T +47 55 17 58 00 Dato 18.05.2020 F +47 55 17 58 10 Utf\u00f8rt av Kristine Sande, Ingse Andersen , Vidar B\u00f8 https://no.ramboll.com Kontrollert av Torill Tverberg Godkjent av Kristine Sande Ramb\u00f8ll Norge AS NO 915 251 293 MVA Ramb\u00f8ll - Innspill til utredning om institusjonskj\u00f8kken i sykehjem INNHOLDSFORTEGNELSE 1. BAKGRUNN OG FORUTSETNINGER FOR PROSJEKTET 2 2. OPPSUMMERING OG KONKLUSJON 3 3. HISTORISK TILBAKEBLIKK 4 3.1 Sykehjem bygget i Bergen f\u00f8r 1990 4 3.2 Reform for ny kj\u00f8kkenstruktur i sykehjem \u2013 fra slutten av 1990- tallet fram til i dag. 4 3.3 Framtidens matservering 4 4. REGELVERK FOR MATPRODUKSJON I INSTITUSJONER 5 4.1 Lov om matproduksjon og mattrygghet (Matloven) 5 4.2 Internkontrollforskriften 5 4.3 Forskrift om n\u00e6ringsmiddelhygiene 5 4.4 Nasjonale retningslinjer 5 4.4.1 Stortingsmelding Meld. St.15 (2017-2018) \u00abLeve hele livet\u00bb 5 4.5 Kommunale retningslinjer 5 4.5.1 Handlingsplan for mat, m\u00e5ltider og ern\u00e6ringsarbeid i pleie- og omsorgstjenesten 2018-2023 5 5. \u00d8VRIG REGELVERK SOM GJELDER GENERELT FOR BYGGING AV NYBYGG MED ARBEIDSPLASSER 6 5.1 Arbeidsmilj\u00f8loven 6 5.2 Teknisk forskrift TEK 17 6 6. DEFINISJONER AV ULIKE BEGREP 7 6.1 Avdelingskj\u00f8kken 7 6.2 Institusjonskj\u00f8kken/produksjonskj\u00f8kken/storkj\u00f8kken 8 6.3 Mottakslager 8 6.4 Kok/server 8 6.5 Kok/kj\u00f8l 8 6.6 Sous vide 8 6.7 Modifisert atmosf\u00e6re (MAP) 8 7. INSTITUSJONSKJ\u00d8KKEN (PRODUKSJONSKJ\u00d8KKEN) 9 7.1 Institusjonskj\u00f8kken for inntil 90 sykehjemsbeboere - totalt arealbehov ca. 127 m2 10 7.2 Institusjonskj\u00f8kken for inntil 120 sykehjemsbeboere - totalt arealbehov ca. 150m2 12 7.3 Institusjonskj\u00f8kken for inntil 180 sykehjemsbeboere \u2013 totalt arealbehov ca.240m2 13 8. ALTERNATIV TIL INSTITUSJONSKJ\u00d8KKEN- MOTTAKSLAGER 14 9. KOSTNADER INSTITUSJONSKJ\u00d8KKEN 15 1/17 Ramb\u00f8ll - Innspill til utredning om institusjonskj\u00f8kken i sykehjem 1. BAKGRUNN OG FORUTSETNINGER FOR PROSJEKTET Bergen bystyre behandlet i m\u00f8te 13.03.2019 sak 61/19 planen \u00abMaten servert- Handlingsplan for mat, m\u00e5ltider og ern\u00e6ringsarbeid i pleie- og omsorgstjenesten 2018-2023.\u00bb F\u00f8lgende endring i planen ble vedtatt: 1. Pkt 2, s.19: Det utredes om nye sykehjem skal bygges med eget institusjonskj\u00f8kken. Utredningen skal legges fram for bystyret ila innev\u00e6rende bystyreperiode. P\u00e5 bakgrunn av dette bestilte Byr\u00e5dsavdeling for helse og omsorg i april 2019 en utredning fra Etat for Utbygging knyttet til byggtekniske vurderinger (jf. 2017/04464-65). Ramb\u00f8ll Norge AS ble videre engasjert for \u00e5 bidra til utredningen, og \u00e5 svare ut f\u00f8lgende: 1. Hva trengs av arealer for \u00e5 etablere institusjonskj\u00f8kken for hhv. 90, 120 og 180 sykehjemsplasser? 2. Hva vil det koste \u00e5 klargj\u00f8re bygningsmasse for 3 slike institusjonskj\u00f8kken? 3. Hva vil det koste \u00e5 anskaffe inventar og utstyr (basert p\u00e5 erfaringstall fra Kolstihagen sykehjem og Fyllingsdalen sykehjem)? Etat for sykehjem har videre lagt til grunn f\u00f8lgende forutsetninger for institusjonskj\u00f8kkenene: - Skal kun produsere mat til egne beboere - Skal oppfylle myndighetskrav stilt i Matloven, Internkontrollforskriften, Forskrift om N\u00e6ringsmiddelhygiene og andre nasjonale retningslinjer - Produksjon av middager produseres etter kok-server hele uken *1) - Inkluderer ogs\u00e5 produksjon av spesialdietter - Produksjonskj\u00f8kken skal ligge separat fra et eventuelt kantinekj\u00f8kken. *1) Det bemerkes at det p\u00e5 de aller fleste produksjonskj\u00f8kken benyttes en kombinasjon av flere teknikker. Det kan v\u00e6re hensiktsmessig med sous vide og kok-kj\u00f8l p\u00e5 enkelte matretter - i tillegg til kok-server metoden. Utstyret i dagens moderne produksjonskj\u00f8kken gir slike muligheter. Dersom det skal kunne serveres varmretter til beboerne utenom kj\u00f8kkenets \u00e5pningstid er man uansett avhengig av \u00e5 ha kj\u00f8lekapasitet og oppvarmingsmulighet for mat. Oppvarmingen skjer da med mikrob\u00f8lgeovn eller kombidamper p\u00e5 avdelingskj\u00f8kkenet. Det er innhentet kompetanse fra kj\u00f8kkenkonsulent Vidar B\u00f8e. I tillegg til dette er det innhentet brukererfaringer fra praktisk bruk av institusjonskj\u00f8kken p\u00e5 sykehjem, i Etat for sykehjem i Bergen kommune. Tallene for kvadratmeterkostnader er basert p\u00e5 erfaringstall, og er et grovt overslag siden dette vil variere fra sykehjem til sykehjem. Rapporten svarer ikke ut drifttekniske kostnader, eller kapitalkostnader/avskrivninger pr. \u00e5r, men kun de byggtekniske kostnadene ved \u00e5 etablere et utstyrt institusjonskj\u00f8kken i henhold til gjeldende krav. Byr\u00e5dsavdeling for eldre, helse og frivillighet og Etat for sykehjem har oversikt over driftskostnader knyttet til allerede etablerte institusjonskj\u00f8kken, f.eks. kj\u00f8kken p\u00e5 Kolstihagen sykehjem og Fyllingsdalen sykehjem. 2/17 Ramb\u00f8ll - Innspill til utredning om institusjonskj\u00f8kken i sykehjem 2. OPPSUMMERING OG KONKLUSJON Basert p\u00e5 erfaringer fra kj\u00f8kken som i dag er i drift og som gir mulighet for ulik type matproduksjon har vi kommet frem til f\u00f8lgende areal og kostnadsbehov. Kostnader er n\u00e6rmere redegjort for i kapittel 9, og i vedlegg. Institusjonskj\u00f8kken for produksjon av mat til 90 beboere: Funksjon Areal i Antatt Budsjettkostnad Komm. m2 pris/m2 i Inkl.m.v.a Kr Institusjonskj\u00f8kken 127 9.420.072 * Grunnlag for pris pr. m2 Areal i ventilasjonsrom 20 30.000 600.000 Areal i garderobe 12 30.000 360.000 /renholdssentral SUM budsjettkostnad 10.390.072 ): * Bygningsmessig kostnad -budsjettpris pr. m2 i areal for institusjonskj\u00f8kken: 74.174,- Ikke inkl. n\u00f8dvendig tilleggsareal i ventilasjonsrom, garderobe og renholdssentral.) Institusjonskj\u00f8kken for produksjon av mat til 120 beboere: Funksjon Areal i Antatt Budsjettkostnad Komm. m2 pris/m2 i Inkl.m.v.a. Kr Institusjonskj\u00f8kken 150 11.693.896 * Grunnlag for pris pr. m2 Areal i ventilasjonsrom 20 30.000 600.000 Areal i garderobe 12 30.000 360.000 /renholdssentral SUM budsjettkostnad 12.653.896 ): * Bygningsmessig kostnad -budsjettpris pr. m2 i areal for institusjonskj\u00f8kken: 77.959,- Ikke inkl. n\u00f8dvendig tilleggsareal i ventilasjonsrom, garderobe og renholdssentral.) Institusjonskj\u00f8kken for produksjon av mat til 180 beboere: Funksjon Areal i Antatt Budsjettkostnad Komm. m2 pris/m2 i Inkl.m.v.a Kr Institusjonskj\u00f8kken 240 16.475.178 *1) Grunnlag for pris pr. m2 Areal i ventilasjonsrom 25 30.000 750.000 Areal i garderobe 9 *2) 30.000 270.000 /renholdssentral SUM budsjettkostnad 17.495.178 *1) Bygningsmessig kostnad -budsjettpris pr. m2 i areal for institusjonskj\u00f8kken: 68.647,- Ikke inkl. n\u00f8dvendig tilleggsareal i ventilasjonsrom, garderobe og renholdssentral.) *2) Et garderobe-areal p\u00e5 6 m2 er inklusive i arealet for institusjonskj\u00f8kkenet. I et institusjonskj\u00f8kken er kostnaden i stor grad avhengig av mengde og type utstyr. Grunnen til at kj\u00f8kken for 120 beboere har en m2-pris som er h\u00f8yere enn et kj\u00f8kken basert p\u00e5 leveranse til 90 beboere, er fordi det er en stor del mer fast inventar/utstyr og ekstra kj\u00f8lerom/frysekapasitet. For kj\u00f8kken til 180 beboereer vil kvadratmeterprisen bli lavere, p\u00e5 grunn av st\u00f8rre areal \u00e5 dele utstyrskostnadene p\u00e5. I budsjettkostnad ligger det inne 20 % marginer/reserver. Alle kostnader er inkl. m.v.a. 3/17 Ramb\u00f8ll - Innspill til utredning om institusjonskj\u00f8kken i sykehjem 3. HISTORISK TILBAKEBLIKK 3.1 Sykehjem bygget i Bergen f\u00f8r 1990 Sykehjemsbygg i Bergen fra perioden f\u00f8r 1990 var for det meste utstyrt med eget produksjonskj\u00f8kken for leveranse av alle m\u00e5ltid til egne beboere. 3.2 Reform for ny kj\u00f8kkenstruktur i sykehjem \u2013 fra slutten av 1990-tallet fram til i dag. P\u00e5 slutten av 1990-tallet ble reform for ny kj\u00f8kkenstruktur i sykehjem innf\u00f8rt i Bergen kommune jfr. byr\u00e5dssak 4/16. Reformen hadde blant annet som m\u00e5l at mest mulig av ressursene skulle g\u00e5 til personell p\u00e5 avdelingene. Fra i stor grad \u00e5 ha egne institusjonskj\u00f8kken p\u00e5 hvert sykehjem ble matproduksjonen sentralisert til eksterne produksjonskj\u00f8kken. Med noen unntak har de fleste sykehjemmene i dag en ordning der de f\u00e5r tilkj\u00f8rt mat fra ekstern produsent, som produserer etter kok-kj\u00f8l og sous-vide metode. Maten varmes opp p\u00e5 de enkelte avdelingene like f\u00f8r servering. 3.3 Framtidens matservering Regjeringen arbeider n\u00e5 med \u00e5 utarbeide en ordning for tilskudd til renovering, etablering og gjenetablering av institusjonskj\u00f8kken. Erfaring har vist at matproduksjon/mattilberedning har hatt en rivende utvikling b\u00e5de i m\u00e5ten maten produseres og oppbevares p\u00e5. Det er viktig \u00e5 tilrettelegge st\u00f8rrelse og funksjoner i et institusjonskj\u00f8kken slik at man st\u00e5r friere til \u00e5 benytte ulike produksjonsmetoder. 4/17 Ramb\u00f8ll - Innspill til utredning om institusjonskj\u00f8kken i sykehjem 4. REGELVERK FOR MATPRODUKSJON I INSTITUSJONER Ved produksjon av mat er det flere lover, forskrifter og retningslinjer som m\u00e5 overholdes for \u00e5 sikre at produksjonslokalet drives forsvarlig og hygienisk. Mattilsynet utf\u00f8rer tilsyn til at gjeldende regler overholdes. Under f\u00f8lger et utdrag av de myndighetskrav som er relevante for utforming av nytt produksjonskj\u00f8kken. 4.1 Lov om matproduksjon og mattrygghet (Matloven) Loven handler i det vesentlige om driftsrutiner for matproduksjon og om arbeidsgivers plikt til \u00e5 gi adgang for offentlig tilsyn i lokalene. Paragraf 7 gir f\u00f8ringer for de bygningsmessige forhold: \u00a7 7.Etablering, utforming og drift Virksomheten skal s\u00f8rge for at plassering, utforming og drift av aktiviteter er hygienisk forsvarlig. For at et kj\u00f8kken skal bli hygienisk forsvarlig krever det at kj\u00f8kkenet - med tilh\u00f8rende funksjoner organiseres riktig. Transport og lagring av varer og avfall m\u00e5 ha en logistikk som gj\u00f8r det mulig \u00e5 holde adskilt rene og urene funksjoner \u2013 og ivareta matsikkerhet. Personalflyten i kj\u00f8kkenomr\u00e5det skal bidra til det samme. Egne toalett og vaskemulighet for kj\u00f8kkenpersonale skal bidra til minimering av smitte i institusjonen. Lovparagrafen betyr ogs\u00e5 at det m\u00e5 stilles strenge krav til at overflater og overganger mellom materialer som gir mulighet for enkel og grundig rengj\u00f8ring. Renslighet er et stikkord for god mathygiene. 4.2 Internkontrollforskriften Krav om at en hver bedrift gjennom systematisk gjennomf\u00f8ring av tiltak skal gjennomf\u00f8re forbedringsarbeid i sin bedrift innen arbeidsmilj\u00f8, sikkerhet, milj\u00f8forurensning etc. 4.3 Forskrift om n\u00e6ringsmiddelhygiene Forskrift som sikrer at matsikkerhet ivaretas gjennom alle ledd i prosessen, fra produksjon til bearbeiding og tilberedning. 4.4 Nasjonale retningslinjer 4.4.1 Stortingsmelding Meld. St.15 (2017-2018) \u00abLeve hele livet\u00bb Stortingsmeldingen beskriver en kvalitetsreform for eldre der bl.a. god ern\u00e6ring er et viktig punkt. 4.5 Kommunale retningslinjer 4.5.1 Handlingsplan for mat, m\u00e5ltider og ern\u00e6ringsarbeid i pleie- og omsorgstjenesten 2018-2023 I Bergen kommunes egen handlingsplan er det poengtert viktigheten av god og n\u00e6ringsrik mat som del av opplevelsen av \u00e5 ha et godt liv. Det vises til FN\u2019s b\u00e6rekraftsm\u00e5l, UNESCO`s matbynettverk, nasjonalt og internasjonalt lovverk, relevante handlingsplaner, meldinger strategier samt forankring i politiske vedtak. 5/17 Ramb\u00f8ll - Innspill til utredning om institusjonskj\u00f8kken i sykehjem 5. \u00d8VRIG REGELVERK SOM GJELDER GENERELT FOR BYGGING AV NYBYGG MED ARBEIDSPLASSER 5.1 Arbeidsmilj\u00f8loven Regelverket i arbeidsmilj\u00f8loven handler om arbeidsmilj\u00f8et til de ansatte- b\u00e5de de fysiske arbeidsforholdene og de organisatoriske. De ansatte skal ha gode arbeidsforhold. Arbeidslokalene skal v\u00e6re hensiktsmessige. Det skal v\u00e6re tilrettelagt for at arbeidstakere kan utf\u00f8re sitt arbeid slik at man i st\u00f8rst mulig grad unng\u00e5r belastninger p\u00e5 egen helse og p\u00e5 andres helse (f.eks. smittefare). Arbeidstakere p\u00e5 et institusjonskj\u00f8kken har rett p\u00e5 garderober med egne skap for arbeidst\u00f8y og privat t\u00f8y. Garderoben kan plasseres sammen med \u00f8vrige ansatte sine garderober forutsatt at smittefare kan unng\u00e5s. De ansatte i et institusjonskj\u00f8kken skal ha egne toaletter \u2013 beregnet kun for dem. Dette for \u00e5 minimalisere smittefare fra \u00f8vrige ansatte/beboere. De ansatte skal ha mulighet for matpause p\u00e5 egnet sted og for kontorarbeid p\u00e5 egnet sted. 5.2 Teknisk forskrift TEK 17 Byggeforskriftene setter generelle krav til alle typer bygg der det skal oppholde seg personer. Spesielle forhold som kan v\u00e6re aktuelle \u00e5 nevne med tanke p\u00e5 institusjonskj\u00f8kken er kravene til dagslys og utsyn fra arbeidsplassen. Videre gjelder krav om at de klimatiske forholdene i rommet skal v\u00e6re innenfor gitte temperaturkriterier. Mye av utstyret p\u00e5 et kj\u00f8kken lager varme og br\u00e5k. God planlegging av systemer for ventilasjon, kj\u00f8ling etc. kan bidra sterkt til gode arbeidsforhold for de ansatte. Fokus p\u00e5 helse, milj\u00f8 og sikkerhet skal sikre overflater p\u00e5 gulv, vegger og tak som er mulig \u00e5 rengj\u00f8re enkelt. Samtidig skal gulvet ha en overflate som gj\u00f8r at det ikke er farlig glatt n\u00e5r det kommer vann p\u00e5 gulvet. 6/17 Ramb\u00f8ll - Innspill til utredning om institusjonskj\u00f8kken i sykehjem 6. DEFINISJONER AV ULIKE BEGREP 6.1 Avdelingskj\u00f8kken Alle nye sykehjem er delt inn i avdelinger. Disse har varierende st\u00f8rrelse. Med bakgrunn i bl.a. demensproblematikk, husbankanbefalinger etc. er det i Bergen kommune normalt 8-10 beboere p\u00e5 hver avdeling. Hver avdeling skal kunne fungere som en egen enhet uten behov for gjennomgang av andre enn de som tilh\u00f8rer avdelingen. P\u00e5 hver avdeling skal det normalt v\u00e6re et avdelingskj\u00f8kken (ogs\u00e5 betegnet som postkj\u00f8kken) der mat tilberedes/forberedes for servering til avdelingens beboere. Br\u00f8dm\u00e5ltid og enkle retter skal normalt kunne tilberedes p\u00e5 avdelingskj\u00f8kkenet uten for store krav til spesialutstyr. N\u00e5r det gjelder middagsm\u00e5ltid/varmmat gjelder det s\u00e5 mange hygienekrav/kontrollerte temperaturkrav/ern\u00e6ringskrav etc. at det normalt ikke vil v\u00e6re hensiktsmessig verken med tanke p\u00e5 kompetanse eller \u00f8konomi \u00e5 produsere middag p\u00e5 hvert enkelt avdelingskj\u00f8kken. P\u00e5 avdelingskj\u00f8kkenet skal det derfor normalt v\u00e6re tilrettelagt for \u00e5 kunne ta imot ferdig produserte middager og servere dem til beboerne. P\u00e5 sykehjem som har eget institusjonskj\u00f8kken kommer maten varm i egne beholdere opp p\u00e5 avdelingskj\u00f8kkenet (postkj\u00f8kkenet) og serveres direkte til beboerne. P\u00e5 sykehjem med matleveranser fra eksternt produksjonskj\u00f8kken leveres maten kald til avdelingskj\u00f8kkenet, lagres i kj\u00f8leskap, varmes opp og serveres. Kj\u00f8kkenet er beregnet for mottak fra internt eller eksternt produksjonskj\u00f8kken. Det har ikke egen produksjon av f.eks. middag, kun slutt-tilberedning og servering til beboerne. Graden av tilberedning avhenger av hvilken produksjonsteknikk som er benyttet. Til varm mat brukes mikrob\u00f8lgeovn eller en tilpasset kombidamper. Kokeplater kan ogs\u00e5 benyttes. Kj\u00f8kkenet har to kj\u00f8leskap og ett fryseskap samt plass for noe br\u00f8dmat. Kaffetrakter, benk med matkum, skuffer og skap. Oppvaskmaskin under benk (evt. p\u00e5 sokkel). Skap og skuffer til servise og bestikk m.m. H\u00e5ndvasker Avfallsbeholder Plass for vognparkering Eksempel p\u00e5 et avdelingskj\u00f8kken (postkj\u00f8kken) for tilberedning av br\u00f8dm\u00e5ltid, samt oppvarming/servering av middagsmat for ca. 10 beboere. Arealbehov som for et vanlig husholdningskj\u00f8kken. 7/17 Ramb\u00f8ll - Innspill til utredning om institusjonskj\u00f8kken i sykehjem 6.2 Institusjonskj\u00f8kken/produksjonskj\u00f8kken/storkj\u00f8kken Produksjonskj\u00f8kken i sammenheng med sykehjem er det kj\u00f8kkenet der det produseres middagsmat til beboerne i sykehjemmet. Et slikt kj\u00f8kken blir ogs\u00e5 ofte omtalt som et storkj\u00f8kken. Dersom kj\u00f8kkenet ligger plassert p\u00e5 sykehjemmet/institusjonen kalles det gjerne institusjonskj\u00f8kken. P\u00e5 et institusjonskj\u00f8kken kan man i prinsippet velge \u00e5 produsere maten p\u00e5 samme m\u00e5te som man gj\u00f8r p\u00e5 et produksjonskj\u00f8kken som leverer til mange sykehjem. Dette avhenger av b\u00e5de \u00e5pningstid (5 eller 7 dager pr uke), utstyr og bemanning. Diskusjonen omkring prinsippet med kok/kj\u00f8l i forhold til matkvalitet, n\u00e6ringsinnhold, \u00abgod matlukt\u00bb i gangene og ikke minst mulighet for spesialbestillinger/individuelle tilpasninger har hele tiden p\u00e5g\u00e5tt blant beboere, p\u00e5r\u00f8rende, ansatte og fagfolk. Debatten har p\u00e5g\u00e5tt b\u00e5de i mediene og ulike andre fora. 6.3 Mottakslager Dersom produksjonskj\u00f8kkenet ikke ligger plassert p\u00e5 selve sykehjemmet blir middagsmat gjerne levert til sykehjemmet til faste tider \u2013 f.eks. to ganger pr. uke. I slike tilfeller m\u00e5 det p\u00e5 sykehjemmet v\u00e6re et mottakslager der maten kan tas imot og lagres til den evt. skal kj\u00f8res ut til de enkelte avdelingskj\u00f8kken. P\u00e5 de nyeste sykehjemmene er det kj\u00f8lerom, fryserom og matlager. Ekstern leverand\u00f8r plasserer maten i disse rommene, ev. blir den fraktet av leverand\u00f8r direkte opp p\u00e5 avdelingene (postkj\u00f8kken). Mottakslager skal sikre at maten som leveres til sykehjemmet kan oppbevares trygt inntil betjeningen har kapasitet til \u00e5 h\u00e5ndtere den. Kulderekken skal ikke brytes for lenge -da anses maten bedervet. 6.4 Kok/server Kok/server inneb\u00e6rer at maten produseres p\u00e5 produksjonskj\u00f8kkenet og serveres mens den fortsatt er varm. I praksis betyr det at man m\u00e5 overf\u00f8re maten til vogner som holder p\u00e5 varmen og at produksjonskj\u00f8kkenet m\u00e5 ligge p\u00e5 eller i n\u00e6rheten av sykehjemmet. Matvognene kj\u00f8res opp p\u00e5 hvert avdelingskj\u00f8kken tett opp mot det tidspunktet maten skal serveres. Dersom metoden skal benyttes betyr det ogs\u00e5 at produksjonskj\u00f8kkenet m\u00e5 v\u00e6re i drift alle dager i uken og ha en god rutine for retur av matvogner. Alternativt m\u00e5 metoden kombineres med f.eks. kok/kj\u00f8l. 6.5 Kok/kj\u00f8l Kok/kj\u00f8l inneb\u00e6rer at maten produseres p\u00e5 produksjonskj\u00f8kkenet p\u00e5 tiln\u00e6rmet samme metode som tradisjonell matlaging. N\u00e5r maten er produsert kj\u00f8les den raskt ned under strenge hygiene- kriterier til + 4 grader. Maten oppbevares kaldt og kontrollert i egne kj\u00f8lerom til den kan sendes opp p\u00e5 avdelingskj\u00f8kkenet. Normalt er det ogs\u00e5 kj\u00f8leskap p\u00e5 avdelingskj\u00f8kkenet for \u00e5 oppbevare mat til f.eks. l\u00f8rdag/s\u00f8ndag. P\u00e5 avdelingskj\u00f8kkenet tas maten ut fra kj\u00f8leskapet, varmes opp og serveres. Forutsatt at nedkj\u00f8ling, oppbevaring og oppvarming skjer ihht. angitte kriterier, opprettholder maten samme n\u00e6ringskvalitet som ved kok/server. Holdbarheten p\u00e5 maten er min. 5 dager. 6.6 Sous vide Sous-vide er en produksjonsm\u00e5te der maten kokes i vakum. Produktet pakkes r\u00e5tt eller forbehandlet i en pose som vakumeres og varmebehandles sk\u00e5nsomt. Deretter kj\u00f8les produktet i posen ned til ca. +4 grader. Holdbarheten i kj\u00f8lt tilstand kan med dette \u00f8kes til 4-8 uker. Dokumentert forskning viser at produkter etter gjenoppvarming inneholder tilsvarende n\u00e6ringsstoffer som i tradisjonelt laget mat. 6.7 Modifisert atmosf\u00e6re (MAP) I tillegg til at det finnes ulike m\u00e5ter \u00e5 tilberede maten p\u00e5, finnes det ogs\u00e5 ulik emballasje/ pakkemetode. Ved pakking kan man b\u00e5de ta vekk oksygenet (vakumere), og man kan tilsette ufarlig n\u00e6ringsmiddelgass. Gassen er med p\u00e5 \u00e5 gi en tryggere og bedre nedkj\u00f8ling. 8/17 Ramb\u00f8ll - Innspill til utredning om institusjonskj\u00f8kken i sykehjem 7. INSTITUSJONSKJ\u00d8KKEN (PRODUKSJONSKJ\u00d8KKEN) Utforming av selve kj\u00f8kkenarealet vil bli forskjellig p\u00e5 hvert enkelt sykehjem som skal bygges eller ombygges. Utformingen er avhengig av hvilke side varetransporten kommer fra, hvordan kommunikasjonen til resten av sykehjemmet kan l\u00f8ses, form p\u00e5 kj\u00f8kken-arealet, fasadelengde etc. Prinsippene om at maten skal inn via et et mottak og kunne plasseres enkelt inn p\u00e5 kj\u00f8l, frys eller lager, vil v\u00e6re likt for alle kj\u00f8kken. Prinsippet om at produksjonslokalene skal v\u00e6re effektive og delt i rene og urene soner gjelder ogs\u00e5 generelt. Personalet p\u00e5 kj\u00f8kkenet skal ha eget toalett beregnet kun for dem. Garderobe kan kombineres med garderobe for \u00f8vrige ansatte. Som nevnt i kap 1 er oppgaven \u00e5 utrede et kj\u00f8kken for kok/server. Med bakgrunn i det faktum at matproduksjon endrer seg og er avhengig av mange faktorer har vi tatt h\u00f8yde for at kj\u00f8kkenarealet b\u00f8r ha plass for ulik type utstyr som gir mulighet for ulik produksjonsmetode. Tilleggsarealet som kreves for dette anses \u00e5 v\u00e6re marginalt. Fleksibilitet i produksjonsmetode og bemanning er viktig \u00e5 f\u00e5 inn under planlegging av kj\u00f8kken. I ettertid kan det v\u00e6re for seint. N\u00e5r det gjelder mengde og kvalitet p\u00e5 utstyret som velges p\u00e5 et institusjonskj\u00f8kken er det ogs\u00e5 stor variasjon mellom de ulike sykehjemmene. Normalt er et institusjonskj\u00f8kken som bare leverer mat til beboerne p\u00e5 sykehjemmet kun utstyrt med oppvaskmuligheter definert som \u00abskrubb\u00bb. Her rengj\u00f8res utstyret som benyttes til produksjonen. Dersom kj\u00f8kkenet f.eks. skal kombineres med kantine trengs det i tillegg en oppvaskstasjon for vask av dekket\u00f8y. For \u00e5 komme fram til st\u00f8rrelser p\u00e5 institusjonskj\u00f8kken basert p\u00e5 ulik kapasitet (90, 120 og 180 beboere) har vi - i stedet for \u00e5 tiln\u00e6rme seg oppgaven teoretisk - sett p\u00e5 eksisterende institusjonskj\u00f8kken og gjort korrigering av arealet basert p\u00e5 erfaringer p\u00e5 det aktuelle stedet. I eksemplene som er vist er kj\u00f8kkenet gjerne kombinert med kantine/kundemottaks-funksjon. Dette kan gi kostnadsbesparelse for kantinefunksjonen med felles frys/ kj\u00f8lekapasitet etc. \u2013 men for denne utredningen legges det til grunn at kantinefunksjon skal holdes separat . Areal og kostnader for de funksjonene som anses \u00e5 gjelde kantinedrift/mulighet for servering til p\u00e5r\u00f8rende etc inng\u00e5r ikke i kalkyler. Arealtall og kostnader i kap 6 og 8 omhandler derfor kun selve institusjonskj\u00f8kkenet med n\u00f8dvendig utstyr. Vedlagte tegninger og kalkyler er hentet fra nyere kj\u00f8kkener som er i full drift. Kapasitet er basert p\u00e5 henholdsvis 90, 120 og 180 beboere. Det m\u00e5 bemerkes at det i tillegg til kj\u00f8kkenarealet vil v\u00e6re behov for f\u00f8lgende arealer p\u00e5 sykehjem med institusjonskj\u00f8kken: \u2022 Plass i teknisk rom for de tilleggsfunksjonene som kommer av kj\u00f8kkenfunksjonen (\u00f8kt mengde varmtvannstanker, \u00f8kt kap. p\u00e5 ventilasjonsanlegg etc. Det kan for alle de tre kj\u00f8kkenst\u00f8rrelsene forventes at det trengs ca. 20-25 m2 ekstra i teknisk rom, til en antatt bygningsmessig kostnad p\u00e5 kr 500.000 \u2013 600.000,- \u2022 Plass i fellesgarderobe p\u00e5 bygget for 2 skap til hver kantineansatt. Dersom fellesgarderobe ligger langt unna kj\u00f8kkenet kan det v\u00e6re hensiktsmessig \u00e5 ha egen garderobe for kj\u00f8kkenansatte der de kan skifte t\u00f8y og ha ett skap for personlig t\u00f8y og ett skap for arbeidst\u00f8y. Garderober for skifte av t\u00f8y skal normalt deles i dame- og herregarderobe uavhengig av antall brukere. 2 Garderober for totalt 3-5 brukere vil anslagsvis utgj\u00f8re et totalt areal p\u00e5 ca. 10 m2. Budsjettkostnad ca. kr. 400.000,- \u2022 Plass i renholdssentraler for utstyr til rengj\u00f8ring p\u00e5 kj\u00f8kkenet (bl.a. rengj\u00f8ringsmidler og egne maskiner for gulvvask) Dersom renholdssentralen ligger langt unna kj\u00f8kkenarealet kan det v\u00e6re aktelt \u00e5 ha et eget rengj\u00f8ringsrom beregnet for kj\u00f8kkenarealet. Antatt rombehov ca. 3-5m2. Budsjettkostnad ca. kr. 200.000,- 9/17 Ramb\u00f8ll - Innspill til utredning om institusjonskj\u00f8kken i sykehjem 7.1 Institusjonskj\u00f8kken for inntil 90 sykehjemsbeboere - totalt arealbehov ca. 127 m2 Eksempel p\u00e5 kj\u00f8kken med produksjon for inntil 90 sykehjemsplasser. Areal 102 m2 + ekstra lager 25 m2 annet sted i bygget. Som det framg\u00e5r har kj\u00f8kkenet ett kj\u00f8lerom og ett fryserom vist p\u00e5 tegning. I tillegg finnes det ett kj\u00f8lerom og ett fryserom i lageret i kjelleren. Normalt antar vi at det min. b\u00f8r v\u00e6re ett fryserom p\u00e5 ca. 6 m2 i et slikt kj\u00f8kken samt to kj\u00f8lerom p\u00e5 til sammen ca. 10 m2. Arealet omfatter det som er markert med gult p\u00e5 tegning. 10/17 Ramb\u00f8ll - Innspill til utredning om institusjonskj\u00f8kken i sykehjem Funksjonsbeskrivelse: Varemottak med kj\u00f8le- og fryselager, lager for t\u00f8rrvarer og rekvisita samt kj\u00f8lekonteiner for matavfall, oppvask, toalett for kj\u00f8kkenpersonell (adkomst fra personalgang). Sentralt plassert kontor. Produksjonskj\u00f8kken med direkte atkomst til kuldelagre og t\u00f8rrvarer. (Ekstra kj\u00f8l, frys og lager i kjeller) Garderobe for de ansatte i kj\u00f8kkenet ligger i dette tilfellet sammen med garderobe for \u00f8vrig personell p\u00e5 sykehjemmet - forholdsvis n\u00e6rt kj\u00f8kkenet (ikke inkl. i kalkyle). Renholdsrom ligger utenfor kj\u00f8kkenarealet (ikke inkl. i kalkyle). Produksjonskj\u00f8kkenet inneholder: \u2022 Oppvaskmaskin med eget program for vask av kj\u00f8kkenredskaper. \u2022 Grovkj\u00f8kken med gr\u00f8nnsakskutter, vakuumpakkemaskin, foodprosessor og r\u00f8remaskin. Benker med kummer. \u2022 Koldtkj\u00f8kkenlinje med kj\u00f8lebenk. \u2022 Hurtignedkj\u00f8lingsskap. \u2022 Varmkj\u00f8kken med 2 kombidampere (10 + 6GN i s\u00f8yle). \u2022 Stort kokebord med induksjon \u2022 Kokegryte 120 liter \u2022 Tippbar stekepanne. \u2022 Kokebord induksjon \u2022 Vannbad \u2022 Mulighet for kok-kj\u00f8l produksjon 11/17 Ramb\u00f8ll - Innspill til utredning om institusjonskj\u00f8kken i sykehjem 7.2 Institusjonskj\u00f8kken for inntil 120 sykehjemsbeboere - totalt arealbehov ca. 150m2 Eksempel p\u00e5 institusjonskj\u00f8kken med produksjon for inntil 120 sykehjemsplasser. Areal 150 m2, markert med gult p\u00e5 tegning. (\u00d8vrig areal omfatter serveringsdisk og oppvask for \u00f8vrig drift og er ikke inkl. i total-areal eller kostnader for institusjonskj\u00f8kkenet.) Funksjonsbeskrivelse: Varemottak med gjennomg\u00e5ende kj\u00f8le- og fryserom, kj\u00f8l for gr\u00f8nsaker og lager for t\u00f8rrvarer., toalett for kj\u00f8kkenpersonell. Sentralt plassert kontor. Produksjonskj\u00f8kken med direkte atkomst til kuldelagre og t\u00f8rrvarer. Garderobe for de ansatte i kj\u00f8kkenet ligger i dette tilfelle sammen med garderobe for \u00f8vrig personell p\u00e5 sykehjemmet -forholdsvis n\u00e6rt kj\u00f8kkenet. Ikke inkl. i kalkyle Renholdsrom ligger utenfor kj\u00f8kkenarealet. Ikke inkl. i kalkyle Produksjonskj\u00f8kkenet inneholder: \u2022 Gryteskrubb for vask av kj\u00f8kkenredskaper. \u2022 Grovkj\u00f8kken med gr\u00f8nnsakskutter, regulerbar benk med store kummer. \u2022 Koldtkj\u00f8kkenlinje med kj\u00f8lebenk, vasker, p\u00e5leggsmaskin, foodprosessor,h\u00e5ndmixer, vakuumpakkemaskin, r\u00f8remaskin og br\u00f8dkutter. \u2022 Varmkj\u00f8kken med 2 kombidampere hver med 10GN kapasitet. \u2022 Stor tippbar multikoker som b\u00e5de koker og steker. \u2022 Kokegryte120 liter \u2022 4 platers kokebord. \u2022 Grytevasker \u2022 Pakkerom med vannkj\u00f8ler og pakkelinje \u2022 Bl\u00e5sekj\u00f8ler \u2022 Kj\u00f8lerom for ferdigvare (kok-kj\u00f8l). 12/17 Ramb\u00f8ll - Innspill til utredning om institusjonskj\u00f8kken i sykehjem 7.3 Institusjonskj\u00f8kken for inntil 180 sykehjemsbeboere \u2013 totalt arealbehov ca.240m2 Eksempel p\u00e5 institusjonskj\u00f8kken (markert med gul farge) med produksjon for inntil 180 sykehjemsplasser (Fyllingsdalen sykehjem). Arealet av eksisterende institusjonskj\u00f8kken er p\u00e5 ca. 210m2. Etter erfaringer innhentet fra Fyllingsdalen sykehjem er det lagt til areal for st\u00f8rre frys, kj\u00f8l og lager - totalt ca. 30 m2). Arealbehov for institusjonskj\u00f8kken med kapasitet til min. 180 beboere settes derfor til ca. 240 m2. Det bemerkes at noe garderobeareal er lagt inn i kj\u00f8kkenarealet (inklusive i kalkyle). Funksjonsbeskrivelse: Varemottak med kj\u00f8le- og fryselager, lager for t\u00f8rrvarer og rekvisita samt lager for returgods. Sone for vognvask, toalett for kj\u00f8kkenpersonell og garderobe *1). Sentralt plassert kontor. Produksjonskj\u00f8kken med direkte atkomst til kuldelagre og t\u00f8rrvarer. *1) Garderobeareal ca 6m2 inkl. i kalkyle (anses \u00e5 v\u00e6re for lite) Produksjonskj\u00f8kkenet inneholder: \u2022 Gryteskrubb for vask av kj\u00f8kkenredskaper. \u2022 Grovkj\u00f8kken med gr\u00f8nnsakskutter, vakuumpakkemaskin, food processor og r\u00f8remaskin. Benker med kummer. \u2022 Koldtkj\u00f8kkenlinje med kj\u00f8lebenk og p\u00e5leggsmaskin. \u2022 Hurtignedkj\u00f8lingsskap. \u2022 Varmkj\u00f8kken med 2 kombidampere (10 + 20GN). \u2022 Stort kokebord med st\u00f8pejernplater, 2 stk. tippbare stekepanner. \u2022 Kokegryter 80-120 -150 liter \u2022 2 tippbare stekebord. 13/17 Ramb\u00f8ll - Innspill til utredning om institusjonskj\u00f8kken i sykehjem 8. ALTERNATIV TIL INSTITUSJONSKJ\u00d8KKEN- MOTTAKSLAGER For \u00e5 kunne ta beslutningen om det skal opprettes institusjonskj\u00f8kken p\u00e5 sykehjem m\u00e5 man v\u00e6re oppmerksom p\u00e5 at det dersom det ikke bygges institusjonskj\u00f8kken trengs et mottakslager der man kan ta imot maten fra et eksternt produksjonskj\u00f8kken. Dette handler om \u00e5 ivareta matsikkerheten og ikke bryte kulderekken p\u00e5 matvarene som ankommer sykehjemmet. Kostnaden for dette er ikke beregnet i rapporten \u2013 men anslagsvis vil arealbehovet v\u00e6re som vist i vedlagte skisser. Et slikt mottakslager kan med fordel kombineres med et evt. enkelt kantinekj\u00f8kken. (Evt. kantinekj\u00f8kken er vist p\u00e5 vedlagte tegninger- ikke inkl. i areal for mottakslager) Skisse mottakslager (markert med farge) for levering av mat til 90 beboere. Areal ca. 44m2 Skisse mottakslager (markert med farge) for levering av mat til 120 beboere. Areal ca. 46m2 Skisse mottakslager (markert med farge) for levering av mat til 180 beboere. Areal ca. 60m2. 14/17 Ramb\u00f8ll - Innspill til utredning om institusjonskj\u00f8kken i sykehjem 9. KOSTNADER INSTITUSJONSKJ\u00d8KKEN 15/17 Ramb\u00f8ll - Innspill til utredning om institusjonskj\u00f8kken i sykehjem 16/17 Ramb\u00f8ll - Innspill til utredning om institusjonskj\u00f8kken i sykehjem 17/17 "
}