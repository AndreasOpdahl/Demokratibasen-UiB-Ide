{
  "dokument_id": "58c81b82-4fc1-5a40-9689-bb3f4ee55354",
  "doc_type": "case_attachment",
  "kommune": 4601,
  "tittel": "Fagnotat datert 12.02.2024",
  "url": "https://bergen.kommune.no/politikere-utvalg/api/fil/bk360/10975807/Fagnotat-datert-12-02-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2023/17167-3 (Arbeidssted) Saksbehandler: Daniel Holm\u00e5s Aalerud Dato: 12.02.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: Storrinden. 34/512/0/0 Ingen adresse. Klage p\u00e5 avslag. Tomannsbolig. Advokatfirma Kyrre v/ adv. B\u00f8e p\u00e5 vegne av tiltakshaver Rett Hjem Hvem klager? Eiendommer AS v/ brev datert 09.11.2023. Oppf\u00f8ring av tomannsbolig. Tiltaket Vedtak datert 19.10.2023 avsl\u00e5r s\u00f8knaden jf. reguleringsplanens \u00a7\u00a7 1.2 og Vedtaket 2.3 om boligtype og etasjetall, pbl. \u00a7\u00a7 29-2 om visuelle kvaliteter og \u00a7 28- 1 om sikker byggegrunn. Eiendommen er omfattet av planID 7190006 for Storrinden, og er regulert til frittliggende sm\u00e5husbebyggelse. Planstatus KPA2018 viser eiendommen som \u00f8vrig byggesone bestemmelsesomr\u00e5de Flesland lufthavn -meldeplikt. Klager motsetter seg at s\u00f8knaden mangler dispensasjoner, og anf\u00f8rer at Klagegrunner sikkerhet mot milj\u00f8p\u00e5virkning er tilstrekkelig redegjort for i saken. Manglende dispensasjon fra reguleringsplanens \u00a7 2.3.1 m\u00e5 oms\u00f8kes og Behov for ytterligere innvilges. Det m\u00e5 innhentes en redegj\u00f8relse for str\u00e5lingsbelastningen ved saksbehandling ved eiendommen som tar h\u00f8yde for framtidig str\u00e5lebelastning. Det m\u00e5 eventuell omgj\u00f8ring redegj\u00f8res for tiltakets omfang etter gjeldende m\u00e5leregler. Se \u00f8vrige forhold i fagnotatets avslutning. Klagen tas delvis til f\u00f8lge, uten at dette er bestemmende for utfallet av Anbefalt vedtak saken. Avslag datert 19.10.2023 opprettholdes i det vesentlige. Med hilsen Plan- og bygningsetaten Tarje I. Wanvik Etatsdirekt\u00f8r Ulf S\u00e6terdal Avdelingsleder Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk S\u00f8knad om tillatelse til oppf\u00f8ring av tomannsbolig p\u00e5 eiendommen ble f\u00f8rst avsl\u00e5tt den 06.12.2022, den gangen med pbl. \u00a7 28-1 om milj\u00f8forhold som eneste avslagsgrunn. Vedtaket ble p\u00e5klaget den 06.12.2022. Statsforvalteren i Vestland opphevet vedtaket den 13.06.2023 da Statsforvalteren fant at det ikke var tilstrekkelig godtgjort at str\u00e5lingen fra h\u00f8yspentanlegget utgjorde en tilstrekkelig konkret og p\u00e5regnelig risiko ved menneskelig opphold p\u00e5 eiendommen. Saken ble ved dette hjemvist til Bergen kommune for en fornyet vurdering. S\u00f8knaden er p\u00e5 nytt avsl\u00e5tt ved vedtak datert 19.10.2023. Vedtaket er p\u00e5klaget den 09.11.2023. 1.2. Opplysninger av vesentlig betydning for behandling av klagen Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og det er mottatt merknad fra gnr. 35 bnr. 522 (Robert og Mette Thomassen) og 520 (Kari Feste og Per Haugstvedt Olsen). Det er mottatt nye merknader datert 27.09.2023 fra gnr. 34 bnr.163 og 520 ved \u00d8yvind Andreas Eide og Per Haugstvedt Olsen. Merknadene g\u00e5r i hovedsak p\u00e5 at tiltaket ikke b\u00f8r tillates grunnet stor str\u00e5lingsfare fra n\u00e6rliggende h\u00f8yspentlinje. Merknadene viser at det er stor usikkerhet knyttet til framtidig belastning fra str\u00e5ling p\u00e5 eiendommen. I rapporten som f\u00f8lger s\u00f8knaden legges det til grunn en belastning p\u00e5 400A i h\u00f8yspentlinjen. Nabo anf\u00f8rer at dette ikke framst\u00e5r som en sannsynlig belastning over tid. Det vises til en forventet dobling av forbruket i Bergensregionen over de neste \u00e5rene. Det vises til at Sweco i 2008 utarbeidet en rapport for omr\u00e5det hvor en la til grunn 500A. Med 500A vil en f\u00e5 str\u00e5ling p\u00e5 eiendommen som overstiger 0,5 microtesla. Dette er str\u00e5lingsverdier som er godt over det som Bergen kommunen har praktisert som grenseverdi for boligbygging. Legger en til grunn belastningen p\u00e5 linjen i 2018-2019, f\u00e5r en rundt 0,8 microtesla p\u00e5 34/511. Det vises til at Statsnett ikke har opplysninger om framtidig belastning ut over en antatt \u00f8kning i den konkrete linjen p\u00e5 10%. Det anf\u00f8res at tomtens utearealer vil bli eksponert med helseskadelige str\u00e5lingsverdier. Fagetaten har vurdert merknadene, og er enig i at det er stor usikkerhet rundt framtidig str\u00e5lebelastning p\u00e5 eiendommen. Fagetaten er av den oppfatning at det b\u00f8r innhentes et grundigere vurderingsgrunnlag som er egnet til \u00e5 si noe om hvorvidt byggetomten vil v\u00e6re egnet for beboelse over tid. 2. Om klagen Klagen viser til Statsforvalterens omgj\u00f8ringsvedtak datert 13.06.2023, og anf\u00f8rer at kommunen etter dette ikke har anledning til \u00e5 avsl\u00e5 s\u00f8knaden med bakgrunn i pbl. \u00a7 28-1 om sikker byggegrunn. Det vies til at underinstansen som hovedregel m\u00e5 legge f\u00f8ringer fra overordnet organ til grunn ved en fornyet behandling av den samme konkrete saken. Det anf\u00f8res ogs\u00e5 at kommunen ikke har belegg for sin p\u00e5stand om at lavfrekvent str\u00e5ling vil utgj\u00f8re en fare ved personopphold p\u00e5 eiendommen. Det vises til at nye nabomerknader som har kommet inn i saken ikke er forelagt tiltakshaver, det anf\u00f8res at dette forholdet utgj\u00f8r en mangel ved vedtaket da klagersiden mener at opplysningene burde forelegges dem for kontradiksjon jf. fvl. \u00a7 17(2). Det anf\u00f8res at Saksnummer KLAGE-2023/17167 Side 2 av 13 kommunens begrunnelse av avslaget i pbl. \u00a7 29-2 om visuelle kvaliteter er mangelfull jf. forvaltningslovens bestemmelser om begrunnelse i fvl. \u00a7 24 og 25. Det anf\u00f8res s\u00e6rlig at begrunnelsen ikke gir en tilstrekkelig konkret redegj\u00f8relse for hvorfor terrenginngrepet som tiltaket forutsetter vil gi kvalifisert d\u00e5rlige visuelle kvaliteter. Det vises ogs\u00e5 til at forholdet ikke ble problematisert ved f\u00f8rstegangsbehandling av s\u00f8knaden. Klagen er vedlagt bilder av n\u00e6romr\u00e5det til st\u00f8tte for klagersidens syn om at tiltaket er tilpasset de bygde omgivelsene. Det anf\u00f8res at tiltaket er plassert ut fra tomtens naturlige forutsetninger, videre at fasadetegningene som er levert i saken gir inntrykk av at det vil dannes st\u00f8rre skj\u00e6ringseffekter enn hva som reelt kan ventes. Det er derfor levert supplerende 3D-modeller av planlagt bygg til illustrasjon av byggets plassering og terrengtilpassing. Det anf\u00f8res ogs\u00e5 at kommunens anvendelse av pbl. \u00a7 29-2 i denne saken er et utslag av usaklig forskjellsbehandling under henvisning til andre tiltak som er godkjent i omr\u00e5det. Det anf\u00f8res at kommunen i alle tilfeller vil ha brutt sin veiledningsplikt ved ikke f\u00f8rst \u00e5 underrette s\u00f8ker om eventuelle manglende ivaretakelse av visuelle kvaliteter. Det anf\u00f8res at kommunens vurdering av at oms\u00f8kt tiltak er i strid med plan bygger p\u00e5 en uriktig tolkning av planen. Det anf\u00f8res at reguleringsplanens ordlyd \u00absm\u00e5husbebyggelse\u00bb m\u00e5 forst\u00e5s \u00e5 omfatte tomannsbolig. Det vises til kommunens tidligere tolkningspraksis. Klager anf\u00f8rer ogs\u00e5 at reguleringsplanen ikke gir bindende f\u00f8ringer for etasjetall p\u00e5 eiendommen da planen fremmer at det \u00abkan\u00bb f\u00f8res opp boliger i en etasje, det anf\u00f8res at ordlyden \u00abkan\u00bb ikke gir forbudsvirkning hvor det s\u00f8kes om flere etasjer. Det vises ogs\u00e5 til tillatelser som tidligere er gitt i planomr\u00e5det. Det anf\u00f8res at manglene som er opplistet under pkt. 3.9 ikke utgj\u00f8r n\u00f8dvendige opplysninger ved behandling av s\u00f8knaden. Det anf\u00f8res ogs\u00e5 at kommunen ikke har grunnlag for \u00e5 hevde at m\u00e5leregler for tillatt utnyttelse og etasjetall skal f\u00f8lge beregningsreglene p\u00e5 reguleringsplanens vedtakstidspunkt. Det vises til klagen i sin helhet. 3. Vurdering av klagen Om kommunens vurdering av tiltakets visuelle kvaliteter jf. pbl. \u00a7 29-2 viser klager til at dette sp\u00f8rsm\u00e5let ikke ble videre problematisert ved f\u00f8rste gangs behandling av saken hvor visuelle kvaliteter ble vurdert \u00e5 v\u00e6re tilstrekkelige. Det anf\u00f8res ogs\u00e5 at vurderingen er et utslag av usaklig forskjellsbehandling samt at begrunnelsen ikke tilfredsstiller forvaltningslovens krav til begrunnelse og veiledningsplikt. Det er ogs\u00e5 levert et nytt illustrasjonsmateriale i saken. Ved f\u00f8rstegangs behandling av saken ble ikke forholdet til visuelle kvaliteter videre problematisert. Det framgikk imidlertid av vedtaket at dette forholdet anses ivaretatt uten videre redegj\u00f8relser. Dette har nok sin bakgrunn i at tiltaket ble avsl\u00e5tt p\u00e5 annet grunnlag. Vurderingen her er foretatt i lys av KPA2018 \u00a7 8.2.9 som fordrer at nye tiltak skal tilpasses terrenget med minst mulig bruk av skj\u00e6ringer og fyllinger. Bestemmelsen gir veiledning til kommunens vurdering av visuelle kvaliteter etter pbl. \u00a7 29-2. Tegningene som er sendt inn i saken vises til h\u00f8yre. Som det Saksnummer KLAGE-2023/17167 Side 3 av 13 framg\u00e5r av tegningen n\u00f8dvendiggj\u00f8r plasseringen av tiltaket st\u00f8rre terrenginngrep som etter fagetatens syn gir en uheldig skj\u00e6ringsvirkning i terrenget. Til klagen er det levert supplerende tegningsgrunnlag som viser 3D- modeller av tiltaket. Dette for \u00e5 illustrere tenkt fjernvirkning. Tegningene viser imidlertid en eiendom som allerede er planert. Fagetaten har forst\u00e5else for at avslaget begrunnet med tiltakets visuelle kvaliteter framst\u00e5r som en endring av standpunktet p\u00e5 omr\u00e5det sammenlignet med den tidligere behandlingen av saken. Begrunnelsen som framg\u00e5r av vedtaket her, er imidlertid likefult saklig begrunnet ut fra bestemmelsen i pbl. \u00a7 29-2, samt de f\u00f8ringer som ligger for terrengbehandling i byggetiltak gjennom overordnede planer. Det vises ogs\u00e5 til andre tiltak i omr\u00e5det, og fagetaten forst\u00e5r dette som en anf\u00f8rsel om usaklig forskjellsbehandling. L\u00e6ren om usaklig forskjellsbehandling setter skranker for forvaltningens frie skj\u00f8nnsut\u00f8velse, og inneb\u00e6rer at like tilfeller skal behandles likt. For at det skal foreligge usaklig forskjellsbehandling m\u00e5 tilfellene v\u00e6re b\u00e5de faktisk og rettslig like. Det er ikke angitt konkrete adresser for tiltakene som er avbildet i klagen. Alle eiendommene i tiltakets umiddelbare n\u00e6rhet er imidlertid bebygget f\u00f8r KPA2018 tr\u00e5dte i kraft, og har f\u00f8lgelig ikke v\u00e6rt underlagt de samme overordnede f\u00f8ringene for vurdering av estetikk. Det foreligger alts\u00e5 ikke rettslig likhet. For eiendommene i omr\u00e5det hvor det er gitt tillatelse i senere tid1, har terrengforholdene p\u00e5 tomten gitt andre forutsetninger. Disse tillatelser er ogs\u00e5 gitt i andre byggeomr\u00e5der i planen. Hva gjelder anf\u00f8rsler knyttet til vedtakets begrunnelse framg\u00e5r det av fvl. \u00a7 24 at \u00abenkeltvedtak skal grunngis\u00bb. Det framg\u00e5r av fvl. \u00a7 25 at \u00abBegrunnelsen skal vise til de regler vedtaket bygger p\u00e5 (...) i den utstrekning det er n\u00f8dvendig for \u00e5 sette parten i stand til \u00e5 forst\u00e5 vedtaket, skal begrunnelsen ogs\u00e5 gjengi innholdet av reglene eller den problemstilling vedtaket bygger p\u00e5\u00bb. Videre skal begrunnelsen nevne \u00abde faktiske forhold som vedtaket bygger p\u00e5 (...) de hovedhensyn som har v\u00e6rt avgj\u00f8rende ved ut\u00f8ving av forvaltningsmessig skj\u00f8nn, b\u00f8r nevnes\u00bb. Vedtaket gjengir innholdet i pbl. \u00a7 29-2, samt de hovedhensyn som er avgj\u00f8rende for kommunens konklusjon i denne vurderingen, herunder tiltakets plassering og omfang sett opp mot det terrenginngrep som tiltaket forutsetter. Det framg\u00e5r av vedtaket at \u00abetter v\u00e5rt skj\u00f8nn er ikke tiltaket utformet i samspill med eksisterende terreng (...)\u00bb. Klagers merknader om at vedtaket skulle v\u00e6re utilstrekkelig begrunnet sett ut fra forvaltningslovens regler kan ikke tas til f\u00f8lge. Klager anf\u00f8rer at bestemmelser om sikker byggegrunn jf. pbl. \u00a7 28-1 ikke kan benyttes som avslagshjemmel for tiltaket med bakgrunn i Statsforvalterens tidligere omgj\u00f8ringsvedtak. Fagetaten har tatt Statsforvalterens omgj\u00f8ringsvedtak til orientering og lagt regelforst\u00e5elsen som framg\u00e5r av dette til grunn ved den nye behandlingen av s\u00f8knaden. 1 Gnr. 34, bnr. 584 \u2013 Rammetillatelse innvilget den 13.06.2019, Sak BYGG-2022/16028 Saksnummer KLAGE-2023/17167 Side 4 av 13 Etter f\u00f8rstegangsbehandlingen ble vedtaket avsl\u00e5tt da tiltaket etter foreliggende rapporter syntes var vurdert \u00e5 ha for h\u00f8ye str\u00e5leverdier til \u00e5 v\u00e6re egnet for personopphold. Etter statsforvalterens avgj\u00f8relse er det klart at str\u00e5leverdiene i n\u00e5situasjonen ikke har v\u00e6rt s\u00e5 h\u00f8ye at de utgj\u00f8r en p\u00e5regnelig fare for menneskeliv. Beregningene tar imidlertid ikke h\u00f8yde for utvikling i nettbelastningen, og sier derfor ingenting om hvordan den etablerte og permanente faresituasjonen vil v\u00e6re. Opplysningene er ikke etter fagetatens oppfatning tilstrekkelig tydelige til \u00e5 avgj\u00f8re at eiendommen har \u00abtilstrekkelig sikkerhet mot fare eller vesentlig ulempe\u00bb jf. pbl. \u00a7 28-1. Vurderingstemaet \u00abtilstrekkelig sikkerhet\u00bb forutsetter at det foretas en konkret vurdering. Det framg\u00e5r av forarbeidene til loven at \u00abvurderingen av hvorvidt tomten kan bebygges eller ikke m\u00e5 bygningsr\u00e5det i n\u00f8dvendig utstrekning legge vekt p\u00e5 ekspertuttalelser. Men dette utelukker ikke at bygningsr\u00e5det til slutt skal foreta en selvstendig totalvurdering av risikomomentene. Det avgj\u00f8rende m\u00e5 v\u00e6re sannsynligheten for at noe vil skje, og graden av fare/skade som kan oppst\u00e5\u00bb2. Man m\u00e5 videre kunne bygge vurderingen p\u00e5 de faremomenter som man vitenskapelig har akseptert som reelle eller sannsynlige p\u00e5 det tidspunkt vedtaket fattes3. Ved f\u00f8rstegangsbehandling av saken ble det framlagt rapport fra Sweco som vurderer str\u00e5lingsfare ved eiendommen. Det framst\u00e5r som sannsynlig at str\u00e5leverdiene kan overstige 0,4 mikrotesla. Statsforvalteren fant imidlertid ikke at det var tilstrekkelig tydelig dokumentert at en slik str\u00e5lebelastning ville medf\u00f8re helseplager, og derfor utgjorde en \u00abvesentlig ulempe\u00bb4. Det vises ogs\u00e5 til at den generelle grenseverdien for str\u00e5ling fra str\u00f8mnett er satt til 200 mikrotesla. Det springende momentet blir da om det foreligger forhold som objektivt sett representerer en fare for menneskers liv eller helse ved opphold p\u00e5 eiendommen. Det framg\u00e5r av forarbeidene til bestemmelsen at \u00abHovedansvaret for \u00e5 framskaffe dokumentasjon p\u00e5 at byggegrunnen har tilstrekkelig sikkerhet mot fare eller vesentlig ulempe, ligger p\u00e5 tiltakshaver\u00bb5. Det er innhentet en rapport om magnetfeltverdiene p\u00e5 eiendommen. Rapporten avdekker at det er usikkerheter knyttet til framtidig belastning i kraftlinjen som g\u00e5r over tomten. Fagetatens syn er at ytterligere utredninger er n\u00f8dvendig for \u00e5 kunne ta endelig stilling til framtidig str\u00e5lingsbelastning ved eiendommen. Under henvisning til usikkerheten som knytter seg til beregningsgrunnlaget for framtidig magnetfeltbelastning er det ikke mulig \u00e5 foreta en endelig vurdering av faren som knytter seg til denne eiendommen. Det m\u00e5 innhentes utfyllende opplysninger fra netteier som synliggj\u00f8r de forventede framtidige belastningsverdiene som kan legges til grunn for vurderingen. Et \u00f8yeblikksbilde av str\u00e5lebelastningen ved eiendommen som ikke tar stilling til sannsynlig utvikling i den etablerte situasjonen er etter fagetatens syn ikke egnet til \u00e5 gi en tilstrekkelig redegj\u00f8relse for at tiltaket har den n\u00f8dvendige sikkerheten mot p\u00e5kjenninger jf. pbl. \u00a7 28-1. 2 Ot.prp.nr. 57 (1985-1986) s. 66-67 3 Rundskriv H-5/18 4 Statsforvalterens vedtak datert 13.06.2023, deres saksref 2023/1269 5 Ot.prp.nr. 45 (2007-2008) pkt. 5.12 Saksnummer KLAGE-2023/17167 Side 5 av 13 Hva gjelder klagers anf\u00f8rsler om at kommunen ikke har overholdt sin oppfordring til \u00e5 legge klageinstansens retningslinjer til grunn ved sin fornyede behandling av saken6 er det v\u00e5rt syn at et slikt moment ikke kan tas til f\u00f8lge. Det sentrale ved f\u00f8rstegangsbehandlingen av saken for klageinstansen var at belastningsverdiene som rapporteres for eiendommen i dag ikke er tilstrekkelig store til \u00e5 utgj\u00f8re noen konkret fare for liv eller helse. Denne forst\u00e5elsen legger vi til grunn. Det springende moment her knytter seg til usikkerhet om den framtidige situasjonen. Klager anf\u00f8rer at kommunen har brutt med kontradiksjonsprisnippet ved at det er mottatt merknader fra naboer som ikke er forelagt for motsvar. Det f\u00f8lger av fvl. \u00a7 17(2) at \u00abDersom det under saksforberedelsen mottar opplysninger om en part eller den virksomhet han driver eller planlegger, og parten etter \u00a7\u00a7 18 til 19 har rett til \u00e5 gj\u00f8re seg kjent med disse opplysninger, skal de forelegges ham til uttalelse\u00bb. Det er klart at innkomne merknader ligger innenfor avgrensingen \u00absakens dokumenter\u00bb jf. fvl. \u00a7 18 som parten har rett til \u00e5 gj\u00f8re seg kjent med. Det f\u00f8lger av bestemmelsens andre ledd lit. c. at \u00abDette gjelder likevel ikke\u00bb n\u00e5r parten \u00abvil bli gjort kjent med opplysningene ved melding om vedtaket.\u00bb Fagetaten har derfor ikke vurdert at opplysningene b\u00f8r forelegges for kontradiksjon. N\u00e5r sp\u00f8rsm\u00e5let f\u00f8rst kommer opp i klageomgangen anser vi likevel partens kontradiksjonsadgang som ivaretatt gjennom klageinstituttet. Fagetaten har etter en fornyet vurdering kommer til at tiltaket avhenger av dispensasjoner fra plangrunnlaget som ikke er oms\u00f8kt. Det f\u00f8lger av reguleringsplanens \u00a7 2.3.1 at \u00abBebyggelsen kan f\u00f8res opp i to etasjer i omr\u00e5dene B1 og B2, og en etasje i de \u00f8vrige omr\u00e5der\u00bb. Klagers eiendom ligger i planomr\u00e5de B4. Planen inneb\u00e6rer her en materiell begrensing p\u00e5 antall etasjer. S\u00f8knaden forutsetter oppf\u00f8ring av bolig over to etasjer, tiltaket er derfor avhengig av dispensasjon. Klagers anf\u00f8rsler her knytter seg til at bestemmelsens ordlyd om at bebyggelsen \u00abkan\u00bb f\u00f8res opp i en etasje. Det fremmes at en slik ordlyd ikke er egnet til \u00e5 skape forbudsvirkning for bebyggelse i flere etasjer. Vi kommenterer ikke et slikt standpunkt ut over \u00e5 sl\u00e5 fast at planens ordlyd helt \u00e5penbart gir avgrensing av etasjetall i omr\u00e5det. Det framst\u00e5r ikke naturlig \u00e5 tolke ordlyden som et l\u00f8sthengende forslag om mulige etasjetall for boliger generelt. Etter planen er det byggeforskriftene av 1987 som bestemmer utregningsm\u00e5ten her. Etter forskriftens \u00a7 23:11 skal etasjetallet i bygg m\u00e5les som f\u00f8lger: \u00abEtasjeantallet i en bygning er summen av m\u00e5leverdige etasjer og plan som ligger over hverandre og som utgj\u00f8r bygningens hoveddel og tilleggsdel. F\u00f8lgende etasjer og plan medregnes likevel ikke i etasjeantallet: - Kjeller som bare inneholder tilleggsdel og som har himling mindre enn 1,5 m over planert terrengs gjennomsnittsniv\u00e5 rundt bygningen - Mellometasje som har bruksareal mindre enn 1/5 av underliggende hele etasjes bruksareal - Loft som bare inneholder tilleggsdel og som har bruksareal mindre enn 1/3 av underliggende etasjes bruksareal\u00bb 6 Klagersiden viser her til SOM-2020-1680 samt Graver, Alminnelig forvaltningsrett (5. utgave, 2019) s. 504. Saksnummer KLAGE-2023/17167 Side 6 av 13 Klager viser til flere saker hvor det er innvilget tillatelser til tiltak i to etasjer innenfor omr\u00e5dene B4 og B5. Klager anf\u00f8rer f\u00f8lgende saker: Saksnr Gbnr Faktum 200918380 34/514 Boligen er delvis nedsenket i terrenget, boligen har kun full h\u00f8yde over bakkeniv\u00e5 langs s\u00f8rfasaden. Gjennomsnittlig terreng ligger mindre enn 1,5 meter under himling, men boligens f\u00f8rste etajse inneholder hoveddel. Det er framst\u00e5r derfor som at anvendelsen av m\u00e5lereglene i saken bygger p\u00e5 et uriktig utgangspunkt. 201001347 34/513 Boligen er oppf\u00f8rt i en etasje med loftplan. Det er rom for beboelse i begge etasjer. Da loftplanet inneholder hoveddel skulle dette v\u00e6rt medregnet i etasjetallet. 201117282 34/516 Tiltaket er en enebolig, Eneboligen er avmerket i plankartet. Det er vurdert i vedtak datert 20.09.2011 at tiltaket treffes av unntaksbestemmelsen i reguleringsplanenes \u00a7 3.5. Det framg\u00e5r at: \u00abFrittliggende eneboliger avmerket p\u00e5 planen kan oppf\u00f8res med innredet loft og underetasje der hvor forholdende tilsier det, jf reguleringsbestemmelsene \u00a7 3.5. Bygningsmyndighetene vurderer at tiltaket er i henhold til plan mht. etasjetall.\u00bb 201621290 34/524 Boligens underetasje inneholder kun garasje, teknisk rom og bod, ikke hoveddel. Boligen har 1 etasje etter gjeldende m\u00e5leregler. Dette reflekteres i vedtaket datert 19.10.2016: \u00abDet s\u00f8kes om oppf\u00f8ring av bolig i \u00e9n etasje (jf. byggeforskrift 1987 kap. 23:11) med gesimsh\u00f8yde 4,67 m m\u00e5lt fra planert terrengs gjennomsnittsniv\u00e5 rundt bygningen\u00bb Det bemerkes at reguleringsbestemmelsene vedr. etasjetall er noe motstridende. Etter \u00a7 2.3.1 er det tydelig at det kun er i omr\u00e5dene B1 og B2 hvor det kan oppf\u00f8res boliger i to etasjer. P\u00e5 den annen side framg\u00e5r det av bestemmelsen i \u00a7 3.4 at \u00abfrittliggende eneboliger avmerket i planen, kan oppf\u00f8res med innredet loft- og kjelleretasje der hvor forholdene tilsier det\u00bb. Det syntes alts\u00e5 at det er inntatt et unntak fra hovedregelen hva gjelder frittliggende eneboliger. Som vi kommer tilbake til under er omr\u00e5dene for frittliggende eneboliger etter en planendring i 2004 endret til form\u00e5l sm\u00e5husbebyggelse. Det blir da et sp\u00f8rsm\u00e5l om unntaksbestemmelsen kan gj\u00f8re seg gjeldende n\u00e5r den viser til en form\u00e5lsflate som ikke lengre framg\u00e5r av planen. Etter de gjennomg\u00e5tte sakene har det forekommet at bestemmelsen om etasjetall ikke er fulgt opp, da den i to av de anf\u00f8rte sakene ikke er tolket i tr\u00e5d med m\u00e5lereglene som gjelder for planomr\u00e5det. Dette f\u00e5r imidlertid ikke etter fagetatens syn den virking at planbestemmelsen faller bort. Klager viser ikke her til noen ensartet praksis som har fraveket bestemmelsen. Som det framg\u00e5r bla. av vedtaket fra 2016 er bestemmelsen fulgt opp gjennom byggesaksbehandlingen i omr\u00e5det. Bestemmelsen har heller ikke mistet sin aktualitet, og hensynene som denne skal ivareta gj\u00f8r seg fortsatt gjeldende med styrke i planomr\u00e5det. Saksnummer KLAGE-2023/17167 Side 7 av 13 Oms\u00f8kt tiltak er avhengig av dispensasjon fra bestemmelsen om maksimalt etasjetall. Enkeltst\u00e5ende inkurier ved tidligere saksbehandling i omr\u00e5det gir ikke etter fagetatens syn noen beskyttelsesverdig forventning om \u00e5 f\u00f8re opp tiltak i strid med planen uten at det s\u00f8kes om og innvilges n\u00f8dvendige dispensasjoner. Da slik dispensasjon ikke er oms\u00f8kt kan s\u00f8knaden ikke innvilges som den foreligger. Klager anf\u00f8rer at tiltaket ikke er avhengig av dispensasjon fra regulert boligtype. Det framg\u00e5r av reguleringsplanen at denne omfatter byggeomr\u00e5der for \u00abenebolig\u00bb og \u00abkonsentrert sm\u00e5husbebyggelse\u00bb jf. \u00a7 1.2. Etter en planendring i 20047 er imidlertid arealform\u00e5let for byggeomr\u00e5dene B4 og B5 endret fra \u00abenebolig\u00bb til \u00absm\u00e5husbebyggelse\u00bb. Planendringen i 2004 hadde til hensikt \u00e5 redusere antall boligenheter i omr\u00e5de B4 og B5. Det framg\u00e5r av planvedtaket at: \u00abFelt B4 og B5 er regulert til frittliggende sm\u00e5husbebyggelse og oms\u00f8kte endring medf\u00f8rer en reduksjon i antall boliger fra 32 til 26 enheter (som inkluderer nye og eksisterende boliger). Utforming av gr\u00f8ntomr\u00e5der er endret slik at det er regulert en ballbane i felles gr\u00f8ntomr\u00e5de mellom det eksisterende og det nye boligomr\u00e5det.\u00bb8 Den klare hensikten var etter fagetatens syn at antall boenheter skulle reduseres fra 32 til 26 eneboliger. En oppf\u00f8ring av tomannsboliger p\u00e5 eiendommene i B4 og B5 ville alts\u00e5 v\u00e6re i strid med form\u00e5let med planendringen. Samtidig som planendringen ble vedtatt ble imidlertid arealform\u00e5let for omr\u00e5det endret. F\u00f8r endringen var B4 og B5 avsatt til eneboliger, mens man etter endringen avsatt omr\u00e5det til frittliggende sm\u00e5husbebyggelse: Reguleringsplanen har inntegnede boligsymboler. Som det framg\u00e5r av bestemmelsene, bla. i \u00a7 3.5 skal bygningssymbolene forst\u00e5s som eneboliger. Fra tegnforklaringen etter planendringen framg\u00e5r det imidlertid at bygningssymbolene er \u00abMulig plassering av nye bygg\u00bb. Planbestemmelsene er etter endringen oppdatert. Det framg\u00e5r av \u00a7 1.2 at \u00abArealene i reguleringsendringen skal nyttes som vist p\u00e5 plankartet. Reguleringsbestemmelsene som vedtatt til plan 3.719.00.00 gjelder. Bestemmelsene her gjelder foran og i tillegg til vedtatte bestemmelser.\u00bb Det er fagetatens syn at b\u00e5de den opprinnelige planen, og planendringen i 2004 bygger p\u00e5 en uttrykkelig forutsetning om at boligomr\u00e5dene B4 og B5 kun kan bebygges med eneboliger, totalt 26 enheter etter planendringen. Det springende momentet blir her om endringen kommer tilstrekkelig klart til utrykk gjennom planbestemmelsene og plankartet til at en slik begrensing i utbyggingsretten kan gj\u00f8res gjeldende overfor tiltakshaver. 7 Saksref. 200408240 8 Ref. 200408240/5 Saksnummer KLAGE-2023/17167 Side 8 av 13 Det er i utgangspunktet planmyndigheten som b\u00e6rer ansvaret for uklarheter i plangrunnlaget jf. SOMB-1990-44 hvor det (i en sak om begrensinger p\u00e5 adgangen til \u00e5 f\u00f8re opp landbruksbygg i LNF) uttales at: \u00ab\u00d8nsket man at angjeldende impediment (buffersone) skulle v\u00e6re fri ogs\u00e5 for bebyggelse til landbruksform\u00e5l, kunne dette meget lett v\u00e6re fastsatt direkte i reguleringsbestemmelsene, jf. plan- og bygningslovens \u00a7 26\u00bb Tilsvarende utgangspunkt er lagt til grunn i SOM-2021-2112 hvor vurderingstemaet var om \u00ab(...) planens ordlyd, symboler, tegnforklaringer, forarbeider eller sammenhengen med \u00f8vrige bestemmelser taler klart nok i retning av juridisk bindende tomtegrenser til \u00e5 oppfylle legalitetsprinsippets krav om tilstrekkelig klar hjemmel for inngrep i borgernes eierr\u00e5dighet.\u00bb til \u00e5 hjemle avslag p\u00e5 s\u00f8knad om deling av eiendom med begrunnelse om bindende tomtegrenser. I saken var grensene inntegnet i plankartet, men det var ikke angitt gjennom p\u00e5tegninger i kartet eller i bestemmelser at grensene var bindende. For en klargj\u00f8ring av kommunens tolkningspraksis er tomannsboliger i omr\u00e5det gjennomg\u00e5tt. Sak Eiendom Faktum 201621290 34/524 Tomannsbolig godkjent uten dispensasjon for boligtype. Det ble i vedtaket vurdert at \u00abEiendommen er i opprinnelig reguleringsplans plankart vist som \u00abenebolig\u00bb, men er endret i gjeldende reguleringsplans plankart til \u00abfrittliggende sm\u00e5husbebyggelse\u00bb. Reguleringsplanens bestemmelser er ikke oppdatert som f\u00f8lge av endringen (...) frittliggende sm\u00e5husbebyggelse omfatter ikke bare eneboliger, men ogs\u00e5 tomannsboliger. Etter v\u00e5r vurdering er tiltaket ikke i strid med form\u00e5let\u00bb. 200916357 34/517 Tomannsbolig godkjent uten dispensasjon fra boligtype 200918380 34/514 Tomannsbolig godkjent uten dispensasjon fra boligtype 200812116 34/191 Tomannsbolig godkjent etter innvilget dispensasjon fra boligtype. Planen har i enkelte tilfeller blitt fulgt etter sin hensikt, andre ikke. Dersom kommunens praksis her var ensartet og tydelig er det fagetatens syn at dette ville veie opp for uklarheten som f\u00f8lger av plangrunnlaget, n\u00e5r planvedtaket bygger s\u00e5 uttrykkelig p\u00e5 en forutsetning om reduksjon i antallet boenheter i planomr\u00e5det9. Fagetaten kommer til at klagen kan tas til f\u00f8lge p\u00e5 dette punkt. Da det under noe tvil framst\u00e5r som at forvaltningens praksis i planomr\u00e5det til dels har bygget p\u00e5 en plantolkning som ligger innenfor planens ordlyd og plankartets avgrensinger, men som strider med intensjonen bak planen. Dette er et forhold som ikke uten videre er synlig for tiltakshavere, og som etter klarhetskravet som f\u00f8lger av det forvaltningsrettslige legalitetsprinsippet ikke tilstrekkelig har kommet til uttrykk gjennom planen eller gjennom praktiseringen av denne. 9 Det vises her s\u00e6rlig til sivilombudets sak i SOM-2022/5348 hvor opplysninger om reduksjon i antall boliger i planprosessen, samt de forutsetninger som framgikk av planforarbeidene vedr. antall boliger som kunne oppf\u00f8res i planomr\u00e5det innebar at planens ordlyd om \u00abfrittliggende sm\u00e5husbebyggelse\u00bb m\u00e5tte forst\u00e5s som \u00e5 inneb\u00e6re en begrensing til en bolig med per eiendom. Saken gjelder imidlertid en \u00abubenyttet\u00bb reguleringsplan hvor tidligere forvaltningspraksis i omr\u00e5det ikke f\u00e5r innvirkning p\u00e5 tolkningsresultatet. Saksnummer KLAGE-2023/17167 Side 9 av 13 Det anbefales at manglende dispensasjon fra reguleringsplanens bestemmelser om boligtype frafalles som avslagsgrunn. Vedtaket nevner flere andre forhold. Det framg\u00e5r av reguleringsplanens \u00a7 2.5.2 (om tomtens ubebygde areal) at \u00abTr\u00e6r h\u00f8yere enn 5 meter (...) m\u00e5 ikke fjernes uten bygningsr\u00e5dets samtykke\u00bb. Parsellen er skogkledd (se kartutsnitt t.h), og det er ikke redegjort for om tiltaket vil ber\u00f8re tr\u00e6r over 5 meter. Klager anf\u00f8rer at dette forholdet ikke er problematisert i s\u00f8knader som gjelder andre eiendommer. Dette tas til orientering. Vi har ikke konkret kjennskap om hvilke h\u00f8yder vegetasjonen p\u00e5 andre eiendommer hadde ved s\u00f8knadsbehandlingen. Merk at bestemmelsen kun p\u00e5legger s\u00f8knadsplikt for fjerning av tr\u00e6r h\u00f8yere enn 5 meter. Det er alts\u00e5 ikke sikkert at tiltaket kommer i strid med bestemmelsen. Kommunen ser likevel at eiendommen har skogdekke hvor vegetasjonen ser ut til \u00e5 ha st\u00e5tt uber\u00f8rt over lengre tid. Det bes om en redegj\u00f8relse for om tr\u00e6r p\u00e5 eiendommen er h\u00f8yere enn 5 meter. Adgangen til \u00e5 gj\u00f8re dette f\u00f8lger av reguleringsplanen jf. SAK10 \u00a7 5-4 lit. e om forholdet til plangrunnlaget. Ved en ev. omgj\u00f8ring m\u00e5 likevel vurdere hvilket omfang av dokumentasjon for forholdet som er n\u00f8dvendig da det kan tenkes at en tillatelse til gjennomf\u00f8ring av byggetiltaket med tilh\u00f8rende utomhusarbeider ville v\u00e6re egnet til \u00e5 tilfredsstille kravet om \u00abbygningsr\u00e5dets samtykke\u00bb. S\u00f8knaden redegj\u00f8r heller ikke for avfallsl\u00f8sning jf. KPA2018 \u00a7 20.2.1. Opplysninger om dette er f\u00f8rst kommet fram i klageomgangen. Det gis heller ikke redegj\u00f8relse for klimagassregnskap jf. KPA2018 \u00a7 18.4, f\u00f8rste strekpunkt. Etter en fornyet gjennomgang har vi imidlertid kommet til at de p\u00e5beropte manglene her frafalles. Krav om klimagassregnskap jf. KPA2018 \u00a7 18.4 kan ikke gj\u00f8res gjeldende i den enkelte byggesak da bestemmelsen mangler hjemmel i pbl. \u00a7 11- 9 nr. 6 for en slik anvendelse. Avfallsl\u00f8sningen for eiendommen er avklart i plan og krever ikke videre redegj\u00f8relser jf. planens \u00a7 1.3.2. Maksimal tomteutnyttelse som framg\u00e5r av s\u00f8knaden, er ikke redegjort for i tr\u00e5d med byggeforskriftene som gjaldt ved planens vedtakstidspunkt10. Tilsvarende for etasjetall. Klager anf\u00f8rer at dette utgangspunktet er uriktig. Klager viser til at det ved plan- og bygningsloven av 2008 er fastsatt adgang til \u00e5 forskriftsfeste tekniske krav i pbl. \u00a7 29-5. Det anf\u00f8res at s\u00f8knader etter dette tidspunktet skal behandles etter m\u00e5leregler som framg\u00e5r av den forskriften som er vedtatt med hjemmel i gjeldende lov. Dette utgangspunktet kan ikke tas til f\u00f8lge. Det framg\u00e5r av grad av utnytting11 at (fagetatens understreking): \u00abFor \u00e5 avklare hvordan grad av utnytting skal beregnes, m\u00e5 man bruke byggeforskriften, den norske standarden og veiledningen som gjaldt da reguleringsplanen ble vedtatt. Forskriften som gjaldt ved vedtakelsen av arealplanen b\u00f8r som hovedregel legges til grunn for tolkning av 10 Byggeforskriften av 1987. FOR-1987-05-27 nr. 0458 11 Veileder fra kommunal- og moderniseringsdepartementet om tekniske m\u00e5leregler, kapittel 5, om \u00abForholdet til eldre reguleringsplaner\u00bb. Saksnummer KLAGE-2023/17167 Side 10 av 13 planen. Det har formodningen for seg at kommunen la teknisk forskrift p\u00e5 det aktuelle tidspunktet til grunn da planen ble vedtatt. En slik praksis vil videre bidra til forutsigbarhet og en enhetlig forst\u00e5else av planen. Unntak fra dette utgangspunktet vil v\u00e6re der en annen forst\u00e5else entydig f\u00f8lger av planens bestemmelser og/eller der planen konsistent er praktisert p\u00e5 en annen m\u00e5te.\u00bb Reguleringsplanen for eiendommen er vedtatt i 1991, med en planendring vedtatt i 2004, som gjelder tomteantall, gr\u00f8ntstruktur samt veg og renovasjon. Planendringen fra 2004 f\u00e5r ikke innvirkning p\u00e5 de tekniske m\u00e5lereglene som skal legges til grunn, og planen forblir uendret p\u00e5 dette punkt. Det er de m\u00e5lereglene som gjaldt per 30.09.1991 som m\u00e5 legges til grunn ved vurdering av s\u00f8knaden. For slike reguleringsplaner skal byggeforskriften av 1987 legges til grunn for beregning av grad av utnytting12. Tiltaket ligger ogs\u00e5 innenfor meldepliktsomr\u00e5de for Flesland Flyplass jf. KPA2018 \u00a7 38.4. Klager anf\u00f8rer at manglene som er opplistet under vedtakets pkt. 3.9 burde v\u00e6rt etterspurt under saksbehandlingen. Vi viser her til at saken har vesentlige mangler, herunder manglende s\u00f8knad om dispensasjon. Det alminnelige utgangspunktet er etter forarbeidene at en manglende dispensasjonss\u00f8knad \u00abvil v\u00e6re avslagsgrunn (...) Eventuelt kan kommunen avvise s\u00f8knaden\u00bb13. Kommunen har ikke plikt til \u00e5 innhente dispensasjoner hvor tiltaket bryter med forutsetningene i pbl. \u00a7 1-6 jf. pbl. \u00a7 21-4. Tiltaket ligger i \u00d8vrig Byggesone. I sonen tillates ikke \u00abvesentlig nybygging\u00bb jf. KPA2018 \u00a7 26.5.1. Planomr\u00e5det har et utbyggingspotensiale p\u00e5 om lag 7 eiendommer. Forholdet til KPA2018 sine bestemmelser om \u00f8vrig byggesone er ikke problematisert i v\u00e5rt vedtak datert 19.10.2023. Forholdet l\u00f8ftes likevel her da saken reiser s\u00e6rlige sp\u00f8rsm\u00e5l om hvorvidt tiltaket er i samsvar bestemmelsen. Det framg\u00e5r av KPA2018 \u00a7 26.5.1 at \u00abI \u00f8vrig byggesone tillates ikke vesentlig nybygging. Det kan tillates eneboliger eller tomannsboliger, forutsatt at \u00f8vrige krav i bestemmelsene her er oppfylt\u00bb. Det f\u00f8lger av gjeldende KPA2018 \u00a7 2.4 at ved motstrid gjelder kommuneplanens arealdel foran eldre reguleringsplaner vedtatt f\u00f8r 01.01.2013. Det er derfor bestemmelsen i KPA 2018 \u00a7 26.5.1. som gjelder for omr\u00e5det. Saken gjelder \u00e9n tomannsbolig. Avgrensningen \u00abvesentlig\u00bb m\u00e5 imidlertid forst\u00e5s i lys av utbyggingspotensialet i omr\u00e5det. Dette er etter en gjennomgang om lag 7 tomter, alts\u00e5 14 enheter dersom tomtene bebygges med tomannsbolig. Statsforvalteren i Vestland behandlet den 31.01.2024 en klagesak over kommunens vedtak om avslag p\u00e5 s\u00f8knad om oppf\u00f8ring av tomannsbolig i Straums\u00e5sen 7914, avslaget var her hjemlet i KPA 2018 \u00a7 26.5.1. Statsforvalteren vurderte her vurderingstemaet \u00abvesentlig nybygging\u00bb og uttalte at: 12 Veileder \u00abGrad av utnytting\u00bb s. 55-56 13 Ot.prp.nr. 45 (2007-2008) s. 317 14 Statsforvalterens Ref. 2023/17804 Saksnummer KLAGE-2023/17167 Side 11 av 13 \u00abDet g\u00e5r frem av planbeskrivelsen s. 16, at det i \u00d8vrig byggesone ikke er \u00f8nskelig med vesentlig ny boligbygging. Det kan tillates enkeltbygg i form av eneboliger og tomannsboliger. Det samme g\u00e5r ogs\u00e5 frem av kommuneplanens vedlegg 1. Statsforvalteren f\u00f8lger Bergen kommunes vurderinger hva gjelder hva som ligger i vesentlig nybygging og at omr\u00e5dets potensiale m\u00e5 vurderes samlet. Spesielt i denne saken der det helt opplagt er s\u00f8kt om full utbygging av omr\u00e5de B17, fordelt p\u00e5 en s\u00f8knad pr. tomannsbolig, samlet 14 boenheter. Utbyggingen av omr\u00e5de B17 m\u00e5 derfor sees p\u00e5 samlet og faller da klart innenfor vesentlig nybygging. Hensikten bak bestemmelsen \u00a7 26.5.1. i KPA er at omr\u00e5det vist som \u00f8vrig byggesone skal opprettholdes med uendret utnyttelse, jf. bestemmelsens retningslinjer. I dette ligger det at i \u00f8vrig byggesone skal ytterligere byutvikling begrenses til enkeltvis resttomter i etablerte bygningsmilj\u00f8er. Vi mener at bestemmelsens ordlyd \u00e5pner for bygging av ene- og tomannsboliger bare der det er snakk om enkeltvis utbygging av tomter der det ikke er potensiale for store utbygginger, ulikt fra denne saken. Vi mener derfor at det er omr\u00e5dets (B17) karakter som aktualiserer vesentlig nybygging, fordi omr\u00e5det samlet sett har stort potensiale til utbygging. Bestemmelsen i KPA \u00a7 26.5.1. kan ikke forst\u00e5s slik at det kan tillates et bestemt antall boliger i dette omr\u00e5det, fordi omr\u00e5det i seg selv har potensiale for st\u00f8rre utbygginger.\u00bb Dette er samme syn som fagetaten, Byr\u00e5det og UMBY fremmet i sin oversendelse av saken for klagebehandling. Utbyggingen av tomannsbolig i denne saken ville da komme i strid med bestemmelsen i KPA2018 \u00a7 26.5.1, og tiltaket ville avhenge av dispensasjon. Som saken viser har videre utbygging i omr\u00e5det reist sp\u00f8rsm\u00e5l om s\u00e6rlig \u00f8nsket utvikling hva gjelder boligtypologi og boligsammensetning, avstand til kraftlinjer for bebyggelse til personopphold og infrastrukturbehovet for planomr\u00e5det, hensyntatt at eiendommene etter dagens plansituasjon har f\u00e5tt en vesentlig utvidet bruk sammenlignet med hva reguleringsplanen tok h\u00f8yde for. Fagetaten anbefaler derfor at det vurderes om tiltaket utl\u00f8ser behov for dispensasjon fra bestemmelsen. Det er uheldig at forholdet ikke tidligere er fanget opp, som det framg\u00e5r av vedtaket er tiltaket imidlertid fremmet avsl\u00e5tt p\u00e5 annet grunnlag. Hensynet til kommuneplanbestemmelsene om \u00f8vrig byggesone er derfor ikke problematisert. Forhold som m\u00e5 redegj\u00f8res for ved en omgj\u00f8ring av vedtaket: S\u00f8knaden har etter fagetatens syn vesentlige mangler som det m\u00e5 redegj\u00f8res for f\u00f8r en tillatelse til tiltaket kan innvilges. - Tiltaket ligger innenfor meldepliktsomr\u00e5de for Flesland Flyplass jf. KPA2018 \u00a7 38.4. S\u00f8knaden m\u00e5 forelegges Avinor for uttale. - Dispensasjon fra reguleringsplanens bestemmelser om etasjetall m\u00e5 oms\u00f8kes og innvilges - Tiltaket avhenger av dispensasjon fra KPA2018 \u00a7 26.5.1. - Det m\u00e5 redegj\u00f8res for str\u00e5lebelastning fra nettlinjen p\u00e5 tiltaket i etablert situasjon jf. pbl. \u00a7 28-1 Saksnummer KLAGE-2023/17167 Side 12 av 13 - Grad av utnytting, etasjetall og maksimal utnyttelse m\u00e5 redegj\u00f8res for i tr\u00e5d med de forskriftskrav som gjaldt p\u00e5 planens vedtakstidspunkt. Fagetaten anbefaler f\u00f8lgende avslagsgrunner eller mangler frafalt i klageomgangen: - Klimagassregnskap jf. KPA2018 \u00a7 18.4. Det er nylig avklart at bestemmelsen mangler hjemmel i plan- og bygningsloven n\u00e5r den anvendes direkte for byggesaker. - Redegj\u00f8relse for avfallsl\u00f8sning og plassering. Forholdet er etter en gjennomgang av saken avklart i reguleringsplanen for eiendommen. - Det m\u00e5 vurderes om s\u00f8knaden krever en s\u00e6rskilt redegj\u00f8relse for trefelling jf. planens \u00a7 2.5.2. - Krav om dispensasjon fra planens bestemmelser om boligtype anbefales frafalt Fagetaten anbefaler at det tas s\u00e6rskilt stilling til f\u00f8lgende i den videre behandlingen: - Det m\u00e5 vurderes om visuelle kvaliteter skal opprettholdes som avslagsgrunn i klageomgangen. Vurderingen som framg\u00e5r av vedtak datert 19.10.2023 er saklig og relevant begrunnet, men m\u00e5 sees i lys av at forholdet ikke ble problematisert ved f\u00f8rstegangsbehandling av saken. Konklusjonen kan derfor ha framst\u00e5tt uforutsigbar for tiltakshaver som har innrettet seg uten \u00e5 foreta visuelle endringer i det oms\u00f8kte tiltaket. 4. Konklusjon Avslag datert 19.10.2023 anbefales opprettholdt, med de forbehold som framg\u00e5r av gjennomgangen over. Vedlegg: 1. Oversiktskart 2. Oversiktsfoto 3. Situasjonsplan 4. Vedtak datert 19.10.2023 5. Klage datert 09.11.2023 med bilag 6. Rapport fra Sweco om str\u00e5ling datert 20.12.2021 7. Statsforvalterens omgj\u00f8ringsvedtak datert 13.06.2023 8. Vedtak datert 06.12.2022 9. Nabomerknader med ansvarlig s\u00f8kers kommentarer 10. Tegninger Saksnummer KLAGE-2023/17167 Side 13 av 13 "
}