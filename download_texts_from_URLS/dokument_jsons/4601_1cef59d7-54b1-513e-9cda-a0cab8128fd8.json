{
  "dokument_id": "1cef59d7-54b1-513e-9cda-a0cab8128fd8",
  "doc_type": "case_attachment",
  "kommune": 4601,
  "tittel": "Tilleggsinformasjon fra klager datert 20.08.2024",
  "url": "https://bergen.kommune.no/politikere-utvalg/api/fil/bk360/11001828/Tilleggsinformasjon-fra-klager-datert-20-08-2024",
  "tekst": "20.08.2024 Frederik Ludvig Konow Lund \u2013 WEBARK AS p\u00e5 vegne av Per Stigum Olsen \uf07d Bergen kommune Ved Byr\u00e5den og bygningsetaten Kopi: Stasforvalter Tilleggs informasjon i klagesak KLAGE-2024/15106 Gnr./Bnr. 34/512 Overordnet: Det foreligger ny informasjon som sier at belastningen p\u00e5 h\u00f8yspentkabelen Fana \u2013 Kollsnes vil \u00f8ke og overstige anbefalte verdier for maksimal eksponering av mikrotesla med p\u00e5f\u00f8lgende \u00f8kende helserisiko. Vi har n\u00e5 endelig mottatt svar p\u00e5 v\u00e5r henvendelse til Statnett vedr\u00f8rende oppdaterte tall for belasting p\u00e5 h\u00f8yspentkabelen p\u00e5 strekingen Fana - Kollsnes. Vi \u00f8nsker \u00e5 spille dette inn n\u00e5, siden nye data viser at konklusjonen i Sweco sin rapport (av 2021) vedr\u00f8rende fremtidig belasting, ikke er riktig. Premissene som er lagt til grunn i denne rapporten er feil ut fra dagens belasting p\u00e5 kabelen. Dette har direkte konsekvens for problemstillingen rundt str\u00e5lingsfare p\u00e5 oms\u00f8kte tomt/bygg. Se mail fra Senioringeni\u00f8r K\u00e5re Eidem ved Stanett (limt inn under). Vi har tidligere vist til KVU Bergen og omland 2020 https://www.statnett.no/vare-prosjekter/region- vest/konseptvalgutredning-bergen-og-omland/ Denne rapporten angir en dobling av energi uttaket i regionen. Den st\u00f8rste forbruksveksten antas \u00e5 komme i kystn\u00e6re str\u00f8k (Fjell kommune) ifbm etablering og oppskalering av lenge \u00f8nsket industri der. Derfor ble det satt i gang omfattende arbeider ved linjen som g\u00e5r gjennom Fana \u2013 Kollsnes (over oms\u00f8kte bygg) for \u00e5 utbedre de \u00abflaskehalsene\u00bb som hindret denne planlagte \u00f8kningen i effektuttak. Arbeidet har n\u00e5 foreg\u00e5tt i noen \u00e5r og n\u00e6rmer seg sluttfasen (v\u00e5ren 2025). Dette arbeidet kunne f\u00f8rst starte etter at man fikk p\u00e5 plass en utvekslingskabel via Modalen og Mongstad. Som forventet har belastingen p\u00e5 kabelen Fana \u2013 Kollsnes falt i denne perioden med utbedringsarbeider. Det er nok dette Sweco sikter til da de i 2021 konkluderte med en fallende trend i gjennomsnittlig \u00e5rlig belasting. N\u00e5 viser imidlertid beregninger for siste 12 m\u00e5neders et \u00e5rsgjennomsnitt p\u00e5 490 A. Fortsatt er ikke de siste oppgraderingene utf\u00f8rt p\u00e5 denne linjen, og industrietableringen st\u00e5r i k\u00f8 i Fjell kommune. Legger man til grunn KVU Bergen og omland 2020 og siste 12 m\u00e5neders utvikling i belasting p\u00e5 kabelen, er det n\u00e6rliggende \u00e5 anta at trenden for fremtidig belastning er \u00f8kende og ikke minkende. Vi vil ogs\u00e5 p\u00e5peke at Sweco sin rapport (p\u00e5 oppdrag for byggherre) g\u00e5r imot Sweco sin egen grundige rapport fra 2008. I sistnevnte rapport vises det til matematisk utregning av str\u00e5ling i horisontal og vertikal linje: Ved 500 A vil omr\u00e5det innenfor en avstand p\u00e5 60 meter fra h\u00f8yspentkabelen gi str\u00e5leverdier over grenseverdien p\u00e5 0,4 micro tesla. Videre viser utregningen at avstanden med str\u00e5leverdi utover 0,4 micro tesla, reduseres ved \u00f8kt vertikal avstand til linjen. Ved 15 meter \u00f8kt vertikal avstand, reduseres omr\u00e5det med str\u00e5leverdi utover 0,4 mictro tesla, til 53 meter fra linjen (vertikal avstand). Rapporten peker p\u00e5 at oms\u00f8kte tomt ligger i et omr\u00e5de som er 15 \u2013 20 lavere i terreng. Konklusjonen i denne rapporten er alts\u00e5 at ved en belasting p\u00e5 500 A s\u00e5 vil omr\u00e5det med str\u00e5leverdi over grenseverdien p\u00e5 0,4 mictro tesla, ligge et sted mellom 53 og 60 meter fra linjen. Oms\u00f8kte bygg ligger 44 meter fra linjen. I tillegg er ligger MUA flere meter n\u00e6rmere enn dette igjen. Rapporten fra Sweco, som er laget p\u00e5 oppdrag fra byggherre, g\u00e5r dermed imot Sweco sin rapport laget p\u00e5 oppdrag for Tomteselskapet i 2008. Ved en fremtidig gjennonsnittbelasting p\u00e5 700 A vil oms\u00f8kte bygg f\u00e5 en str\u00e5leverdi p\u00e5 rundt 0,6 mictro tesla. Arbeidet med oppgradering av h\u00f8yspentkabelen er enda ikke helt ferdigstilt, og oms\u00f8kt industrietablering i Fjell Kommune enda ikke er iverksatt. Det er derfor stor usikkerhet knyttet til hvor mye mer enn dagens 490 A gjennomsnittlig belasting denne linjen vil f\u00e5. Som p\u00e5pekt av Senioringeni\u00f8r K\u00e5re Eidem er tallene for de \u00e5rene hvor h\u00f8yspentledningen var frakoblet i store deler av \u00e5ret, sv\u00e6rt usikre. Vi mener det derfor er for usikkert/tvilsomt \u00e5 legge til grunn tall fra denne perioden. Med vennlig hilsen Frederik Ludvig Konow Lund \u2013 WEBARK AS p\u00e5 vegne av Per Stigum Olsen \uf07d Side 2 "
}