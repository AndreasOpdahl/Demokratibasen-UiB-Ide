{
  "dokument_id": "9c012717-7da4-5f1e-8e23-c4506409ceb9",
  "doc_type": "case_attachment",
  "kommune": 4601,
  "tittel": "2025.07.05 Utkast avtale Statsbygg _ Bergen kommune",
  "url": "https://bergen.kommune.no/politikere-utvalg/api/fil/bk360/12644046/2025-07-05-Utkast-avtale-Statsbygg-Bergen-kommune",
  "tekst": "MEGLERSTANDARD MARS 2020 OM SALG AV EIENDOM MED OG UTEN OPPGJ\u00d8RSANSVARLIG. Avtalen inng\u00e5s ved at den undertegnes av selger og kj\u00f8per. KJ\u00d8PEKONTRAKT mellom Bergen kommune som Selger og Staten v/Statsbygg som Kj\u00f8per av tomt til Nybygget for Havforskingsinstituttet og Fiskeridirektoratet p\u00e5 Dokken S\u00f8r i Bergen kommune #8983027/1 1. PARTENE OG EIENDOMMEN 1.1 Bergen kommune, org.nr. 964 338 531, (Selger) eier gnr. 164, bnr. 1 og 3, med p\u00e5st\u00e5ende bygninger og anlegg i Bergen kommune. Deler av de nevnte eiendommene utgj\u00f8r tomten som Kj\u00f8per etter denne avtalen f\u00e5r rett til \u00e5 kj\u00f8pe. (Eiendommen). 1.2 Selger skal ha rett til \u00e5 transportere kontrakten her til Dokken Utvikling AS (\u00abDUAS\u00bb) eller annet datterselskap, heleid av Selger. 1.3 Eiendommen utgj\u00f8r ca. 12 000 m2, og er avmerket p\u00e5 kartet i Vedlegg 4. Eiendommen er per inng\u00e5else av denne kontrakten ikke opprettet som en egen matrikkelenhet. Selger skal f\u00f8r Overtakelse s\u00f8rge for gjennomf\u00f8ring av opprettelse av ny grunneiendom i tr\u00e5d med angivelsen p\u00e5 kartet i Vedlegg 4 og i henhold til punkt 5.1(c) i denne avtalen. 1.4 I tillegg til Eiendommen skal Kj\u00f8per ogs\u00e5 kj\u00f8pe Tilleggsarealet. Tilleggsarealet er avmerket p\u00e5 Vedlegg 4 og utgj\u00f8r ca. 1 000 m2. Per i dag har ikke Kj\u00f8per \u00f8nsket \u00e5 regulere inn noen bebyggelse p\u00e5 Tilleggsarealet. Dersom det senere blir bygd noe p\u00e5 Tilleggsarealet skal det betales infrastrukturbidrag for denne bebyggelsen p\u00e5 lik linje som for Eiendommen, det vil si med NOK 4 000 pr. m2 BTA. 1.5 Selger og Staten v/Statsbygg, org.nr. 971 278 374 (Kj\u00f8per) er enige om at Eiendommen og Tilleggsarealet skal overdras fra Selger til Kj\u00f8per p\u00e5 de vilk\u00e5r som f\u00f8lger av denne avtalen (Avtalen). 2. BAKGRUNN 2.1 Samlokalisering av Havforskingsinstituttet og Fiskeridirektoratet Den 17. mars 2021 fikk Statsbygg oppdrag fra N\u00e6rings- og Fiskeridepartementet (NFD) om \u00e5 starte forprosjekt for en samlokalisering av Havforskningsinstituttet og Fiskeridirektoratet i Bergen. Prosjektet er i forprosjektfasen. Det er ikke besluttet bygging. Det legges opp til en utbygging i to trinn som grunnlag for dimensjonering av prosjektet, og byggets utforming med tanke p\u00e5 generalitet og fleksibilitet skal ta h\u00f8yde for endrede behov i et lengre tidsperspektiv. Bakgrunnen for avtalen er at samlokaliseringen skal skje p\u00e5 Dokken i Bergen kommune. Samlokaliseringen skal skje i et nytt bygg (Nybygget). Plasseringen av Nybygget p\u00e5 Dokken er gjort etter omfattende utredninger, og tomtevalget omtales i kontrakten her som Eiendommen. Nybygget for Havforskningsinstituttet og Fiskeridirektoratet ble vedtatt plassert p\u00e5 Dokken S\u00f8r i bystyresak av 22.06.2022. I tr\u00e5d med oppdragsbrev fra NFD skal denne avtalen sikre at begge byggetrinn kan realiseres. Nybygget for Havforskningsinstituttet og Fiskeridirektoratet skal v\u00e6re et pionerprosjekt for Dokken S\u00f8r, og inng\u00e5r i overordnet strategi, Dokken 2050 \u2013 transformasjon fra godshavn til ny bydel (heretter \u00abDokken 2050), vedtatt i bystyret 28.04.2021. Nybygg p\u00e5 tomten skal i henhold til fastsatt planprogram av 30.05.2024 bidra til m\u00e5loppn\u00e5else innenfor flere av de strategiske veiviserne til Dokken 2050 sin overordnede strategi. #8983027/1 2 (16) 2.2 Om Dokken S\u00f8r Omr\u00e5det hvor Eiendommen befinner seg er en del av Dokken som i omr\u00e5dereguleringen er benevnt som Dokken S\u00f8r. Omr\u00e5det benyttes p\u00e5 kontraktstidspunktet som havneomr\u00e5de. Etter planen skal havneaktiviteten flyttes innen utl\u00f8pet av 2027. Dette er avhengig av at det finnes l\u00f8sninger for flytting av havneaktiviteten, og at disse l\u00f8sningene godkjennes av Kystverket. Dette inneb\u00e6rer blant annet at det m\u00e5 etableres ny kai/kaier for beredskap og for cruise utenfor omr\u00e5det. Det finnes ogs\u00e5 en roll on-roll off rampe n\u00e6r Eiendommen, og denne vil ha drift i en del \u00e5r fremover, sannsynligvis ogs\u00e5 etter at Eiendommen er overtatt. I en mellomperiode f\u00f8r endelig flytting av all havneaktivitet fra Dokken S\u00f8r er gjennomf\u00f8rt, er det sannsynlig at man ogs\u00e5 vil ha annen midlertidig havneaktivitet (containerlagring, skipsanl\u00f8p, ISPS- eller annen sikring) p\u00e5 Dokken S\u00f8r. 3. KJ\u00d8PESUMMEN OG EIENDOMMENS AVKASTNING OG KOSTNADER 3.1 Kj\u00f8pesummen og omkostninger 3.1.1 Kj\u00f8pesummen for Eiendommen og Tilleggsarealet er p\u00e5 henholdsvis NOK 328 000 000 (trehundreogtjue\u00e5ttemillionerkroner) og NOK 10 000 000 (timillionerkroner), totalt NOK 338 000 000 (trehundreogtretti\u00e5ttemillionerkroner). Kostnader til forurensing er hensyntatt i kj\u00f8pesummen (Kj\u00f8pesummen). 3.1.2 Dersom Tilleggsarealet bebygges med mer enn 1 000 m2 skal det betales et etteroppgj\u00f8r til Selger. Vederlaget skal v\u00e6re basert p\u00e5 samme premisser som Kj\u00f8pesummen. 3.1.3 I tillegg skal Kj\u00f8per betale dokumentavgift og tinglysingsgebyr. 3.1.4 Kj\u00f8per skal i tillegg til Kj\u00f8pesummen ogs\u00e5 betale et Avtalt Infrastrukturbidrag, jf. punkt 13.1. Infrastrukturbidraget skal ikke tillegges merverdiavgift. Et eventuelt infrastrukturbidrag for Tilleggsarealet kommer i tillegg til Avtalt Infrastrukturbidrag i 1. avsnitt her. 3.1.5 Det skal foretas en justering av prisene i denne Avtalen i henhold til \u00f8kninger i konsumprisindeksen (KPI) der n\u00e6rmeste indeks til august 2024 er basisindeks, og frem til sist kjente indeks p\u00e5 det tidspunkt oppgj\u00f8r skal finne sted. Dersom nevnte indeks bortfaller, skal tilsvarende indeks benyttes. Se for \u00f8vrig oppgj\u00f8rsavtale Vedlegg 6. Et unntak fra dette gjelder indekseringen av Avtalt Infrastrukturbidrag, se Avtalens pkt. 13.1. 3.1.6 Partene er enige om at Kj\u00f8per overtar alt ansvar, h\u00e5ndtering og risiko knyttet til forurensning i grunnen p\u00e5 Eiendommen fra tidspunktet for Overtakelse. Prisavslaget for dette er hensyntatt i avtalt kj\u00f8pesum. 3.2 Godkjenning fra overordnet myndighet og Finansieringsforbehold 3.2.1 Det er en forutsetning for overtakelse og gjennomf\u00f8ring av avtalen at Kj\u00f8per og Selger f\u00e5r godkjennelse fra overordnet myndighet til kj\u00f8p og salg av Eiendommen. #8983027/1 3 (16) 3.2.2 Det er videre en forutsetning at Kj\u00f8per oppn\u00e5r gyldig og endelig bevilgningsvedtak fra overordnet myndighet som sikrer Kj\u00f8per finansiering til \u00e5 gjennomf\u00f8re erverv av Eiendommen og oppf\u00f8ring av Nybygget. 3.2.3 Kj\u00f8per skal n\u00e5r det er avklart om godkjennelse og finansiering oppn\u00e5s eller ikke, sende en skriftlig erkl\u00e6ring til Selger om at finansieringsforbeholdet oppheves, eventuelt at Kj\u00f8per ikke har oppn\u00e5dd finansiering. Slik erkl\u00e6ring m\u00e5 sendes innen 30 dager etter vedtakelse av finansiering eller vedtakelse av at finansiering ikke oppn\u00e5s. Kj\u00f8per plikter \u00e5 holde Selger l\u00f8pende orientert om saksgangen rundt finansiering og derved realisering av prosjektet. Se for \u00f8vrig punkt 4.1. 3.3 Eiendommens avkastning og kostnader 3.3.1 Selger har rett til den avkastning Eiendommen og Tilleggsarealet gir frem til og med Avtalt Overtakelse. Fram til samme tidspunkt svarer Selger for kostnadene ved Eiendommen og Tilleggsarealet. 3.3.2 Senest 30 dager etter Overtakelse skal Selger og Kj\u00f8per direkte seg imellom foreta et pro & contra-oppgj\u00f8r for inntekter og utgifter knyttet til Eiendommen per Overtakelse. Hvis partene ikke blir enige om dette oppgj\u00f8ret innen fristen, kan hver av partene kreve at en revisor som partene i fellesskap oppnevner og bekoster, avgj\u00f8r hvordan oppgj\u00f8ret skal foretas, med bindende og endelig virkning for partene. 4. OVERTAKELSE, OPPGJ\u00d8R OG FORSINKELSE 4.1 Avtalt Overtakelse, F\u00f8rtidig Overtakelse og Utsatt Overtakelse 4.1.1 Overtakelse kan tidligst skje 01.01.2028 og senest den 31.12.2029 (Avtalt Overtakelse). 4.1.2 Dersom Bergen Havn fraflytter Eiendommen p\u00e5 et tidligere tidspunkt enn 01.01.2028, Kj\u00f8per oppn\u00e5r finansiering, og forholdene ellers gj\u00f8r det praktisk mulig, kan Kj\u00f8per og Selger avtale overtakelse f\u00f8r Avtalt Overtakelse. En slik f\u00f8rtidig overtakelse (F\u00f8rtidig Overtakelse) skal eventuelt avtales skriftlig. 4.1.3 For det tilfelle at Omr\u00e5deplan for Dokken s\u00f8r og/eller detaljregulering av Eiendommen ikke er vedtatt innen 01.01.2028, og dette gj\u00f8r overtakelse pr 1.1.2028 umulig, forskyves fristene i punktet her. 4.1.4 Eksempel: Dersom omr\u00e5det og Eiendommen er regulert 6 mnd. etter tidligste Avtalt Overtakelse, s\u00e5 skyves fristen for seneste overtakelse ogs\u00e5 med 6 mnd. 4.1.5 Selger vil si opp leieforhold p\u00e5 Eiendommen, samt s\u00f8rge for rivning og klargj\u00f8ring av denne i henhold til kontrakten her i tide for Avtalt Overtakelse 01.01.2028. For det tilfelle at Kj\u00f8per ikke overtar Eiendommen denne datoen skal Kj\u00f8per dekke Selgers tapte leieinntekter inntil Overtakelse skjer. Selger er pliktig til \u00e5 fors\u00f8ke \u00e5 leie ut Eiendommen for \u00e5 begrense et slikt tap. #8983027/1 4 (16) 4.1.6 For det tilfelle at det skulle oppst\u00e5 forhold som gj\u00f8r at Overtakelse ikke er mulig innen fristen 31.12.2029, men hvor partene fremdeles har en felles intensjon om at Avtalen her skal gjennomf\u00f8res, kan avtalen forlenges med inntil 1,5 \u00e5r (Utsatt Overtakelse). 4.1.7 For det tilfelle at overtakelse ikke har skjedd innen 31.12.2029 og avtalen her blir forlenget iht. punkt 4.1.6, skal Kj\u00f8per betale Leie for Eiendommen og Tilleggsarealet. Leieprisen er NOK 1 000 pr. m2 (2024-pris). Leieprisen indekseres \u00e5rlig med KPI med virkning fra november 2024, jf. ogs\u00e5 punkt 3.1.5. 4.2 Frist for gjennomf\u00f8ring av avtalen 4.2.1 Hvis betingelsene for gjennomf\u00f8ring av denne avtalen ikke er oppfylt eller frafalt innen 30.06.2031, bortfaller avtalen her. 4.2.2 Hvis Kj\u00f8pers betingelse i pkt. 5.1(f) ikke er frafalt innen 31.08.2026, bortfaller likevel avtalen fra dette tidspunktet. 4.2.3 Denne fristen forutsetter at bybanens tras\u00e9valg er forankret og politisk avklart i behandling av forslag til Kommunedelplan for kollektivsystemet fra Bergen sentrum til Bergen vest med arealplan-ID 64090000. Slik forankring skal etter gjeldende framdriftsplan for kommunedelplanen foreligge innen utl\u00f8pet av 2025. Dersom slik politisk forankring ikke foreligger innen utl\u00f8pet av 2025, skal fristen regnes \u00e5tte m\u00e5neder fra slik politisk forankring foreligger. 4.3 Faktisk overtakelse. Oppgj\u00f8r 4.3.1 Eiendommen blir f\u00f8rst overtatt av Kj\u00f8per idet Vederlaget er disponibelt p\u00e5 Selgers konto etter gjennomf\u00f8ring av oppgj\u00f8ret i henhold til oppgj\u00f8rsavtalen i Vedlegg 5 (Overtakelse). 4.3.2 Selger og Kj\u00f8per p\u00e5tar seg herved \u00e5 oppfylle sine respektive plikter etter oppgj\u00f8rsavtalen. 4.4 Forsinkelse 4.4.1 Hvis Overtakelse skjer p\u00e5 en senere dag enn Avtalt Overtakelse, (a) og forsinkelsen skyldes forhold p\u00e5 Kj\u00f8pers side, kan Selger kreve oppfyllelse, heving og erstatning, herunder forsinkelsesrente, etter punkt 8.1 til 8.3; (b) og forsinkelsen skyldes forhold p\u00e5 Selgers side, kan Kj\u00f8per kreve oppfyllelse, heving og erstatning samt holde kj\u00f8pesummen tilbake etter punkt 8.1 til 8.3 og punkt 10.1; 4.4.2 gjelder Selgers forpliktelser etter punkt 6 frem til Overtakelse, og en del av Selgers garantier i punkt 9.1 avgis per Overtakelse; og (a) gjelder punkt 11.1(a) for skader p\u00e5 Eiendommen og dens tilbeh\u00f8r. #8983027/1 5 (16) 5. BETINGELSER FOR GJENNOMF\u00d8RING AV AVTALEN 5.1 Kj\u00f8pers betingelser Kj\u00f8pers forpliktelse til \u00e5 gjennomf\u00f8re denne avtalen er betinget av at f\u00f8lgende vilk\u00e5r er oppfylt eller frafalt av Kj\u00f8per: (a) Eiendommen eller dets tilbeh\u00f8r har ikke blitt skadet etter signering av denne avtalen med den f\u00f8lge at kostnadene til gjenoppf\u00f8ring/reparasjon og leietap som f\u00f8lge av skaden utgj\u00f8r mer enn 10 % av Kj\u00f8pesummen. I vurderingen av om denne bel\u00f8psgrensen er n\u00e5dd, skal det ses bort fra kostnader i tilknytning til skader som Selger ikke hefter for etter punkt 11.1(a)(ii). (b) Godkjennelse og Finansieringsvedtak fra overordnet myndighet foreligger jf. punkt 3.2. (c) Eiendommen er fradelt i eget g\u00e5rds- og bruksnummer i tr\u00e5d med punkt 1.3. (d) Tomten er fraflyttet, fri for bebyggelse og uten leieforhold. (e) Det foreligger vedtatt reguleringsplan for Eiendommen der Eiendommen er regulert til arealform\u00e5l tilpasset Havforskningsinstituttet og Fiskeridirektoratets virksomhet. (f) Fremtidig bybanetrase sin senterlinje er ikke plassert n\u00e6rmere Eiendommens tomtegrense enn 75 meter for \u00e5 hensynta bruk av sensitivt laboratorieutstyr. 5.2 Selgers betingelser Selgers forpliktelse til \u00e5 gjennomf\u00f8re denne avtalen er betinget av at f\u00f8lgende vilk\u00e5r er oppfylt eller frafalt av Selger: (a) Eiendommen eller dets tilbeh\u00f8r har ikke blitt skadet etter signering av denne avtalen med den f\u00f8lge at det tapet Selger selv m\u00e5 dekke etter punkt 11.1(a), overstiger 10 % av Kj\u00f8pesummen. Selger kan ikke gj\u00f8re denne betingelsen gjeldende hvis Kj\u00f8per p\u00e5tar seg ikke \u00e5 kreve en erstatning som overstiger 10 % av Kj\u00f8pesummen som f\u00f8lge av skaden. (b) I henhold til punkt 2.1 er det en forutsetning for utvikling av Dokken S\u00f8r, herunder endelig detaljregulering for Eiendommen og omr\u00e5deregulering av Dokken S\u00f8r, at det oppn\u00e5s en l\u00f8sning for flytting av havneaktivitet p\u00e5 omr\u00e5det. Selger kan ikke holdes ansvarlig for forhold relatert til innsigelsesrett fra Kystverket eller andre knyttet til reguleringsarbeid p\u00e5 Dokken S\u00f8r, herunder tidspunkt for flytting av havneaktiviteten fra Eiendommen. Selger forutsetter at imidlertid at n\u00e5r b\u00e5de detaljregulering og omr\u00e5deregulering er endelig godkjent, s\u00e5 er ogs\u00e5 flytting av havneaktiviteten fra Eiendommen l\u00f8st slik at denne kan tiltres. 5.3 Betydningen av at avtalen bortfaller Hvis avtalen bortfaller som f\u00f8lge av at Selgers eller Kj\u00f8pers betingelser ikke blir oppfylt eller frafalt, kan ingen av partene rette krav om kostnadsdekning eller annet mot den annen part. Hvis avtalen bortfaller som f\u00f8lge av at en part bryter sine plikter etter avtalen, kan den annen part likevel gj\u00f8re gjeldende erstatningskrav som f\u00f8lge av avtalebruddet. #8983027/1 6 (16) 6. SELGERS PLIKTER F\u00d8R OVERTAKELSE Frem til Overtakelse skal Selger s\u00f8rge for: (a) At Eiendommen vedlikeholdes p\u00e5 en forsvarlig m\u00e5te og i et omfang som ikke er mindre enn f\u00f8r signering av denne avtalen. (b) At Selger ikke inng\u00e5r nye avtaler av vesentlig betydning for Eiendommen, og at ingen avtaler av vesentlig betydning for Eiendommen heves, endres eller sies opp uten Kj\u00f8pers skriftlige samtykke. (c) Ikke \u00e5 tilskynde eller foreta noe som ville utgj\u00f8re brudd p\u00e5 Selgers garantier i punkt 9. (d) Selger bes\u00f8rger og bekoster rivning og fjerning av skur 22 og 23 med tilh\u00f8rende grunnmur p\u00e5 Eiendommen. Tomten skal ellers v\u00e6re ryddet og klargjort for Kj\u00f8per. Selger kan inng\u00e5 avtale med Kj\u00f8per om at Kj\u00f8per bes\u00f8rger rivning av skurene mot at Selger dekker kostnadene. Selger skal i s\u00e5 tilfelle gi Kj\u00f8per beskjed om dette s\u00e5 snart Selger f\u00e5r avklart om dette blir aktuelt, og senest 01.01.2027. (e) Selger skal uten opphold etter at finansieringsforbeholdet er opphevet og det foreligger godkjent reguleringsplan, eller det p\u00e5 annet grunnlag er adgang til \u00e5 s\u00f8ke Eiendommen opprettet, s\u00f8rge for \u00e5 innsende s\u00f8knad etter plan og bygningsloven \u00a7 20-1 f\u00f8rste ledd bokstav m) og rekvisisjon av oppm\u00e5lingsforretning. (f) Ved en eventuell forsinkelse etter punkt 5.1(d), skal Selger medvirke til at Eiendommen om mulig likevel kan overtas av Kj\u00f8per. Det kan ved slik overtakelse legges til rette for sambruk p\u00e5 Eiendommen i en n\u00e6rmere avtalt periode. 7. KJ\u00d8PERS PLIKTER F\u00d8R OVERTAKELSE (a) Kj\u00f8per skal sende inn forslag om detaljregulering av Eiendommen for \u00e5 oppn\u00e5 en utnyttelse i tr\u00e5d med ambisjonene og m\u00e5lsetningene for etablering av lokaler for Havforskningsinstituttet og lokaler for Fiskeridirektoratet (Nybygget). (b) Kj\u00f8per skal f\u00f8lge opp at det gjennomf\u00f8res en utvikling av Eiendommen med m\u00e5lsetning om st\u00f8rst mulig kliman\u00f8ytralitet innenfor planomr\u00e5det. Statsbygg samarbeider med Bergen kommune og Dokken Utvikling AS om \u00e5 fastsette en milj\u00f8ambisjon for Nybygget og Eiendommen. Statsbygg jobber kontinuerlig med felles b\u00e6rekraftm\u00e5l for statens eiendomsportef\u00f8lje, og skal v\u00e6re en p\u00e5driver for en gr\u00f8nn og ansvarlig byggen\u00e6ring. Statsbygg \u00f8nsker \u00e5 fremme b\u00e6rekraftig design og bygging gjennom hele byggeprosessen, fra tidligfase til ferdig bygg. (c) Avtalen bygger p\u00e5 en forutsetning om at det planlegges Nybygg for ca. 40 000 m2 BTA. (d) Detaljreguleringsplan for Nybygget m\u00e5 tilpasses utviklingen av Dokken S\u00f8r for \u00f8vrig. Denne prosessen foreg\u00e5r parallelt med Kj\u00f8pers detaljregulering og best\u00e5r av utarbeidelsen av omr\u00e5dereguleringsplan for Dokken. #8983027/1 7 (16) 8. PARTENES BEF\u00d8YELSER VED AVTALEBRUDD 8.1 B\u00e5de Selger og Kj\u00f8per kan fastholde kj\u00f8pet og kreve at avtalen gjennomf\u00f8res, med mindre den annen part rettmessig hever avtalen eller gj\u00f8r gjeldende at en betingelse for gjennom- f\u00f8ring av avtalen i punkt 5 ikke er oppfylt. Kj\u00f8per kan ikke kreve retting etter avhendingsloven \u00a7 4-10 (2), men Selger har rett til \u00e5 utf\u00f8re retting etter avhendingsloven \u00a7 4-10 (1). 8.2 Bryter Selger denne avtalen, har Kj\u00f8per rett til erstatning p\u00e5 de vilk\u00e5r som f\u00f8lger av punkt 10 og rett til \u00e5 holde kj\u00f8pesummen tilbake etter avhendingsloven \u00a7 4-15, men Kj\u00f8per har ikke rett til prisavslag etter avhendingsloven \u00a7 4-12. Bryter Kj\u00f8per denne avtalen, kan Selger kreve erstatning etter alminnelige regler, herunder avhendingsloven \u00a7 5-4 og forsinkelsesrente- loven. 8.3 B\u00e5de Selger og Kj\u00f8per kan heve denne avtalen f\u00f8r Overtakelse hvis det inntrer omstendigheter, herunder forsinkelse, som utgj\u00f8r vesentlig brudd av den annen parts forpliktelser etter denne avtalen. Etter Overtakelse kan Kj\u00f8per heve s\u00e5 fremt Kj\u00f8per har rett til det etter avhendingslovens regler. 8.4 Kj\u00f8per fraskriver seg herved, s\u00e5 langt gjeldende rett tillater det, enhver rett til \u00e5 gj\u00f8re krav gjeldende mot Selger som f\u00f8lge av at salgsobjektet ikke er som det skal v\u00e6re, i medhold av avhendingsloven \u00a7 3-7, 3-8 og 3-9, andre regler om ansvar for uriktige og manglende opp- lysninger og ethvert annet lovfestet eller ulovfestet grunnlag utenfor denne avtalen. 9. SELGERS GARANTIER 9.1 Selger garanterer det f\u00f8lgende overfor Kj\u00f8per ved signering av denne avtalen og ved Overtakelse, med mindre noe annet fremg\u00e5r av garantiene nedenfor: (a) Selger har opplyst Kj\u00f8per om de omstendighetene vedr\u00f8rende Eiendommen som Selger kjenner til ved signering av denne avtalen, og som Kj\u00f8per har grunn til \u00e5 regne med \u00e5 f\u00e5. \u00abGrunn til \u00e5 regne med \u00e5 f\u00e5\u00bb skal forst\u00e5s p\u00e5 samme m\u00e5te som i avhendingsloven \u00a7 3-7. (b) De opplysninger vedr\u00f8rende omstendigheter ved Eiendommen som Kj\u00f8per har mottatt fra Selgers side f\u00f8r signering av denne avtalen er riktige. Denne garantien omfatter ikke opplysninger i dokumenter utarbeidet av andre enn Selger eller selskap i samme konsern som Selger, med mindre Selger kjenner til at opplysningene er uriktige ved signering av denne avtalen. (c) At Selger eier Eiendommen og er hjemmelshaver til denne. (d) Det eksisterer ikke andre heftelser p\u00e5 Eiendommen (herunder l\u00f8sningsretter) enn de som er angitt i vedlegg 2, og at alle eventuelle panteheftelser (utover lovbestemt pant for uforfalt gjeld og eventuelle leiekontrakter) p\u00e5 Eiendommen vil slettes uten ugrunnet opphold etter Overtakelse. #8983027/1 8 (16) (e) Eiendommen er ved signering av denne avtalen leiet ut i henhold til leieavtalene med tilh\u00f8rende tilleggsavtaler angitt i vedlegg 3. Selger skal s\u00f8rge for at disse leieavtalen sies opp slik at Kj\u00f8per overtar Eiendommen fri for leieforhold. (f) Ved signering av denne avtalen foreligger det ikke skriftlige p\u00e5legg mv. fra offentlige myndigheter som gjelder Eiendommen, og som ikke er betalt eller oppfylt p\u00e5 annen m\u00e5te. Selger garanterer likevel ikke for at havneaktiviteten p\u00e5 Eiendommen er flyttet innen Avtalt Overtakelse. Se imidlertid ogs\u00e5 punkt 5.2(b) vedr\u00f8rende forholdet til havneaktiviteten. 9.2 Med forhold som Selger kjenner til i punkt 9.1, menes b\u00e5de de forhold som Selger faktisk kjenner til ved signering av denne avtalen, og de forhold som Selger ikke har en rimelig grunn til \u00e5 v\u00e6re uvitende om p\u00e5 dette tidspunktet. Selger hefter ikke for manglende opplysninger fra andre enn Selger selv. 10. RETT TIL ERSTATNING OG BEGRENSNINGER I SELGERS ANSVAR 10.1 Kj\u00f8pers rett til erstatning 10.1.1 Selger hefter solidarisk for Kj\u00f8pers krav mot Selgers datterselskap som f\u00f8lge av brudd p\u00e5 denne avtalen. 10.1.2 Bryter Selger denne avtalen, herunder ved forsinkelse, har Kj\u00f8per bare rett til erstatning for det tapet Kj\u00f8per lider som f\u00f8lge av avtalebruddet. Retten til erstatning omfatter imidlertid bare tap som en med rimelighet kunne ha forutsett som en mulig f\u00f8lge av avtalebruddet. 10.1.3 Kj\u00f8pers tap skal beregnes netto etter fradrag for i) skatte- og avgiftsbesparelser som Kj\u00f8per kan nyttiggj\u00f8re seg, og ii) det Kj\u00f8per har rett til \u00e5 kreve erstattet fra tredjemann, herunder et forsikringsselskap. Hvis et tap er betinget, kan Selger f\u00f8rst holdes ansvarlig for tapet hvis og n\u00e5r tapet m\u00e5 dekkes av Kj\u00f8per. Kj\u00f8per kan overholde fristene i punkt 10.3 ved \u00e5 gi skriftlig melding om det betingede tapet f\u00f8r utl\u00f8pet av disse fristene. 10.2 Kj\u00f8pers kunnskap Kj\u00f8per kan ikke gj\u00f8re gjeldende som brudd p\u00e5 punkt 9 noe som han selv faktisk kjente til ved signeringen av denne avtalen, eller noe som rimelig klart og tydelig fremg\u00e5r av de skriftlige opplysningene som Kj\u00f8per har mottatt fra Selgers side f\u00f8r signering av denne avtalen, eller noe som Kj\u00f8per ble kjent med i forbindelse med gjennomf\u00f8ringen av Kj\u00f8pers due diligence av Eiendommen, jf. punkt 5.1 Denne begrensningen i Selgers ansvar gjelder ikke ved brudd p\u00e5 punkt 9.1(c) (om eierskap til Eiendommen). Selger fraskriver seg retten til \u00e5 gj\u00f8re gjeldende avhendingsloven \u00a7 3-10. 10.3 Reklamasjon 10.3.1 Reklamasjon ved forsinkelse En part taper sitt krav p\u00e5 erstatning som f\u00f8lge av forsinkelse som skyldes forhold p\u00e5 den annen parts side, hvis parten ikke innen to m\u00e5neder etter Overtakelse gir den annen part skriftlig #8983027/1 9 (16) melding om at avtalebruddet vil bli gjort gjeldende og hva avtalebruddet best\u00e5r i (Reklamasjon). 10.3.2 Reklamasjon ved andre brudd p\u00e5 avtalen (a) Kj\u00f8per taper retten til \u00e5 gj\u00f8re brudd p\u00e5 garantien i punkt 9.1(c) gjeldende hvis Kj\u00f8per ikke sender en Reklamasjon til Selger innen 5 \u00e5r etter Overtakelse. For andre brudd p\u00e5 denne avtalen m\u00e5 Kj\u00f8per sende en Reklamasjon til Selger senest 18 m\u00e5neder etter Overtakelse. Hvis Kj\u00f8per selv oppdager et avtalebrudd innen utl\u00f8pet av en av disse fristene, men senere enn \u00e9n m\u00e5ned f\u00f8r utl\u00f8pet av den, utvides fristen med \u00e9n m\u00e5ned regnet fra fristens utl\u00f8p. (b) Dessuten skal Kj\u00f8per sende en Reklamasjon til Selger senest to m\u00e5neder etter at Kj\u00f8per selv oppdaget avtalebruddet. Fors\u00f8mmer Kj\u00f8per \u00e5 sende en Reklamasjon innen denne fristen, vil Kj\u00f8per bare tape sitt krav mot Selger hvis og i den utstrekning fors\u00f8mmelsen i) har \u00f8kt Kj\u00f8pers tap, eller ii) har medf\u00f8rt at Selger har mistet retten til \u00e5 kreve erstatning fra tredjemann, herunder et forsikringsselskap. 10.4 Bel\u00f8psmessige ansvarsbegrensninger 10.4.1 Selgers ansvar for brudd p\u00e5 punkt 9 er underlagt f\u00f8lgende begrensninger: (a) Kj\u00f8per kan ikke gj\u00f8re gjeldende enkeltst\u00e5ende brudd som medf\u00f8rer tap p\u00e5 mindre enn NOK 1 000 000, og det skal ses bort fra slike brudd ved beregningen av Kj\u00f8pers tap, herunder ved vurderingen av om bel\u00f8psgrensen i bokstav (b) nedenfor er n\u00e5dd. (b) Kj\u00f8per kan ikke gj\u00f8re krav gjeldende med mindre Kj\u00f8pers samlede tap overstiger NOK 3 000 000, men hvis Kj\u00f8pers samlede tap overstiger denne bel\u00f8psgrensen, har Kj\u00f8per rett til erstatning fra f\u00f8rste krone. (c) Selgers samlede ansvar er begrenset oppad til 10 % av Kj\u00f8pesummen. 10.4.2 Ansvarsbegrensningene i punkt 10.4.1 gjelder ikke ved brudd p\u00e5 garantien i punkt 9.1(c) (om eierskap til Eiendommen). 10.4.3 Selgers samlede ansvar for brudd p\u00e5 denne avtalen (herunder garantien i punkt 9.1(c)) og punkt 6 eller 9) er begrenset til Kj\u00f8pesummen. Se likevel punkt 11.2. 10.5 Ansvar ved forsett eller grov uaktsomhet Begrensningene i Selgers ansvar i punkt 10.3 og 10.4 gjelder ikke hvis avtalebruddet er forvoldt ved forsett eller grov uaktsomhet hos medlemmer av Selgers styre eller daglig leder eller en annen person hos Selger, som har v\u00e6rt den hovedansvarlige for gjennomf\u00f8ringen av salget av Eiendommen til Kj\u00f8per. 11. SKADESL\u00d8SHOLDELSE FRA SELGER 11.1 Selger skal holde Kj\u00f8per skadesl\u00f8s for tap som springer ut av: #8983027/1 10 (16) (a) At Eiendommen eller dens tilbeh\u00f8r blir skadet i perioden mellom signering av denne avtalen og kl. 12:00 ved Overtakelse. Denne skadesl\u00f8sholdelsen gjelder: (i) Ikke hvis tapet er lavere enn bel\u00f8psterskelen i punkt 10.4.1(a), eller hvis i) kostnadene til gjenoppf\u00f8ring/reparasjon og leietap som f\u00f8lge av skaden er fullt dekket av en forsikring eller dekkes av Selger eller Selger stiller betryggende sikkerhet for disse kostnadene og leietapet, og ii) alle leietakerne til Eiendom- men er forpliktet til \u00e5 videref\u00f8re eller gjenoppta sitt leieforhold p\u00e5 uendrede vilk\u00e5r etter gjenoppf\u00f8ring/reparasjon. (ii) Ikke skader som inntreffer i perioden fra kl. 12:00 ved Avtalt Overtakelse frem til kl. 12:00 ved Overtakelse hvis det skyldes forhold p\u00e5 Kj\u00f8pers side at Overtakelse gjennomf\u00f8res senere enn Avtalt Overtakelse, med mindre skaden skyldes uaktsomhet p\u00e5 Selgers side. For slike skader som skyldes uaktsomhet, gjelder ikke unntaket i dette punkt 11.1(a)(ii). (iii) Bare hvis Kj\u00f8per senest \u00e9n m\u00e5ned etter Overtakelse gir Selger skriftlig melding om at han krever erstatning for skaden. 11.2 Punkt 10.1 gjelder tilsvarende. Begrensningene i Selgers ansvar etter punkt 10.2, 10.3 og 10.4 gjelder ikke for skadesl\u00f8sholdelsene i dette punkt 11. 12. FRASKRIVELSE AV RETTEN TIL \u00c5 GJ\u00d8RE KRAV GJELDENDE MOT ANDRE ENN PARTENE 12.1 Selgers rolle som avtalepart i Avtalen er som grunneier p\u00e5 privatrettslig grunnlag. Dette medf\u00f8rer blant annet at i definisjonen av Part inkluderes ikke kommunen som planmyndighet eller tilsvarende offentlig myndighetsut\u00f8ver. 12.2 Kj\u00f8per p\u00e5 den ene side og Selger p\u00e5 den annen side fraskriver seg herved overfor den andre parten enhver rett til \u00e5 gj\u00f8re krav gjeldende mot n\u00e6rst\u00e5ende av den andre parten som f\u00f8lge av den n\u00e6rst\u00e5endes disposisjoner, handlinger eller unnlatelser til skade for Eiendommen frem til og med Overtakelse eller i forbindelse med inng\u00e5elsen eller gjennomf\u00f8ringen av denne avtalen. 12.3 B\u00e5de Kj\u00f8per og Selger (hver for seg Skadesl\u00f8sholderen) skal holde den annen part og hans n\u00e6rst\u00e5ende (i fellesskap de Beskyttede Parter) skadesl\u00f8s for det tilfelle n\u00e6rst\u00e5ende av Skadesl\u00f8sholderen gj\u00f8r krav gjeldende mot de Beskyttede Parter som f\u00f8lge av de Beskyttede Parters disposisjoner, handlinger eller unnlatelser til skade for Eiendommen frem til og med Overtakelse eller i forbindelse med inng\u00e5elsen eller gjennomf\u00f8ringen av denne avtalen. 12.4 Ansvarsfraskrivelsen og skadesl\u00f8sholdelsen i dette punkt 12 gjelder ikke i den grad kravet mot en person springer ut av hans forsettlige skadeforvoldelse eller en avtale med ham som inng\u00e5s i tilknytning til denne avtalen. 12.5 Med n\u00e6rst\u00e5ende menes i) selskap i samme konsern (som definert i aksjeloven \u00a7 1-3) som en part, ii) en parts aksjeeiere (direkte og indirekte), iii) n\u00e5v\u00e6rende eller tidligere styremedlem- #8983027/1 11 (16) mer eller ansatte hos en part eller selskap i samme konsern som parten, og iv) meglere, r\u00e5dgivere eller andre representanter for en part. 13. \u00d8VRIGE FORHOLD 13.1 Infrastrukturkostnader 13.2 Kj\u00f8per er forpliktet til \u00e5 betale et infrastrukturbidrag p\u00e5 totalt NOK 160 000 000 (hundreogsekstimillionerkroner) (Avtalt Infrastrukturbidrag). 13.3 Bel\u00f8pet er basert p\u00e5 et bidrag p\u00e5 NOK 4 000 pr. m2 BTA og et utbyggingsvolum p\u00e5 40 000 m2 BTA. Infrastrukturbidraget er avtalt mellom Partene p\u00e5 privatrettslig grunnlag. Dersom faktiske kostnader til infrastruktur avviker fra NOK 4 000 pr. m2 BTA, har dette ingen innvirkning p\u00e5 Avtalt Infrastrukturbidrag. 13.4 Avtalt Infrastrukturbidrag skal reguleres tilsvarende endringen av SSBs indeks \u00abveg i dagen\u00bb fra august 2024 og frem til siste kjente indekstall for hvert forfallstidspunkt for Infrastrukturbidraget, jf. regulering nedenfor. Dersom nevnte indeks bortfaller, skal tilsvarende indeks benyttes. 13.5 Avtalt Infrastrukturbidrag forfaller ved p\u00e5krav + 30 dager, men tidligst ved Kj\u00f8pers Overtakelse av eiendommen. 13.6 Avtalt Infrastrukturbidrag skal benyttes til felles infrastrukturtiltak p\u00e5 Dokken S\u00f8r. 13.7 Kj\u00f8per m\u00e5 i tillegg til Avtalt Infrastrukturbidrag selv dekke alle prosjektspesifikke infrastrukturkostnader i sitt eget byggeprosjekt p\u00e5 vanlig m\u00e5te. Kj\u00f8per er uansett ansvarlig for \u00e5 opparbeide all infrastruktur p\u00e5 Eiendommen. 13.8 Forholdet mellom felles infrastrukturtiltak og prosjektspesifikke infrastrukturtiltak er n\u00e6rmere definert i Vedlegg 7. 13.9 Selger har rett til \u00e5 tinglyse som heftelse p\u00e5 Eiendommen og Tilleggsarealet en erkl\u00e6ring som gir Bergen kommune eller selskap som Selger utpeker rett til \u00e5 kreve inn infrastrukturbidrag for Eiendommen slik regulert ovenfor. Erkl\u00e6ringen skal oversendes til Kj\u00f8per for verifisering f\u00f8r den sendes til tinglysning. 13.10 Selger foretar endelig utpeking av mottaker for Avtalt Infrastrukturbidrag. 13.11 Organisering av etablering av infrastruktur 13.11.1 Den endelige organiseringen av hvordan infrastrukturen p\u00e5 Dokken S\u00f8r skal organiseres er p\u00e5 avtaletidspunktet ikke fastlagt. Det er per signering planlagt etablert et eget infrastrukturselskap som skal bes\u00f8rge opparbeiding som nevnt i punkt 13.1, og som i s\u00e5 fall kan bli mottaker av infrastrukturbidraget. 13.11.2 Dersom det er hensiktsmessig, kan det avtales at Kj\u00f8per bes\u00f8rger opparbeidelse av felles infrastruktur mot en reduksjon i infrastrukturbidraget. Dette kan for eksempel gjelde dersom bygging av felles infrastruktur ikke er p\u00e5begynt p\u00e5 tidspunktet for oppstart av Statsbyggs #8983027/1 12 (16) byggeprosjekt, eller et felles infrastrukturtiltak skal bygges samtidig som det bygges p\u00e5 Eiendommen, og det slik totalt sett blir mest \u00f8konomisk regningssvarende for begge parter, herunder hensyntatt h\u00e5ndteringen av merverdiavgift, at Kj\u00f8per ogs\u00e5 bes\u00f8rger opparbeidelse av det felles infrastrukturtiltaket. Det skal i tilfelle inng\u00e5s en egen avtale om dette. 13.11.3 Selger og Kj\u00f8per forplikter seg til \u00e5 samarbeide for \u00e5 avklare grensesnittet for infrastruktur mellom Eiendommen og \u00f8vrige eiendommer p\u00e5 Dokken S\u00f8r, slik at man f\u00e5r avdekket avhengigheter og valgt kostnadseffektive l\u00f8sninger. 13.12 Rett til adkomst 13.12.1 Eiendommen har fra Overtakelse rett til atkomst, og rett til \u00e5 etablere og ha liggende privat vann- og avl\u00f8psledning fra felles vei og tilkoblingspunkt fram til Eiendommens grense. Eiendommen har ogs\u00e5 rett til \u00e5 etablere og ha liggende n\u00f8dvendig sj\u00f8vannsledning over Selgers \u00f8vrige eiendommer. Det skal inng\u00e5s separat avtale med Selger eller den Selger utpeker vedr\u00f8rende slik etablering (plassering, kostnader med videre), og det forutsettes at slike etableringer ikke skal hindre utnyttelsen eller forringe Selgers \u00f8vrige eiendom. 13.13 Riggareal 13.13.1 Kj\u00f8per har behov for riggareal og adkomst til riggarealene i forbindelse med etablering av Nybygget. Kj\u00f8per er selv ansvarlig for \u00e5 inng\u00e5 en separat avtale om leie av slikt areal med Dokken Utvikling AS. Kj\u00f8per er innforst\u00e5tt med at det i anleggsperioden vil v\u00e6re bruk av ro- ro rampe n\u00e6r byggeomr\u00e5det, at det kan v\u00e6re parallelle byggeprosjekt p\u00e5 naboeiendommer som ogs\u00e5 trenger riggareal, samt at det er leietakere med adkomstbehov p\u00e5 \u00f8vrig areal p\u00e5 Dokken S\u00f8r og at dette m\u00e5 hensyntas n\u00e5r man planlegger riggarealet. Kj\u00f8per ogs\u00e5 innforst\u00e5tt med at en avtale om riggareal skal skje p\u00e5 vanlige markedsmessige vilk\u00e5r. 13.14 Kaifronten 13.14.1 Eiendommen omfatter ikke kaifronten, men Havforskningsinstituttet og Fiskeridirektoratet skal som leietaker i Nybygget sikres en tinglyst rett til \u00e5 benytte kaifronten og n\u00f8dvendige kaiarealer i sin virksomhet (lasting og lossing av forskningsskip o.l.), gjennom egne leieavtaler med Selger, eventuelt selskap kontrollert av Selger som vil v\u00e6re eier og/eller rettighetshaver til kaifronten. \u00d8vrig virksomhet p\u00e5 kaifronten m\u00e5 ikke komme i konflikt med den avtalte bruken for Havforskningsinstituttet og Fiskeridirektoratet, men det er en felles forutsetning fra partene at kaien i s\u00e5 stor grad som det er sikkerhetsmessig forsvarlig skal v\u00e6re \u00e5pen for publikum, andre anl\u00f8p og andre aktiviteter. 13.14.2 Det skal inng\u00e5s en avtale mellom Havforskningsinstituttet og Fiskeridirektoratet som brukere og Bergen Havn om vederlag for bruk av rettigheten til \u00e5 benytte kaifronten og kaiarealene p\u00e5 markedsmessige vilk\u00e5r. 13.15 Tilleggsarealet 13.15.1 Tilleggsarealet skal v\u00e6re tilgjengelig for allmennheten i den grad dette ikke kommer i konflikt med Havforskningsinstituttet og Fiskeridirektoratet sin n\u00f8dvendige bruk av dette. #8983027/1 13 (16) 13.16 Sm\u00e5b\u00e5thavn 13.16.1 Havforskingsinstituttet og Fiskeridirektoratet har behov for tilgang til en sm\u00e5b\u00e5thavn for \u00e5 ha mindre fart\u00f8y liggende. Det er p\u00e5 avtaletidspunktet uavklart om en slik sm\u00e5b\u00e5thavn vil bli regulert inn utenfor Eiendommen, og eventuelt omfang og utforming av en slik sm\u00e5b\u00e5thavn. For det tilfelle at det reguleres inn en sm\u00e5b\u00e5thavn og Bergen Havn aksepterer plassering, omfang med videre, alle offentlige tillatelser for slik drift ivaretas og omfang og plassering ikke hindrer havnedriften til Bergen havn, gis Kj\u00f8per rett til \u00e5 forankre en slik flytende sm\u00e5b\u00e5thavn til kaikanten etter n\u00e6rmere avtale. Kj\u00f8per er ansvarlig for enhver kostnad knyttet til etablering, drift og vedlikehold av sm\u00e5b\u00e5thavnen og dens forankring i Selgers eiendom Kj\u00f8per er selv ansvarlig for \u00e5 s\u00f8rge for at alle tillatelser for en eventuell sm\u00e5b\u00e5thavn og driften av denne foreligger. Kj\u00f8per er innforst\u00e5tt med at etablering av sm\u00e5b\u00e5thavnen ikke n\u00f8dvendigvis kan gj\u00f8res parallelt med byggingen av Nybygget, men at etablering av denne eventuelt m\u00e5 avventes til etter at gang- og sykkelbroen er bygd. 13.16.2 Leieavtalen for sm\u00e5b\u00e5thavnen skal inng\u00e5s mellom Havforskningsinstituttet og Fiskeridirektoratet som bruker og Selger, eventuelt den Selger utpeker som utleier, og skal v\u00e6re p\u00e5 markedsmessige vilk\u00e5r. 13.17 Eiendommens endelige utforming 13.17.1 Eiendommen er i henhold til Avtalen her, fastsatt Planprogram og Vedlegg 4 satt til \u00e5 v\u00e6re 12 000 m2 og med en utnyttelse p\u00e5 40 000 m2 BTA. Partene er innforst\u00e5tt med at tomtens endelige avgrensing f\u00f8rst blir klar etter oppm\u00e5ling. Tilleggsarealet er i henhold til Avtalen her og Vedlegg 4 satt til \u00e5 v\u00e6re 1 000 m2 og med en utnyttelse p\u00e5 1 000 m2 BTA. 13.17.2 Mindre justeringer i tomtearealet p\u00e5 inntil 500 m2 p\u00e5virker ikke kj\u00f8pesummen etter avtalen her, forutsatt at en justering ikke vanskeliggj\u00f8r utnyttelsen av naboeiendommen til Eiendommen (utbyggingspotensiale p\u00e5 \u00f8vrige felt, eller offentlighetens bruk/tilgang). 13.17.3 Dersom hele eller deler av Tilleggarealet blir regulert til offentlig kai og/eller til areal knyttet til en fremtidig gang- og sykkelbro, skal partene lojalt forhandle om en forholdsmessig reduksjon av Tilleggsarealet. Reduksjonen skal skje b\u00e5de i areal og kj\u00f8pesum for Tilleggsarealet. Eksempel: Tilleggsarealet er etter regulering 500 m2. Da blir kj\u00f8pesummen for Tilleggsarealet ogs\u00e5 redusert til MNOK 5. 14. TINGLYSING Hver av partene kan for egen kostnad kreve Avtalen, helt eller delvis, tinglyst p\u00e5 Eiendommen. #8983027/1 14 (16) 15. MEDDELELSER 15.1 Enhver meddelelse i forbindelse med denne avtalen skal skje per brev eller e-post til f\u00f8lgende adresser: For Selger: [\u25cf] For Kj\u00f8per: [\u25cf] 16. LOVVALG OG TVISTEL\u00d8SNING 16.1 Denne avtalen er underlagt norsk rett. Norske lovvalgsregler skal ikke kunne lede til valg av et annet lands rett. 16.2 Enhver tvist som m\u00e5tte oppst\u00e5 med tilknytning til denne avtale, avgj\u00f8res ved ordin\u00e6r rettergang med Hordaland som eksklusivt verneting.1 Kretsen av kompetente domstoler i henhold til de alminnelige regler for midlertidig sikring begrenses ikke av det som er bestemt her. 17. VEDLEGG Vedlagt f\u00f8lger: 1. Firmaattester for Selger og Kj\u00f8per 2. Grunnboksutskrifter 3. Leiekontrakter med vedlegg 4. Kartvedlegg som viser Eiendommen 5. Oppgj\u00f8rsavtale 6. DD-dokumentasjon 7. Infrastruktur 18. UNDERSKRIFT Avtalen er signert elektronisk. #8983027/1 15 (16) [sted], [signeringsdato] for Statsbygg for Bergen kommune [Selgers repr.] [Kj\u00f8pers repr.] Dokken Utvikling AS er innforst\u00e5tt med innholdet i denne avtalen Dokken Utvikling AS ___________________________ #8983027/1 16 (16) VEDLEGG 5 OPPGJ\u00d8RSAVTALE UTEN OPPGJ\u00d8RSANSVARLIG 1 HANDLINGER F\u00d8R OVERTAKELSE F\u00f8r Overtakelse skal Kj\u00f8per oppfylle forpliktelsene i dette punkt 1: 1.1 Signere egenerkl\u00e6ring om konsesjonsfrihet. Frist: Straks etter signering av Avtalen 1.2 Forutsatt at punkt 1.1 er oppfylt, innhente kommunens bekreftelse p\u00e5 egenerkl\u00e6ring om konsesjonsfrihet. Frist: S\u00e5 fort som mulig 2 HANDLINGER VED OVERTAKELSE Forutsatt at betingelsene i punkt 5 i Avtalen er oppfylt eller frafalt,2 partene har oppfylt sine forpliktelser etter Oppgj\u00f8rsavtalen punkt 1, skal: (a) Selger levere til Kj\u00f8per et signert skj\u00f8te utstedt til Kj\u00f8per og eventuelle samtykker som er n\u00f8dvendige for \u00e5 tinglyse skj\u00f8tet; og 3 TIDSPUNKT FOR KJ\u00d8PERS OVERTAKELSE AV EIENDOMMEN Eiendommen er overtatt av Kj\u00f8per idet Vederlaget er disponibelt p\u00e5 Selgers konto. Hvis Vederlaget av en eller annen grunn ikke blir disponibelt p\u00e5 Selgers konto, skal skj\u00f8tet leveres tilbake til Selger. *** Bilag: 1. Ugjenkallelig betalingsinstruks 2 Stryk f\u00f8lgende hvis avtalen ikke oppstiller betingelser for gjennomf\u00f8ring: \u00abbetingelsene i punkt 5 i Avtalen er oppfylt eller frafalt\u00bb. #8983027/1 Bilag 1 UGJENKALLELIG BETALINGSINSTRUKS [Kj\u00f8per], org.nr. [org.nr. Kj\u00f8per], gir herved [Kj\u00f8pers bank], org.nr. [org.nr. Kj\u00f8pers bank], ugjenkallelig instruks om straks \u00e5 foreta f\u00f8lgende utbetalinger: Mottaker: Kontonummer: Melding til mottaker: Bel\u00f8p i NOK: 1. [Selger], [\u2022] Vederlag for salg av eiendom [\u2022] org.nr. [org.nr. Selger] Totalt: [\u2022] Vennligst bekreft s\u00e5 fort som mulig per epost til: [\u2022] v/[\u2022] Epost: [\u2022] at betalingene i punkt 1-[\u2022] ovenfor er ugjenkallelig iverksatt. Med vennlig hilsen for [Kj\u00f8per] [Kj\u00f8pers repr.] Vi bekrefter herved at betalingsinstruksen s\u00e5 vidt vi kjenner til, er korrekt. Med vennlig hilsen for [Selger] [Selgers repr.] #8983027/1 2 (2) "
}