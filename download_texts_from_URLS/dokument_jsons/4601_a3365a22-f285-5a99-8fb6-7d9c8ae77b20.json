{
  "dokument_id": "a3365a22-f285-5a99-8fb6-7d9c8ae77b20",
  "doc_type": "case_presentation",
  "kommune": 4601,
  "tittel": "Kommunikasjonsstrategi og prioriterte tiltak for stortings- og sametingsvalget 2025",
  "url": "https://bergen.kommune.no/politikere-utvalg/api/fil/bk360/11475820/Framstilling-Kommunikasjonsstrategi-og-prioriterte-informasjonstiltak-for-Stortings-og-sametingsvalget-2025",
  "tekst": " Valgstyret Saksframstilling V\u00e5r referanse: 2024/172197-1 Saksbehandler: Birgitte Teglgaard J\u00f8rgensen Kommunikasjonsstrategi og prioriterte tiltak, Stortings- og sametingsvalget 2025 Hva saken gjelder: I denne saken presenteres forslag til kommunikasjonsstrategi og -tiltak i forbindelse med stortings- og sametingsvalget 2025. Kommunikasjonsarbeidets hovedm\u00e5l er \u00e5 informere manntallsf\u00f8rte velgere om hvordan de kan bruke stemmeretten. I tillegg skal kommunikasjonsarbeidet bidra til \u00e5 opprettholde tillit og omd\u00f8mme til valggjennomf\u00f8ringen generelt og til Bergen kommune som profesjonell og n\u00f8ytral tilrettelegger av valg. Kommunikasjonsstrategiens hovedm\u00e5l tar utgangspunkt i kommunens lovp\u00e5lagte oppgaver om \u00e5 gi innbyggere informasjon om hvem som kan stemme, n\u00e5r de kan stemme, hvor de kan stemme og hvordan de kan stemme. Planlegging, tilrettelegging og gjennomf\u00f8ring av kommunikasjonsstiltakene utf\u00f8res av Bystyrets kontor i samarbeid med Bergen kommunes kommunikasjonsavdeling, seksjon kommunikasjon (SK). Lovp\u00e5lagt informasjon ved gjennomf\u00f8ring av valg Valgdirektoratet iverksetter ved gjennomf\u00f8ringen av valg nasjonale informasjonstiltak som annonsekampanjer i aviser og TV, husstandsbrosjyrer p\u00e5 flere spr\u00e5k og informasjon p\u00e5 nett. Kommunens kommunikasjonstiltak er et supplement til de statlige informasjonstiltak og i stor grad regulert gjennom lov og forskrift. Valgloven med forskrift p\u00e5legger valgstyret i den enkelte kommune \u00e5 kunngj\u00f8re: 1) n\u00e5r og hvor manntallet legges ut, og hvordan velgerne kan f\u00e5 rettet feil i manntallet, jf. Valgloven \u00a7 2-7 (2), 2) n\u00e5r og hvor velgerne kan stemme, jf. Valglovens \u00a7 6-1, samt eventuelle endringer i \u00e5pningstider 3) hvilke valglokaler som ikke har universelt utformet inngangsparti jf. Valglovens \u00a7 6-7 (2) Kommunene kan i tillegg iverksette tiltak som gj\u00f8r valget mer tilgjengelig for velgerne, og som tar hensyn til at ulike velgergrupper kan ha ulikt informasjonsbehov. Ved endringer i valgloven som f\u00e5r betydning for velgerens deltakelse i valget, vil 1 kommunene ogs\u00e5 f\u00f8lge opp statlig informasjon p\u00e5 de aktuelle omr\u00e5dene. Ved valget i 2025 gjelder dette s\u00e6rlig skjerpede krav til universell utforming av valglokaler og informasjon rettet til stemmeberettigede med s\u00e6rlig behov. Kommunikasjonstiltak og kanaler Kommunens nettsider \u2013 den prim\u00e6re mediekanal. Valgsidene p\u00e5 kommunens nettsider er den prim\u00e6re kanalen i kommunikasjonsarbeidet i valggjennomf\u00f8ringen. M\u00e5let er at velgerne til enhver tid skal finne oppdatert informasjon om alle aktuelle temaer knyttet til valg p\u00e5 nettsidene. Tiltak via andre kanaler, vil henvise til og hente informasjon fra nettsidene. Film - p\u00e5 Bybanen, Innbyggerservice og kommunens hjemmeside Ved valget i 2021 produserte Bergen kommune en film rettet mot velgerne og planlegger, som for kommune- og fylkestingsvalget i 2023, \u00e5 oppdatere denne i forbindelse med \u00e5rets stortingsvalg. Filmen vil bli delt blant annet p\u00e5 kommunens hjemmesider, og kan deles p\u00e5 profilene til forh\u00e5ndsstemmestedene (storsentre, biblioteker og utdanningsinstitusjoner). I tillegg planlegges visning p\u00e5 infoskjermer p\u00e5 bybanen, utdannelsesinstitusjoner med infoskjerm og Innbyggerservice. Annonsering i lokalpressen \u2013 analog og digital. Bystyrets kontor annonserer i b\u00e5de digitale medier (nettavisene BA, BT, \u00c5rstadposten og Studvest) og analoge medier (fire lokal-bydelsaviser) med informasjon om forh\u00e5ndsstemming, institusjonsstemming, muligheten for \u00e5 stemme hjemme, samt informasjon om valgdagen i BT og BA, lokalaviser og studentaviser. I tillegg annonseres det i Kommunetorget i BT og Infoposten, Bergen kommunes informasjonsmagasin for utviklingshemmede. Andre produkter og tiltak. Bystyrets kontor produserer plakater til alle forh\u00e5ndsstemmesteder med informasjon om tid og sted, samt brosjyrer til steder det er vurdert hensiktsmessig. Det annonseres ogs\u00e5 om tid og sted for forh\u00e5ndsstemming p\u00e5 infoskjermer og intranett p\u00e5 forh\u00e5ndstemmesteder, som eks. utdanningssteder/institusjoner og bibliotek, i tillegg til Innbyggerservice. Innbyggerservice og Bystyrets kontors egen publikumstelefon er ogs\u00e5 \u00e5pen for sp\u00f8rsm\u00e5l i hele stemmeperioden. Dersom det oppst\u00e5r feil eller viktige hendelser vil Bystyrets kontor sende ut pressemeldinger. Universell utforming All informasjon skal v\u00e6re tilgjengelig for alle stemmeberettigede og v\u00e6re i tr\u00e5d med prinsippene om universell utforming (UU). Det betyr i praksis at all n\u00f8dvendig informasjon skal v\u00e6re tilgjengelig p\u00e5 kommunens nettsider og at det m\u00e5 informeres om valglokaler som eventuelt ikke oppfyller kravene om UU. Budsjett Saken legger ikke opp til nye kommunikasjonstiltak. Kostnadsrammen for kommunikasjonstiltakene i saken her, er tilsvarende som forbruket for valggjennomf\u00f8ringen de tre siste \u00e5r; i st\u00f8rrelsesorden 230 000 kroner. 2 Forslag til vedtak: Valgstyret gir sin tilslutning til vedlagte kommunikasjonsplan og de prioriterte informasjonstiltakene. Dato: 12. november 2024 Trine Pettersen Gr\u00f8nbech - bystyredirekt\u00f8r Birgitte Teglgaard J\u00f8rgensen - seniorr\u00e5dgiver Dokumentet er godkjent elektronisk. 3 Kommunikasjonsstrategi og prioriterte tiltak, Stortings- og sametingsvalget 2025 Valgdirektoratet iverksetter ved gjennomf\u00f8ringen av valg nasjonale informasjonstiltak som annonsekampanjer i aviser og TV, husstandsbrosjyrer p\u00e5 flere spr\u00e5k og informasjon p\u00e5 nett. Tiltakene til Bergen kommune er et supplement til de statlige kommunikasjonstiltak, og er i stor grad lokal informasjon som hvor og n\u00e5r man kan stemme i Bergen. Tiltakene rettes mot stemmeberettigede som bor og oppholder seg i Bergen, utenlandsboende med stemmerett i Bergen, partiene og media. Lovp\u00e5lagt informasjon ved gjennomf\u00f8ring av valg Valgloven med forskrift p\u00e5legger valgstyret i den enkelte kommune \u00e5 kunngj\u00f8re f\u00f8lgende: \u2022 n\u00e5r og hvor manntallet legges ut, og samtidig opplyse om hvordan velgerne skal g\u00e5 frem for \u00e5 f\u00e5 rettet feil i manntallet, jf. Valgloven \u00a7 2-7 (2) \u2022 n\u00e5r og hvor velgerne kan stemme - dette er ivaretatt ved registrering av grunnlagsdata og innmelding av valglokalenes \u00e5pningstider, jf. Valglovens \u00a7 6-1 Kommunen er ogs\u00e5 forpliktet \u00e5 kunngj\u00f8re eventuelle endringer i \u00e5pningstider p\u00e5 valglokalene \u2022 hvilke valglokaler som ikke har universelt utformet inngangsparti - dette er ivaretatt ved registrering av grunnlagsdata og tilgjengelighetsinformasjon, jf. Valglovens \u00a7 6-7 (2) Kommunene kan i tillegg utarbeide informasjon og tiltak som gj\u00f8r valget mer tilgjengelig for velgerne, og som tar hensyn til at ulike velgergrupper kan ha ulikt informasjonsbehov. Ved endringer i valgloven som f\u00e5r betydning for velgerens deltakelse i valget, vil kommunene ogs\u00e5 f\u00f8lge opp statlig informasjon p\u00e5 de aktuelle omr\u00e5dene. Ved valget i 2025 gjelder dette s\u00e6rlig skjerpede krav til universell utforming av valglokaler og informasjon rettet til stemmeberettigede med s\u00e6rlig behov. Kommunikasjonsm\u00e5l Kommunikasjonsarbeidets hovedm\u00e5l er: \u2022 \u00e5 gj\u00f8re det enkelt for velgere som bor og oppholder seg i Bergen \u00e5 bruke stemmeretten. \u2022 at stemmeberettigede bosatt i utlandet, som er manntallsf\u00f8rt i Bergen, enkelt kan finne informasjon om hvordan man stemmer fra utlandet. \u2022 at mediene f\u00e5r forst\u00e5else for valg og informasjon om valgforl\u00f8pet, samt svar p\u00e5 sine henvendelser. I tillegg skal kommunikasjonsarbeidet bidra til \u00e5 opprettholde tillit og omd\u00f8mme til valggjennomf\u00f8ringen generelt og til Bergen kommune som profesjonell og n\u00f8ytral tilrettelegger av valg. 4 For \u00e5 n\u00e5 dette m\u00e5let, skal informasjonen fra Bystyrets kontor v\u00e6re synlig, tydelig, n\u00f8yaktig og oppdatert. M\u00e5lgrupper i kommunikasjonsarbeidet Alle stemmeberettigede Kommunikasjonsinnsatsen ved valggjennomf\u00f8ring er prim\u00e6rt rettet mot alle stemmeberettigede velgere i Bergen. Felles for alle stemmeberettigede er at informasjonsbehovet i hovedsak er informasjon om n\u00e5r, hvor og hvordan man avgir stemme. Det var i 2021 ca. 207 000 stemmeberettigede i Bergen ved stortings- og sametingsvalget. Unge velgere og studenter Unge velgere har, sammenlignet med andre grupper, lavere valgdeltakelse. Erfaringen viser at for de som ikke benytter stemmeretten ved de f\u00f8rste valgene de har stemmeretter det en st\u00f8rre sjanse for at de heller ikke benytter den ved senere valg. N\u00f8dvendig informasjon vil i hovedsak v\u00e6re den samme som for velgere generelt. Utfordringen er \u00e5 n\u00e5 frem med informasjonen. Studenter er i hovedsak i gruppen yngre velgere. Ogs\u00e5 denne gruppen har en lavere valgdeltakelse enn valgdeltakelsen generelt. Mange bor ikke i hjemkommunen sin. For denne gruppen handler det i hovedsak om \u00e5 finne de rette kanalene for \u00e5 n\u00e5 frem med informasjon, s\u00e6rlig om n\u00f8dvendigheten av \u00e5 forh\u00e5ndsstemme dersom de ikke oppholder seg i hjemkommunen p\u00e5 valgdagen. Stemmeberettigede med annet morsm\u00e5l enn norsk Velgere med innvandrerbakgrunn og et annet morsm\u00e5l enn norsk kan ha s\u00e6rlige utfordringer med \u00e5 ta i bruk stemmeretten. For mange vil det v\u00e6re en utfordring \u00e5 forst\u00e5 selve stemmeprosessen, som vil avvike fra det de er vant til fra sitt opprinnelsesland. Det kan ogs\u00e5 v\u00e6re en utfordring at mange partier stiller til valg i Norge. Flere opplever at det er vanskelig \u00e5 skille de enkelte partiers politikk fra hverandre. Tiltakene for \u00e5 m\u00f8te denne m\u00e5lgruppen m\u00e5 i st\u00f8rre grad skreddersys og utvides i forhold til behovet hos velgere generelt. Dette kan oppn\u00e5s ved samarbeid med m\u00e5lgruppens interesseorganisasjoner og andre lokale akt\u00f8rer. Stemmeberettigede med nedsatt funksjons- eller forflytningsevne All informasjon skal v\u00e6re tilgjengelig for alle stemmeberettigede og v\u00e6re i tr\u00e5d med prinsippene om universell utforming (UU). Det betyr i praksis at all n\u00f8dvendig informasjon skal v\u00e6re tilgjengelig p\u00e5 kommunens nettsider og at det m\u00e5 informeres om valglokaler som eventuelt ikke oppfyller kravene om UU. Velgere, som p\u00e5 grunn av sykdom eller uf\u00f8rhet ikke kan benytte seg av faste forh\u00e5ndsstemmesteder eller delta p\u00e5 valgdagen, har rett til \u00e5 avgi forh\u00e5ndsstemme der de oppholder seg. Dette im\u00f8tekommes gjennom institusjonsstemmegivning og 5 hjemmestemmegivning. Denne gruppen skal informeres om hvor og n\u00e5r de kan stemme, og om tilrettelegging/ bistand i selve valghandlingen. Stemmeberettigede som ikke har legitimasjon Siden 2007 har det v\u00e6rt et krav om at alle som stemmer skal legitimere seg. For velgere som ikke har fast bostedsadresse og \u00f8konomiske ressurser kan dette redusere deres mulighet til \u00e5 delta ved valg. Dette forutsetter tiltak rettet s\u00e6rlig mot m\u00e5lgruppen, og et samarbeid med de hjelpetjenester som har tett kontakt med m\u00e5lgruppen. I tillegg til informasjon rettet mot ulike velgergrupper kommer informasjon til medier og partiene. Kanaler og tiltak Kommunens nettsider \u2013 den prim\u00e6re mediekanal Valgsidene p\u00e5 kommunens nettsider er den prim\u00e6re kanal i informasjonsarbeidet i forbindelse med valggjennomf\u00f8ringen. M\u00e5let er at velgerne og mediene til enhver tid skal finne oppdatert informasjon om alle aktuelle temaer knyttet til valg p\u00e5 nettsidene. Tiltak via andre kanaler vil henvise til og hente informasjon fra nettsidene. Film - p\u00e5 Bybanen, Innbyggerservice og kommunens nettsider Ved valget i 2021 produserte Bergen kommune en film rettet mot velgerne, som ble oppdatert ved kommune- og fylkestingsvalget 2023. Bystyrets kontor planlegger \u00e5 lage en oppdatert film til \u00e5rets valg. Filmen vil bli delt p\u00e5 kommunens hjemmeside og p\u00e5 profilene til forh\u00e5ndsstemmestedene (storsentre, biblioteker og utdanningsinstitusjoner). I tillegg planlegges visning p\u00e5 infoskjermer p\u00e5 bybanen, utdannelsesinstitusjoner med infoskjerm og Innbyggerservice. Annonsering i lokalpressen \u2013 analog og digital Bystyrets kontor har i alle \u00e5r annonsert i lokalpressen, og vil videref\u00f8re dette tiltaket. Bystyrets kontor rykker inn annonser i b\u00e5de digitale medier (nettavisene BA, BT og Studvest) og analoge medier (lokal-bydelsaviser) med informasjon om forh\u00e5ndsstemming, institusjonsstemming, muligheten for \u00e5 stemme hjemme, samt informasjon om valgdagen i BT og BA, lokalaviser og studentaviser. I tillegg annonseres det i Kommunetorget i BT l\u00f8rdag, samt kommunale publikasjoner som Infoposten, Bergen kommunes informasjonsmagasin for utviklingshemmede. Andre produkter og tiltak Bystyrets kontor produserer plakater til alle forh\u00e5ndsstemmesteder med informasjon om tid og sted, samt brosjyrer til steder det er vurdert hensiktsmessig. Det annonseres ogs\u00e5 om tid og sted for forh\u00e5ndsstemming p\u00e5 infoskjermer og intranett p\u00e5 forh\u00e5ndsstemmesteder, som for eksempel utdanningssteder og bibliotek, i tillegg til Innbyggerservice. Innbyggerservice og Bystyrets kontor sin egen publikumstelefon er ogs\u00e5 \u00e5pen for sp\u00f8rsm\u00e5l i hele stemmeperioden. 6 Dersom det oppst\u00e5r feil eller viktige hendelser vil Bystyrets kontor sende ut pressemeldinger. Visuell profil og utforming Bergen kommune benytter seg av Valgdirektoratets profilh\u00e5ndbok for valg, med enkelte tilpassinger, for \u00e5 sikre at Bergen kommune fremst\u00e5r som en tydelig avsender p\u00e5 alle produkter. Profilh\u00e5ndboken inneholder en egen fargepalett, valg av typografi samt logoer i ulike formater til ulike bruk. I tillegg finnes en rekke illustrative elementer som kan benyttes. Bergen kommunes logo er benyttet p\u00e5 alt informasjonsmateriell produsert av Bergen kommune. I valglokalet, stemmeavlukke m.m. anvendes Valgdirektoratets egne produkter. Alt informasjonsmateriell er utformet etter Bergen kommunes krav til og prinsipper om Klart Spr\u00e5k og Universell utforming (UU). Budsjett Kostnadsrammen for kommunikasjonstiltakene er 230 000 kroner. 7 "
}