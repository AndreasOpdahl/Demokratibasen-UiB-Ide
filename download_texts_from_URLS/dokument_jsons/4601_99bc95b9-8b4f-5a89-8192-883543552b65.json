{
  "dokument_id": "99bc95b9-8b4f-5a89-8192-883543552b65",
  "doc_type": "case_attachment",
  "kommune": 4601,
  "tittel": "Byantikvarens uttalelse, datert 29.04.2025",
  "url": "https://bergen.kommune.no/politikere-utvalg/api/fil/bk360/12555861/Byantikvarens-uttalelse-datert-29-04-2025",
  "tekst": " Byantikvaren BBU - Seksjon milj\u00f8 og samfunn (Arbeidssted) V\u00e5r referanse: 2025/64954-7 Postboks 7700 Saksbehandler: Torbj\u00f8rn Melle 5020 BERGEN Dato: 29. april 2025 Deres ref.: Faglig uttalelse fra Byantikvaren, vedr\u00f8rende lyssetting av Fl\u00f8ysvingene. Vi viser til oversendt brev, datert 24. april 2025, med sp\u00f8rsm\u00e5l om faglig uttalelse fra Byantikvaren vedr\u00f8rende lyssetting av Fl\u00f8ysvingene. Bakgrunn Lyssetting av Fl\u00f8ysvingene er en konsekvens av at: Bystyret ber byr\u00e5det i forbindelse med revidert budsjett komme tilbake til bystyret med en sak om hvordan lyssetting av Fl\u00f8ysvingene kan igangsettes og realiseres i 2025. Bystyret ber byr\u00e5det se saken i sammenheng med den planlagte opprustningen av Fl\u00f8ysvingene. I forbindelse med ovennevnte har Bymilj\u00f8etaten utarbeidet fagnotat i saken. Som grunnlag for fagnotatet har Sweco utarbeidet rapport og belysning av Fl\u00f8ysvingene. F\u00f8lgende alternativer er vurdert: kabler i grunnen, kabler i luftspenn og solcelleanlegg. Bymilj\u00f8etaten anbefaler at det jobbes videre med alternativ med kabler i luftspenn. Kulturmilj\u00f8verdier Fl\u00f8ysvingene ligger innenfor Byfjellene, som er definert som et byn\u00e6rt rekreasjonslandskap (K417), Kulturmilj\u00f8 og landskap av nasjonal interesse: Byfjellene er i nasjonal samanheng eit framst\u00e5ande og i sjeldan grad gjennomf\u00f8rt d\u00f8me p\u00e5 eit byn\u00e6rt rekreasjonslandskap som sprang ut av nasjonalromantiske f\u00f8restillingar og visjonar om folkehelse, som vaks seg sterke mot slutten av 1800-talet. Fl\u00f8ibanen og Fl\u00f8ien Folkerestaurant er tidstypiske element som er sjeldne i nasjonal samanheng. Omforminga av landskapet til rekreasjonslandskap er sjeldant omfattande, tidstypisk og historieforteljande i nasjonal samanheng. Byfjellene har stor opplevings- og bruksverdi. Fr\u00e5 byen er det anlagt turvegar inn i det opparbeida skoglandskapet, fr\u00e5 Fjellveien, Vetrlidsalmenning, Forskj\u00f8nnelsen, Svartediket og Sandviken som alle er innfallsportar til dette landskapet. Det samla systemet av turvegar er omfattande og har ei utstrekning p\u00e5 25 km. Her er \u00f2g murar og steinstrukturar av imponerande storleik. Ut i fr\u00e5 hovudvegsystema g\u00e5r det stiar over heile fjellet. I dag er fleire av vegane og stiane supplerte med lys, benkar og tilrettelagde rekreasjonslokalitetar. Vegane leier til fokuspunkt i landskapet, som hytter p\u00e5 fjell-toppane, utsiktspunkt, vatn med utbygde rasteplassar, lagshytter, idrettsplassen Skansemyren og kulturminne av ulik art. KPA2018 \u2013 Hensynssone kulturmilj\u00f8 H570-5 Byfjellene Byfjellene \u00f8st for sentrum ble tilrettelagt som rekreasjons-landskap for byens befolkning allerede fra 1868. F\u00f8r dette var omr\u00e5det en viktig beiteressurs for byen og kilde til byens vannkraftsressurser under den tidlige industrialiseringen, senere ogs\u00e5 drikkevannskilde. Omr\u00e5det er unikt i en norsk sammenheng og store deler av hensynssonen er utpekt som kulturhistorisk landskap av nasjonal interesse (Riksantikvaren). Landskapet strekker seg fra Postadresse: Telefon: 55566508 Postboks 7700, 5017 BERGEN E-post: byantikvaren@bergen.kommune.no Kontoradresse: Internett: www.bergen.kommune.no Skostredet 5 Vetrlidsallmenningen i vest til Bl\u00e5manen og Rundemanen i \u00f8st og fra Sandviksfjellet i nord til Svartediket i s\u00f8r. \u2022 Stier, veier, murer, demninger / stemmer, vannoverf\u00f8ringssystemer, bygninger, krigsminner, radiokommunikasjonsanlegg og andre opparbeidede installasjoner innenfor hensynsonen skal s\u00e5 langt som mulig bevares. \u2022 I plan- og byggesaker som ber\u00f8rer kulturminner eller kulturmilj\u00f8er skal Byantikvaren gi en vurdering av tiltakets konsekvens med hensyn til kulturminneverdi. \u2022 \u00abLandskapet toler marerielle utskiftingar og endringar i detaljar, men er s\u00e5rbart for st\u00f8rre endringar i veganlegga. Det er s\u00e5rbart for strukturelle endringar og treng aktiv skj\u00f8tsel. Landskapet b\u00f8r ikkje fragmenterast av bruk som ikkje er retta mot allmenne rekreasjonsf\u00f8rem\u00e5l.\u00bb (Kulturhistoriske landskap av nasjonal interesse i Hordaland \u00a9 Riksantikvaren 2016 www.ra.no) Vurdering Byantikvaren har gitt uttale til tidligere fagnotat, og har ideelt sett ikke \u00f8nsket noen endring av dagens situasjon. En eventuell lyssetting m\u00e5 ivareta veikonstruksjonen som kulturminne, og ogs\u00e5 kulturmilj\u00f8et som helhet. Byantikvaren vil trekke frem f\u00f8lgende moment fra Bymilj\u00f8etatens anbefalinger i fagnotatet, datert 25.04.2025: \u2022 Fra et faglig st\u00e5sted og med tanke p\u00e5 Fl\u00f8ysvingenes beskaffenhet og som kulturminne, vil Bymilj\u00f8etaten tydelig frar\u00e5 l\u00f8sning med kabel i bakken som krever omfattende grunnarbeid. \u2022 Alternativ med kabel i luftspenn og solcelleteknologi har den fordel at det i st\u00f8rre grad vil ivareta turvei og andre viktige konstruksjoner ved at det ikke krever p\u00e5 langt n\u00e6r s\u00e5 omfattende grunnarbeider. Konklusjon Byantikvarens konklusjon, p\u00e5 bakgrunn av oversendt fagnotat og rapport, er at skisserte l\u00f8sninger med solcelleteknologi, vil v\u00e6re den mest sk\u00e5nsomme l\u00f8sningen med tanke p\u00e5 ivaretakelse av kulturmilj\u00f8verdiene i omr\u00e5det. Kabel i luftspenn vil v\u00e6re mer skjemmende, men er likevel en mer akseptabel l\u00f8sning en kabel i bakken, da det ikke vil medf\u00f8re like omfattende grunnarbeider. Vi \u00f8nsker likevel \u00e5 p\u00e5peke at veien Byfjellene fra Skansemyren til Fl\u00f8yen allerede er belyst og kan benyttes som turvei til og fra Fl\u00f8yen, og vi mener derfor det b\u00f8r vurderes n\u00f8ye om det ogs\u00e5 er behov for belysning i Fl\u00f8ysvingene. Skulle det imidlertid bli aktuelt med belysning i Fl\u00f8ysvingene, s\u00e5 ber vi om at dette gj\u00f8res s\u00e5 sk\u00e5nsomt som mulig, og at det blir gjort en n\u00f8ye vurdering av design ved utvelgelse av stolper og armatur. Byantikvaren bidrar gjerne inn i en slik utvelgelsesprosess. Med hilsen Byantikvaren Johanne Gillow - leder Torbj\u00f8rn Melle - saksbehandler Dokumentet er godkjent elektronisk. Kopi til: Klikk her for \u00e5 skrive inn tekst. Side 2 av 2 "
}