{
  "dokument_id": "1946e1b7-f8f0-54bc-9fef-4880ca85db6d",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 199 - Oppf\u00f8lgingssp\u00f8rsm\u00e5l til sp\u00f8rsm\u00e5l nr. 193 fra Chris J\u00f8rgen K. R\u00f8dland (H) til Christine Kahr",
  "url": "https://bergen.kommune.no/politikere-utvalg/api/fil/bk360/11785594/Svar-pa-skriftlig-sporsmal-nr-199-Oppfolgingssporsmal-til-sporsmal-nr-193-fra-Chris-Jorgen-K-Rodland-H-til-Christine-Kahr",
  "tekst": " BBU \u2013 Kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2024/187668-3 Saksbehandler: Malene Nesse Gr\u00f8nningen Fra Dato: 2. januar 2025 Byr\u00e5d for byutvikling Svar p\u00e5 skriftlig sp\u00f8rsm\u00e5l nr. 199 - Oppf\u00f8lgingssp\u00f8rsm\u00e5l til sp\u00f8rsm\u00e5l nr. 193 fra Chris J\u00f8rgen K. R\u00f8dland (H) til Christine Kahrs (H) om Kollev\u00e5gen og oppf\u00f8lging av forurenset grunn - Utvalg for milj\u00f8 og byutvikling Sp\u00f8rrer viser til svar p\u00e5 skriftlig sp\u00f8rsm\u00e5l nr. 193 fra Chris J\u00f8rgen K. R\u00f8dland (H) til Christine Kahrs (H) om Kollev\u00e5gen og oppf\u00f8lging av forurenset grunn. Sp\u00f8rrer er gjort kjent med at sanden har forsvunnet enkelte steder og at det er \u00f8nske om \u00e5 utbedre situasjonen med sanden. Samtidig er det ogs\u00e5 et fallferdig hus i kommunens eie som st\u00e5r der og som genererer publikumshenvendelser til Ask\u00f8y kommune (se bilde). Sist, men ikke minst, er det \u00f8nskelig \u00e5 utvide parkeringsplassen fra brukernes side. Sp\u00f8rsm\u00e5l til byr\u00e5den: Vil det bli foretatt utbedringer p\u00e5 sandstranden og vil det falleferdige huset bli fulgt opp, revet eller avhendet? Er det dialog med Ask\u00f8y kommune om saken vedr. parkering? Svar fra byr\u00e5den: Utbedringer sandstrand Komite for finans, kultur og n\u00e6ring fattet 01.06.2016 gjennomf\u00f8ringsvedtak p\u00e5 25 mill. for p\u00e5lagte tiltak ved Kollev\u00e5gen avfallsdeponi. I H\u00d8P 2024-2027 var det avsatt 3,8 mill. i 2024 til dette arbeidet. Brutto prosjektkostnad var stipulert til 94,3 mill. Det ble i 2023/2024 startet et arbeid med utredning og prosjektering av varig l\u00f8sning for \u00e5 minimere utvasking av sand og redusere behov for reparasjon av stranden i Kollev\u00e5gen. Med bakgrunn i kommunens alvorlige \u00f8konomiske situasjon er videref\u00f8ring og gjennomf\u00f8ring av prosjektet likevel ikke blitt prioritet i H\u00d8P 2025-2028, og Bymilj\u00f8etaten har derfor stanset videre utredningsarbeid. Huset Bymilj\u00f8etaten ble gjort oppmerksom p\u00e5 husets tilstand av Bergen og Omland Friluftsr\u00e5d (BOF) i 2021. Ettersom verken BOF eller Bymilj\u00f8etaten har regnet huset som en del av sin forvaltningsportef\u00f8lje, tok etaten kontakt med Etat for bygg og eiendom, som er kommunens byggforvalter. Man kan ikke se at det er gjort noe videre med saken, men Bymilj\u00f8etaten vil f\u00f8lge dette opp med Etat for bygg og eiendom. Parkering Parkeringsplassen tilh\u00f8rende friluftsomr\u00e5det forvaltes av Bergen og Omland Friluftsr\u00e5d (BOF). De skriver f\u00f8lgende p\u00e5 sine nettsider: \u00abVed inngangen til friluftsomr\u00e5det er det to parkeringsplasser med plass for ca. 140 biler, likevel er parkeringen begrenset p\u00e5 store utfartsdager. Vi ber derfor alle bes\u00f8kende som har mulighet, om \u00e5 benytte andre transportmidler enn bil, f. eks. kollektiv/buss, sykkel eller som g\u00e5ende. F\u00f8lg bussrute 494-499 til Rams\u00f8y, rutetider og reiseplanlegger hos Skyss. Husk at brannbiler trenger minst 3,5 m bredde. Det er heller ikke lov til \u00e5 parkere langs Friluftsvegen (veien ned mot omr\u00e5det). Takk for hjelpen!\u00bb Bymilj\u00f8etaten har ikke blitt kontaktet av BOF om parkeringsutfordringer eller med \u00f8nske om \u00e5 vurdere muligheten for mer parkering. Etaten merker seg at BOF oppfordrer bes\u00f8kende til alternativ kommunikasjon. Christine Kahrs \u2013 Byr\u00e5d for byutvikling Dokumentet er godkjent elektronisk. "
}