{
  "dokument_id": "4fa38768-d101-5d9a-8716-3bb1ac566e23",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 30102024, Sak 404/24, H\u00f8ringsuttalelse til NOU 2024 - 13 Lov og frihet - Negativ sosial kontroll, \u00e6resmotivert vold, tvangsekteskap, kj\u00f8nnslemlestelse, psykisk vold og ufrivillig utenlandsopphold",
  "url": "https://bergen.kommune.no/politikere-utvalg/api/fil/bk360/11423719/Innstilling-vedtak-Horingsuttalelse-til-NOU-2024-13-Lov-og-frihet-Negativ-sosial-kontroll-aeresmotivert-vold-tvangsekteskap-kjonnslemlestelse-psykisk-vold-og-ufrivillig-utenlandsopphold-",
  "tekst": "H\u00f8ringsuttalelse til NOU 2024 - 13 Lov og frihet - Negativ sosial kontroll, \u00e6resmotivert vold, tvangsekteskap, kj\u00f8nnslemlestelse, psykisk vold og ufrivillig utenlandsopphold Bergen bystyre behandlet saken i m\u00f8tet 30.10.2024 sak 404/24 og fattet f\u00f8lgende vedtak: Bergen kommune avgir h\u00f8ringsuttalelse til \u00abH\u00f8ringsuttalelse til h\u00f8ring om NOU 2024: 13 Lov og frihet - Negativ sosial kontroll, \u00e6resmotivert vold, tvangsekteskap, kj\u00f8nnslemlestelse, psykisk vold og ufrivillig utenlandsopphold\u00bb slik den fremkommer av byr\u00e5dets forslag. Bergen bystyres behandling F\u00f8lgende representanter tok ordet: Jeron Joseph (A), Anne Brit Reigstad (Sp), Ole-Ansger Nepomuk Martini (V), Diane Alexandra Berbain (SV), Per Erik G\u00e5skjenn (KrF). Forslag fremsatt i bystyret: Ole-Ansger Nepomuk Martini (V) fremsatte p\u00e5 vegne av V f\u00f8lgende tilleggsforslag: Under delkapittel \u201cOppholdstillatelse p\u00e5 selvstendig grunnlag\u201d: Bergen kommune \u00f8nsker videre \u00e5 p\u00e5peke at retten til opphold p\u00e5 selvstendig grunnlag kun inntrer dersom det er innvilget opphold etter familiegjenforeningsreglene. Mange s\u00f8kere kommer fra visumfrie land, noe som betyr at de kan ankomme Norge f\u00f8r s\u00f8knaden om familiegjenforening er behandlet. Med saksbehandlingstider som n\u00e6rmer seg to \u00e5r, kan dette f\u00f8re til at enkeltpersoner blir utsatt for alvorlig utnyttelse i mishandlingssituasjoner, uten noen sikkerhet for fortsatt opphold under de n\u00e5v\u00e6rende reglene. Utlendingsdirektoratet (UDI) har hjemmel til \u00e5 gj\u00f8re unntak basert p\u00e5 \u201csterke menneskelige hensyn\u201d, jf. utlendingsloven \u00a7 38. Imidlertid blir slike unntak sjeldent benyttet. Dersom kun kvinnen eller mannen blir utsatt for mishandling i n\u00e6re relasjoner, men ikke barna eller barnet, kan dette resultere i at bare den mishandlede parten (kvinnen eller mannen) f\u00e5r innvilget opphold p\u00e5 grunnlag av reglene om selvstendig opphold. Mange av disse personene er ressurssvake, noe som gj\u00f8r dem ute av stand til \u00e5 oppfylle inntektskravene for \u00e5 v\u00e6re referanseperson, og de vil derfor ikke kunne sikre opphold for sine barn. Det finnes ogs\u00e5 tilsvarende unntaksbestemmelse for inntektskravet i tilfeller med sterke menneskelige hensyn. Imidlertid eksisterer det ingen garantier for at denne bestemmelsen blir anvendt, noe som skaper en betydelig usikkerhet for de ber\u00f8rte. Diane Alexandra Berbain (SV) fremsatte p\u00e5 vegne av SV f\u00f8lgende tilleggsforslag: Bergen kommune mener at det er en svakhet med NOU-en at utfordringer i strenge kristne milj\u00f8er ikke er tydelig og tilstrekkelig belyst. Bergen kommune understreker at det er spesielt viktig \u00e5 v\u00e6re oppmerksom p\u00e5 barn og unge som vokser opp i strenge religi\u00f8se milj\u00f8er, uavhengig av hvilken religion det gjelder. Sosial kontroll og strenge rammer kan bidra til at de blir ekstra s\u00e5rbare, fordi de mangler trening i \u00e5 ta selvstendige valg. Votering: Innstillingen ble vedtatt enstemmig Tilleggsforslag fra SV, fremsatt av Diane Alexandra Berbain (SV), fikk 10 stemmer (SV, R), og var dermed falt. Tilleggsforslag fra V, fremsatt av Ole-Ansger Nepomuk Martini (V), fikk 32 stemmer (A, SV, MDG, V, R, KrF), og var dermed falt. Utvalg for helse og sosial behandlet saken i m\u00f8tet 16.10.2024 sak 120/24 og avga f\u00f8lgende innstilling: Utvalgets innstilling og bystyrets vedtak er likelydende. Byr\u00e5det behandlet saken i m\u00f8tet 26.09.2024 sak 288/24 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende. 2 "
}