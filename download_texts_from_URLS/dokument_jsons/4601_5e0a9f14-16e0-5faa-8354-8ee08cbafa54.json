{
  "dokument_id": "5e0a9f14-16e0-5faa-8354-8ee08cbafa54",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 19022025, Sak 66/25, Tilslutning til Ocean Rise & Coastal Resilience - Coalition for cities and regions",
  "url": "https://bergen.kommune.no/politikere-utvalg/api/fil/bk360/12173922/Innstilling-vedtak-Tilslutning-til-Ocean-Rise-Coastal-Resilience-Coalition-for-cities-and-regions",
  "tekst": "Tilslutning til Ocean Rise & Coastal Resilience - Coalition for cities and regions Bergen bystyre behandlet saken i m\u00f8tet 19.02.2025 sak 66/25 og fattet f\u00f8lgende vedtak: Bergen kommune signerer Sea\u2019Ties Declaration og slutter seg til Ocean Rise & Coastal Resilience - Coalition for cities and regions. Bergen bystyres behandling F\u00f8lgende representanter tok ordet: Eira Vilde Martinsen Garrido (SV), Eline Aresdatter Haakestad (MDG), Knut Inge Andersen (Pp). Forslag fremsatt i bystyret: Eline Aresdatter Haakestad (MDG) fremsatte p\u00e5 vegne av MDG f\u00f8lgende tilleggsforslag: Bystyret ber byr\u00e5det intensivere arbeidet med \u00e5 redusere direkte utslipp i Bergen med 85 prosent i 2030 sammenliknet med niv\u00e5et fra 2009 for \u00e5 bidra til \u00e5 n\u00e5 1.5-gradersm\u00e5let i Parisavtalen, slik at risiko for fremtidig havniv\u00e5stigning reduseres. Merknader fremsatt i bystyret: Eira Vilde Martinsen Garrido (SV) fremsatte p\u00e5 vegne av SV f\u00f8lgende merknad: Bystyret viser til at ordf\u00f8reren i Nice, Christian Estrosi, som er sentrale i \u00e5 danne denne koalisjonen av globale kystbyer, nylig har tatt til orde for \u00e5 forby cruiseskip med over 900 passasjerer fra \u00e5 ankre opp utenfor Nice. Eline Aresdatter Haakestad (MDG) fremsatte p\u00e5 vegne av MDG f\u00f8lgende merknader: Merknad 1 Bystyret merker seg at det vil kreves store investeringer for \u00e5 hindre skader p\u00e5 grunn av havniv\u00e5stigning i Bergen i fremtiden. I COWI-rapporten trekkes det for eksempel frem mulig behov for sluser i V\u00e5gen for \u00e5 stenge omr\u00e5det under stormflo, med estimert kostnad mellom 925 millioner og 4,3 milliarder kroner. Merknad 2 Ved fremtidige stormflohendelser kan skadekostnadene i Bergen komme opp i flere milliarder kroner. Bystyret vurderer at det er kostnadsbesparende \u00e5 kutte utslipp i dag, sammenliknet med kostnadene ved \u00e5 tilpasse seg fremtidige klimahendelser hvis en ikke kutter utslipp. Votering: Innstillingen ble vedtatt med 62 stemmer (H, A, FrP, SV, MDG, BL(3), V, R, KrF, Sp). Tilleggsforslag fra MDG fremsatt av Eline Aresdatter Haakestad (MDG) fikk 30 stemmer (A, SV, MDG, V, R) og var dermed falt. Merknad 1 og 2 fra MDG fremsatt av Eline Aresdatter Haakestad (MDG) fikk 30 stemmer (A, SV, MDG, V, R) og var dermed falt. Merknad fra SV fremsatt av Eira Vilde Martinsen Garrido (SV) fikk 27 stemmer (A, SV, MDG, R) og var dermed falt. Utvalg for milj\u00f8 og byutvikling hadde saken til orientering i m\u00f8tet 06.02.2025 sak 51/25: Utvalg for milj\u00f8 og byutvikling tok saken til orientering. Utvalg for finans, kultur og n\u00e6ring innstiller til bystyret. Utvalg for finans, kultur og n\u00e6ring behandlet saken i m\u00f8tet 05.02.2025 sak 20/25 og avga f\u00f8lgende innstilling: Byr\u00e5dets og utvalgets innstilling er likelydende. Byr\u00e5det behandlet saken i m\u00f8tet 23.01.2025 sak 21/25 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende 2 "
}