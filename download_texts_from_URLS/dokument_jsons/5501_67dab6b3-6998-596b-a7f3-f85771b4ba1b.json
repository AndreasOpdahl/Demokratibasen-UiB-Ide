{
  "dokument_id": "67dab6b3-6998-596b-a7f3-f85771b4ba1b",
  "doc_type": "case_attachment",
  "kommune": 5501,
  "tittel": "S\u00f8knad - 70 grader nord",
  "url": "https://innsyn.tromso.kommune.no/application/getMoteDokument?dokid=2001795485",
  "tekst": "RF13.50 \u2013 www.regionalforvaltning.no S\u00f8knad S\u00f8knadsnr. 2024-0028 S\u00f8knads\u00e5r 2024 Arkivsak St\u00f8tteordning Fremtids- og n\u00e6ringsfondet - Generell s\u00f8knad 2024 Prosjektnavn Forprosjekt: Alternativ bystrategi for Troms\u00f8 Sammendrag av prosjektbeskrivelse Byutvikling i Troms\u00f8 i en prek\u00e6r tilstand der \u00f8kologiske og sosiale utfordringer gj\u00f8r det n\u00f8dvendig med ny kunnskap og eksperimentering. Samtidig har Troms\u00f8 et betydelig kompetansemilj\u00f8 p\u00e5 planlegging i tillegg til en nyere historie med flere radikalt innovative byplanprosesser. Med dette som utgangspunkt foresl\u00e5s det \u00e5 samle byens kompetanse p\u00e5 by- og samfunnsplanlegging for \u00e5 utforme en alternativ strategi for planlegging som kan v\u00e6re operativ i en raskt omskiftelig og kompleks virkelighet. Beskrivelse Kontaktopplysninger Funksjon Navn Adresse/poststed Mobil Prosjekteier 70\u00b0N arkitektur Karl Johan 2 98818457 Org.nr:974281325 9008 TROMS\u00d8 magdalena.haggarde@70n.no Antall \u00e5rsverk (heltid/deltid): 5/ Kontakt - - - - Prosjektleder - - - - Prosjektbeskrivelse Beskriv hvordan prosjektet kommer Troms\u00f8samfunnet til gode I likhet med mange andre byer og kommuner i landet, er byutvikling i Troms\u00f8 i en prek\u00e6r tilstand der stadig mer krevende \u00f8kologiske og sosiale utfordringer gj\u00f8r det n\u00f8dvendig med ny kunnskapsutvikling og eksperimentering. Samtidig har Troms\u00f8 et betydelig kompetansemilj\u00f8 p\u00e5 planlegging i tillegg til en nyere historie med flere radikalt innovative byplanprosesser, med et potensial som ikke avspeiles i m\u00e5ten det i dag planlegges p\u00e5. Med dette som utgangspunkt foresl\u00e5s det \u00e5 samle byens kompetanse p\u00e5 by- og samfunnsplanlegging for \u00e5 utforme en alternativ strategi for planlegging generelt og sentrum spesielt som kan v\u00e6re operativ i en raskt omskiftelig og kompleks virkelighet. Selv om sentrum vil v\u00e6re hovedfokus, vil analyser og strategier knyttes til b\u00e5de generelle og spesielle teoretiske og praktiske problemstillinger andre steder i og utenfor kommunen. -1 - RF13.50 \u2013 www.regionalforvaltning.no Troms\u00f8 har vokst med nesten 30 000 nye innbyggere de seneste 35 \u00e5rene, der veksten i enkelt\u00e5r har v\u00e6rt opp imot 3%, noe som har resultert i byspredning p\u00e5 fastlandet og Kval\u00f8ya, og byfortetting p\u00e5 Troms\u00f8ya. Dessuten har Troms\u00f8yas/Romssasuolu areal har \u00f8kt med 15% gjennom ekspansjon p\u00e5 fyllinger i fj\u00e6resoner de siste ti\u00e5r, og presset p\u00e5 urbane sj\u00f8fronter og n\u00e6rnatur er betydelig. P\u00e5 1990-tallet ble ulempene ved byspredning tydeligere og samtidig var det et generelt inntrykk at Troms\u00f8ya var fylt opp uten muligheter for etablering av nye bydeler eller st\u00f8rre boligomr\u00e5der. Nye ideer om byutvikling fulgte i kj\u00f8lvannet av statusen som \u2018milj\u00f8by\u2019 fra 1994, der fortetting og andre milj\u00f8faktorer ble vektlagt sterkere enn tidligere. Med utsikter til betydelig vekst og fare for ukontrollert byspredning, ble det i den anledning igangsatt en st\u00f8rre analyse av potensialet for sentrumsn\u00e6r fortetting. Arbeidet som ble kalt \u2018Spillet om Troms\u00f8\u2019, hadde en utadrettet og offentlig karakter og involverte ulike private arkitektgrupper og planleggere fra kommunen, samt politikere, n\u00e6ringsliv og andre engasjerte. Flere av de omr\u00e5der som ble \u2018funnet\u2019 i \u2018spillet\u2019 har hatt og har fremdeles den sterkeste byveksten i Troms\u00f8 \u2013 der det har kommet til nye bydeler langs hele \u00f8yas \u00f8stkyst, nord og s\u00f8r for sentrum. I \u2018Byutviklingens \u00c5r 2005\u2019 (BY\u00c5R-05) var oppmerksomheten rettet mer mot selve planleggingsformatet, der ideer om flytende planlegging og \u00e5penhet ble fors\u00f8kt implementert. Selv om kommunen var en sterk part ogs\u00e5 i denne prosessen, er det f\u00e5 spor av BY\u00c5R-05s eksperimentelle dimensjon i dagens plansystem. En ny prosess om urban utvikling og planlegging i Troms\u00f8 m\u00e5 derfor ha et m\u00e5l om \u00e5 b\u00e5de p\u00e5virke den urbane utviklingen og \u00e5 skape en ny plan som et dynamisk endringsverkt\u00f8y \u2013 b\u00e5de fordi det er sterkt behov for dette, og fordi vi har tro p\u00e5 at det lar seg gj\u00f8re. Fra rundt 2010 er det spesielt endret handelsstruktur og \u00f8kt turisme som har p\u00e5virket former og funksjoner i Troms\u00f8 sentrum, tendenser som stadig forsterkes, stimulert av til dels motstridende kommunale strategier for henholdsvis betydelig vekst i turisme og \u00f8kt industrialisering, mot reduksjon i trafikk, utslipp av CO2 og vern av natur- og havomr\u00e5der. Med erfaring i de seneste 30 \u00e5rs utvikling i Troms\u00f8 og dagens fastl\u00e5ste planprosess i sentrum, der kommunen er p\u00e5 defensiven, planene oppfattes utilstrekkelige, tar for lang tid og i tillegg ofte gir resultater som ikke er optimale for verken utbyggere eller offentligheten \u2013 er det \u00e5penbart et momentum for \u00e5 bruke Troms\u00f8 sentrum som et laboratorium for \u00e5 re-tenke b\u00e5de planens m\u00e5l og metode. I f\u00f8rste innledende fase \u00f8nsker vi \u00e5 gjennomf\u00f8re et forprosjekt som en prosess- og metodeunders\u00f8kelse som skal legge grunnlaget for et st\u00f8rre prosjekt om planleggingens m\u00e5l og metoder. Til dette vil vi trenge bredden av kompetanse som finnes av teoretisk og praktisk kunnskap i Troms\u00f8, samt kreative grupper av kunstnere og tenkere som kan utfordre internaliserte m\u00e5l og metoder. I tillegg vil det v\u00e6re vesentlig \u00e5 gjennomf\u00f8re workshops med ulike befolknings-, n\u00e6rings og interessegrupper for \u00e5 korrigere og teste m\u00e5l og virkning av planen. Det er en klar m\u00e5lsetting at prosjektet skal gi ny teori, metoder og praksis for planlegging i Troms\u00f8 som ogs\u00e5 skal kunne p\u00e5virke lovverk og metoder nasjonalt. - 2- RF13.50 \u2013 www.regionalforvaltning.no Hensikten er \u00e5 utvikle og utpr\u00f8ve nye modeller for flytende, \u00e5pen og responsiv planlegging som ikke har v\u00e6rt utpr\u00f8vd i norsk kontekst tidligere. Dette er ideer og metoder som ikke kan oppst\u00e5 innenfor stramme ferdigdefinerte rammer, dogmer eller sementerte fordommer, men m\u00e5 lages med sin egen logikk av \u00e5penhet, refleksjon og aksjon. En slik logikk m\u00e5 kontinuerlig bevege seg mellom alle niv\u00e5 fra det individuelle, det urbane og det globale \u2013 mellom delen og helheten \u2013 og la seg informere av situert kunnskap og ideer som ikke er instrumentelt innrettet til fordel for hegemoniske maktpolitiske eller kommersielle interesser. Prosjektet har potensielt stor betydning for Troms\u00f8samfunnet ved at det vil bli utpr\u00f8vd nye metoder for reell medvirkning, og i tillegg er intensjonen \u00e5 utvikle bedre planverkt\u00f8y og planleggingspraksis for \u00f8kt \u00f8kologisk og sosial b\u00e6rekraft. Redusere klimagassutslipp og/eller bidrar til \u00e5l\u00f8se klimautfordringer i n\u00e6ringslivet Det ligger i sakens natur at et ambisi\u00f8st prosjekt for fornyet planleggingspraksis i Troms\u00f8 er en b\u00e6rekraftstrategi, der sosiale og milj\u00f8messige utfordringer m\u00e5 h\u00e5ndteres. P\u00e5 et overordnet niv\u00e5 vil derfor m\u00e5l og strategier i kommuneplanens arealdel v\u00e6re f\u00f8rende, men der det ogs\u00e5 er n\u00f8dvendig \u00e5 utvikle metoder for anvendt planlegging som klarer \u00e5 h\u00e5ndtere en stadig \u00f8kende kompleksitet. I forprosjektet er det tenkt \u00e5 kartlegge kompetansen som finnes og som trengs til prosessen \u2013 da spesielt p\u00e5 biologi /\u00f8kologi, sosiale strukturer / demografi, n\u00e6ring / \u00f8konomi, mobilitet, og klimaendringer. Dette er i plansammenheng ofte fag som jobber ved siden av hverandre, men der vi mener at det trengs bedre metoder for l\u00e6ring og integrering av kompetanse i store og komplekse prosesser som areal- og samfunnsplanlegging er. Ikke minst er dette fordi planlegging utelukkende har en hensikt som gjennomf\u00f8ring, og b\u00e5de b\u00f8r og kan bidra til \u00e5 oppn\u00e5 ambisi\u00f8se b\u00e6rekraftsm\u00e5l \u2013 i praksis. Ha en klar positiv innvirkning p\u00e5 milj\u00f8vennlige endringer Gjennom \u00e5 samle et bredt kompetansefelt fra b\u00e5de det offentlige, private og akademia i tillegg til samarbeid med kunstfeltet, organisasjoner og befolkningen er det en ambisjon \u00e5 lage nye og gode modeller for tverrfaglig integrering av kunnskap i planprosessen. Slik vi ser det, er det helt avgj\u00f8rende for \u00e5 oppn\u00e5 milj\u00f8vennlige endringer at kompetanse og kunnskap f\u00e5r kreativt spillerom, og at det utvikles metoder for reell kunnskapsoverf\u00f8ring mellom kompetansemilj\u00f8 som ikke vanligvis jobber sammen. Endret planstrategi vil v\u00e6re motivert i \u00e5 skape bedre milj\u00f8messige og sosiale forhold for b\u00e5de mennesker og ikke-menneskelige arter og v\u00e5r sameksistens og naturmangfold, og vil til enhver tid forholde seg til, og s\u00f8ke mot \u00e5 oppfylle m\u00e5l og visjoner om gode, robuste og b\u00e6rekraftige samfunn. Et grunnprinsipp vil v\u00e6re \u00e5 fortl\u00f8pende input og feedback og respons i planen \u2013 til forskjell fra dagens hierarkiske og line\u00e6re prosesser som i realiteten er l\u00e5ste prosesser i hele planens virketid. Bidrar til en overgang fra line\u00e6r til sirkul\u00e6r \u00f8konomi Planlegging setter grunnleggende premisser for hvordan samfunnet skal kunne utvikle nye \u00f8konomiske modeller der sirkularitet, og i tr\u00e5d med ambisjonene om sosial og milj\u00f8messig b\u00e6rekraft, er det en forutsetning at modellene for \u00f8konomisk b\u00e6rekraft endres fra line\u00e6r vekst og konsumtenkning, der naturresurser er \u2018gratiselementer\u2019 i \u00f8konomien til \u00f8kologisk \u00f8konomi og sirkul\u00e6r \u00f8konomi med redusert forbruk. -3- RF13.50 \u2013 www.regionalforvaltning.no Her vil planlegging i form av konkret arealbruk, mobilitet, realdemokrati, byutvikling etc spille en avgj\u00f8rende rolle. Aktiviteter I forprosjektfasen s\u00f8ker vi st\u00f8tte for \u00e5 kunne opprette en prosjektgruppe og igangsette prosess og unders\u00f8kelser gjennom en rekke workshops p\u00e5 ulike temaer og med ulike kompetansemilj\u00f8 og ogs\u00e5 grupper av befolkningen. Workshops vil ha ulike format, st\u00f8rrelse og metoder for samarbeid, id\u00e9produksjon, inspirasjon, refleksjon og formidling. Tidsrammen er ca et \u00e5r for en pre-prosess som kan informere videre teori- og metodeutvikling, og ogs\u00e5 etter det fortsette parallelt med en mer konkret planprosess. Arbeidet vil starte med kontaktm\u00f8ter med potensielle partnere, slik som UiT, Troms\u00f8 kommune, kunstnergrupper ol. Prosjektgruppa vil formaliseres, og metode- og teoriutvikling vil foreg\u00e5 med input fra et mangfold av andre interesser og ideer. M\u00e5lgrupper M\u00e5lgruppe for forprosjektet er kompetansemilj\u00f8 i Troms\u00f8 p\u00e5 areal- og samfunnsplanlegging, samt Troms\u00f8 kommune og andre offentlige etater \u2013 samt alle i befolkningen som har engasjement i, kunnskap om, eller id\u00e9er for v\u00e5r felles fremtid. M\u00e5lgruppe for hovedprosjektet er i tillegg lokalt, regionalt og nasjonalt byr\u00e5krati innen areal-, og samfunnsplanlegging. Ut over dette er det et arbeid som ang\u00e5r enhver innbygger og ogs\u00e5 ikke- menneskelige arter, da planlegging er premissgivende for all samfunnsaktivitet. Det ultimate m\u00e5let er \u00e5 p\u00e5virke plansystemet; m\u00e5l, metoder og lovverk \u2013 og dermed v\u00e6re gyldig og til nytte for samfunnet som helhet. Forankring Prosjektet er forankret i den kompetansen og de erfaringer som har v\u00e6rt utviklet i Troms\u00f8 siden 1990-tallet, med flere eksperimentelle planprosesser som har gitt grunnlag for nytenkning rundt planens medvirkning, m\u00e5l og metoder. I tillegg er det et betydelig kompetansemilj\u00f8 som har interesse i \u00e5 delta i prosjektet, som f.eks. samfunnsplanlegging og kulturforst\u00e5else, og landskapsarkitektur ved UiT, og andre planleggermilj\u00f8 med bred lokal, nasjonal og internasjonal erfaring. Troms\u00f8 kommune og enkeltpersoner tilknyttet planavdelingen har v\u00e6rt partner i flere av de tidligere prosessene, og vil v\u00e6re en viktig part ogs\u00e5 i denne prosessen. I tidligfase og utvikling av s\u00f8knadsgrunnlag for forprosjekt og hovedprosjekt er det f\u00f8rst og fremst 70\u00b0N arkitektur og samfunnsplanlegging UiT som samarbeider og tar ansvar for oppstart av arbeidet. Prosjektorganisering - 4- RF13.50 \u2013 www.regionalforvaltning.no Samarbeidspartnere Prosjektet er forankret i den kompetansen og de erfaringer som har v\u00e6rt utviklet i Troms\u00f8 siden 1990-tallet, med flere eksperimentelle planprosesser som har gitt grunnlag for nytenkning rundt planens medvirkning, m\u00e5l og metoder. I tillegg er det et betydelig kompetansemilj\u00f8 som har interesse i \u00e5 delta i prosjektet, som f.eks. samfunnsplanlegging og kulturforst\u00e5else, og landskapsarkitektur ved UiT, og andre planleggermilj\u00f8 med bred lokal, nasjonal og internasjonal erfaring. Troms\u00f8 kommune og enkeltpersoner tilknyttet planavdelingen har v\u00e6rt partner i flere av de tidligere prosessene, og vil v\u00e6re en viktig part ogs\u00e5 i denne prosessen. I utvikling av s\u00f8knadsgrunnlag for forprosjekt og hovedprosjekt er det f\u00f8rst og fremst 70\u00b0N arkitektur og samfunnsplanlegging UiT som ansvarer for oppstart av arbeidet. \u2022 Lov om klimam\u00e5l LOV-2023-12-15-90 \u2022 Statlige planretningslinjer for klima- og energiplanlegging og klimatilpasning \u2022 Klimaplan for 2021\u20132030 \u2022 Romssa-erkl\u00e6ringen \u2022 Kommunedelplan for klima, energi og milj\u00f8 2024-2032 \u2022 Regional plan for klimaomstilling \u2022 Arktis 2030 \u2022 Kommunal- og distriktsdepartementet. Nasjonale forventninger til regional og kommunal planlegging 2023-2027. Retrieved from https://www.regjeringen.no/no/dokumenter/nasjonale - forventninger -til -regional -og -kommunal -planlegging -20232027/id2985764/ \u2022 Sentrumsplan for Troms\u00f8 kommune 2022-2034 \u2022 Kommuneplanens arealdel 2023-2034 \u2022 Kommuneplanens samfunnsdel 2020-2032 \u2022 Plan- og bygningsloven, spesielt \u00a71-1 Lovens form\u00e5 Tids-/milep\u00e6lsplan Startdato: 02.09.2024 Sluttdato: 01.09.2025 Milep\u00e6lsplan vedlagt s\u00f8knad: Nei 1) august/september 2024: Lansering samarbeid og preprosess snarest mulig. 2) september/oktober 2024: Kartlegging av mulige samarbeidsparter og interessenter. 3) september-desember 2024: min 2 workshops for arbeidsgruppe. 4) september-desember 2024: min 2 workshops med interesse-/ekspertisegrupper. 5) januar-juni 2025: min 2 workshops for arbeidsgruppe. 6) januar-juni 2025: min 2 workshops med interesse-/ekspertisegrupper. -5- RF13.50 \u2013 www.regionalforvaltning.no 7) v\u00e5r/sommer 2025: formidling og kommunikasjon ar preprosess gjennom utstilling/publikasjon el lign 8) september 2024-september 2025: kontinuerlig og parallell vurdering og tilpassing av prosess, samt forberedelser og s\u00f8knad for hovedprosjekt. 9) september 2025: leveranse preprosess med id\u00e9 om videre utvikling, form og retning for prosjektet. Kostnad-/finansieringsplan Mottatt offentlig st\u00f8tte tidligere: Nei Mottatt bagatellmessig st\u00f8tte de tre siste regnskaps\u00e5rene: Nei -6- RF13.50 \u2013 www.regionalforvaltning.no Kostnadsplan Tittel 2024 2025 2026 2027 2028 SUM honorar inviterte eksperter / kunstnerer 25 000 40 000 65 000 prosjektkostnader / samarbeid 100 000 100 000 200 000 reisekostnader inviterte workshops 25 000 40 000 65 000 utstilling / dokumentasjon / publikasjon 25 000 40 000 65 000 utstyr produksjon workshops 25 000 40 000 65 000 Sum kostnad 200 000 260 000 460 000 Finansieringsplan Tittel 2024 2025 2026 2027 2028 SUM *S\u00f8knadsbel\u00f8p 100 000 130 000 230 000 annen st\u00f8tte (enda ikke oms\u00f8kt) 50 000 88 000 138 000 egeninnsats 40 000 52 000 92 000 Sum finansiering 190 000 270 000 460 000 Vi ser for oss \u00e5 s\u00f8ke SNN Samfunnsl\u00f8ftet for konkret gjennomf\u00f8ring av workshops da disse faller innenfor flere av de tema de st\u00f8tter: ungdom, m\u00f8tesplasser, lokaldemokrati, kulturarrangement etc. Ogs\u00e5 Arktis 2030 kan v\u00e6re aktuelt \u00e5 s\u00f8ke \u2013 i f\u00f8rste omgang forprosjekt. Det er lagt inn en egeninnsats om 20% -> 92000kr. Geografi 5501-Troms\u00f8 Vedleggsliste Dokumentnavn Filst\u00f8rrelse Dato 70N_eksempelprosjekt_240614.pdf 3 341 665 - 14.06.2024 - CV_AnnikenF\u00f8rde.docx 34 302 - 14.06.2024 - CV_GisleL\u00f8kken.pdf 263 176 - 14.06.2024 - CV70\u00b0N_norsk_240514.pdf 3 616 042 - 14.06.2024 - -7- "
}