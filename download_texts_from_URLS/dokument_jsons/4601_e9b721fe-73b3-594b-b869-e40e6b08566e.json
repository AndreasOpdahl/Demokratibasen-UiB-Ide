{
  "dokument_id": "e9b721fe-73b3-594b-b869-e40e6b08566e",
  "doc_type": "case_attachment",
  "kommune": 4601,
  "tittel": "Klage fra Elisabeth Veyret M\u00e4llberg datert 10.10.2023",
  "url": "https://bergen.kommune.no/politikere-utvalg/api/fil/bk360/9876508/Klage-fra-Elisabeth-Veyret-M-llberg-datert-10-10-2023",
  "tekst": "Elisabeth Veyret M\u00e4llberg 9.10.23 M\u00e5seskj\u00e6rveien 20, 5035 Bergen Til Plan og bygningsetaten Thomas Leathem Hege L\u00f8tveit Bergen Kommune Ref: PLAN-2022/20720-158 Sak: Klage p\u00e5 brevet datert 6.10.23 og vedtak vedr\u00f8rende bruken av tomten til Saltimport som steindeponi i forbindelse med utbygging av bybane til \u00c5sane. Hei, Jeg har en leilighet ved M\u00e5seskj\u00e6rveien 20, Sandviken Brygge, Hus F, 5. etasje, 5035 Bergen. Jeg er nabo med tomten som er vurdert som et godt alternativ for \u00e5 frakte vekk store steinmasser via sj\u00f8en i forbindelse med utbygging av bybanen mot \u00c5sane. Dette vil medf\u00f8re st\u00f8y og st\u00f8v i omr\u00e5det over flere \u00e5r. Man kommer til \u00e5 oppleve det som \u00e5 bo p\u00e5 en byggeplass med store lastebiler som t\u00f8mmer store steinmasser over til en frakteb\u00e5t. Jeg vil klage p\u00e5 dette. \u00c5 bruke tomten til Salt import til dette form\u00e5let er ikke et godt alternativ for de som bor n\u00e6r tomten. St\u00f8y og st\u00f8v er en stor helsemessig belastning. \u00c5 velge en slik modell for \u00e5 kvitte seg med store steinmasser vil g\u00e5 utover menneskene som bor der. Folk m\u00e5 betale med helsen for det kommunen finner som et godt alternativ. Helsen og livskvalitet kan ikke ofres for dette. En kan dessuten ikke bagatellisere konsekvensene av st\u00f8yniv\u00e5 og st\u00f8vmengde. Menneskene som bor der, kan ikke v\u00e6re en salderingspost. Jeg klager p\u00e5 vedtaket om \u00e5 bruke tomten til Saltimport som skissert i brevet 6.10.23. Det m\u00e5 v\u00e6re andre fornuftige og realistiske alternativer til stein deponi enn i n\u00e6rheten av et boligomr\u00e5de som blant annet, Sandviken Brygge. Andre l\u00f8sninger m\u00e5 utredes og om det skulle v\u00e6re n\u00f8dvendig med \u00e5 bruke litt mer tid til \u00e5 bygge bybanen til \u00c5sane, eller koster litt mer, trenges det ikke \u00e5 v\u00e6re en katastrofe. Til gjengjeld vil man spare folkens helse og utgifter som helseproblemer medf\u00f8rer. Jeg h\u00e5per \u00e5 bli h\u00f8rt og ikke henvist til forskrifter eller regler eller saksgang som gj\u00f8r det akseptabelt \u00e5 g\u00e5 for \u00e5 bruke salt import som steindeponi. Mvh Elisabeth Veyret M\u00e4llberg "
}