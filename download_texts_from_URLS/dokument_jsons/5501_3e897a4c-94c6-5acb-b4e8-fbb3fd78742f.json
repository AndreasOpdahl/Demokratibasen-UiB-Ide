{
  "dokument_id": "3e897a4c-94c6-5acb-b4e8-fbb3fd78742f",
  "doc_type": "case_presentation",
  "kommune": 5501,
  "tittel": "Tilsvar KomRev Nords forvaltningsrevisjon \"Tilpasset  oppl\u00e6ring og spesialundervisning\"",
  "url": "https://innsyn.tromso.kommune.no/application/getMoteDokument?dokid=2001534764",
  "tekst": "Arkivsaksnr. 23/19119-1 Saksbehandler Marit Stensen Saksgang M\u00f8tedato Kommunalt r\u00e5d for mennesker med nedsatt funksjonsevne Tilsvar KomRev Nords forvaltningsrevisjon \"Tilpasset oppl\u00e6ring og spesialundervisning\" Kommunedirekt\u00f8rens innstilling til vedtak: Saken tas til orientering Stig Tore Johnsen Kari Henriksen Kommunedirekt\u00f8r Avdelingsdirekt\u00f8r oppvekst, utdanning og kultur 1 Hva saken gjelder I kontrollutvalgets sak 51/23 22.06.2023 ble det vist til funn og konklusjoner i forvaltningsrevisjonsrapporten \u00abTilpasset oppl\u00e6ring og spesialundervisning\u00bb. Kommunestyret behandlet saken i m\u00f8te 30.08.2023 sak 92/23. Her ble det vedtatt at saken skulle oversendes Kommunalt r\u00e5d for mennesker med nedsatt funksjonsevne for innspill, samt at Kommunedirekt\u00f8rens svar p\u00e5 revisjonsrapporten skulle forelegges Kommunalt r\u00e5d for mennesker med nedsatt funksjonsevne, f\u00f8r den ble oversendt til kontrollutvalget\u00bb Derfor er n\u00e5 forslag til kommunedirekt\u00f8rens svar til kontrollutvalget i denne saken lagt til orientering til Kommunalt r\u00e5d for mennesker med nedsatt funksjonsevne. Kommunestyret har i sak 92/23 bedt kommunedirekt\u00f8ren gi kontrollutvalget en skriftlig redegj\u00f8relse over planlagte og gjennomf\u00f8rte tiltak for \u00e5 im\u00f8tekomme revisors anbefalinger i rapporten \u00abknyttet til en vurdering av om alle kommunens skoler: 1. Etterlever Troms\u00f8 kommune sentrale lovkrav og egne f\u00f8ringer for arbeidet med tilpasset oppl\u00e6ring? a. Har tilstrekkelige ressurser til \u00e5 ivareta lovkravene om tilpasset oppl\u00e6ring og intensiv oppl\u00e6ring (1.-4. trinn) b. Om det er behov for \u00e5 konkretisere beskrivelsene av ressursteamets oppgaver i kommunens rutiner 2. Kan Troms\u00f8 kommune dokumentere korrekt saksbehandling i saker om spesialundervisning?\u00bb Kommunestyret ba i sak 92/23 i tillegg om at kommunedirekt\u00f8ren skulle gi kontrollutvalget \u00aben skriftlig redegj\u00f8relse over planlagte og gjennomf\u00f8rte tiltak for \u00e5 im\u00f8tekomme revisors anbefalinger \u00e5 sikre korrekt saksbehandling i alle saker som omhandler spesialundervisning: a. Gj\u00f8re tiltak for \u00e5 redusere ventetiden hos pedagogisk-psykologisk tjeneste b. Gj\u00f8re tiltak for \u00e5 sikre at alle vedtak om spesialundervisning oppfyller innholdskrav. c. Endre rutinene for midlertidige vedtak om spesialundervisning ved overgang fra barneskole til ungdomsskole. d. Vurdere om det b\u00f8r gj\u00f8res endringer i Kvalitetsrutiner for spesialundervisning i Troms\u00f8skolen, herunder om: \u2022 kravene til IOP \u2013 utover lovkrav \u2013 b\u00f8r endres \u2022 det er behov for ytterligere veiledning i utarbeidelse av IOP og \u00e5rsrapport i rutinene\u00bb Denne saken er skrevet med innspill fra alle ansatte og ledelse i PPT og alle rektorene. Det er blant annet gjennomf\u00f8rt en sp\u00f8rreunders\u00f8kelse om funn i forvaltningsrevisjonen blant alle rektorene. Alle PPT ansatte har uttalt seg skriftlig om punktene i revisjonens rapport, og det er samarbeidet tett med ledelse i PPT. Saksutredning Det ble utf\u00f8rt en sp\u00f8rreunders\u00f8kelse blant alle skolene p\u00e5 sentrale omr\u00e5der knyttet til kommunalrevisjonens rapport. 30 av skolene har svart, og dette gir 90,9% i svarprosent. 1: Tilpasset oppl\u00e6ring 2 1 a: Har alle kommunens skoler tilstrekkelige ressurser til \u00e5 ivareta lovkravene om tilpasset oppl\u00e6ring og intensiv oppl\u00e6ring (1.-4. trinn)? Mangel p\u00e5 ressurser kan forst\u00e5s p\u00e5 to ulike m\u00e5ter, manglende kompetanse eller manglende \u00f8konomisk handlingsrom. I tr\u00e5d med dette er det foretatt en kartlegging blant alle skolene. Alle kommunens 21 skoler med 1. \u2013 4. trinn har besvart unders\u00f8kelsen. 6 barneskoler svarte at de har tilstrekkelige ressurser b\u00e5de \u00f8konomisk og faglig til \u00e5 ivareta lovkravene om tilpasset oppl\u00e6ring og intensiv oppl\u00e6ring. 16 barneskoler svarer imidlertid at de ikke har nok ressurser til \u00e5 ivareta lovkravene om tilpasset oppl\u00e6ring og intensiv oppl\u00e6ring. 10 av disse 16 skolene oppgir at \u00e5rsaken kun er manglende \u00f8konomisk handlingsrom, mens 5 svarer at det er en kombinasjon mellom manglende \u00f8konomisk handlingsrom og manglende kompetanse p\u00e5 enkelte fagomr\u00e5der. Det er ogs\u00e5 flere av skolene som peker p\u00e5 store utfordringer med p\u00e5 rekruttere l\u00e6rere. Svaret fra barneskolene viser at et betydelig flertall opplever et behov for \u00f8kte \u00f8konomiske ressurser til sikre nok personell til \u00e5 ivareta arbeidet i skolenes ressursteam knyttet til lovkravene om tilpasset oppl\u00e6ring og intensiv oppl\u00e6ring 1.-4. trinn. 1 b: Er det behov for \u00e5 konkretisere beskrivelsene av ressursteamets oppgaver i kommunens rutiner Ressursteamets rolle knyttet til tilpasset oppl\u00e6ring og bruk av kartlegginger har behov for \u00e5 bli presisert. Det er s\u00e6rlig i forhold til viktigheten av tidlig innsats behov for \u00e5 presisere rutiner og kompetanse p\u00e5 omr\u00e5det intensiv oppl\u00e6ring p\u00e5 1.-4. trinn. I den anledning ble det gjennomf\u00f8rt en fagdag for Ressursteam (R-team) den 9.11.23. Her ble viktige funn i Forvaltningsrevisjonsrapporten og gjeldende retningslinjer for R-team gjennomg\u00e5tt. I tillegg ble det satt av tid til \u00e5 reflektere over Ressursteamsamarbeid p\u00e5 egen enhet i tr\u00e5d med retningslinjene for R -team. I sp\u00f8rreunders\u00f8kelsen hos rektorene ble det spurt om i hvor stor grad skolen bruker kartleggingsresultater systematisk for \u00e5 tilpasse undervisningen for alle elever. Resultatet fordeler seg slik: I liten grad: 2 skoler \u2013 6% I noen grad: 15 skoler \u2013 45,5% I stor grad: 13 skoler \u2013 39,4% Dette viser at arbeid med \u00e5 \u00f8ke systematikken i arbeidet med tilpasset oppl\u00e6ring m\u00e5 fokusere p\u00e5 \u00e5 \u00f8ke andelen som bruker kartleggingsresultatene systematisk da nesten halvparten kun bruker disse i kartleggingsresultatene i noen grad. I kartleggingen ble det ogs\u00e5 spurt om \u00abI hvor stor grad arbeider skolens R-team p\u00e5 systemniv\u00e5 med tiltak i tr\u00e5d med kommunens retningslinjer\u00bb: I liten grad: 2 skoler \u2013 6% I noen grad: 14 skoler \u2013 42,2% I stor grad: 14 skoler \u2013 42,2% 3 I tillegg til \u00e5 \u00f8ke systematikken i arbeidet med tilpasset oppl\u00e6ring i skolenes ressursteam er det behov for \u00e5 revidere f\u00f8ringer for ressursteam. I denne vurderingen m\u00e5 det tas h\u00f8yde for den organiseringen PPT har p\u00e5 sitt arbeid i ressursteam, og f\u00f8ringer i ny oppl\u00e6ringslov. Avdelingen vil derfor iverksette et arbeid med \u00e5 revidere dagens rutiner for arbeid i ressursteam i tr\u00e5d med behov og som samtidig er i tr\u00e5d med ny oppl\u00e6ringslov. Innspill til dette arbeidet vil v\u00e6re tema i fagm\u00f8tene for ressursteam gjennom vinter/v\u00e5r 2024. 2: Kan Troms\u00f8 kommune dokumentere korrekt saksbehandling i saker om spesialundervisning? 2 a: Gj\u00f8re tiltak for \u00e5 redusere ventetiden hos pedagogisk-psykologisk tjeneste Sammenhengen mellom tilpasset oppl\u00e6ring og behov for spesialundervisning. Tiltak for \u00e5 redusere ventetid hos PPT krever tiltak b\u00e5de p\u00e5 kort og lang sikt, og noen tiltak krever et \u00f8kt \u00f8konomisk handlingsrom. Vilk\u00e5ret for at en elev har rett til spesialundervisning, er at eleven ikke har, eller kan f\u00e5, tilfredsstillende utbytte av den ordin\u00e6re oppl\u00e6ringen. Spesialundervisning skal ivareta muligheter elevene skal ha til \u00e5 n\u00e5 realistiske m\u00e5l, dersom det ikke lar seg gj\u00f8re innenfor ordin\u00e6r oppl\u00e6ring. Derfor er det viktig at skolen bevisst bruker det handlingsrommet som ordin\u00e6r oppl\u00e6ring gir, f\u00f8r rektor melder eleven til PP-tjenesten. Skolen m\u00e5 kartlegge, vurdere og eventuelt pr\u00f8ve ut nye tiltak p\u00e5 skolen innenfor rammen av ordin\u00e6r oppl\u00e6ring. Dette er ogs\u00e5 presisert i oppl\u00e6ringsloven \u00a7 5-4. Derfor er arbeid innenfor Ressursteam p\u00e5 omr\u00e5det tilpasset oppl\u00e6ring sv\u00e6rt viktig. For \u00e5 avgj\u00f8re om elev har behov for spesialundervisning m\u00e5 skolen og PPT se p\u00e5 hva som er den ordin\u00e6re oppl\u00e6ringen, og hva som innenfor tilpasset oppl\u00e6ring vil kunne v\u00e6re et tilfredsstillende utbytte av oppl\u00e6ringen for den enkelte elev. Kvaliteten p\u00e5 den ordin\u00e6re oppl\u00e6ringen er derfor sv\u00e6rt relevant for om en elev har rett til spesialundervisning. Faktorer i ordin\u00e6r undervisning som kan p\u00e5virke elever sitt behov for spesialundervisning vil kunne v\u00e6re: - \u00f8kt l\u00e6rertetthet - l\u00e6rerens kompetanse - mindre elevgrupper - mer praktiske metoder Det er imidlertid s\u00e6rlig viktig \u00e5 sette av ressurser til tidlig innsats hos elever 1.-4- trinn for \u00e5 redusere andelen spesialundervisning. Dette fordi l\u00e6ring fostrer l\u00e6ring i den forstand at man f\u00e5r mye bedre avkastning p\u00e5 tidlig l\u00e6ring med tanke p\u00e5 overordnet l\u00e6ringsutbytte. Flere av disse tiltakene vil kunne kreve \u00f8kt \u00f8konomisk handlingsrom i skolene. Antall henvisninger til PPT Antall henvisninger har \u00f8kt betydelig de siste \u00e5rene, og er n\u00e5 enda h\u00f8yere enn tiden f\u00f8r korona: 4 Denne \u00f8kningen fra 2020 til dagens henvisningstall tilsvarer behov for \u00f8kt arbeidskapasitet tilsvarende 7 \u00e5rsverk. PPT har ogs\u00e5 \u00f8kt sin kapasitet betydelig med tanke p\u00e5 \u00e5 utarbeide sakkyndige vurderinger: PPT sitt arbeid med ventelisten har gitt noen resultater, og antall barn p\u00e5 venteliste er noe redusert i h\u00f8st: September: 164 barn Oktober: 146 barn November: 116 barn Denne oversikten viser at det fortsatt er for mange barn p\u00e5 venteliste, men PPT har likevel klart \u00e5 redusere antall barn p\u00e5 venteliste betydelig. Imidlertid har tjenesten n\u00e5 en \u00f8kning i sykefrav\u00e6r som an p\u00e5virke videre fremdrift. Tiltak for \u00e5 redusere ventelisten vil v\u00e6re b\u00e5de av kortsiktig og langsiktig karakter, og b\u00e5de i skolen og i PPT. 5 Tiltak p\u00e5 kort sikt i PPT for \u00e5 redusere ventelisten \u2022 Fortl\u00f8pende tildeling av innkommende saker. \u2022 Effektivisering av saksbehandling knyttet til sakkyndige vurderinger. \u2022 M\u00e5lrettet bruk av kartleggingstester. \u2022 PPT har videre innf\u00f8rt en kompensasjonsordning innad i PPT med tanke p\u00e5 \u00e5 redusere ventelisten. Denne ordningen foresl\u00e5s videref\u00f8rt innenfor PPT sine budsjettrammer. Tiltak i PPT for \u00e5 redusere antall henvisninger p\u00e5 lengre sikt PPT vil legge vekt p\u00e5 at tjenesten er tettere p\u00e5 den enkelte skole og elev. Det er to hovedspor i denne tanken om \u00e5 v\u00e6re tettere p\u00e5: \u2022 F\u00f8lge opp struktur og gjennomf\u00f8ring av R-team p\u00e5 omr\u00e5det tidlig innsats og systemarbeid. \u2022 Innf\u00f8re 2 PP-r\u00e5dgivere p\u00e5 hver skole (en gang i uka), hver PP-r\u00e5dgiver f\u00e5r et gitt antall skoler. Dette gjennomf\u00f8res som en pilot p\u00e5 et halvt \u00e5r, hvor de/den ansatte tilknyttet en spesifikk skole tar alle saker p\u00e5 egen skole. Det at en ansatt tar saker p\u00e5 egen skole vil f\u00f8re til at flyt i arbeid med forebyggende arbeid og eventuell forberedelse til henvisning blir mer effektivisert og m\u00e5lrettet. I tillegg peker PPT p\u00e5 tiltak skolene kan gj\u00f8re for \u00e5 \u00f8ke rommet for tilpasset oppl\u00e6ring i form av at: \u2022 Flest mulig skoler skal bli godkjent som dysleksi-vennlige skoler gjennom det nasjonale Lesesenteret ved Universitetet i Stavanger \u2022 PPTs rolle i rene lese/skrivesaker blir definert smalere enn i dag, og kun begrenses til \u00e5 sette en en eventuell diagnose knyttet til dysleksi. Kompetansel\u00f8ftet sin rolle i arbeid spesialundervisning og tilpasset oppl\u00e6ring Det gjennomf\u00f8res n\u00e5 en pilot p\u00e5 Kval\u00f8ysletta skole hvor alle saker med spesialundervisning gjennomg\u00e5s i fellesskap med PPT og skoleeier for \u00e5 finne et m\u00f8nster som kan bidra til \u00e5 \u00f8ke rommet innenfor tilpasset oppl\u00e6ring, og dermed ta ned behovet for spesialundervisning. Dette arbeidet antas \u00e5 kunne ha overf\u00f8ringsverdi til andre skoler med h\u00f8y andel spesialundervisning n\u00e5r det er ferdig. Det er ogs\u00e5 opprettet kompetansebygging hos skolene gjennom skoleeier og PPT gjennom opprettelse av ledernettverk, dialogkonferanser, fagdager for R-team, fagkvarter og fagfredager. PPT holder flere kurs og bidrar med veiledning. L\u00e6ringsmilj\u00f8teamet har i tillegg mange oppdrag knyttet til bedre tilpasset oppl\u00e6ring og spesialundervisning. Ny oppl\u00e6ringslov h\u00f8st 2024 Ny oppl\u00e6ringslov antas ogs\u00e5 \u00e5 ha p\u00e5virkning p\u00e5 behov for spesialundervisning n\u00e5r den trer i kraft h\u00f8st 24, eksempelvis er det i ny lov pekt p\u00e5 rett til personlig assistanse etter helse- og omsorgstjenesteloven. Dette vil omfatte barn som i dag f\u00e5r sine behov for personlig assistanse dekket gjennom vedtak om spesialundervisning. En annen viktig endring er knyttet til bruk av assistenter i spesialundervisningen. Assistenter i ny oppl\u00e6ringslov vil ikke lenger v\u00e6re en del av spesialundervisning i s\u00e5 stor grad som tilfellet er n\u00e5. Forberedelser til iverksetting av ny oppl\u00e6ringslov vil skje innev\u00e6rende skole\u00e5r 23/24. Innspill fra skolene p\u00e5 tiltak for \u00e5 redusere andel spesialundervisning I tr\u00e5d med kartlegging blant alle skolene ble det spurt om innspill fra skolene med hensyn til \u00e5 redusere ventetiden hos PPT. 6 Svarene fra skole grupperte seg i 5 hovedkategorier: - \u00d8nske om \u00f8kte ressurser som \u00f8remerkes til tidlig innsats - PPT-r\u00e5dgivere b\u00f8r v\u00e6re tettere p\u00e5 skolene med tanke p\u00e5 r\u00e5dgivning, veiledning og observasjon - En felles og bredere oppfatning av normalitetsspektret i skolen, for eksempel med tanke p\u00e5 bruk av hele karakterskalaen. - Fokus p\u00e5 \u00e5 avslutte spesialundervisning, da for mange elever synes \u00e5 ha spesialundervisning gjennom hele skolel\u00f8pet. - Re-henvisninger: b\u00e5de PPT og skoler bruker mye tid og ressurser for \u00e5 oppdatere sakkyndige vurderinger Disse innspillene fra skolene vil bli arbeidet med i samarbeid med PPT i samarbeidsm\u00f8tene skoleeier og PPT har en gang per m\u00e5ned. Arbeidet med \u00e5 f\u00e5 PPT n\u00e6rmere p\u00e5 skolene er for \u00f8vrig sammenfallende med PPT ansatte sine innspill om \u00e5 v\u00e6re tettere p\u00e5, og det er allerede startet arbeid med jfr. punkt knyttet til omorganisering av PPT i ressursteam. 2 b: Gj\u00f8re tiltak for \u00e5 sikre at alle enkeltvedtak om spesialundervisning oppfyller innholdskrav. Revisjonsrapport peker p\u00e5 at \u00e5 begrunne avvik fra sakkyndig vurdering er en del av kravene til innhold i vedtaket. I tillegg skal vedtakene inneholde opplysninger om faktisk grunnlag, rettslig grunnlag og klageadgang. De skal ogs\u00e5 angi hvilken oppl\u00e6ring eleven skal ha, omfang og organisering. Det er n\u00e5 laget en ny mal for enkeltvedtak som ivaretar alle hensyn revisor peker p\u00e5 i rapporten og lagt inn i Samspill portalen, portalen hvor all dokumentasjon rundt barn med spesialundervisning legges. Det er videre gjennomf\u00f8rt en unders\u00f8kelse hos alle rektorer rundt hvorvidt de bruker og f\u00f8lger alle punktene i denne malen n\u00e5r de skriver enkeltvedtak. Resultatene viser at 85 % av disse skolene bruker alle punktene i malen for enkeltvedtak som ligger i samarbeidsportalen for foresatte og skolen kalt Flyt Samspill, men at 9% av skolene ikke bruker denne malen. Det overveldende flertallet av skolene bruker hele malen for enkeltvedtak. Eksempelvis med tanke p\u00e5 \u00e5 begrunne avvik fra sakkyndig vurdering. Imidlertid er dette et sv\u00e6rt viktig juridisk dokument siden det er et p\u00e5klagbart enkeltvedtak, s\u00e5 denne malen skal brukes av samtlige skoler. Dette vil bli presisert fra skoleeier ut til samtlige rektorer fortl\u00f8pende. 2 c: Endre rutinene for midlertidige vedtak om spesialundervisning ved overgang fra barneskole til ungdomsskole. Disse rutinene blir n\u00e5 endret slik at elever under utpr\u00f8ving ikke lenger mottar spesialundervisning i utpr\u00f8vingstiden. Dette er ogs\u00e5 informert om denne endringen p\u00e5 m\u00f8te med alle PPT ansatte september 23, p\u00e5 et rektorm\u00f8te i juni 2023 samt p\u00e5 m\u00f8tet for R-team november 2023. Skoleeier skal sette i gang et arbeid med \u00e5 endre/revidere overgangsrutinene i l\u00f8pet av vinter/v\u00e5r 2024. Arbeidet ses i lys av ny oppl\u00e6ringslov. 2 d: Vurdere om det b\u00f8r gj\u00f8res endringer i Kvalitetsrutiner for spesialundervisning i Troms\u00f8skolen Endringer i kvalitetsrutiner for spesialundervisningen i Troms\u00f8skolen m\u00e5 revideres i tr\u00e5d med at ny Oppl\u00e6ringslov trer i kraft h\u00f8st 2024. Dette er et arbeid som bli iverksatt i l\u00f8pet av v\u00e5r 24. Vurdering av om kravene til IOP \u2013 utover lovkrav \u2013 b\u00f8r endres Mal for Individuell oppl\u00e6ringsplan (IOP) er endret etter kommunalrevisjonens tilsyn. Her er krav til IOP ut over lovkrav fjernet. Ny mal er lagt inn i Flyt Samspill. Vurdering av behov for ytterligere veiledning i utarbeidelse av IOP og \u00e5rsrapport i rutinene 7 Det er behov for veiledning av utarbeidelse av IOP og \u00e5rsrapporter. Det er derfor gjennomf\u00f8rt en kompetanseheving p\u00e5 skriving av IOP i regi av PPT opp mot skolene 13.09.23. Maler for IOP er ogs\u00e5 lagt i Flyt Samspill. Resultat fra unders\u00f8kelsen i skolene viser at 100 % av skolene bruker malene p\u00e5 IOP og \u00e5rsrapport i Flyt Samspill. Imidlertid vil det v\u00e6re en overgangsperiode frem til skolestart 2024 f\u00f8r alle IOPene er oppdatert. Fra skole\u00e5ret 2024/2025 vil alle IOPer v\u00e6re utarbeidet ut ifra ny mal. PPT vil ogs\u00e5 fortsette med sine kursrekker, slik at Avdeling for oppvekst, utdanning og kultur (AOUK) legger til rette for at nyansatte f\u00e5r denne kompetansen. Tiltak som krever \u00f8kt \u00f8konomisk handlingsrom tilknyttet kommunalrevisjons funn I kommunedirekt\u00f8rens forslag til HAP 2024 er det skissert noen utfordringer knyttet til l\u00e6rertetthet, sosiall\u00e6rer og nye stillinger i PPT, som er egnet til \u00e5 utbedre avvik kommunalrevisjonene peker p\u00e5. Uttalelser fra kommunalt r\u00e5d for mennesker med nedsatt funksjonsevne til kommunalrevisjonens rapport I tr\u00e5d med vedtak i kommunestyret ble Forvaltningsrevisjonens rapport \u00abTilpasset oppl\u00e6ring og spesialundervisning\u00bb forelagt kommunalt r\u00e5d i november 2023. I den anledning ble f\u00f8lgende uttalelse fra kommunalt r\u00e5d for mennesker med nedsatt funksjonsevne oversendt b\u00e5de Kommunedirekt\u00f8ren og Oppvekst- og utdanningsutvalget: \u00abHovedform\u00e5let med forvaltningsrevisjonen skulle v\u00e6re \u00e5 unders\u00f8ke om \u00abTroms\u00f8 kommune gjennom driften av skolene s\u00f8rger for at elevene er sikret et oppl\u00e6ringstilbud som er tilpasset den enkelte elev og som for \u00f8vrig er tilstrekkelig i henhold til regelverket. Det mangler informasjon om innhold og kvalitet samt organisering av spesialundervisningen i revisjonsrapporten. Det er heller ikke etterlyst i kommunestyrets vedtak.\u00bb R\u00e5det anbefaler at kommunedirekt\u00f8ren f\u00f8lger opp f\u00f8lgende punkter i tillegg til Kommunestyrets vedtak: 1. Gj\u00f8re tiltak slik at pedagogisk-psykologisk tjeneste f\u00e5r tilstrekkelige ressurser til \u00e5 f\u00f8lge opp sitt ansvar for veiledning og systemarbeid. 2. Vurdere om kvaliteten av oppl\u00e6ringen er i samsvar med vedtak og lovkrav, herunder: \u2022 hvem som st\u00e5r for gjennomf\u00f8ringen (kvalifiserte l\u00e6rere / bruk av ufagl\u00e6rte assistenter) \u2022 grad av inkludering p\u00e5 skolen, i klassefellesskapet, sosiale arrangement, turer mm. 3. Redegj\u00f8re for hva som gj\u00f8res for \u00e5 sikre individuell vurdering og enkeltvedtaksbehandling for elever ved ressursskolene. Konklusjon Sak tas til orientering. Vedtakskompetanse Kommunalt r\u00e5d for mennesker med nedsatt funksjonsevne Vedlegg 8 9 "
}