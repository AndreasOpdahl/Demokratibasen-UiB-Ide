{
  "dokument_id": "db5c9522-dc74-5ca5-aa3e-badf73e418c8",
  "doc_type": "case_attachment",
  "kommune": 4601,
  "tittel": "Kommentarer til merknad  ",
  "url": "https://bergen.kommune.no/politikere-utvalg/api/fil/bk360/10966510/Kommentarer-til-merknad-",
  "tekst": "Til Plan og bygningsetaten Bergen Kommune Nyborg 20.02.24 Kommentarer til merknad fra nabo i sak nr DELE-2023/15888 Kommentarer fra nabo og eier av gbnr. 191/5 b\u00e6rer preg av at de fortsatt fors\u00f8ker \u00e5 motsette seg Agnar Blindheim sitt eierskap til parsell med adresse Dalavegen 120, selv etter at eierskapet har v\u00e6rt fastsl\u00e5tt i to rettsavgj\u00f8relser. En opprettelse av egen matrikkel vil v\u00e6re en endelig formalisering av en prosess som de \u00e5penbart ikke \u00f8nsker. Eksempelvis fors\u00f8kte eier av gbnr. 191/5, etter at dommen var rettskraftig, seg p\u00e5 en ukastelse av Agnar Blindheim med familie ved \u00e5 tilkalle lensmannen. Dette fors\u00f8ket endte med at lensmannen snudde i d\u00f8ren da han ble forevist rettsavgj\u00f8relsen. Fradeling av parsell vil ikke ha noen negative konsekvenser for en eventuell fremtidig landbruksdrift av gbnr. 191-5. I den sammenheng vises til Bergen Kommune v/Landbruk sine vurderinger og konklusjon i fradelingssak etter jordvolva, sak nr. 2023/210389 . Dalavegen 120 har fungert som separat eiendom i mer enn en mannsalder. Eier av gbnr. 191/5 har ikke p\u00e5 noe tidspunkt hatt egen landbruksdrift, og at det n\u00e5 plutselig fremkommer planer om kolonihagedrift p\u00e5 eiendommen er lite troverdig og virker oppkonstruert for \u00e5 kunne lage argumenter mot at Dalavegen 120 skal opprettes som egen eiendom. Om det noen gang skulle komme drift p\u00e5 gbnr. 191/5, s\u00e5 vil fradeling av Dalavegen 120 ikke p\u00e5 noen m\u00e5te v\u00e6re til noe hinder for dette. Mvh Agnar Blindheim "
}