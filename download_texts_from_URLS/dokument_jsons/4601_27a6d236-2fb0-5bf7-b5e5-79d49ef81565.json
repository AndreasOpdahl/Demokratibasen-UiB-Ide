{
  "dokument_id": "27a6d236-2fb0-5bf7-b5e5-79d49ef81565",
  "doc_type": "case_attachment",
  "kommune": 4601,
  "tittel": "Fagnotat, datert 20.10.2024",
  "url": "https://bergen.kommune.no/politikere-utvalg/api/fil/bk360/11375185/Fagnotat-datert-20-10-2024",
  "tekst": " Plan- og bygningsetaten Til Fagnotat BBU - Seksjon byutvikling (Arbeidssted) V\u00e5r referanse: PLAN-2022/20669-175 Saksbehandler: Ole Petter K\u00e4stel L\u00f8tvedt Dato: 20.10.2024 Fra Plan- og bygningsetaten Forslag til detaljregulering anbefales vedtatt Bergenhus, Gnr. 168, Bnr. 1091 mfl., Hegreneset, Arealplan-ID 70640000 Om planforslaget ABO PLAN & ARKITEKTUR AS foresl\u00e5r p\u00e5 vegne av Hegreneset AS detaljregulering for et omr\u00e5de p\u00e5 Hegreneset ved Nyhavn i Bergenhus bydel. Intensjonen med planforslaget er \u00e5 transformere eksisterende n\u00e6ringsareal til bolig, kombinert med noe n\u00e6ring. I planforslaget skal det sikres et godt bomilj\u00f8, h\u00f8y arkitektonisk kvalitet i samspill med omkringliggende, historiske bebyggelse og allmenn tilgjengelig sj\u00f8promenade. Figur 1: Oversiktsbilde av planomr\u00e5det Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN Omr\u00e5det er i kommuneplanens arealdel (KPA) avsatt til sentrumsform\u00e5l - byfortettingssone, BY. I planforslaget \u00e5pnes det for ca. 600 nye boliger. I dag best\u00e5r det prim\u00e6re transformasjonsomr\u00e5det av n\u00e6ring og industri som i all hovedsak ikke er offentlig tilgjengelig. Planomr\u00e5det for \u00f8vrig best\u00e5r av eksisterende sm\u00e5husbebyggelse. Gjennom planforslaget \u00e5pnes omr\u00e5det og sj\u00f8fronten opp for allmennheten. Det forsl\u00e5s en rekke nye bygg. Havnesiloen beholder sin funksjon som identitetsskaper for Hegreneset, men skal omgj\u00f8res til boliger. M\u00f8llekvartalet og Gamle silo skal best\u00e5, men f\u00e5r annet innhold. Eksisterende villaer p\u00e5 J\u00e6germyren og langs Hegrenesvegen beholdes. All parkering for bil foresl\u00e5s l\u00f8st i anlegg under bygg. Det foresl\u00e5s en gang- og sykkeltunnel med innslag fra Nyhavn. Anlegg for stasjon\u00e6rt bossug foresl\u00e5s lokalisert i Nyhavn. Hegreneset er karakterisert som et markant nes i Strategi for sj\u00f8frontens overordnede landskapsanalyse. I planforslagets Formingsveileder innledes det med \u00e5 trekke frem det tydelige h\u00f8ydedraget som deler planomr\u00e5det i to; kaiflate p\u00e5 fylling i nord og terreng i s\u00f8r. Landskapsformen utgj\u00f8r en bratt skrent mot sj\u00f8en fra Breiviken i nord, rammer inn utfylt kai mot vest og slakker ut mot opprinnelig strandsone i s\u00f8r. Sj\u00f8promenaden har i planprosessen v\u00e6rt et sentralt tema. I planforslaget foresl\u00e5s det en sammenhengende sj\u00f8promenade fra ny bebyggelse i nord til en foresl\u00e5tt utbedret kobling til Nyhavn i s\u00f8r. Langs promenaden foresl\u00e5s det ulike oppholdssoner med variert tilbud og god kvalitet. Planomr\u00e5det har 4 delomr\u00e5der som skal utvikles i ulike faser fra nord mot s\u00f8r; Kullkaien, Batterikvartalet, Kollen og Neset, se figur 2. Renovasjonsanlegg i \u00f8st og parkeringsanlegg under bakken i Kollen vil etableres i innledende fase. Arealet Hegreparken skal utvikles i fasen for Kollen og Neset som vist i vedlagte Illustrasjon rekkef\u00f8lgekrav. Planomr\u00e5det inng\u00e5r i to kulturmilj\u00f8, Historisk sentrum og Nyhavn \u2013 J\u00e6germyren i KPA, illustrert i figur 3. Villaene i J\u00e6germyren inng\u00e5r i felt BF i plankart. Vern av villaene er sikret med hensynssone kulturmilj\u00f8 i plankart med tilh\u00f8rende bestemmelser. I henhold til KPA m\u00e5 det ved tiltak i planomr\u00e5det legges s\u00e6rlig vekt p\u00e5 bygningsform og bebyggelsesstruktur, og byggeh\u00f8yden skal tilpasses stedets s\u00e6rpreg, tilliggende byrom og viktige siktlinjer. Grad av utnytting skal gis ut fra krav til byromsstruktur, byggeh\u00f8yde og uteareal. Gjennom byvekstavtalen har Bergen forpliktet seg til nullvekstm\u00e5let for personbiltransport, og b\u00e5de bystyret og byr\u00e5det har forsterket denne m\u00e5lsetningen. Disse forpliktelsene gir seg utslag i reduserte muligheter for parkeringsdekning, et forsterket fokus p\u00e5 delel\u00f8sninger, strengere krav til kollektivdekning og infrastruktur for syklister og fotgjengere. Inndeling av felt i fremtidig situasjon som f\u00f8lge av planforslaget er illustrert i figur 2. Saksnummer PLAN-2022/20669 Side 2 av 18 Figur 2: Oversiktskart av feltene og 3D-modell av foresl\u00e5tte volum i planomr\u00e5det. Se planbeskrivelsen med vedlegg for utfyllende opplysninger. Konsekvensutredning Forslagsstiller vurderte i forkant av oppstartsm\u00f8tet at planforslaget ikke krever behandling etter forskrift om konsekvensutredninger. Plan- og bygningsetaten (PBE) sluttet seg til denne vurderingen og har ikke mottatt tilbakemelding gjennom prosessen som tilsier at det vurderes \u00e5 v\u00e6re behov for konsekvensutredning. Aktuelle plantema er grundig redegjort for i planforslaget. Planprosess og medvirkning Viser til Planbeskrivelsen side 35 \u2013 41 for redegj\u00f8relse av utviklingen av planforslaget fra konseptplan i 2020 til planforslaget som l\u00e5 ute p\u00e5 begrenset h\u00f8ring v\u00e5ren 2024. Merknader og uttalelser ved offentlig ettersyn Planforslaget var p\u00e5 h\u00f8ring og offentlig ettersyn i perioden 03.06.2023-15.08.2023. Det ble mottatt 36 private merknader, 18 h\u00f8ringsuttalelser. Disse er oppsummert og kommentert av forslagsstiller i Merknadsskjema datert 17.09.2024. Materialet er gjennomg\u00e5tt og vurderes som dekkende. Saksnummer PLAN-2022/20669 Side 3 av 18 Endringer etter offentlig ettersyn Etter offentlig ettersyn er det gjennomf\u00f8rt flere arbeidsm\u00f8ter med forslagsstiller, der relevante fagetater har deltatt. Endringene som er foretatt, kommer frem av Endringsnotat datert 30.05.2024. Planmaterialet er oppdatert i henhold til endringene. Med bakgrunn i endringene beskrevet i Endringsnotat datert 30.05.2024 er det foretatt en begrenset h\u00f8ring i perioden 30.05.2024 \u2013 28.06.2024. Det kom inn 16 private merknader og 10 uttalelser fra h\u00f8ringsparter til denne. Merknadene og uttalelsene er oppsummert og kommentert av plankonsulenten i Merknadsskjema - Begrenset h\u00f8ring datert 17.09.2024. Materialet er gjennomg\u00e5tt og vurderes som dekkende. Det har v\u00e6rt gjennomf\u00f8rt medvirkningstiltak ut over lovens minstekrav, viser til Planbeskrivelsen side 91 - 93. Vurdering av planforslaget Plan- og bygningsetaten kommenterer sakens sentrale problemstillinger. \u00d8vrige tema anses som tilfredsstillende l\u00f8st og belyst. Vi slutter oss til hovedform\u00e5let med transformasjon fra n\u00e6ring til bolig og det planfaglige grepet i planforslaget. Forslaget til detaljregulering vurderes \u00e5 v\u00e6re tilfredsstillende og anbefales vedtatt med fagetatens forslag til endringer. Formingsveileder Som del av foreliggende planforslag er det utarbeidet en Formingsveileder. En formingsveileder er et plandokument som utarbeides i forbindelse med omr\u00e5deplaner eller store reguleringsplaner, for \u00e5 gi rammer for variert arkitektur innenfor en helhetlig arkitektonisk karakter for transformasjonsomr\u00e5der. Den best\u00e5r av et sett med prinsippl\u00f8sninger eller spilleregler for utforming av bebyggelse og byrom. Disse er spesifikke for den enkelte planen. Formingsveilederen skal brukes som referansedokument for utbygger, formgivere og saksbehandlere ved byggesaksbehandling innenfor planomr\u00e5det. Formingsveilederen for Hegreneset legger vekt p\u00e5 en form - og kvalitetsmessig sammenheng mellom utbyggingsomr\u00e5dene i nord og s\u00f8r. De to omr\u00e5dene er geografisk adskilte og har ulike situasjoner. Intensjonene i Formingsveilederen er gode. Til offentlig ettersyn vurderte vi at Formingsveilederen var for lang og omstendelig. Dokumentet er vesentlig bearbeidet i etterkant av h\u00f8ringen og vi vurderer at veilederen n\u00e5 vil v\u00e6re et godt verkt\u00f8y for videre detaljering og byggesaksbehandling. Byggeh\u00f8yder og grad av utnytting \u2013 nabolag nord Byggeh\u00f8yder og grad av utnytting er angitt i plankart med tilh\u00f8rende bestemmelser. Vedlagt Formingsveileder er gjennom bestemmelser gitt juridisk virkning for utforming av ny bebyggelse. Nabolag nord - Kullkaien, Batterikvartalet og Kollen \u2013 Felt KBA1 og KBA2 I nordre del av planomr\u00e5det foresl\u00e5s det tre nye byggefelt for bolig fordelt mellom to delfelt i plankartet, felt KBA1 og KBA2. Den st\u00f8rste endringen etter offentlig ettersyn er at bebyggelsen i Kollen og Batterikvartalet er forskj\u00f8vet mot nord, vist i figur 4. Kruttplassen er ogs\u00e5 forskj\u00f8vet, og Krutthuset har f\u00e5tt en sentral plassering som fondvegg i byrommet. Endringen medf\u00f8rer at en lamell i Batterikvartalet (KBA1) tas ut, og gaten mellom Kullkaien Saksnummer PLAN-2022/20669 Side 4 av 18 og Batterikvartalet blir oppfattet som mer romslig. Samtidig \u00f8kes kvalitetene i g\u00e5rdsrommet internt i Batterikvartalet. Figur 3: Utsnitt av 3D-modell som viser Kullkaien, Batterikvartalet og Kollen Formspr\u00e5ket innenfor Kollen (KBA2) er vesentlig bearbeidet i samr\u00e5d med Byantikvaren, Byarkitekten samt Bymilj\u00f8etaten og spiller bedre sammen med Kullkaien og Batterikvartalet. Det er sikret at det ikke skal etableres takterrasser med takoppbygg/pergola, trapp- og heishus p\u00e5 de \u00f8verste volumene, i tr\u00e5d med prinsipp for taklandskap vist i formingsveilederen. Figur 4: Utsnitt av illustrasjonsplan fra offentlig ettersyn (t.v.) og til politisk behandling (t.h.) I felt KBA1 inng\u00e5r Kullkaien og Batterikvartalet, de to nordligste byggefeltene i planforslaget. KBA1 foresl\u00e5s regulert til kombinert bebyggelse- og anleggsform\u00e5l, hovedsakelig bolig. Innenfor bestemmelsesomr\u00e5de #10 i Batterikvartalet mot Kruttplassen tillates ogs\u00e5 areal for n\u00e6ring/utadrettet virksomhet i f\u00f8rste etasje. Mellom de to byggefeltene er det sikret en fysisk og visuell forbindelse med minimum 5 meter bredde fra gang- og sykkeltunell til promenade. Denne er sikret med bestemmelsesomr\u00e5de. Saksnummer PLAN-2022/20669 Side 5 av 18 Grad av utnytting innenfor KBA1 var til offentlig ettersyn foresl\u00e5tt \u00e5 v\u00e6re BRA = 17 200 m2. I etterkant av h\u00f8ringen er planforslaget redusert i denne delen til BRA = 14 400 m2. Innenfor KBA1 er eksisterende n\u00e6ringsbygg forutsatt revet for gjennomf\u00f8ring av tiltak. P\u00e5 Kullkaien er bebyggelsen foresl\u00e5tt plassert som en sammenhengende bygningskropp mot sj\u00f8en for \u00e5 sikre et skjermet uterom i bakkant. Deler av bygget ligger ogs\u00e5 vendt mot Batterikvartalet. I planforslaget sikres det variert h\u00f8yde p\u00e5 bygningene i Kullkaien. H\u00f8yeste volum er sikret med regulert gesimsh\u00f8yde p\u00e5 kote +20,5 meter som \u00e5pner for 5 etasjer. Det er videre sikret avtrapping til 4 etasjer (kote +17,5) og 3 etasjer (kote +13,5) der fordeling av byggeh\u00f8ydene er fordelt 70/30, viser til Plankart. Figur 5: Perspektiv fra balkonger fra bebyggelse p\u00e5 J\u00e6germyren til offentlig ettersyn Figur 6: Perspektiv fra bebyggelse p\u00e5 J\u00e6germyren med endrede byggeh\u00f8yder. Utsiktsforholdene for villaer p\u00e5 J\u00e6germyren endres som f\u00f8lge av foresl\u00e5tt bebyggelse p\u00e5 Kullkaien, men med foresl\u00e5tte endrede byggeh\u00f8yder vil kontakt med sj\u00f8en i st\u00f8rre grad ivaretas for nabobebyggelse, viser til figur 5 og 6. Vedlagte sol- og skyggeanalyser viser at solforholdene i hagen til enkelte av villaene p\u00e5 J\u00e6germyren endres kl.18:00 ved v\u00e5rjevnd\u00f8gn p\u00e5 grunn av foresl\u00e5tte byggeh\u00f8yder. Det er ogs\u00e5 dokumentert at p\u00e5 \u00f8vrige tidspunkt av \u00e5ret vil eksisterende bebyggelse p\u00e5 J\u00e6germyren ha tiln\u00e6rmet uendret solforhold i hagen. Etter v\u00e5r vurdering kan foresl\u00e5tte byggeh\u00f8yder p\u00e5 Kullkaien anbefales. I Batterikvartalet var det til offentlig ettersyn foresl\u00e5tt kvartalsstruktur med fire blokker med byggeh\u00f8yde tilsvarende 6 etasjer (kote +24,0), hvor 6. etasje var tilbaketrukket. Byggeh\u00f8ydene i Batterikvartalet er redusert for i st\u00f8rre grad \u00e5 ivareta bakenforliggende bebyggelse. Ny foresl\u00e5tt byggeh\u00f8yde er tilsvarende 6 etasjer (kote +23,5) i s\u00f8rvestre volum, med avtrapping til 5 etasjer (kote +19,9 og 19,5) mot henholdsvis \u00f8st og nord, viser til figur 7. Vi slutter oss til foresl\u00e5tte byggeh\u00f8yder og grad av utnytting. Saksnummer PLAN-2022/20669 Side 6 av 18 Figur 7: Batterikvartalet i snitt Kullkaien C-C i vedlagte snitt og oppriss, sett fra nord. I KBA2, Kollen, foresl\u00e5s det \u00e5 regulere til kombinert bebyggelse- og anleggsform\u00e5l. Ogs\u00e5 her er det i hovedsak boligform\u00e5l som er gjeldende. Det er sikret areal for n\u00e6ring/utadrettet virksomhet i f\u00f8rste etasje mot Kruttplassen og mot promenaden i vest, angitt med bestemmelsesomr\u00e5dene #11 og #12. I delfeltet foresl\u00e5s det maksimal utnyttelsesgrad BRA = 10 300 m2. Bebyggelsen nedtrappes i samsvar med terrenget og maksimal byggeh\u00f8yde varierer fra kote +20 meter til kote +31,0 meter, viser til figur 8. Det er i plankartet angitt en prosentvis fordeling av maksimal byggeh\u00f8yde angitt med linje for regulert h\u00f8yde. Etter v\u00e5r vurdering er foresl\u00e5tte byggeh\u00f8yder akseptabel. Figur 8: Snitt som illustrerer variasjon i byggeh\u00f8yde, plassering av parkeringsanlegg og gangtunnel fra parkeringsanlegg til Neset Saksnummer PLAN-2022/20669 Side 7 av 18 Byggeh\u00f8yder og grad av utnytting \u2013 nabolag s\u00f8r Nabolag s\u00f8r, Neset, er omr\u00e5det fra Hegreparken, felt o_PA1, og mot s\u00f8r. P\u00e5 Neset inng\u00e5r delfeltene KBA3-6, BB1, SF2 og SF3. KBA3 (Havnesilo), SF2 (M\u00f8llekvartalet) og SF3 (Gamle silo) er eksisterende bygg som skal best\u00e5. KBA4 er eksisterende kontorbygg der det foresl\u00e5s p\u00e5bygg som blir totalt 7 etasjer. BB1, KBA5 og KBA6 er nybygg. Ved utleggelse til offentlig ettersyn vurderte vi at KBA4 og BB1 m\u00e5tte reduseres i omfang. Dette har forslagsstiller tatt til f\u00f8lge ved \u00e5 redusere BB1 med en etasje og utnyttelse med 450 m2 BRA. KBA4 er ogs\u00e5 redusert med en etasje og grad av utnytting er tatt ned 350 m2 BRA. Innspill i h\u00f8ringen og prosessen i etterkant av offentlig ettersyn har resultert i at felt BB2 har blitt et sammenhengende volum og redusert med 200 m2 BRA. Samlet i de tre nevnte feltene er det foresl\u00e5tt reduksjon p\u00e5 1000 m2 BRA. For \u00e5 hente inn denne reduksjonen er det foresl\u00e5tt \u00e5 \u00f8ke h\u00f8yblokkene i KBA5 med en etasje i hver blokk. Figur 9: Oversiktsbilde av Neset hentet fra 3D-modell Havnesilo, KBA3 Eksisterende havnesilo skal utgj\u00f8re omr\u00e5dets dominerende bygning b\u00e5de i h\u00f8yde og volum, og nye bygninger skal forholde seg til den som struktur. Havnesiloen beholder sin funksjon som identitetsskaper for Hegreneset. Samtidig skal bygningen fylles med nye funksjoner, hovedsakelig boliger. Med boliger i siloen m\u00e5 konstruksjonen \u00e5pnes opp for \u00e5 f\u00e5 dagslys og utsyn og for \u00e5 etablere balkonger. Sokkeletasje og inntrukken toppetasje p\u00e5 Havnesilo skal tilrettelegges for n\u00e6ring og/eller fellesfunksjoner. For Havnesiloen foresl\u00e5s det at privat uteoppholdsareal kan innglasses. Det er sikret i bestemmelsene at prinsipp vist i Formingsveilederen skal legges til grunn og konkretiseres i byggesak. Vi slutter oss til forslag om \u00e5 transformere og bevare Havnesiloen gjennom ombruk. Saksnummer PLAN-2022/20669 Side 8 av 18 Figur 10: Snitt som visualiserer nedtrapping fra Havnesilo som foresl\u00e5tt til offentlig ettersyn Figur 11: Snitt som visualiserer nedtrapping fra Havnesilo i foreliggende planforslag Ny bebyggelse, KBA5 og KBA6 Hovedprinsippet for ny bebyggelse p\u00e5 Neset er at den skal underordne seg Havnesiloen, KBA3. Til offentlig ettersyn var foresl\u00e5tte byggeh\u00f8yder kote +35,5 meter med nedtrapping av bebyggelsen til det laveste p\u00e5 kote +16,0 meter. I foreliggende planforslag foresl\u00e5s det at bebyggelse innenfor KBA5 og KBA6 trappes ned fra h\u00f8yeste volum p\u00e5 kote +39,5 meter til det lavest p\u00e5 kote +22,5 meter. Dette av hensyn til avtrapping mot s\u00f8r for tilpasning til Havnesiloen og M\u00f8llekvartalet. Feltene er satt av til kombinert bebyggelses- og anleggsform\u00e5l, med mulighet for n\u00e6ring i 1. etasje/underetasje mot sj\u00f8promenaden. Grad av utnytting er satt til maksimal BRA = 8 450 m2 i felt KBA5 og BRA = 3 800 m2 i KBA6. Vi slutter oss til prinsippet om avtrapping fra Havnesilo ned mot M\u00f8llekvartalet, men vurderer at foresl\u00e5tt avtrapping ytterst mot neset ikke er tilstrekkelig. Etter v\u00e5r vurdering m\u00e5 del av KBA6 fra midten mot o_PA3 reduseres med en etasje. Grad av utnytting m\u00e5 reduseres tilsvarende. P\u00e5bygg eksisterende kontorlokaler, KBA4 Innenfor KBA4 st\u00e5r det i dag et kontorbygg. Dette bygget foresl\u00e5s omgjort til leiligheter og med en \u00f8kning i maksimal byggeh\u00f8yde. Maksimal byggeh\u00f8yde er satt til kote +29,5 meter og grad av utnytting er satt til maks BRA 1 500 m2. Feltet er regulert til kombinert bebyggelses- Saksnummer PLAN-2022/20669 Side 9 av 18 og anleggsform\u00e5l. Bygget skal prim\u00e6rt tjene som leilighetsblokk, men det \u00e5pnes for at dette kan skje i kombinasjon med n\u00e6ring, (kontor, bevertning, servering og tjenesteyting). Foresl\u00e5tt ny maksimal byggeh\u00f8yde er lavere enn h\u00f8yden p\u00e5 Gamle Silo, delfelt SF3, og vil underordne seg den s\u00e6rpregede silhuetten til vernet bebyggelse. Vi slutter oss til foresl\u00e5tt byggeh\u00f8yde og grad av utnytting. Figur 12: Snitt som illustrer forholdet mellom KBA4 og BB1 sett i sammenheng med Gamle Silo slik det var foresl\u00e5tt til offentlig ettersyn Figur 13: Snitt i foreliggende planforslag Saksnummer PLAN-2022/20669 Side 10 av 18 Boligbebyggelse, BB1 BB1 er avsatt til boligform\u00e5l, blokkbebyggelse. Grad av utnytting og maksimal byggeh\u00f8yde er redusert etter offentlig ettersyn og foresl\u00e5s n\u00e5 til v\u00e6re maksimal BRA = 550 m2 og maksimal byggeh\u00f8yde er satt til kote +24,5 meter. I planforslaget foresl\u00e5s det \u00e5 erstatte eksisterende tomannsbolig med en blokk. Vi slutter oss til foresl\u00e5tt byggeh\u00f8yde og grad av utnytting. Arealform\u00e5l - sentrumsform\u00e5l Det foresl\u00e5s fire omr\u00e5der avsatt til sentrumsform\u00e5l. Dette gjelder Krutthuset, Gamle Silo, M\u00f8llekvartalet og nybygg over terminalbygg til stasjon\u00e6rt bossug. M\u00f8llekvartalet har kvaliteter som vil kunne gj\u00f8re bygget attraktivt til ulike kulturform\u00e5l eller andre publikums- rettede funksjoner og arrangement. M\u00f8llekvartalet vil tilrettelegges for bruk, ogs\u00e5 til boligform\u00e5l, og dermed gj\u00f8res det mer tilgjengelig enn det er i dag. Det er utarbeidet Vedlikeholdsplan for eksisterende bebyggelse og gjennom bestemmelsene sikret at forfall ikke skal forekomme. Vi slutter oss til foresl\u00e5tt arealform\u00e5l for eksisterende bebyggelse i transformasjonsomr\u00e5det. Uteoppholdsareal I foreliggende planforslag foresl\u00e5s det 40 m2 uteoppholdsareal per boenhet. Maksimalt 50% av krav til mengde uteoppholdsareal kan l\u00f8ses p\u00e5 tak, altan eller balkong. Minimum 50% av uteoppholdsarealene skal utformes som felles eller offentlig tilgjengelige arealer. Uteoppholdsarealene l\u00f8ses i felles g\u00e5rdsrom, p\u00e5 tak og som private uteoppholdsareal, og i omr\u00e5der avsatt til park, gangarealer, sj\u00f8promenade, torg og badeanlegg. Illustrasjonsplan MUA 4 timer, datert 12.09.2024, viser hvilke arealer som inng\u00e5r i beregning av uteoppholdsarealer. Ut fra beregningene er det overdekning i uteoppholdsareal med skissert prosjekt. Det vises til Planbeskrivelsen for utfyllende informasjon om uteoppholdsareal. Planforslaget er i tr\u00e5d med rammene gitt av KPA. I dag best\u00e5r omr\u00e5det av n\u00e6ring og industri og er i all hovedsak ikke tilgjengelig for allmennheten. I planforslaget foresl\u00e5s det at omr\u00e5det og sj\u00f8fronten \u00e5pnes opp og tilrettelegges for aktivitet og opphold for alle. Dette er sikret ved at store deler av areal p\u00e5 bakkeplan reguleres til offentlig. Etter v\u00e5r vurdering er det positivt at sj\u00f8fronten blir allment tilgjengelig og anbefaler derfor at arealer som reguleres offentlig, inng\u00e5r i uteoppholdsareal kravet til boligene. Vi slutter oss til hovedprinsippet for hvordan krav til uteoppholdsareal er l\u00f8st. Det foresl\u00e5s fire ulike prinsipp for balkonger i planforslaget, viser til Formingsveilederen. Hovedprinsippene for balkonger slutter vi oss til. Vi er imidlertid kritiske til foresl\u00e5tt utkraging p\u00e5 2,4 meter for utenp\u00e5liggende balkonger slik som skissert. Til offentlig ettersyn vurderte vi at 2 meter var for mye. L\u00f8sningen gir potensielt en rotete fasade grunnet at balkongene ikke kan st\u00e5 ovenfor hverandre grunnet dagslyskravet som f\u00f8lger av teknisk forskrift. Videre vil balkongene oppleves dominerende p\u00e5 fasaden og fra g\u00e5rdsrommet. Etter v\u00e5r vurdering m\u00e5 utkraging for utenp\u00e5liggende balkonger v\u00e6re maksimalt 1,8 meter. Mobilitet \u00c5DT begrensning Som del av planarbeidet har det v\u00e6rt tett dialog med Statens vegvesen om planforslagets konsekvenser for overordnet veisystem. Det ble tidlig avklart at en full utnyttelse av Saksnummer PLAN-2022/20669 Side 11 av 18 planomr\u00e5det ikke kan realiseres f\u00f8r planlagt forlengelse av ny E39 Fl\u00f8yfjellstunnelen st\u00e5r ferdig. Statens vegvesen avklarte trafikkniv\u00e5et i 0-alternativet i uttale til planoppstart for Hegreneset i brev av 31.5.2021; Statens vegvesen vil derfor anbefale at 0-alternativet som legges til grunn for ny utbygging p\u00e5 Hegreneset baserer seg p\u00e5 utregningene i alternativ 2 med en samlet \u00c5DT p\u00e5 630 kj\u00f8ret\u00f8y/d\u00f8gn. Forannevnte er sikret i forslag til bestemmelser \u00a7 6.4.1, med formel for beregning av samlet trafikkskapning som f\u00f8lge av nye tiltak. Gang- og sykkeltunnel I planforslaget legges det opp til en gang- og sykkeltunnel med innslag fra Nyhavn. Foresl\u00e5tt ny tunnel kommer ut nord for eksisterende veg ved Krutthuset. Gang- og sykkeltunnelen skal bidra til at det blir enklest mulig \u00e5 velge \u00e5 g\u00e5 eller sykle fremfor \u00e5 kj\u00f8re bil. Figur 14: Perspektiv som illustrerer fremtidig bebyggelse p\u00e5 Kullkaien og Batterikvartalet med gangkoblingen mellom. Sykkeltilrettelegging i Nyhavnsveien Det foresl\u00e5s \u00e5 tilrettelegge for syklende i Nyhavnsveien. Fra Gamle Bergen mot nord foresl\u00e5s sykkelfelt, o_SS1 og o_SS2, langs kj\u00f8rebane opp vegen mot E39. Fra Gamle Bergen ned Nyhavnsveien legges det opp til at syklende benytter vegbanen. I bybaneplanen og i planforslaget mangler kobling fra E39 ned til Gamle Bergen. Det er i etterkant av offentlig ettersyn laget en figur og redegj\u00f8relse som viser at det tilstrekkelig bredde i vegsystemet fra Gamle Bergen og \u00f8st mot E39, viser til figur 15. Dette er en viktig brikke for \u00e5 sikre tilfredsstillende sykkelkobling mellom planomr\u00e5det og fremtidig sykkelanlegg langs E39. Det er en svakhet at denne koblingen ikke er regulert i dette planforslaget eller i bybaneplanen, men det er likevel anledning til \u00e5 realisere \u00f8nsket tilrettelegging uten regulering. Bakgrunnen for at det ikke foresl\u00e5s regulert i dette planforslaget, er fordi det vil komplisere rekkef\u00f8lgekrav og midlertidig rigg- og anleggsomr\u00e5der som f\u00f8lger av bybaneplanen. Etter v\u00e5r vurdering er forholdet tilfredsstillende redegjort for. Saksnummer PLAN-2022/20669 Side 12 av 18 Figur 15: Illustrasjon som viser at det er tilstrekkelig bredde til \u00e5 etablere sykkelanlegg som kobler seg til bybaneplanen Stenging av Breiviksveien for kj\u00f8rende I stykket mellom Breivik og J\u00e6germyren i Breiviksveien blir det foresl\u00e5tt at dagens kj\u00f8reveg blir endret til gang- og sykkelveg, viser til Trafikkanalysen. En slik endring inneb\u00e6rer at det ikke vil v\u00e6re tillatt med kj\u00f8ring p\u00e5 denne strekningen. Utrykningskj\u00f8ret\u00f8y vil fremdeles kunne bruke vegen. Etter v\u00e5r vurdering er det positivt at dette strekket stenges for gjennomkj\u00f8ring, da det vil inneb\u00e6re en tryggere skoleveg. Foresl\u00e5tt stenging er sikret i rekkef\u00f8lgekravene. Endringer i J\u00e6germyren I foreliggende planforslag foresl\u00e5s det \u00e5 utvide fortau Breiviksveien for \u00e5 sikre en tryggere skoleveg, viser til Plankart og Trafikkanalysen. Konsekvensen av \u00f8kt tilrettelegging for g\u00e5ende er at ca. 15 eksisterende kantparkeringsplasser fjernes. I dialogen med forslagsstiller har PBE gikk klart uttrykk for at vi prioriterer trafikksikkerhet og barn og unges skoleveg h\u00f8yere enn kantparkering. Vi holder fast ved denne vurderingen. I rekkef\u00f8lgebestemmelsene er det sikret at nye fortau skal enten opparbeides eller v\u00e6re sikret opparbeidet. Parkering All parkering for bil foresl\u00e5s l\u00f8st i felles anlegg under nybygg i felt KBA2. Parkeringsanlegget er vist som felt f_KBA8 i plankartet. Atkomst til anlegget fra Nyhavn er via ny tunnel. Det foresl\u00e5s parkeringsdekning p\u00e5 0,6 plasser per 100 m2 BRA bolig. 10% av plassene skal v\u00e6re tilrettelagt for bevegelseshemmede, 10% er forsl\u00e5tt avsatt til bildeleordning og 15% er til gjesteparkering. Av Planbeskrivelsen angis det at det tilrettelegges for maksimalt 315 parkeringsplasser for biler. For sykkel er foresl\u00e5tt dekning 2,5 plasser per 100 m2 BRA bolig. Sykkelplassene for boligform\u00e5l skal v\u00e6re tyverisikre og under tak, og alle sykkelparkeringsplassene skal v\u00e6re Saksnummer PLAN-2022/20669 Side 13 av 18 lett tilgjengelige og plasseres hovedsakelig innvendig i byggene, med lett adkomst via rampe eller heis dimensjonert for sykkelvogner/lastesykler. Minimum 15% av plassene skal avsettes til sykkelvogner/lastesykler. Det er videre sikret at langs offentlig sj\u00f8promenade og p\u00e5 offentlig torg skal det avsettes minimum 1 sykkelplass per 100 m2 promenade/torg. Det er ogs\u00e5 foresl\u00e5tt mobilitetshub innenfor felt f_KBA7 ved Havnesilo der det tillates sykkelparkering, boder, teknisk anlegg og parkering for bevegelseshemmede. Intensjonen i planforslaget er \u00e5 gj\u00f8re det lettere \u00e5 velge b\u00e6rekraftig mobilitet, som gange og sykkel, fremfor \u00e5 velge bil. Ved \u00e5 samlokalisere all parkering i et anlegg under bakken vil terskelen for \u00e5 velge bil heves, noe som vil inneb\u00e6re at beboere sannsynligvis velger \u00e5 ikke benytte bil i det daglige. Det kommer frem av trafikkanalysen at med foresl\u00e5tt l\u00f8sning vil turproduksjon som bilf\u00f8rer v\u00e6re lavere i prosjektet enn snitt for Bergen. Turproduksjon ved kollektiv og sykkel er angitt \u00e5 v\u00e6re vesentlig h\u00f8yere enn snittet for Bergen. Vi slutter oss til foresl\u00e5tt l\u00f8sning for parkering og mobilitetsprinsippene i planforslaget. Renovasjon og nybygg i Nyhavn I l\u00f8pet av planprosessen har renovasjon v\u00e6rt et viktig tema. Vegsystemet inn til planomr\u00e5det har begrensninger og anbefalingen gjennom planprosessen har v\u00e6rt at det m\u00e5 tilrettelegges for et stasjon\u00e6rt bossug. Det foresl\u00e5s terminal for stasjon\u00e6rt bossug i f\u00f8rste etasje i nybygg i Nyhavn, felt RA. Over terminalen er det foresl\u00e5tt sentrumsform\u00e5l i form av kontor og serviceform\u00e5l. Til offentlig ettersyn var det foresl\u00e5tt at fraksjonen glass- og metallemballasje skulle h\u00e5ndtereres i eksisterende bunnt\u00f8mte containere utenfor planomr\u00e5det i Nyhavn. Fordelen med en slik l\u00f8sning er at renovasjonskj\u00f8ret\u00f8y ikke m\u00e5 man\u00f8vrere inn i omr\u00e5det for \u00e5 hente avfall. Vi sluttet oss til dette som hovedprinsipp og vektet det h\u00f8yt, spesielt med tanke p\u00e5 trafikksikkerhet i Hegrenesveien. I etterkant av offentlig ettersyn har ny Avfallsforskrift blitt vedtatt og vil v\u00e6re gjeldende fra og med 1.januar 2025. Av forskriften fremg\u00e5r at fraksjonen glass- og metallemballasje skal inng\u00e5 i henteordning, i motsetning til bringeordning. Henteordning inneb\u00e6rer at renovasjonsl\u00f8sning m\u00e5 v\u00e6re i rimelig n\u00e6rhet til nye boliger, hvorp\u00e5 det har blitt n\u00f8dvendig \u00e5 vurdere alternative l\u00f8sninger i planforslaget for Hegreneset, da innenfor planomr\u00e5det. I foreliggende planforslag er det foresl\u00e5tt at glass- og metall skal h\u00e5ndteres med to nedgravde bunnt\u00f8mte containere, en i nabolag nord og en i nabolag s\u00f8r. L\u00f8sningen inneb\u00e6rer at renovasjonskj\u00f8ret\u00f8y m\u00e5 kj\u00f8re inn i omr\u00e5det en gang i m\u00e5neden for henting. Med bakgrunn i at det vil v\u00e6re relativt sjeldent at renovasjonskj\u00f8ret\u00f8y m\u00e5 kj\u00f8re inn i omr\u00e5det, vurderes l\u00f8sningen som akseptabel. Figur 16: Visualisering foresl\u00e5tt nytt anlegg for avfallsh\u00e5ndtering. \u00c5pen og lukket l\u00f8sning. Saksnummer PLAN-2022/20669 Side 14 av 18 Barn og unges interesser I Planbeskrivelsen fremg\u00e5r det at det ikke er kjennskap til at de delene av planomr\u00e5det hvor det planlegges ny bebyggelse og transformasjon, brukes av barn og unge i dag. Av merknader til oppstart er det ikke mottatt opplysninger som motstrider dette. Barn og unges representant har uttalt at det er fordelaktig om ungdom aktivt f\u00e5r medvirke i planprosessen med sikte p\u00e5 \u00e5 utvikle gode og attraktive uterom. PBE st\u00f8tter dette innspillet da det er viktig \u00e5 tilrettelegge for at barn og unge blir h\u00f8rt. Som del av planforslaget tilrettelegges det for flere lekeareal og omr\u00e5der for barn og unge, samt utbedret trafikksikkerhet langs vei til barneskolen Hellen. Til oppstart p\u00e5pekes det i merknad at infrastruktur, goder for allmenheten, skole og barnehagekapasitet m\u00e5 p\u00e5 plass tidlig eller f\u00f8r utbyggingen. PBE vurderer at det med planforslaget tilrettelegges for nye og forbedrede gang- og sykkelforbindelser, noe som kan bidra til tryggere ferdsel for barn og unge p\u00e5 vei til og fra skole- og barnehage osv. Skole- og barnehagekapasiteten i Bergenhus bydel er ikke tilfredsstillende i henhold til gjeldende planer for skole- og barnehagebruk. Vi vurderer at planforslaget, som medf\u00f8rer betraktelig \u00f8kning i boliger, kan ha innvirkning p\u00e5 skole- og barnehagekapasitet. P\u00e5 bakgrunn av dette er det innarbeidet dokumentasjonskrav om at skole- og barnehagekapasitet skal v\u00e6re dokumentert f\u00f8r igangsettingstillatelse. Energil\u00f8sninger og klimatiltak Det er utarbeidet klimagassberegninger som en del av planforslaget. Til beregningen f\u00f8lger det et vedlegg med vurdering av klimagassreduserende tiltak, samt vurdering av bebyggelse som skal rives og bebyggelse som skal bevares. Det er ogs\u00e5 utarbeidet Klimanorm og Energiutredning som del av planforslaget. Det er et krav i bestemmelse 2.11.2 at det ved s\u00f8knad om tiltak skal redegj\u00f8res for tiltakets energibehov og bruk av alternative fornybare energikilder. L\u00f8sninger for lokalt produsert energi skal etterstrebes. Det skal legges til rette for \u00e5 legge solcellepanel p\u00e5 tak der dette er hensiktsmessig. Fossilfrie/nullutslipps anleggsplass har ikke v\u00e6rt dr\u00f8ftet eller vurdert i planprosessen, men vi oppfordrer herved forslagsstiller til \u00e5 etablere dette og redusere utslippene for avfallsh\u00e5ndtering samt bruke maskiner og materialer som har et lavt klimaavtrykk. Jordvern Planomr\u00e5det befinner seg i tettbygd str\u00f8k, har h\u00f8y m\u00e5loppn\u00e5else p\u00e5 kommunens areal- og klimapolitikk og ber\u00f8rer ikke dyrket mark. Vi vurderer derfor at planforslaget ikke kommer i konflikt med den politiske f\u00f8ringen om \u00e5 styrke jordvernet. Naturmangfold Det er utarbeidet naturmangfoldrapport datert 30.09.2021. I Planbeskrivelsen kapittel 5.10.3 er planforslagets virkninger etter naturmangfoldloven \u00a7\u00a78 - 12 redegjort for. Nedenfor f\u00f8lger plan- og bygningsetatens vurdering av naturmangfoldloven \u00a7\u00a7 8 - 12. Saksnummer PLAN-2022/20669 Side 15 av 18 \u00a7 8 Kunnskapsgrunnlaget R\u00e5dgivende Biologer AS utf\u00f8rte p\u00e5 oppdrag av forslagstiller en natur- og biologisk mangfoldrapport der registreringer ble utf\u00f8rt i august (land) og september (sj\u00f8) 2021. Tidligere observerte r\u00f8dlistearter tilknyttet fr\u00f8spredning via ballast/ m\u00f8lledrift ble ikke gjenfunnet i 2021. Det ble funnet ramsl\u00f8k (NT, n\u00e6r truet) og ask (VU, s\u00e5rbar). Asketr\u00e6rne er preget av askeskuddsyke. Fremmedartene blir beskrevet som typisk for alle bratte bakker og gr\u00f8ntomr\u00e5der med vegetasjon, noe som PBE p\u00e5peker gir f\u00f8ringer for tiltak i vegetasjonen og h\u00e5ndtering av jord/ l\u00f8smasser. Rapporten viser til eksisterende, offentlig kunnskapsgrunnlag i tabell som viser flere fuglearter med h\u00f8y forvaltningsinteresse. Makrellterne (EN, sterkt truet) har hekkeomr\u00e5de p\u00e5 M\u00f8llegrunnen like s\u00f8r\u00f8st for Hegreneset. Oppdaterte observasjoner (2023) i Artsdatabanken viser gr\u00e5spurv (NT, n\u00e6r truet) og gr\u00e5m\u00e5ke (VU, s\u00e5rbar) i planomr\u00e5det. Strandsonen rundt Hegreneset b\u00e6rer preg av mye utfylling i sj\u00f8, med fragmentert naturlig sj\u00f8bunn. Deler av strandsonen er ogs\u00e5 sv\u00e6rt bratt, med fjell som g\u00e5r rett i sj\u00f8en. Det beskrives i rapporten tett algevekst og vanlige tangarter i \u00f8vre sjikt, og tareforekomster ved 2- 4 meter dyp. PBE vurderer at rapporten gir et utfyllende kunnskapsgrunnlag som er tilstrekkelig for \u00e5 vurdere arters bestandssituasjon, utbredelse og tilstand innenfor planomr\u00e5det. \u00a7 9 f\u00f8re-var-prinsippet Byplan vurderer at beslutningsgrunnlaget er tilstrekkelig, og at f\u00f8re var- prinsippet ikke kommer til anvendelse. \u00a7 10 \u00d8kosystemtiln\u00e6rming og samlet belastning Planforslaget transformerer et tidligere industriomr\u00e5de som i stor grad er nedbygd. Hekkeomr\u00e5de for makrellterne har stor verdi, og det er sikret at st\u00f8yene anleggsarbeid skal unng\u00e5s hekkeperioden. I Formingsveilederen angis det at I strandsonen skal det tilstrebes l\u00f8sninger som bedrer biologisk mangfold b\u00e5de over og under vann. Det er sikret et sammenhengende gr\u00f8ntomr\u00e5de sentralt i planomr\u00e5det bevares. Byplan vurderer at \u00a710 er ivaretatt. \u00a7 11 Kostnadene ved milj\u00f8forringelse skal b\u00e6res av tiltakshaver Tiltakshaver er kjent med og vil dekke kostnadene ved n\u00f8dvendige tiltak, viser til Planbeskrivelsen. Byplan vurderer at \u00a711 er ivaretatt. \u00a7 12 Milj\u00f8forsvarlige teknikker og driftsmetoder Det forutsettes at det benyttes milj\u00f8forsvarlige driftsmetoder og teknikker i anleggsfasen, slik at inngrep ikke blir st\u00f8rre enn n\u00f8dvendig og volder un\u00f8dvendig skade. PBE er positive til denne m\u00e5lsetningen, og viser til Milj\u00f8direktoratets Manual for villgj\u00f8ring av urbane sj\u00f8omr\u00e5der (Urbant HAV, Niva, 2023) som kan v\u00e6re til stor hjelp i dette arbeidet. Det er ogs\u00e5 sikret at st\u00f8yende anleggsarbeid skal unng\u00e5s hekkeperioden. PBE vurderer at milj\u00f8forsvarlige teknikker og driftsmetoder er sikret i planforslaget. Saksnummer PLAN-2022/20669 Side 16 av 18 Anbefalt vedtak: 1. I medhold av plan- og bygningsloven \u00a7\u00a7 12-12, jf. 12-11, vedtas f\u00f8lgende forslag til detaljregulering: a. Bergenhus, Gnr. 168, Bnr. 1091 mfl., Hegreneset, arealplan-ID 70640000 vist p\u00e5 plankart, sist datert 09.10.2024 b. Tilh\u00f8rende reguleringsbestemmelser, sist datert 10.10.2024 2. med f\u00f8lgende endringer: a. KBA6 avtrappes mot \u00f8st med 1 etasje. Ny regulert gesimsh\u00f8yde todeles til kote +22,5 meter og kote +19 meter. Grad av utnytting reduseres tilsvarende. b. Utenp\u00e5liggende balkonger som vist i Formingsveilederen endres til maksimalt 1,8 meter. c. F\u00f8r kunngj\u00f8ring m\u00e5 plankart og formingsveileder rettes i samsvar med bystyrets vedtak. Plan- og bygningsetaten Aslaug Aalen Avdelingsleder Tarje Wanvik Etatsdirekt\u00f8r Dette dokumentet er godkjent elektronisk. Saksnummer PLAN-2022/20669 Side 17 av 18 Vedlegg: Plankart datert 09.10.2024 Reguleringsbestemmelser datert 10.10.2024 Planbeskrivelse datert 10.10.2024 Merknadsskjema offentlig ettersyn datert 12.09.2024 Merknadsskjema begrenset h\u00f8ring datert 17.09.2024 Formingsveileder datert 10.10.2024 Illustrasjonsplan datert 02.10.2024 Illustrasjonsplan MUA datert 12.09.2024 Fotomontasje og perspektiv datert 03.09.2024 Snitt og oppriss datert 13.09.2024 Sol- og skyggeillustrasjoner datert 06.09.2024 Tegningshefte veg med fraviksnotat datert 12.09.2024 ROS-analyse m/vedlegg datert 12.09.2024/11.10.2024 VA-rammeplan m/vedlegg datert 03.02.2023 Kulturminnedokumentasjon m/vedlegg datert 05.09.2022 St\u00f8yvurdering Nyhavn datert 14.06.2022 RTP m/vedlegg datert 15.09.2022/12.09.2024 Trafikkanalyse datert 29.08.2022 Trafikk- og mobilitetsplan datert 11.09.2024 Naturmangfoldrapport datert 30.09.2021 Klimagassberegning m/vedlegg datert 06.01.2022 Klimanorm m/vedlegg datert 15.04.2024 Skredfarevurdering datert 23.08.2021 Forurenset grunn notat datert 01.10.2021 Energiutredning datert 11.11.2021 Offentlig eierform og midlertidig bygg og anlegg datert 12.09.2024 Illustrasjon rekkef\u00f8lgekrav datert 10.10.2024 Vind og lokalklima \u2013 utredning datert 12.10.2021 Vindklima vurdering m/vedlegg datert 09.07.2021/04.09.2024 Tunnel- og parkeringsanlegg, ingeni\u00f8rgeologisk notat datert 01.10.2021 Vedlikeholdsplan datert 24.05.2024 Milj\u00f8vurderinger badestrand datert 15.11.2021 Flom, b\u00f8lger og ekstremvann datert 01.10.2021 Antikvarisk registreringsrapport m/vedlegg datert november 2009/23.09.2021 M\u00f8llekvartalet \u2013 Gamle silo rapport datert 01.11.2021 Havnesilo rapport datert 05.05.2022 Innledende stedsanalyse datert 26.01.2021 Illustrasjon hensynssoner datert 26.09.2024 Endringsnotat datert 30.05.2024 Fullstendig dokumentoversikt og saksgang, se https://www.bergen.kommune.no/omkommunen/offentlig- innsyn/innsynplanogbyggesak saksnr PLAN-2022/20669 Saksnummer PLAN-2022/20669 Side 18 av 18 "
}