{
  "dokument_id": "c69ff275-9c58-54cf-b839-ac3c3392249b",
  "doc_type": "case_attachment",
  "kommune": 4601,
  "tittel": "H\u00f8ringsuttalelse fra Utdanningsforbundet Bergen, elevpermisjoner",
  "url": "https://bergen.kommune.no/politikere-utvalg/api/fil/bk360/10598926/Horingsuttalelse-fra-Utdanningsforbundet-Bergen-elevpermisjoner",
  "tekst": " Dato: Referanse: Saksbehandler: Telefon: E-post 12.06.2024 J\u00f8rgen Ramsdal 23138600 jorram@udf.no H\u00f8ringsuttalelse fra Utdanningsforbundet Bergen \u2013 Forskrift om elevpermisjon i Bergen kommune Utdanningsforbunter Bergen viser til h\u00f8ringsutkast og h\u00f8ringsbrev, forskrift om elevpermisjon i Bergen kommune, datert 07.06.2024, og sender herved v\u00e5r h\u00f8ringsuttalelse. Utdanningsforbundet mener forskriften er godt strukturert og inneholder de naturlige momenter/ forhold som en forskrift om elevpermisjoner b\u00f8r inneholde. Vi har noen kommentarer/ endringsforslag som vi i denne h\u00f8ringsuttalelsen vil begrunne. - Vi viser til \u00a73e: elevens faglige niv\u00e5: Utdanningsforbundet finner det problematisk om elevens faglige niv\u00e5 vektes for sterkt i en totalvurdering av en permisjonss\u00f8knad. Det b\u00f8r etter v\u00e5r oppfattelse ikke v\u00e6re slikt at det kun er faglig h\u00f8ytpresterende/ faglig sterke elever som f\u00e5r innvilget permisjon. - Vi viser til \u00a74, siste kulepunkt, sv\u00f8mmeoppl\u00e6ring: Utdanningsforbundet mener dette punktet blir noe vagt og b\u00f8r presiseres n\u00e6rmere. Vi er kjent med at sv\u00f8mmeoppl\u00e6ring p\u00e5 skolene organiseres p\u00e5 ulike m\u00e5ter. Noen skoler har sv\u00f8mmeoppl\u00e6ring gjennom store deler av skole\u00e5ret, andre har denne undervisningen mer komprimert. Det m\u00e5 unng\u00e5s at elever ved skoler som har sv\u00f8mmeoppl\u00e6ring gjennom store deler/ skole\u00e5ret ikke innvilges permisjon. Utover disse kommentarene st\u00f8tter Utdanningsforbundet forslaget til ny forskrift om elevpermisjon i Bergen kommune Med hilsen Utdanningsforbundet Bergen "
}