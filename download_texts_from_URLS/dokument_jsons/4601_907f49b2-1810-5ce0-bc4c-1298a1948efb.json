{
  "dokument_id": "907f49b2-1810-5ce0-bc4c-1298a1948efb",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 17122024, Sak 506/24, H\u00f8ringsuttalelse til forslag til endringer i barnehageloven med forskrifter (beregning av driftstilskudd og pensjonstilskudd til private barnehager)",
  "url": "https://bergen.kommune.no/politikere-utvalg/api/fil/bk360/11739129/Innstilling-vedtak-Horingsuttalelse-til-forslag-til-endringer-i-barnehageloven-med-forskrifter-beregning-av-driftstilskudd-og-pensjonstilskudd-til-private-barnehager-",
  "tekst": "H\u00f8ringsuttalelse til forslag til endringer i barnehageloven med forskrifter (beregning av driftstilskudd og pensjonstilskudd til private barnehager) Bergen bystyre behandlet saken i m\u00f8tet 17.12.2024 sak 506/24 og fattet f\u00f8lgende vedtak: Bergen kommune gir h\u00f8ringsuttalelse til \u00abForslag til endringer i barnehageloven med forskrifter (driftstilskudd og pensjonstilskudd til private barnehager)\u00bb slik den fremkommer av byr\u00e5dets forslag med f\u00f8lgende endring: Under \u201cForslag til ny form\u00e5lsbestemmelse\u201d erstattes setningen: \u201cBergen kommune st\u00f8tter forslaget til form\u00e5lsbestemmelse, men vil p\u00e5peke at det m\u00e5 gis tydelige f\u00f8ringer i forskrift og retningslinjer for hvordan likeverdighetsprinsippet skal tolkes med hensyn til den konkrete tilskuddsutm\u00e5lingen\u201d med: Bergen bystyre st\u00f8tter ikke forslaget om \u00e5 erstatte barnehagelovens paragraf \u00a7 19 med en ren form\u00e5lsbestemmelse. Den lovfestede retten til likebehandling av kommunale og private barnehager sikres i dag gjennom paragraf \u00a7 19. Ordlyden i forslaget til en ren form\u00e5lsbestemmelse oppfyller ikke likebehandlingsprinsippet som vedtatt av stortinget i det opprinnelige barnehageforliket. Grunnvollen til den norske barnehagemodellen er prinsippet om likebehandling mellom kommunale og private barnehager. Dette sikrer foreldres valgfrihet, i tillegg til \u00e5 gi mangfold og kvalitet i sektoren. Dette ivaretas ikke av h\u00f8ringens forslag om ny form\u00e5lsbestemmelse. Merknad Bergen bystyre vil p\u00e5peke departementets korte h\u00f8ringsfrist fra offentliggj\u00f8ring, og at Bergen kommune ikke fikk godkjent foresp\u00f8rselen om utvidet frist. Som en parlamentarisk styrt kommune har Bergen kommune omfattende krav til prosess for \u00e5 sikre demokratisk forankring. Minstekravet til h\u00f8ringsfrist for offentlige h\u00f8ringer er seks uker. Dersom r\u00f8de dager trekkes fra har departementet lagt opp til en h\u00f8ringsfrist p\u00e5 i underkant av syv uker. Bystyret frykter at den korte fristen har f\u00f8rt til at flere kommuner har valgt \u00e5 kun gi administrativt h\u00f8ringssvar, eller \u00e5 avst\u00e5 fra \u00e5 gi h\u00f8ringssvar. Dette svekker de folkevalgtes medvirkning i prosessen med ny barnehagelov. Bergen bystyres behandling F\u00f8lgende representanter tok ordet: Martine Jordana Baarholm (FrP), Marte Stadheim Teigen (R), Joel Ysteb\u00f8 (KrF). Forslag fremsatt i bystyret: Martine Jordana Baarholm (FrP) fremsatte p\u00e5 vegne av H, FrP, BL, INP, Sp og PP f\u00f8lgende alternative forslag: Bergen kommune gir h\u00f8ringsuttalelse til \u00abForslag til endringer i barnehageloven med forskrifter (driftstilskudd og pensjonstilskudd til private barnehager)\u00bb slik den fremkommer av byr\u00e5dets forslag med f\u00f8lgende endring: Under \u201cForslag til ny form\u00e5lsbestemmelse\u201d erstattes setningen: \u201cBergen kommune st\u00f8tter forslaget til form\u00e5lsbestemmelse, men vil p\u00e5peke at det m\u00e5 gis tydelige f\u00f8ringer i forskrift og retningslinjer for hvordan likeverdighetsprinsippet skal tolkes med hensyn til den konkrete tilskuddsutm\u00e5lingen\u201d med: Bergen bystyre st\u00f8tter ikke forslaget om \u00e5 erstatte barnehagelovens paragraf \u00a7 19 med en ren form\u00e5lsbestemmelse. Den lovfestede retten til likebehandling av kommunale og private barnehager sikres i dag gjennom paragraf \u00a7 19. Ordlyden i forslaget til en ren form\u00e5lsbestemmelse oppfyller ikke likebehandlingsprinsippet som vedtatt av stortinget i det opprinnelige barnehageforliket. Grunnvollen til den norske barnehagemodellen er prinsippet om likebehandling mellom kommunale og private barnehager. Dette sikrer foreldres valgfrihet, i tillegg til \u00e5 gi mangfold og kvalitet i sektoren. Dette ivaretas ikke av h\u00f8ringens forslag om ny form\u00e5lsbestemmelse. Joel Ysteb\u00f8 (KrF) fremsatte p\u00e5 vegne av KrF f\u00f8lgende alternative forslag i 2 punkt: 1. Alternativt forslag til avsnitt 1 under kulepunkt \u00abForslag til regler om m\u00e5ter \u00e5 beregne pensjonstilskudd til private barnehager\u00bb: Barnehageloven skal legge til rette for likeverdige pensjonsvilk\u00e5r for ansatte i private og kommunale barnehager. Bergen kommune savner flere alternative modeller fra h\u00f8ringen som kan ivareta dette. Departementet har i h\u00f8ringen ikke gjort noe fors\u00f8k p\u00e5 \u00e5 dokumentere hva som er de reelle pensjonsutgiftene i private barnehager, og i hvilken grad disse utgiftene varierer fra barnehage til barnehage og fra \u00e5r til \u00e5r. Det er heller ikke lagt frem noen dokumentasjon p\u00e5 hvordan en midlertidig underfinansiering av pensjonsutgifter p\u00e5virker likviditeten i barnehagene. Bergen kommune har derfor ikke forutsetninger for \u00e5 st\u00f8tte noen av de fremlagte modellene. Det er allerede utfordrende for privat barnehagesektor \u00e5 skj\u00f8nne regelverket rundt pensjon i forhold til hvilke poster som skal tas med i beregningsgrunnlaget som pensjonsgivende, og dette m\u00e5 derfor tydeliggj\u00f8res bedre i regelverket. I tillegg kan det p\u00e5pekes at alternativ 2 legger opp til \u00e5 p\u00e5tvinge en tariffavtale p\u00e5 de private barnehagene. 2. Alternativt forslag til avsnitt under kulepunkt \u00abForslag til ny form\u00e5lsbestemmelse\u00bb: \u2022 Forslag til ny form\u00e5lsbestemmelse Bergen kommune st\u00f8tter prinsippene i form\u00e5lsbestemmelsen, men vil p\u00e5peke at den ikke kan erstatte den lovfestede retten private barnehager har til \u00e5 bli \u00f8konomisk likeverdig behandlet, jf barnehageloven \u00a7 19. Tilskuddsreglene b\u00f8r utformes nasjonalt for \u00e5 gi st\u00f8rst grad av forutsigbarhet og lavere konfliktniv\u00e5 knyttet til tilskuddene. N\u00e5r grunnlaget for tilskudd er utgifter i kommunale barnehager, sikres uansett lokale prioriteringer. Bergen kommune er positive til muligheten til \u00e5 gi ekstra grunntilskudd til s\u00e6rskilte form\u00e5l, men samtidig er dette kompliserende for tilskuddsberegningen og \u00e5pner for en forventning i sektoren. Bergen kommune vil bemerke at \u00e5 \u00e5pne for skj\u00f8nnsvurderinger antas \u00e5 \u00f8ke klagemengden, noe som igjen vil kreve \u00f8kte administrative ressurser. Spesielt gjelder dette forslaget om utm\u00e5ling av grunntilskudd og tilleggstilskudd. Merknader fremsatt i bystyret: Marte Stadheim Teigen (R) fremsatte p\u00e5 vegne av R f\u00f8lgende merknad: Forslagene fra Kunnskapsdepartementet viser at det er komplisert \u00e5 lage finansieringsordninger for private barnehager som sikrer at pengene g\u00e5r til barn og ansatte, og ikke til profitt. Bystyret i Bergen mener derfor at det b\u00f8r innf\u00f8res forbud mot \u00e5 ta penger ut av driften i barnehager, slik det i dag er for privatskoler. Ved innf\u00f8ringen av et slikt forbud b\u00f8r kommunene gis forkj\u00f8psrett og sikres midler til \u00e5 kj\u00f8pe barnehager av kommersielle akt\u00f8rer som ikke \u00f8nsker \u00e5 omstille til profittfri drift. Mangfold i barnehagesektoren skal sikres b\u00e5de 2 gjennom et mangfoldig kommunalt tilbud og ved \u00e5 legge til rette for ikke-kommersielle private akt\u00f8rer. Votering: Alternativt forslag fra KrF, fremsatt av Joel Ysteb\u00f8 (KrF) fikk 5 stemmer (V, KrF) og var dermed falt. Alternativt forslag fra H, FrP, BL, INP, Sp og PP, fremsatt av Martine Jordana Baarholm (FrP) ble vedtatt med 40 stemmer (H, FrP, BL, V, INP, KrF, Sp, PP). Innstillingen fikk 27 stemmer (A, SV, MDG, R) og var dermed falt. Merknad fra innstillingen ble vedtatt med 64 stemmer (H, A, FrP, SV, MDG, BL, INP, R, KrF, Sp, Pp). Merknad fra R, fremsatt av Marte Stadheim Teigen (R) fikk 14 stemmer (SV, MDG, R) og var dermed falt. Utvalg for barnehage, skole og idrett behandlet saken i m\u00f8tet 17.12.2024 sak 124/24 og avga f\u00f8lgende innstilling: Bergen kommune gir h\u00f8ringsuttalelse til \u00abForslag til endringer i barnehageloven med forskrifter (driftstilskudd og pensjonstilskudd til private barnehager)\u00bb slik den fremkommer av byr\u00e5dets forslag. Merknad: Bergen bystyre vil p\u00e5peke departementets korte h\u00f8ringsfrist fra offentliggj\u00f8ring, og at Bergen kommune ikke fikk godkjent foresp\u00f8rselen om utvidet frist. Som en parlamentarisk styrt kommune har Bergen kommune omfattende krav til prosess for \u00e5 sikre demokratisk forankring. Minstekravet til h\u00f8ringsfrist for offentlige h\u00f8ringer er seks uker. Dersom r\u00f8de dager trekkes fra har departementet lagt opp til en h\u00f8ringsfrist p\u00e5 i underkant av syv uker. Bystyret frykter at den korte fristen har f\u00f8rt til at flere kommuner har valgt \u00e5 kun gi administrativt h\u00f8ringssvar, eller \u00e5 avst\u00e5 fra \u00e5 gi h\u00f8ringssvar. Dette svekker de folkevalgtes medvirkning i prosessen med ny barnehagelov. Byr\u00e5det behandlet saken i m\u00f8tet 12.12.2024 sak 378/24 Byr\u00e5det innstiller til bystyret \u00e5 fatte f\u00f8lgende vedtak: Med unntak av merknad er byr\u00e5dets og utvalgets innstilling likelydende. 3 "
}