{
  "dokument_id": "fe6d32e8-a6c6-5aab-a649-aaff65f01bb8",
  "doc_type": "case_presentation",
  "kommune": 5501,
  "tittel": "Busstras\u00e9 Kval\u00f8ya",
  "url": "https://innsyn.tromso.kommune.no/application/getMoteDokument?dokid=2001806560",
  "tekst": "Arkivsak-dok. PLAN-22/00113-6 Saksbehandler Sjur S. H. Mels\u00e5s Saksgang M\u00f8tedato Kommune- og byutviklingsutvalget Busstras\u00e9 Kval\u00f8ya Kommunedirekt\u00f8rens innstilling: 1. Nedre tras\u00e9 skal ligge til grunn for tiltak vest for Bl\u00e5selvegen og frem til bybussenes endepunkt p\u00e5 Eide. 2. Midler avsatt til busstras\u00e9 p\u00e5 Kval\u00f8ya benyttes til revisjon og utbedring av holdeplasser og kryssingssteder p\u00e5 hele strekningen fra Bl\u00e5selvegen til bybussenes endepunkt p\u00e5 Eide, samt til eventuelle kollektivfelt dersom det i fremtiden viser seg \u00e5 v\u00e6re behov for det. Stig Tore Johnsen Mette Moh\u00e5g Kommunedirekt\u00f8r Direkt\u00f8r, Avdeling for bymilj\u00f8 Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Org.nr.: Foretaksregisteret NO 940 101 808 MVA Telefon: 77 79 00 00 Hva saken gjelder For videref\u00f8ring av busstraseen p\u00e5 Kval\u00f8ysletta vestover fra Bl\u00e5selvegen til Storelva terminal har det blitt vurdert ulike alternative trasef\u00f8ringer: 1. En \u00f8vre tras\u00e9 tilknyttet kommunalt vegnett 2. En nedre tras\u00e9 langs fylkesvegen (der bussene kj\u00f8rer i dag) 3. En kombinert tras\u00e9 (Kombinasjon) som benytter fylkesvegen i den \u00f8stlige halvparten og kommunalt vegnett i den vestlige. Historikk Saken har v\u00e6rt utvalgsbehandlet i 2022, med befaring av kommunal vei og tilgrensende omr\u00e5der \u2013 mye som f\u00f8lge av lokal uro som f\u00f8lge av forslaget om st\u00f8rre tiltak i gr\u00f8ntareal og tett p\u00e5 bebyggelse. Saken om endelig busstras\u00e9 p\u00e5 Kval\u00f8ya ble i juni 2024 tatt opp til vedtak i Tenk Troms\u00f8s styringsgruppe, og det ble fra politisk hold i kommunen meldt inn \u00f8nske om \u00e5 utvalgsbehandle saken f\u00f8r vedtak ble gjort. Foresl\u00e5tt tiltak Figuren viser allerede utbedrede traseer \u00f8st for Bl\u00e5selvegen, og alternative traseer mellom Bl\u00e5selvegen og Storelva terminal 2 De viktigste konsekvensene av de ulike alternativene er hhv. kj\u00f8retid og flatedekning. Frem til innf\u00f8ringen av bompenger i 2023 var det regelmessig forsinkelse i morgenrushet langs dagens tras\u00e9 p\u00e5 fylkesvegen. Etter innf\u00f8ringen av bompenger er dette i liten grad en problemstilling. Imidlertid kan det endre seg i \u00e5rene som kommer. N\u00e5r det gjelder flatedekning s\u00e5 er det \u00f8vre alternativ og kombinasjonsalternativet som dekker omr\u00e5det best. For dagens tras\u00e9 langs nedre alternativ er det noen boliger i de \u00f8vre omr\u00e5dene som har gangavstand til bussholdeplass over de anbefalte 400 meterne. N\u00e5r det gjelder kj\u00f8retid s\u00e5 er det nedre alternativet det beste og p\u00e5f\u00f8rer ikke reisende fra omr\u00e5dene lengre vest ekstra kj\u00f8retid via det kommunale vegnettet. I det store bildet er forskjellene relativt marginale. Det har likevel v\u00e6rt brukt mye tid p\u00e5 \u00e5 utrede og diskutere de ulike l\u00f8sningene, dette til tross for at det fra starten av (2019) har ligget til grunn at det viktigste for busstrafikken p\u00e5 Kval\u00f8ya er \u00e5 f\u00e5 avklart en tras\u00e9 som er realistisk \u00e5 gjennomf\u00f8re og som ikke forutsetter l\u00f8sninger som senere viser seg \u00e5 ikke v\u00e6re gjennomf\u00f8rbare av tekniske eller politiske \u00e5rsaker. Det ble gjort en grundig jobb med \u00e5 estimere kostnader i 2019. For det \u00f8vre alternativet langs kommunalt vegnett ble kostnaden estimert til 92 millioner +/-25 %. For det nedre alternativet ble full utbygging med ordin\u00e6rt kollektivfelt mellom Bl\u00e5selvegen og Storelva terminal estimert til 75 millioner +/-25 %. Kombinasjonsalternativet vil ha en kostnad mellom disse to. I kostnadsanslag gjort h\u00f8sten 2022, ble kostnaden for det \u00f8vre alternativet \u00f8kt til 129 millioner +/- 25 %. Det ble da ikke gjort noe nytt anslag for de \u00f8vrige alternativene, men det er grunn til \u00e5 tro at ogs\u00e5 disse ville ha f\u00e5tt en kostnads\u00f8kning p\u00e5 om lag 30 %. Til dette alternativet tilh\u00f8rer ogs\u00e5 ulemper i form av n\u00f8dvendig breddeutvidelse og endringer av arealform\u00e5l i relativt tett sm\u00e5husbebyggelse. Den klart st\u00f8rste delen av kostnaden med det nedre alternativet er knyttet til bygging av kollektivfelt, som det alts\u00e5 p\u00e5 kort og kanskje mellomlang sikt ikke er behov for, og hvor omfanget/behovet er usikkert. Dette vil med andre ord bli investeringer som kan dras ut over tid og deles opp alt etter som hvordan behovet utvikler seg. Alle tiltak p\u00e5 kommunalt vegnett som utgj\u00f8r hele investeringsbehovet i \u00f8vre alternativ og mye mer enn halvparten i kombinasjonsalternativet m\u00e5 gjennomf\u00f8res for at disse traseene skal v\u00e6re kj\u00f8rbare for buss. Her finnes det ingen melloml\u00f8sninger eller muligheter for \u00e5 skyve p\u00e5 investeringen i tid. Konklusjon Med utgangspunkt i dagens fremkommelighetssituasjon, kompleksiteten og ressursinnsatsen forbundet med n\u00f8dvendig oppgradering av kommunalt vegnett, og kostnadsbildet, innstilles det p\u00e5 at dagens tras\u00e9 langs fylkesvegen videref\u00f8res mellom Bl\u00e5selvegen og Storelva terminal, og frem til endepunktet for bybussene p\u00e5 Eide. 3 Det er i dag behov for revisjon og oppgradering av holdeplasser og ytterligere forbedringer i kryssingssteder p\u00e5 hele denne strekningen (Bl\u00e5selvegen-Eide). P\u00e5 lengre sikt kan det bli behov for \u00e5 gjennomf\u00f8re fremkommelighetstiltak i form av kollektivfelt der hvor det i fremtiden eventuelt viser seg \u00e5 v\u00e6re behov for det. Prosess videre Etter endt utvalgsbehandling vil saken tas opp p\u00e5 nytt i Tenk Troms\u00f8s AKG og styringsgruppe for behandling og vedtak. Derfra vil prosjektet g\u00e5 over til prosjektflyt fra planlegging til gjennomf\u00f8ring, med utgangspunkt innenfor gjeldende handlingsprogram 2024-2028. Vedtakskompetanse: Kommune- og byutviklingsutvalget Vedlegg: Notat Kval\u00f8ya 8. april 2024 4 "
}