{
  "dokument_id": "c6ed11d4-1c44-553c-abaa-3d8302fe3264",
  "doc_type": "case_presentation",
  "kommune": 4601,
  "tittel": "Status for sak om skogsbilvegar og vidare oppf\u00f8lgjing i kontrollutvalet ",
  "url": "https://bergen.kommune.no/politikere-utvalg/api/fil/bk360/12494135/Framstilling-Status-for-sak-om-skogsbilvegar-og-vidare-oppfolgjing-i-kontrollutvalet-",
  "tekst": " Kontrollutvalget Saksframstilling V\u00e5r referanse: 2025/114048-3 Saksbehandler: Eli Merete Velle Status for sak om skogsbilvegar og vidare oppf\u00f8lgjing i kontrollutvalet Kva saka gjeld: I m\u00f8tet i kontrollutvalet 11. februar 2025 fekk utvalet ei orientering fr\u00e5 Naturvernforbundet og byr\u00e5det om praksis, ulovlegheitsoppf\u00f8lgjing og regelverk for skogsbilvegar i Bergen kommune. Kontrollutvalet vedtok \u00e5 be leiing og sekretariat om \u00e5 vurdere vidare oppf\u00f8lgjing, og fremje ei sak til kontrollutvalet om dette. I m\u00f8tet 18. mars diskuterte kontrollutvalet om ein skulle ta inn ei ny problemstilling i bestillinga om forvaltningsrevisjon om naturforvaltning. Problemstillinga handla om kommunen har gode nok system for \u00e5 f\u00f8lgje opp meldingar om forureining og fors\u00f8pling, blant anna ved bygging av skogsvegar. Utvalet vart samde om \u00e5 vente med ei eventuell justert bestilling, blant anna fordi omfanget av arbeidet var uklart, og heller f\u00f8lgje opp med ei eiga sak om skogsbilvegar i neste m\u00f8te. Status for saka er no at byr\u00e5det har laga ei orienteringssak som skal g\u00e5 til bystyret, truleg 27. mai, via utval for finans, kultur og n\u00e6ring og utval for milj\u00f8 og byutvikling. Byr\u00e5d for n\u00e6ring, Reidar Digranes, orienterte om saka i utval for finans 9. april. I saka fr\u00e5 byr\u00e5det kan ein blant anna lese om den vidare saksbehandlinga i dei 13 ulike veganlegga som vart orientert om i bystyret 19.06.2024. Nokre av anlegga var ogs\u00e5 tema i h\u00f8yringa om skogsbilvegar som utval for finans, kultur og n\u00e6ring og utval for milj\u00f8 og byutvikling heldt 25.09.2024. Det g\u00e5r fram av saka at for 6 av anlegga/prosjekta blei heile eller deler oversende til ulovlegheitsoppf\u00f8lging hos Plan- og bygningsetaten i 2024. 8 av dei opplista anlegga/prosjekta er melde til politiet og ligg pr. februar til vurdering hos Statsadvokaten. Vi viser elles til byr\u00e5dets vurdering og anbefaling/konklusjon, som blant anna lyder slik: \u00abBergen kommune er ikke ferdig med saksbehandling etter landbruksveiforskriften av de eldre skogsbilveiene omfattet av saken 19.06.2024 og h\u00f8ringen 25.09.2024. Saksbehandlingen g\u00e5r fremover, og det er stor mulighet for at denne er ferdig i l\u00f8pet av 2025. Veiene som er til ulovlighetsoppf\u00f8lging etter plan- og bygningsloven er under behandling, men det er uklart n\u00e5r denne er fullt ut ferdigstilt. Byr\u00e5det mener \u00e5 se at endringene i forvaltningspraksis for behandling av saker etter landbruksveiforskriften ser ut til \u00e5 ha gitt en positiv effekt, med bedre opplyste saker f\u00f8r vedtak og mindre avvik mellom tillatelse/byggeplan og veiene som er bygget. Erfaringsgrunnlaget er lite, s\u00e5 byr\u00e5det mener det b\u00f8r g\u00e5 lengre tid f\u00f8r man konkluderer med om endringene i forvaltningspraksis er tilstrekkelige.\u00bb 1 Sekretariatet vurderer saka slik: Sekretariat og leiing har diskutert vidare framdrift og kontrollutvalet sine verkemiddel i saka. Vi er samde om at dette er eit viktig tema, der tidlegare saker har vist at bygging av skogsbilvegar blant anna medf\u00f8rer risiko for forureining, tap av natur og mangelfull kontroll p\u00e5 s\u00f8knadar og offentlege tilskot. Det kan difor bli aktuelt at kontrollutvalet etter kvart vurderer \u00e5 bestille ein forvaltningsrevisjon om temaet. Kontrollutvalet kan ved behov fr\u00e5vike gjeldande plan for forvaltningsrevisjonar, eller ein kan eventuelt gjere ei tilpassing til tema nr. 6: Forvaltningsrevisjon av gr\u00f8nn utbygging. P\u00e5 lista over uprioriterte prosjekt st\u00e5r dessutan \u00abForvaltningsrevisjon av ulovlighetsoppf\u00f8lging.\u00bb Kontrollutvalet b\u00f8r likevel vurdere \u00e5 vente med \u00e5 bestille ein forvaltningsrevisjon til den vedlagte byr\u00e5dssaka er behandla i bystyret, og til nokre av dei verserande enkeltsakene er avgjort. Det f\u00f8lger av regelverket v\u00e5rt1 at vi ikkje b\u00f8r g\u00e5 inn i saker som er under behandling i eit anna spor. S\u00e6rleg gjeld dette saker som er under administrativ saksbehandling hos kommunen eller Statsforvaltaren, eller er under politietterforsking/ rettsleg behandling. I slike saker kan det vere tenleg \u00e5 f\u00e5 ei rettsleg avklaring f\u00f8r ein bestiller forvaltningsrevisjon. D\u00e5 vil ogs\u00e5 regelverket bli mest mogeleg klargjort f\u00f8r revisor g\u00e5r i gang med \u00e5 sj\u00e5 p\u00e5 om reglane blir etterlevd, jf. kommunelova \u00a7 23-3 f\u00f8rste ledd. Vi foresl\u00e5r at leiing og sekretariat f\u00f8lgjer med p\u00e5 saksgangen vidare, og fremjar ei ny sak om oppf\u00f8lgjing i kontrollutvalet n\u00e5r vi vurderer at tida er inne for dette. Vidare foresl\u00e5r vi \u00e5 invitere b\u00e5de byr\u00e5d for n\u00e6ring og byr\u00e5d for byutvikling til neste m\u00f8te i kontrollutvalet for \u00e5 orientere n\u00e6rare om status for byr\u00e5dssak 77/25, inkludert status for ulovlegheitsoppf\u00f8lgjing og status for sakene som er melde til politiet. Forslag til vedtak: 1. Kontrollutvalet tek saka til f\u00f8rebels orientering. 2. Kontrollutvalet inviterer byr\u00e5d for n\u00e6ring, Reidar Digranes, og byr\u00e5d for byutvikling, Eivind N\u00e6vdal-Bolstad, til neste m\u00f8te i kontrollutvalet for \u00e5 orientere om status for skogsbilvegar og byr\u00e5dets oppf\u00f8lgjing av h\u00f8yringa om skogsbilvegar. Dato: 14. april 2025 Eli M. Velle - Leiar Dokumentet er godkjent elektronisk. Vedlegg: 1. Saksframlegg byr\u00e5dsak 77/25 av 10.04.2025, med innstilling til bystyret 1 Jf. trafikklysmodellen: Er henvendelsen under annen behandling i et annet organ? (rettsapparat, sivilombud, statsforvalter, KOFA, klageorgan i kommunen, varslingskanal)? 2 "
}