{
  "dokument_id": "8e8f60f0-5227-542c-ae00-23d3af983253",
  "doc_type": "case_attachment",
  "kommune": 4601,
  "tittel": "Fagnotat datert 08.11.2023",
  "url": "https://bergen.kommune.no/politikere-utvalg/api/fil/bk360/9405485/Fagnotat-datert-08-11-2023",
  "tekst": " Plan- og bygningsetaten Til Fagnotat BKMB - Seksjon forvaltning og samhandling V\u00e5r referanse: KLAGE-2023/16706-3 (Arbeidssted) Saksbehandler: Daniel Holm\u00e5s Aalerud Dato: 08.11.2023 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 32/19/0/0 Stamsneset 65. Klage p\u00e5 avslag. Terrenginngrep og fasadeendring Harris advokatfirma AS v/ Adv. Bjelland p\u00e5 vegne av tiltakshaver Dag Hvem klager? Hope v/ brev datert 19.10.2023. Vesentlig terrenginngrep og fasadeendring. Tiltaket Vedtak datert 28.09.2023 avsl\u00e5r s\u00f8knaden jf. pbl. \u00a7 19-2(2) jf. Vedtaket reguleringsplanens \u00a7 2.1.1 vedr. plankrav og KPA2018 \u00a7 3.1 om LNF- omr\u00e5der samt \u00a7 29-2 om visuelle kvaliteter. Eiendommen er regulert i planID 60200000, Arealform\u00e5l: N\u00e6ringsbebyggelse \u2013 BN1 . I KPA2018 er eiendommen vist med arealform\u00e5l: LNF-omr\u00e5der Planstatus Hensynssoner: Landskap \u2013 Funksjonell Strandsone Faresone \u2013 Brann \u2013 /eksplosjonsfare 3 knappen Gul st\u00f8y \u2013 Flyst\u00f8y gul sone Klager er uenig i kommunens dispensasjonsvurderinger samt av tiltakets Klagegrunner visuelle kvaliteter. Behov for ytterligere Dispensasjon fra reguleringsplanens \u00a7 3.1.2 jf. \u00a7\u00a7 3.2 og 3.2.6 om saksbehandling ved rekkef\u00f8lgekrav m\u00e5 oms\u00f8kes og innvilges. eventuell omgj\u00f8ring Vedtak datert 28.09.2023 opprettholdes. Klagen tas ikke til f\u00f8lge. Anbefalt vedtak Med hilsen Plan- og bygningsetaten Tarje I. Wanvik Etatsdirekt\u00f8r Ulf S\u00e6terdal Avdelingsleder Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk S\u00f8knaden er foranlediget av ulovlighetsoppf\u00f8lging. Det er gitt p\u00e5legg om retting av bla. ulovlig utf\u00f8rt masseoppfylling den 03.11.20201. S\u00f8knad om tiltak er avsl\u00e5tt ved vedtak datert 28.09.2023. Vedtaket er p\u00e5klaget den 19.10.2023. 1.2. Opplysninger av vesentlig betydning for behandling av klagen Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og det er mottatt merknad P\u00e5l \u00d8ystein Hope og Tove Elin Savland eier av g\u00e5rdsnummer 32 bruksnummer 3. Nabomerknadene fremmer at tiltaket gir ulemper for skoleveien i omr\u00e5det og vil f\u00f8re til st\u00f8rre trafikkbelastning enn det tilkomstveien er dimensjonert for. Det vises til st\u00f8yulemper fra driften. Det anf\u00f8res at rekkef\u00f8lgekravene i planen er n\u00f8dvendige for \u00e5 ivareta slike hensyn. Ansvarlig s\u00f8ker har kommentert merknadene. Det vises til at omr\u00e5det er avsatt transformert til industri. Det anf\u00f8res at dette tiltaket isolert sett ikke gir vesentlige konsekvenser for trafikk. Plan- og bygningsetaten har vurdert merknadene og kommet til vesentlig samme vurdering hva gjelder behovet for planlegging av omr\u00e5det mht. utbedring av trafikksituasjonen. Bymilj\u00f8etaten har gitt uttalelse datert 25.09.2023. Bymilj\u00f8etaten frar\u00e5der at oms\u00f8kte dispensasjoner innvilges. Det vurderes \u00e5 v\u00e6re uheldig at LNF-omr\u00e5det tilf\u00f8res st\u00f8rre volum av tilkj\u00f8rte masser uten at forholdet er endelig avklart gjennom en reguleringsplan. Etat for Landbruk har gitt uttalelse datert 21.09.2023. Etaten vurderer at oms\u00f8kte tiltak ville gi en vesentlig tilsidesettelse av landbrukshensynet og at dispensasjon derfor ikke b\u00f8r tillates. Statens Vegvesen har gitt uttalelse datert 19.09.2023. Det vises til at et av hensynene bak plankravet er at infrastrukturbehov b\u00e5de skal avklares og sikres. Dispensasjonen frar\u00e5des da transformasjonen av omr\u00e5det til n\u00e6ringsform\u00e5l vil kreve en planmessig avklaring av utbedringsbehovet i Grimsadvegen. Vestland Fylkeskommune har gitt uttalelse datert 21.09.2023. Det fremmes at tiltaket forutsetter en utbedring av kryss mellom Stamsneset og Grimstadvegen. Det frar\u00e5des at dispensasjon innvilges. Dersom dispensasjon skal innvilges anbefales det at det stilles vilk\u00e5r om at tilkomstveien m\u00e5 utbedres og at en eventuell tillatelse m\u00e5 bortfalle dersom dette ikke gjennomf\u00f8res. Avinor har gitt uttalelse datert 10.03.2023. Avinor har ikke vesentlige merknader til saken. Forsvarsbygg har gitt uttalelse datert 19.03.2023. Forsvarsbygg meddeler at de ikke har merknader til tiltaket. 2. Om klagen Klager anf\u00f8rer at tiltaket ikke gir vesentlige trafikk\u00f8kninger. Det vises ogs\u00e5 til at veiretten til eiendommen er privatrettslig avklart gjennom dom for jordskifteretten i 2017. Det anf\u00f8res at 1 Sak 201912545 Saksnummer KLAGE-2023/16706 Side 2 av 5 tiltaket ikke gir reduksjon av dyrkbar mark da den oms\u00f8kte utfyllingen vil ligge p\u00e5 arealer som alt er gruset. Det anf\u00f8res at veksthuset har en bruk som samsvarer med godkjent form\u00e5l. Det anf\u00f8res at hensynene bak plankravet ikke vil tilsidesettes i vesentlig grad. Det anf\u00f8res at tiltaket forest\u00e5s p\u00e5 en eiendom som allerede er lovlig arrondert og steinsatt og at tiltaket ikke vil vanskeliggj\u00f8re en eventuell senere regulering. Det anf\u00f8res at hensynet til LNF-omr\u00e5det ikke tilsidesettes og at driften p\u00e5 eiendommen vil ligge i tr\u00e5d med hensynene bak LNF-form\u00e5let. Det anf\u00f8res at fordelene ved \u00e5 innvilge oms\u00f8kte dispensasjoner er st\u00f8rre enn bakdelene, og at heving av terrenget p\u00e5 stedet ikke vil gi en ytterligere oppstykking av landbruksarealer. Videre at oms\u00f8kt tiltak gir en mer hensiktsmessig arealutnyttelse. Det anf\u00f8res at tiltaket er utf\u00f8rt med rene masser og at en planprosess ville v\u00e6re uforholdsmessig tid- og kostnadskrevende. Det foresl\u00e5s at tiltakshaver utbedrer krysset mellom Stamsneset og Grimstadvegen i p\u00e5vente av en utbygging i tr\u00e5d med reguleringsplan, som vilk\u00e5r for en tillatelse. 3. Vurdering av klagen Klagers anf\u00f8rsler knyttet til tilkomstveiens t\u00e5legrense iht. avgitt dom for jordskifteretten kan ikke tas til f\u00f8lge. Jordskifteretten gir en privatrettslig avklaring av hvorvidt eiendommens privatrettslige avtale om tilkomst er dekkende for faktisk bruk. Denne tar ikke for seg offentligrettslige f\u00f8ringer for trafikksikkerhet og trafikkbelastning. Eiendommens tilkomst jf. pbl. \u00a7 27-4 er ikke omstridt. Tiltaket er avhengig av dispensasjon fra KPA2018 \u00a7 31.1 om LNF-omr\u00e5der, samt reguleringsplanens \u00a7 2.1.1 om krav til detaljregulering. Det f\u00f8lger av pbl. \u00a7 19-2(2) at kommunen \u00abkan\u00bb innvilge dispensasjon dersom \u00abhensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser\u00bb ikke blir \u00abvesentlig tilsidesatt\u00bb. Videre m\u00e5 det foreligge kvalifisert overvekt av fordeler ved \u00e5 innvilge dispensasjon. Det f\u00f8lger av bestemmelsen i omr\u00e5deplanens \u00a7 2.1.1 at omr\u00e5de \u00abBN1, GV1 og 2, VHS \u2013 Stamsneset n\u00e6ringsomr\u00e5de med ny adkomstveg\u00bb er underlagt \u00abKrav om detaljregulering\u00bb. Tiltakshavers eiendom ligger i omr\u00e5de \u00abBN1\u00bb. Krav om detaljregulering skal ivareta hensynet til en bred og helhetlig avklaring av den videre utviklingen innenfor n\u00e6ringsomr\u00e5det hvor forhold som infrastruktur, utnyttelse, byggegrenser og ber\u00f8rte naturverdier kan vurderes av ber\u00f8rte parter. Det f\u00f8lger av bestemmelsen i reguleringsplanens \u00a7 5.4 at detaljreguleringen skal avklare n\u00f8dvendige utredninger og restriksjoner basert p\u00e5 \u00abforurensingsforskriften, storulykkeforskriften, forsvarets aktivitet, st\u00f8yretningslinjer T-1442\u00bb samt eventuelt behov for konsekvensutredninger. Som det framg\u00e5r av bestemmelsen i \u00a7 5.4 er det foretatt konkrete vurderinger av hvilke forhold som m\u00e5 utredes f\u00f8r omr\u00e5det kan regnes som tilstrekkelig redegjort for utbygging i tr\u00e5d med n\u00e6ringsform\u00e5let. Det er ikke foretatt noen slike utredninger. Det er heller ikke overordnet tatt stilling til hvordan det er \u00f8nsket at utbyggingsstrukturen i n\u00e6ringsomr\u00e5dene skal se ut eller hvordan tilkomstveien m\u00e5 utformes for \u00e5 tjene til n\u00e6ringsform\u00e5let. Saksnummer KLAGE-2023/16706 Side 3 av 5 Dersom omr\u00e5det reguleres og det festes n\u00f8dvendige krav til oppgradering av infrastrukturen vil tiltakshavere innenfor planomr\u00e5det m\u00e5tte bidra sin forholdsmessige del til \u00e5 bes\u00f8rge denne oppgraderingen. N\u00e5r det gis enkeltvis dispensasjoner fra plankravet f\u00e5r man en skjevfordeling av utgiftene knyttet til planrealiseringen senere ved at eiendommene som bebygges etter at omr\u00e5det er regulert m\u00e5 hefte for en st\u00f8rre andel av utbedringskostnadene. Det er fagetatens syn at hensynene bak plankravet i omr\u00e5deplanens \u00a7 2.1.1 tilsidesettes i vesentlig grad ved en dispensasjon. Forhold som infrastruktur, byggeh\u00f8yder (mht. terrengheving), plassering (mht. utfylling n\u00e6rt vassdrag) o.l er ikke tilstrekkelig avklart gjennom en ordin\u00e6r byggesaksbehandling. Bestemmelsen i KPA2018 \u00a7 31.1 avgrenser utbygging innenfor LNF-omr\u00e5det til tiltak i g\u00e5rdstilknyttet n\u00e6ringsvirksomhet, friluftstiltak og n\u00f8dvendige transformatorer til distribusjon av str\u00f8m. Tiltaket som s\u00f8knaden gjelder, faller tydelig utenfor denne avgrensingen. Det framg\u00e5r av reguleringsplanens bestemmelser til arealform\u00e5let BN1 \u00a7 5.4 at omr\u00e5det skal forvaltes som LNF-omr\u00e5de fram til dette er regulert og n\u00f8dvendige rekkef\u00f8lgekrav er oppfylt. Det fremmes i klagen at driften p\u00e5 eiendommen er i tr\u00e5d med LNF-form\u00e5let. Det framg\u00e5r ogs\u00e5 av klagen at lagerform\u00e5let som skal opprettholdes p\u00e5 eiendommen m\u00e5 sees i lys av driften knyttet til sedum og ferdigplen. Produksjon av ferdigplen og tilknyttet lagervirksomhet2. Bruken som s\u00f8knaden omfatter er ikke g\u00e5rdstilknyttet, men forest\u00e5s som ledd i ordin\u00e6r n\u00e6ringsvirksomhet. Tiltaket inneb\u00e6rer etablering av en utfylling. LNF-form\u00e5let bygger p\u00e5 hensynet til landskap, natur- og biologiske verdier. LNF-form\u00e5let skal i utgangspunktet holdes fritt for inngrep s\u00e5fremt disse ikke kommer som ledd i landbruksvirksomhet. Vi har forst\u00e5else for at omr\u00e5det tidligere er benyttet til gartneri og at utfyllingen ikke vil inneb\u00e6rer omdisponering av dyrket mark, men opprettholder at utfyllingen kommer i vesentlig motstrid med hensynene bak LNF-form\u00e5let. B\u00e5de utfyllingen og tilknyttet bruksform\u00e5l gir en vesentlig tilsidesettelse av landskaps- og naturhensynet. Det vises til uttalelser fra Bymilj\u00f8etaten og Etat for Landbruk. Hva ang\u00e5r vurderingen av fordeler og ulemper viser ikke klagen rent faktisk til fordeler ved \u00e5 innvilge oms\u00f8kte dispensasjoner foruten en generell anf\u00f8rsel om at arealdisponeringen p\u00e5 stedet vil bedres. De \u00f8vrige momentene som l\u00f8ftes fram er anf\u00f8rsler om frav\u00e6r av ulemper, ikke om at det foreligger kvalifiserte fordeler. Etter det fagetaten kan se er det i all vesentlighet s\u00f8kers n\u00e6ringsinteresser i eiendommen som begrunner dispensasjonen. Dette er imidlertid ikke i seg selv relevante fordeler3. Bakdelene ved oms\u00f8kte dispensasjoner knytter seg til manglende planmessige avklaringer av infrastrukturbehovet ved eiendommen. Tiltaket ligger i et omr\u00e5de som gjennom vedtatt plan skal transformeres fra LNF-omr\u00e5de til n\u00e6ringsform\u00e5l. I denne sammenheng er det klare utgangspunktet at infrastrukturbehov for tiltaket skal avklares ved planprosess. Det er en klar 2 Det framg\u00e5r av veileder H-2401 \u00abGarden som ressurs\u00bb s. 9 at gartneri, veksthus og tilh\u00f8rende lager og utsalg kan tillates i LNF-omr\u00e5der hvor dette forekommer som ledd i produksjon knyttet til den enkelte g\u00e5rden. 3 Det vises til Ot.prp.nr. 45 (2007-2008) s. 242 hvor det framg\u00e5r at personlige og \u00f8konomiske fordeler for tiltakshaver normalt ikke kan tillegges vekt i vurderingen. Saksnummer KLAGE-2023/16706 Side 4 av 5 bakdel for arealdisponeringen p\u00e5 eiendommen at eiendommen videref\u00f8res og utvikles med n\u00e6ringsform\u00e5l uten at infrastrukturen i omr\u00e5det er dimensjonert for en slik bruk. De kumulative vilk\u00e5rene i pbl. \u00a7 19-2(2) er ikke oppfylt. Kommunen \u00abkan\u00bb derfor ikke vurdere innvilgelse av dispensasjoner som oms\u00f8kt. Tiltaket er avsl\u00e5tt jf. pbl. \u00a7 29-2 om visuelle kvaliteter med henvisning til f\u00f8ringer for vurderingen av visuelle kvaliteter nedfelt i KPA2018 \u00a7 8.2.9 om at nye byggetiltak skal ha \u00abgod terrengtilpasning med minst mulig bruk av store skj\u00e6ringer, fyllinger og murer\u00bb. Bestemmelsen i pbl. \u00a7 29-2 forutsetter at tiltak skal ha god tilpasning mot sine \u00abnaturlige omgivelser\u00bb. Sett ut fra a tiltaket krever omfattende terrengtilpassing i form av fyllinger er det fagetatens vurdering at tiltaket gis en uheldig innpassing mot de naturlige omgivelsene ved eiendommen. Tiltaket er avhengig av dispensasjon fra reguleringsplanens \u00a7 3.1.2 om rekkef\u00f8lgekrav jf. ogs\u00e5 planens \u00a7 3.2.0 og 3.2.6. Dette er ikke oms\u00f8kt. Kommunen kan f\u00f8lgelig ikke gi tillatelse til tiltaket f\u00f8r dette er innvilget. Det framg\u00e5r av bestemmelsen at \u00abGrimstadvegen SKV1 og fortau SF\u00bb samt \u00abny tilkomstvei\u00bb skal v\u00e6re utbedret i tr\u00e5d med regulert l\u00f8sning f\u00f8r det gis igangsettingstillatelse i felt BN1. Merk at rekkef\u00f8lgekravet forutsetter at tilkomstveien ogs\u00e5 skal reguleres. Fagetaten stiller seg negativ til en eventuell dispensasjon da fordelene ved \u00e5 dispensere nesten utelukkende m\u00e5 bli av \u00f8konomisk art for s\u00f8ker. Effektene av en dispensasjon blir en uheldig vridning av kostnadene ved realisering av planen, hvilket er egnet til \u00e5 gi d\u00e5rligere forutsetning for planrealiseringen. En eventuell dispensasjon m\u00e5 gj\u00f8res midlertidig og m\u00e5 kunne tilbakekalles av kommunen p\u00e5 ethvert tidspunkt slik at eiendommen ikke kan fritas fra senere \u00f8konomiske byrder ved realisering av planen. 4. Konklusjon. Vedtak datert 28.09.2023 opprettholdes. Klagen tas ikke til f\u00f8lge. Vedlegg: 1. Oversiktskart 2. Oversiktsfoto 3. Situasjonsplan 4. Vedtak datert 28.09.2023 5. Klage datert 19.10.2023 6. Dispensasjonss\u00f8knad 7. Nabomerknader 8. Uttalelse fra Bymilj\u00f8etaten datert 25.09.2023 9. Uttales fra Etat for Landbruk datert 21.09.2023 10. Uttalelse fra Statens Vegvesen datert 19.09.2023 11. Uttalelse fra Vestland Fylkeskommune datert 21.09.2023 12. Tegninger Saksnummer KLAGE-2023/16706 Side 5 av 5 "
}